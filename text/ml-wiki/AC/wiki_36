<doc id="407442" url="https://ml.wikipedia.org/wiki?curid=407442" title="റെസിഫ്">
റെസിഫ്

ബ്രസീലിലെ നാലാമത്തെ വലിയ പട്ടണമാണ് റെസിഫ്. 3,995,949 ആൾക്കാരുമായി, വടക്കൻ / വടക്കുകിഴക്കൻ മേഖലയിലെ ഏറ്റവും വലിയ നഗരവും ബ്രസീലിയൻ സംസ്ഥാനമായ പെർനാംബുക്കോയുടെ തലസ്ഥാനവുമാണ് ഈ നഗരം.2016 ൽ നഗരത്തിന്റെ ജനസംഖ്യ 1,625,583 ആയിരുന്നു. 

1537-ൽ ബ്രസീലിന്റെ പോർച്ചുഗീസ് കോളനിവൽക്കരണത്തിന്റെ ആദ്യനാളുകളിൽ ആണ് റിനൈഫ് സ്ഥാപിക്കപ്പെട്ടത്. കരിമ്പിന്റെ ഉത്പാദനത്തിന് പേരുകേട്ട അന്നത്തെ ക്യാപ്റ്റൻസി ഓഫ് പെർനാംബുക്കോ എന്നറിയപ്പെടുന്ന പ്രദേശത്തെ മുഖ്യ തുറമുഖമായിരുന്നു ഇത്. ബെബെറിബെ, കാപിബാരിബെ നദികൾ തെക്കൻ അറ്റ്ലാന്റിക് സമുദ്രത്തിലേക്ക് ഒഴുകുന്നതിനു മുൻപായി ഉള്ള സംഗമസ്ഥാനത്താണ് നഗരം സ്ഥിതി ചെയ്യുന്നത്. ഇത് അറ്റ്ലാന്റിക് സമുദ്രത്തിലെ പ്രധാന തുറമുഖമാണ്. പല നദികളും, ചെറിയ ദ്വീപുകളും 50 ലധികം പാലങ്ങളും ഉള്ളതിനാൽ ,റെസിഫ് നഗരത്തെ "ബ്രസീലിയൻ വെനീസ്" എന്ന് വിളിക്കുന്നു. 2010 ലെ കണക്കനുസരിച്ച്, മാനവ വികസന സൂചികയുടെ കാര്യത്തിൽ ഏറ്റവും മുന്നിൽ നിൽക്കുന്ന വടക്ക്-കിഴക്കൻ ബ്രസീലിലെ നഗരവും മൊത്തം വടക്കൻ മേഖലയിലെ രണ്ടാമത്തെ നഗരവും ആണ് ഇത്. 

പെർനാംബുക്കോ സംസ്ഥാനത്തെ ഏറ്റവും പ്രധാനപ്പെട്ട വ്യാവസായിക മേഖലയാണ് റെസിഫ്. കരിമ്പിൽ നിന്ന് ഉല്പാദിപ്പിക്കുന്ന പഞ്ചസാര, എത്തനോൾ തുടങ്ങിയവയും, കപ്പലുകൾ, ഓയിൽ പ്ലാറ്റ്ഫോമുകൾ, ഇലക്ട്രോണിക്സ്, സോഫ്റ്റവെയർ എന്നിവയാണ് മുഖ്യ ഉത്പന്നങ്ങൾ, ഗവൺമെൻറിന്റെ സാമ്പത്തിക ആനുകൂല്യങ്ങളോടെ 1970 കളിലും 1980 കളിലും നിരവധി വ്യവസായ സ്ഥാപനങ്ങൾ ആരംഭിച്ചു. ബ്രസീലിന്റെ വടക്ക് / വടക്കുപടിഞ്ഞാറൻ മേഖലയിലെ ഏറ്റവും പ്രധാനപ്പെട്ട വാണിജ്യ കേന്ദ്രമായി റെസിഫ് കണക്കാക്കപ്പെടുന്നു. 

പോർട്ടുഗീസുകാരുടെയും ഡച്ചുകാരുടെ കോളനവൽക്കരണത്തിന്റെയും ഭാഗമായി വടക്കുകിഴക്കൻ മേഖലയിലെ പ്രധാന വിനോദസഞ്ചാര ആകർഷണമായി റെസിഫ് മാറിയിട്ടുണ്ട്. നഗരത്തിന്റെ തെക്ക് 60 കിലോമീറ്റർ (37 മൈൽ) ദൂരെയുള്ള പോർട്ടോ ഡി ഗലിൻഹാസ് ബീച്ച്, ബ്രസീലിലെ ഏറ്റവും മികച്ച ബീച്ച് എന്ന പേരിലാണ് അറിയപ്പെടുന്നത്.ഒലിൻഡയിലെ ഹിസ്റ്റോറിക് സെന്റർ, 1982 ൽ യുനെസ്കോ ലോക പൈതൃക സ്ഥലമായി പ്രഖ്യാപിക്കപ്പെട്ടു. രണ്ട് നഗരങ്ങളുടെയും ബ്രസീലിയൻ കാർണിവൽ ലോക പ്രശസ്തമാണ്. 

2014 ഫിഫ ലോകകപ്പിന്റെ ആതിഥേയ നഗരങ്ങളിൽ ഒന്നായിരുന്നു ഈ നഗരം. കൂടാതെ, 2013 ലെ ഫിഫ കോൺഫെഡറേഷൻ കപ്പ് 1950 ലെ ഫുട്ബോൾ ലോകകപ്പ് എന്നിവയ്ക്കു റെസിഫ് ആതിഥ്യമരുളി.  



</doc>
<doc id="407443" url="https://ml.wikipedia.org/wiki?curid=407443" title="കോച് ദ്വീപ്">
കോച് ദ്വീപ്

കോച് ദ്വീപ് Koch Island കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ആൾത്താമസമില്ലാത്ത ഒരു ദ്വീപാണ്. ഫോക്സ് ബേസിനിൽ ആണു സ്ഥിതിചെയ്യുന്നത്. ബഫ്ഫിൻ ദ്വീപിനടുത്ത് സ്ഥിതിചെയ്യുന്നു. 69°38'N 78°20'Wൽ കിടക്കുന്ന ഈ ദ്വീപിനു വിസ്തീർണ്ണമുണ്ട്.


</doc>
<doc id="407445" url="https://ml.wikipedia.org/wiki?curid=407445" title="ജെന്നി ലിന്റ് ദ്വീപ്">
ജെന്നി ലിന്റ് ദ്വീപ്

ജെന്നി ലിന്റ് ദ്വീപ് Jenny Lind Island വളരെച്ചെറിയ ഒരു ദ്വീപാണ്. ഇതിന്റെ വിസ്തീർണ്ണം ആണ്. കാനഡയിലെ നുനാവുട് പ്രദേശത്തെ കിറ്റിക്ക്മിയോട്ട് പ്രദേശത്താണു സ്ഥിതിചെയ്യുന്നത്. ക്യൂൻ മൗദ് ഗൾഫിൽ ആണു ഈ ദ്വീപു കിടക്കുന്നത്. ഏതാണ്ട്, കേംബ്രിജ്ജ് ഉൾക്കടലിൽനിന്നും ദൂരമുണ്ട്. 

ഇതിനു പേരു ലഭിച്ചത് സ്വീഡിഷ് ഒപെറ പാട്ടുകാരനായ ജെന്നി ലിൻഡിന്റെ പേരിൽനിന്നുമാണ്. 

The island is uninhabited but still has an active North Warning System. Originally part of the Distant Early Warning Line, the site is known as CAM-1.



</doc>
<doc id="407449" url="https://ml.wikipedia.org/wiki?curid=407449" title="സാൻ ഫ്രാൻസിസ്കോ ബേ ഏരിയ">
സാൻ ഫ്രാൻസിസ്കോ ബേ ഏരിയ

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തിന്റെ വടക്കൻ ദിശയിൽ സാൻ ഫ്രാൻസിസ്കോ, സാൻ പബ്ലോ, സൂയിസൺ ഉൾക്കടലിലെ അഴിമുഖങ്ങൾ എന്നിവയെ ചുറ്റി സ്ഥിതിചെയ്യുന്ന ഒരു ജനസാന്ദ്രതയുള്ള പ്രദേശമാണ് സാൻ ഫ്രാൻസിസ്കോ ബേ ഏരിയ (ബേ ഏരിയ എന്നു പൊതുവായി അറിയപ്പെടുന്നു). ഈ പ്രദേശത്തിന്റെ കൃത്യമായ അതിർത്തികൾ സ്രോതസനുസരിച്ച് വ്യത്യാസപ്പെട്ടിരിക്കാമെങ്കിലും മേല്പറഞ്ഞ അഴിമുഖങ്ങളുമായി അതിരുകളുള്ള അലമേഡ, കോൺട്രാ കോസ്റ്റ, മരിൻ, നാപ്പ, സാൻ ഫ്രാൻസിസ്കോ, സാൻ മറ്റേയോ, സാന്താ ക്ലാര, സൊലാനോ, സൊനോമ എന്നിങ്ങനെ ഒൻപത് കൌണ്ടികൾ ഉൾക്കൊള്ളുന്ന മേഖലയെ ഉൾക്കടൽ പ്രദേശമായി പൊതുവേ അംഗീകരിക്കപ്പെട്ടിരിക്കുന്നു. മറ്റ് സ്രോതസ്സുകൾ കൌണ്ടികളുടെ ഭാഗങ്ങൾ അല്ലെങ്കിൽ കൌണ്ടികൾ  പൂർണ്ണമായിത്തന്നെ ഒഴിവാക്കുകയോ അതുമല്ലെങ്കിൽ ഉൾക്കടലുമായി അതിർത്തികളില്ലാത്ത സാൻ ബെനിറ്റോ, സാൻ ജൊവാക്വിൻ, സാന്താ ക്രൂസ് പോലെയുള്ള അയൽ കൌണ്ടികളേയും കൂട്ടിച്ചേർത്ത്  ഈ വ്യാഖ്യാനത്തെ വിപുലീകരിക്കുകയോ ചെയ്യുന്നു.

ഏകദേശം 7.68 ദശലക്ഷം ജനങ്ങൾക്ക് സ്വദേശമായ മേൽപ്പറഞ്ഞ ഒമ്പത് കൗണ്ടികൾ ഉൾപ്പെട്ട ഉൾക്കടൽ പ്രദേശം നിരവധി വൻ നഗരങ്ങൾ, പട്ടണങ്ങൾ, വിമാനത്താവളങ്ങൾ കൂടാതെ ബന്ധപ്പെട്ട പ്രാദേശിക, സംസ്ഥാന, ദേശീയോദ്യാനങ്ങൾ എന്നിവയും ഉൾപ്പെടുന്നു. ഈ പ്രദേശം അതിസങ്കീർണമായ മൾട്ടിമോഡൽ ഗതാഗത ശൃംഖലകളുമായി ബന്ധിക്കപ്പെട്ടിരിക്കുന്നു.




</doc>
<doc id="407451" url="https://ml.wikipedia.org/wiki?curid=407451" title="അമേരിക്കൻ നദി">
അമേരിക്കൻ നദി

അമേരിക്കൻ നദി (മെക്സിക്കോയുടെ ഭരണത്തിലായിരുന്ന 1847 നു മുമ്പ് "റിയോ ഡി ലോസ് അമേരിക്കാനോസ്") സിയേറാ നെവാഡ പർവതത്തിൽ നിന്ന് ഉത്ഭവിച്ച് സാക്രാമെൻറോ താഴ്വരയിൽവച്ച് സാക്രമെൻറോ നദിയുമായി സംഗമിക്കുന്ന കാലിഫോർണിയയിലെ 120 മൈൽ നീളമുള്ള ഒരു നദിയാണ്. 


</doc>
<doc id="407463" url="https://ml.wikipedia.org/wiki?curid=407463" title="ബെലോ ഹൊറിസോണ്ടെ">
ബെലോ ഹൊറിസോണ്ടെ

ബ്രസീലിലെ ആറാമത്തെ ഏറ്റവും വലിയ നഗരമാണ് ബെലോ ഹൊറിസോണ്ടെ. തെക്കേ അമേരിക്കയിലെ പതിമൂന്നാമത്തെ വലിയ നഗരവും അമേരിക്കയിലെ പതിനെട്ടാമത്തെ വലിയ നഗരവുമാണ് ഇത്. ബ്രസീലിലെ ഏറ്റവും ജനസംഖ്യയുള്ള മൂന്നാമത്തെ മെട്രോപ്പോളിറ്റൻ പ്രദേശവും, അമേരിക്കയിലെ പതിനേഴാമത്തെ നഗരവുമാണ് ബെലോ ഹൊറിസോണ്ടെ. ബ്രസീലിലെ രണ്ടാമത്തെ ഏറ്റവും ജനസംഖ്യയുള്ള സംസ്ഥാനമായ മിനാസ് ജെറീസ് സംസ്ഥാനത്തിന്റെ തലസ്ഥാനമാണ് ബെലോ ഹൊറിസോണ്ടെ. ബ്രസീലിലെ ആദ്യത്തെ ആസൂത്രിത ആധുനിക നഗരമാണിത്.

നിരവധി മലകൾക്കിടയിലാണ് ഈ നഗരം നിർമ്മിച്ചിരിക്കുന്നത്. പൂർണ്ണമായും മലകളാൽ ചുറ്റപ്പെട്ടുകിടക്കുന്നു. ബെലോ ഹൊറിസോണ്ടെയുടെ അടുത്തുള്ള ചുറ്റുപാടുകളിൽ നിരവധി വലിയ പാർക്കുകൾ ഉണ്ട്. നഗരത്തിൽ നിന്ന് 6 കിലോമീറ്റർ അകലെ കുറൽ റിഡ്ജ് മലനിരകളിൽ സ്ഥിതി ചെയ്യുന്ന മംഗ്ബീറസ് പാർക്കിൽ (പാർക്ക് ദാസ് മംഗബീർരാസ്) നിന്നും നഗരത്തിന്റെ വിശാല രൂപം കാണാം. ഇതിന് 2.35 ചതുരശ്ര കിലോമീറ്ററാണ് (580 ഏക്കർ) ആണ് ഇതിന്റെ വിസ്തൃതി, ഇതിൽ 0.9 ചതുരശ്ര കിലോമീറ്റർ (220 ഏക്കർ) വനഭൂമിയാണ്. ജാംബൈറോ വുഡ്സ ് നാച്ചുറൽ റിസർവ് (മാതാ ഡു ജാംബൈറോ) 912 ഹെക്ടർ (2,250 ഏക്കർ) വിസ്തൃതിയുള്ളതാണ്. നൂറിലധികം ഇനം പക്ഷികളും പത്ത് വ്യത്യസ്ത ഇനം സസ്തനികളും ഇവിടെ കാണപ്പെടുന്നു. 

ബെലോ ഹൊറിസോണ്ടെ 1950 ലെയും 2014 ലെയും ഫിഫ ലോകകപ്പിന് ആതിഥേയത്വം വഹിച്ചു. കൂടാതെ 2013 ലെ ഫിഫ കോൺഫെഡറേഷൻ കപ്പ്, 2016 ലെ സമ്മർ ഒളിംപിക്‌സ് എന്നിവയ്ക്കും ആതിഥേയത്വം വഹിച്ചു. 

ബെലോ ഹൊറിസോണ്ടെയുടെ സഹോദരി നഗരങ്ങൾ ഇവയാണ്:






</doc>
<doc id="407465" url="https://ml.wikipedia.org/wiki?curid=407465" title="റൊമാനിയൻ ഭാഷ">
റൊമാനിയൻ ഭാഷ

രണ്ടര കോടിയോളം ആളുകൾ മാതൃഭാഷയായി സംസാരിക്കുന്ന ഒരു റോമാൻസ് ഭാഷയാണ് റൊമാനിയൻ ഭാഷ (Romanian , "limba română" "românește"). റൊമാനിയ , മൊൾഡോവ എന്നിവിടങ്ങളിലെ ഔദ്യോഗിക ഭാഷയാണ് റൊമാനിയൻ. നാൽപ്പത് ലക്ഷത്തോളം ആളുകൾ രണ്ടാമത്തെ ഭാഷയായും റൊമാനിയൻ സംസാരിക്കുന്നു. യൂറോപ്പിയൻ യൂണിയന്റെ ഔദ്യോഗിക ഭാഷകളിൽ ഒന്നാണിത്.

ബാൾക്കൻ റൊമാൻസ് ഭാഷകളിൽപ്പെടുന്ന പടിഞ്ഞാറൻ റൊമാൻസ് ഭാഷകളിൽനിന്നും 5-8നൂറ്റാണ്ടുകളിലാണ് ഈ ഭാഷ ഉരുത്തിരിഞ്ഞത്. 
മൊൾഡോവയിൽ സോവിയറ്റ് ഭരണകാലത്ത് "മൊൾഡോവൻ" എന്നാണ് അറിയപ്പെട്ടിരുന്നത്.
ഈ ഭാഷ സംസാരിക്കുന്നവർ ഓസ്റ്റ്രേലിയ, ഇറ്റലി, സ്പെയിൻ, ഉക്രെയ്ൻ, ബൾഗേറിയ, യു.എസ്, കാനഡ, ബ്രസീൽ, മെക്സിക്കോ, അർജന്റീന, ഗ്രീസ്, ടർകി, റഷ്യ, പോർത്തുഗൽ, യു.കെ, സൈപ്രസ്, ഇസ്രയേൽ, ഫ്രാൻസ് ജർമനി എന്നിവിടങ്ങളിലേക്ക് കുടിയേറി താമസിച്ചിട്ടുണ്ട്.

ക്രിസ്തുവിനുശേഷമാണ് കിഴക്കൻ റോമാൻസ് വൾഗർ ലത്തിനിൽനിന്നും ഉരുത്തിരിഞ്ഞത്.

ലോകമെമ്പാടും റൊമാനിയൻ ഭാഷ സംസാരിക്കുന്നരെ കാണാൻ പറ്റുമെങ്കിലും മദ്ധ്യ യൂറോപ്പിലും ബാൾക്കൻ പ്രദേശത്തും ആണ് ഈ ഭാഷ സംസാരിക്കുന്നവരെ കൂടുതലായും കാണാൻ പറ്റുന്നത്. ലോകജനസംഖ്യയുടെ ഏകദേശം 0.5% ആൾക്കാർ റൊമേനിയൻ സംസാരിക്കുന്നുണ്ട്.



</doc>
<doc id="407478" url="https://ml.wikipedia.org/wiki?curid=407478" title="ഖരീഫ് വിള">
ഖരീഫ് വിള

ഇന്ത്യ ഉൾപ്പെടെയുള്ള ദക്ഷിണേഷ്യൻ രാജ്യങ്ങളിൽ മഴക്കാലത്ത് കൃഷിചെയ്യുന്ന സസ്യങ്ങളെയാണ് ഖരീഫ് വിളകൾ അഥവാ മൺസൂൺ വിളകൾ എന്നുപറയുന്നത്. തെക്കുപടിഞ്ഞാറൻ മൺസൂണിന്റെ ആരംഭത്തിൽ ഇവയ്ക്കു വിത്ത് വിതയ്ക്കുകയും മൺസൂണിന്റെ അവസാനത്തോടെ വിളവെടുക്കുകയും ചെയ്യുന്നു. 

ഏഷ്യൻ രാജ്യങ്ങളിൽ തെക്കുപടിഞ്ഞാറൻ മൺസൂണിന്റെ ആരംഭമായ ജനുവരിയിൽ തന്നെ ഖാരിഫ് വിളകൾ കൃഷിചെയ്യുന്നുണ്ട്. ഇന്ത്യയിൽ പൊതുവെ ജൂൺ - ജൂലൈ മാസങ്ങളിലാണ് ഖാരിഫ് കൃഷി ആരംഭിക്കുന്നത്. സെപ്റ്റംബർ - ഒക്ടോബർ മാസങ്ങളിൽ ഇവയുടെ വിളവെടുപ്പും നടത്തുന്നു. നെല്ല്, പരുത്തി, എള്ള്, കരിമ്പ്, സോയാബീൻ, ചണം എന്നിവ ഖരീഫ് വിളകൾക്ക് ഉദാഹരണങ്ങളാണ്.

മുഗൾ ഭരണകാലത്തിന്റെ ആരംഭത്തോടെയാണ് മഴയെ ആശ്രയിച്ചുള്ള കൃഷിരീതിക്ക് 'ഖരീഫ്' എന്ന പേരുലഭിച്ചതെന്നു കരുതുന്നു. അറബി ഭാഷ യിൽ الخريف 'ഖരീഫ്' എന്ന പദത്തിന്റെ അർത്ഥം ശരത്കാലം എന്നാണ്.

ഋതുവ്യത്യാസങ്ങൾക്കനുസരിച്ച് കാർഷിക വിളകളെ ഖരീഫ്, റബി, സെയ്ദ് എന്നിങ്ങനെ മൂന്നായി തിരിച്ചിട്ടുണ്ട്. മൺസൂണിനെ (മഴയെ) ആശ്രയിച്ചു നിലനിൽക്കുന്ന വിളകളെ പൊതുവെ ഖരീഫ് വിളകൾ എന്നുവിളിക്കുന്നു. മഴയുടെ ലഭ്യതയിലുണ്ടാകുന്ന ഏറ്റക്കുറച്ചിലുകൾ ഖാരിഫ് കൃഷിയെ ദോഷകരമായി ബാധിക്കാറുണ്ട്.






</doc>
<doc id="407482" url="https://ml.wikipedia.org/wiki?curid=407482" title="ഈൽ നദി">
ഈൽ നദി

ഈൽ നദി, അമേരിക്കൻ ഐക്യനാടുകളിൽ വടക്കുകിഴക്കൻ കാലിഫോർണിയയിലൂടെ ഒഴുകുന്ന ഏകദേശം 196 മൈൽ (315 കിലോമീറ്റർ) നീളമുള്ള ഒരു പ്രധാന നദിയാണ്. ഈ നദിയും അതിന്റെ പോഷകനദികളും ചേർന്ന് കാലിഫോർണിയയിൽ മുഴുവനായും മൂന്നാമത്തെ വലിയ നീർത്തടം സൃഷ്ടിക്കുന്നു. ഈ നദി കാലിഫോർണിയയിലെ അഞ്ചു കൌണ്ടികളിലെ നിമ്നോന്നതവും പരുക്കനുമായ 3,684 ചതുരശ്ര മൈൽ (9,540 ചതുരശ്ര കിലോമീറ്റർ) പ്രദേശങ്ങളിലൂടെ ഒഴുകി ജലവിതരണം നടത്തുന്നു.

ഈ നദി പൊതുവെ സാക്രമെന്റോ താഴ്വരയ്ക്കു തെക്ക്, കോസ്റ്റ് റേഞ്ചസിലൂടെ സഞ്ചരിച്ച് വടക്കോട്ട് ഒഴുകുകയും ഫോർച്ചൂണയിൽനിന്ന് ഏകദേശം 10 മൈലുകൾ (16 കിലോമീറ്റർ) അകലെയും ഹംബോൾട്ട് ഉൾക്കടലിന് തെക്കുമാറിയും പസഫിക് സമുദ്രത്തിലേയ്ക്കു പതിക്കുന്നു. ഈ നദി പ്രദേശത്തെ ഭൂഗർഭ ജല പുനരാഗികരണം, വിനോദം, വ്യാവസായിക, കാർഷിക, മുനിസിപ്പൽ ജലവിതരണം, ഉപയോഗം എന്നിവയ്ക്കു് പിന്തുണ നൽകുന്നു


</doc>
<doc id="407486" url="https://ml.wikipedia.org/wiki?curid=407486" title="റബി വിള">
റബി വിള

ഇന്ത്യ ഉൾപ്പെടെയുള്ള ദക്ഷിണേഷ്യൻ രാജ്യങ്ങളിൽ ശൈത്യകാലത്ത് വിളവിറക്കുകയും വേനൽക്കാലത്ത് വിളവെടുക്കുകയും ചെയ്യുന്ന സസ്യങ്ങളെ റബി വിളകൾ എന്നുപറയുന്നു. മൺസൂണിനു ശേഷം ഒക്ടോബർ - നവംബർ മാസങ്ങളിൽ ഇവയ്ക്കു വിത്തുവിതയ്ക്കുകയും ഏപ്രിൽ - മേയ് മാസങ്ങളിൽ വിളവെടുപ്പ് നടത്തുകയും ചെയ്യുന്നു. ഗോതമ്പ്, ബാർലി, കടുക്, പയർ, പുകയില എന്നിവ റബി വിളകൾക്ക് ഉദാഹരണങ്ങളാണ്.

മുഗൾ സാമ്രാജ്യത്തിന്റെ ആരംഭത്തോടെയാണ് മഞ്ഞിനെ ആശ്രയിച്ചുള്ള കൃഷിരീതിക്ക് 'റബി' എന്ന പേരുലഭിച്ചതെന്നു കരുതുന്നു. [[അറബി ഭാഷ الربیع ]യിൽ 'റബി' എന്ന വാക്കിന്റെ അർത്ഥം [[വസന്തം]] എന്നാണ്.

[[ഋതു]]വ്യത്യാസങ്ങൾക്കനുസരിച്ച് കാർഷിക വിളകളെ [[ഖരീഫ് വിള|ഖരീഫ്]], റബി, [[സെയ്ദ് വിള|സെയ്ദ്]] എന്നിങ്ങനെ മൂന്നായി തിരിച്ചിട്ടുണ്ട്. [[മഞ്ഞ്|മഞ്ഞുകാലത്തെ]] ആശ്രയിച്ചു കൃഷിചെയ്യുന്ന വിളകളെ പൊതുവെ റബി വിളകൾ എന്നുവിളിക്കുന്നു. നല്ല നീർവാഴ്ചയുള്ള [[മണ്ണ്|മണ്ണിൽ]] ഇവ തഴച്ചുവളരുന്നു. [[ശിശിരം|ശൈത്യകാലത്തു]] പെയ്യുന്ന [[മഴ]]യിൽ റാബി വിളകൾ നശിച്ചുപോകാറുണ്ട്.





[[വർഗ്ഗം:വിളകൾ]]
[[വർഗ്ഗം:കൃഷിരീതികൾ]]
[[വർഗ്ഗം:കൃഷി കാലങ്ങൾ]]
[[വർഗ്ഗം:ഇന്ത്യയിലെ കൃഷി]]

</doc>
<doc id="407492" url="https://ml.wikipedia.org/wiki?curid=407492" title="ബെറ്റാലെയ്ൻ">
ബെറ്റാലെയ്ൻ

ബെറ്റാലെയ്ൻ ജലത്തിൽ ലയിക്കുന്ന നൈട്രജൻ അടങ്ങിയ വർണ്ണവസ്തുക്കൾ ആണ്. കാരിയോഫില്ലേലെസ് നിരയിൽപ്പെട്ട സസ്യങ്ങളിൽ ഘടനാപരമായ രണ്ടുകൂട്ടങ്ങളായിട്ടാണ് ഇത് കാണപ്പെടുന്നത്. ഇൻഡോൾ ഘടനയുള്ള ചുവപ്പ്-വയലറ്റ് ബെറ്റാസയാനിനും മഞ്ഞ-ഓറഞ്ച് ബെറ്റാക്സാൻതിനും ആണ് ഈ വർണ്ണവസ്തുക്കൾ. കാരിയോഫില്ലേലെസിന്റെ ചില സസ്യങ്ങളിൽ ബെറ്റാലെയിനിന് പകരം ആൻതോസയാനിൻ വർണ്ണവസ്തുക്കൾ പുനഃസ്ഥാപിക്കപ്പെടുന്നു. ഉയർന്ന നിരയിൽപ്പെട്ട ഫംഗസുകളിലും ബെറ്റാലെയ്ൻ കാണപ്പെടുന്നു. ഏറ്റവും കൂടുതൽ ഇവ ശ്രദ്ധിക്കപ്പെടുന്നത് പൂവിന്റെ ഇതളുകളിലാണ്. എന്നാൽ ചിലപ്പോൾ സസ്യങ്ങളുടെ ഇലകൾ, തണ്ടുകൾ, പഴങ്ങൾ, വേരുകൾ എന്നിവയിലും ഈ വർണ്ണവസ്തുക്കൾ കാണപ്പെടുന്നു. പ്രധാനമായും ബീറ്റ്റൂട്ടിലാണ് ("Beta vulgaris") ഈ വർണ്ണവസ്തുക്കൾ കാണപ്പെടുന്നത്. 

ബെറ്റാലെയ്ൻ ആദ്യമായി വേർതിരിച്ചെടുത്ത ബീറ്റ്റൂട്ടിന്റെ നാമത്തിൽ നിന്നാണ് ഈ പേർ ലഭിക്കുന്നത്. ബീറ്റ്റൂട്ടിന്റെ കടുത്ത ചുവപ്പ്നിറം, ബോഗൺവില്ല, കാക്ടസ്, അമരാൻത്, എന്നിവയ്ക്ക് നിറം നൽകുന്നത് എല്ലാം ബെറ്റാലെയ്ൻ എന്ന വർണ്ണവസ്തുവിന്റെ സാന്നിദ്ധ്യമാണ്.
രണ്ടു വിഭാഗത്തിൽപ്പെട്ട ബെറ്റാലെയ്നുകളുണ്ട്.


പ്ലാന്റ് ഫിസിയോളജിസ്റ്റുകൾ പ്രാഥമിക തെളിവിന്റെ അടിസ്ഥാനത്തിൽ അഭിപ്രായപ്പെടുന്നത് ബെറ്റാലെയിനിന് ഫംഗസ് നാശിനിയായി പ്രവർത്തിക്കാൻ കഴിയുന്നു. ഫ്ളൂറസെന്റ് ഫ്ളവേഴ്സിൽ ബെറ്റാലെയ്ൻ കാണപ്പെടുന്നുണ്ട്. 

കൂടുതൽ സസ്യങ്ങളിലും ചുവപ്പ്നിറം കാണപ്പെടുന്നത് ബെറ്റാലെയിനിന് ആൻതോസയാനിനുമായി ബന്ധമുള്ളതുകൊണ്ടാണെന്ന് ഒരിക്കൽ ചിന്തിച്ചിരുന്നു. ജലത്തിൽ ലയിക്കുന്ന വർണ്ണവസ്തുക്കളായ ബെറ്റാലെയിനിനും ആൻതോസയാനിനും സസ്യകോശങ്ങളിലെ ഫേനങ്ങളിലാണ് കാണപ്പെടുന്നത്. ഘടനാപരമായും രാസപരമായും ബെറ്റാലെയിനിനും ആൻതോസയാനിനും കാണപ്പെടുന്നത് ഒരുപോലെയല്ല. എന്നാൽ ഈ വർണ്ണവസ്തുക്കൾ ഒരു സസ്യത്തിൽ ഒന്നിച്ചു കാണപ്പെടുകയില്ല. ഉദാഹരണത്തിന് ബെറ്റാലെയിനിൽ നൈട്രജൻ ആണ് കാണപ്പെടുന്നത്. എന്നാൽ ആൻതോസയാനിനിൽ നൈട്രജൻ കാണപ്പെടുന്നില്ല.

ബെറ്റാലെയിനുകൾ ആരോമാറ്റിക് ഇൻഡോൾ ആണെന്നാണ് ഇന്ന് അറിയപ്പെടുന്നത്. ടൈറോസിനിൽ നിന്നാണ് ഇത് സംശ്ലേഷണം ചെയ്തെടുക്കുന്നത്. ഫ്ലേവനോയിഡ്സുമായോ ആൻതോസയാനിനുമായോ രാസപരമായി യാതൊരു ബന്ധവും ഇത് കാണിക്കുന്നില്ല. ഓരോ ബെറ്റാലെയിനിലും ഗ്ലൈക്കോസൈഡുകൾ കാണുന്നു. ഇതിൽ ഷുഗറും ഒരു നിറമുള്ളഭാഗവും ഉൾക്കൊണ്ടിരിക്കുന്നു. സംശ്ലേഷണത്തിന്റെ ഓരോ ഘട്ടങ്ങൾ നടക്കുന്നത് പ്രകാശത്തിന്റെ സാന്നിദ്ധ്യത്തിലാണ്. 

ബെറ്റാലെയ്നെ കുറിച്ചള്ള കൂടുതൽ പഠനങ്ങളും ബെറ്റാനിൻ ആണ്. ബീറ്റ്റൂട്ട് റെഡ് എന്നും ഇതിനെ വിളിക്കുന്നു. ഒരുപക്ഷേ ആദ്യമായി ബെറ്റാലെയ്ൻ വേർതിരിച്ചെടുത്തത് ബീറ്റ്റൂട്ടിൽ നിന്നായതുകൊണ്ടായിരിക്കാം ഈ പേർ ലഭിച്ചത്. ബെറ്റാനിൻ ഗ്ലൈക്കോസൈഡ് ആകുന്നു. ഇതിലെ ഷുഗറിനെ ജലസംശ്ലേഷണം നടത്തുമ്പോൾ ഗ്ലൂക്കോസും ബെറ്റാനിഡിനും ഉണ്ടാകുന്നു. ഇത് ഫുഡ് കളർ ഏജന്റ് ആയി ഉപയോഗിക്കുന്നു. പിഎച്ചിനോട് (pH) കൂടുതൽ സെൻസിറ്റീവ് ആണിത്. നിയോബെറ്റാനിൻ, ഐസോബെറ്റാനിൻ, പ്രോബെറ്റാനിൻ എന്നീ ബെറ്റാലെയിനുകൾ ആണ് ബീറ്റ്റൂട്ടിൽ കാണപ്പെടുന്നത്. നിറവും ആന്റി ഓക്സിഡന്റ് കപ്പാസിറ്റിയും ബെറ്റാലെയിന് ലഭിക്കുന്നത് ഇൻഡികക്സാൻതിന്റെ സാന്നിദ്ധ്യം കൊണ്ടാണ്. (ബെറ്റാക്സാൻതിൻ ഉത്ഭവിക്കുന്നത് L-പ്രൊലൈൻ-ൽ നിന്നാണ്). ഇത് സംഭവിക്കുന്നത് ഡൈ ഇലക്ട്രിക് മൈക്രോവേവ് ഹീറ്റിംഗിലൂടെയാണ്.
ചില ബെറ്റാലെയ്ൻ അക്വസ് ലായനിയിൽ റ്റി.എഫ്.ഇ. യുടെ (2,2,2-trifluoroethanol) അഡിഷൻ റിയാക്ഷനിലൂടെ ഹൈഡ്രോലൈറ്റിക് സ്റ്റെബിലിറ്റി വർദ്ധിയ്ക്കുന്നതായി രേഖപ്പെടുത്തിയിരിക്കുന്നു.ബെറ്റാനിൻ-യൂറോപ്പിയം(III) കോംപ്ലക്സ് ബാക്ടീരിയൽ സ്പോർസിലെ (ബാസില്ലസ് ആന്ത്രാസിസ്, ബാസില്ലസ് സെറീസ്) കാൽസിയം ഡിപികോളിനേറ്റിനെ കണ്ടുപിടിക്കാൻ ഉപയോഗിക്കുന്നു.

മറ്റു പ്രധാനപ്പെട്ട ബെറ്റാസയാനിനുകളാണ് അമരാൻതൈനും, ഐസോ അമരാൻതൈനും. ഇത് അമരാൻതസ് വർഗ്ഗത്തിൽപ്പെട്ട സസ്യങ്ങളിൽനിന്ന് വേർതിരിച്ചെടുക്കുന്നു.

ബെറ്റാലെയ്ൻ വർണ്ണവസ്തുക്കൾ കാരിയോഫില്ലേലെസ് സസ്യങ്ങളിലും കുറച്ച് ബാസിഡിയോമൈകോട്ട സസ്യങ്ങളിലും (കുമിളുകൾ) മാത്രമാണ് കാണപ്പെടുന്നത്. ചിലപ്പോൾ ആൻതോക്സാൻതിനുകളുമായി (മഞ്ഞ-ഓറഞ്ച് ഫ്ലേവനോയിഡ്സ്) ബെറ്റാലെയിനിനോടൊപ്പം ചേർന്ന് കാണപ്പെടുന്നു. എന്നാൽ സസ്യവർഗ്ഗങ്ങളിൽ ആൻതോസയാനിനുമായി ഒരിക്കലും ചേർന്ന് കാണപ്പെടുകയില്ല.

കാരിയോഫില്ലേലെസ് നിരയിൽപ്പെട്ട പുഷ്പിക്കുന്ന സസ്യങ്ങളിൽ കൂടുതൽ അംഗങ്ങളും ബെറ്റാലെയ്ൻ ഉത്പ്പാദിപ്പിക്കുന്നുണ്ട്. എന്നാൽ ആൻതോസയാനിൻ കുറച്ചെയുളളൂ. കാരിയോഫില്ലേസിയേയിലെ കാർണേഷൻ (ചുവപ്പ്നിറമുള്ള പുഷ്പിക്കുന്ന സസ്യങ്ങളുടെ കുടുംബം) കുടുംബത്തിൽപ്പെട്ട ചില സസ്യങ്ങളും മൊല്ലുജിനേസിയേ കുടുംബത്തിൽപ്പെട്ട സസ്യങ്ങളും മാത്രം ബെറ്റാലെയിനിന് പകരം ആൻതോസയാനിൻ ഉത്പ്പാദിപ്പിക്കുന്നു.കാരിയോഫില്ലേലസ് സസ്യങ്ങളെ കൂടാതെ വളരെ കുറച്ച് ബെറ്റാലെയ്ൻ കാണപ്പെടുന്ന സസ്യങ്ങളാണ് സിനാപോമോർഫി സസ്യങ്ങൾ. എങ്കിലും രണ്ടുകുടംബങ്ങളിലെയും ബെറ്റാലെയിനിന്റെ ഉത്പ്പാദനം നഷ്ടപ്പെടുന്നു.

ബെറ്റാനിൻ വാണിജ്യപരമായി പ്രകൃതിപരമായ ഫുഡ് ഡൈ നിർമ്മിക്കാൻ ഉപയോഗിക്കുന്നു. ഇത് ചിലയാളുകൾക്ക് ബീറ്റ് യൂറിയയ്ക്ക്(റെഡ് യൂറിൻ) കാരണമായി തീരാറുണ്ട്. ഇൻ വിട്രോ രീതി ഉപയോഗിച്ച് ആന്റി ഓക്സിഡന്റിനെ തിരിച്ചറിയാൻ സാധിച്ചതു മുതൽ ഫുഡ് വ്യവസായത്തിൽ ബെറ്റാലെയിനിന് താല്പര്യം വർദ്ധിച്ചു വരുന്നു. സാന്ദ്രത കുറഞ്ഞ ലിപോപ്രോട്ടീനുകളെ ഓക്സീകരണത്തിൽ നിന്ന് സംരക്ഷിക്കാൻ ബെറ്റാലെയ്ൻ സഹായിക്കുന്നു.

ചുവന്ന ബീറ്റ്റൂട്ടിൽ നിന്നാണ് ബെറ്റാനിൻ വേർതിരിച്ചെടുക്കുന്നത്. കൃത്രിമ ബെറ്റാലെയ്നിക് കൗമാരിനിനിൽ സെമിസിന്തറ്റിക് നടത്താൻ ആവശ്യമായ ആരംഭ വസ്തുവാണിത്. ഫ്ലൂറസെന്റ് പ്രോബായി "പ്ലാസ്മോഡിയം" ബാധിച്ച ചുവന്ന രക്താണുക്കളുടെ (എറിത്രോസൈറ്റ്സ്) ലിവിങ്-സെൽ ഇമേജിങ്ങിന് ഇത് ഉപയോഗിക്കുന്നു.



</doc>
<doc id="407500" url="https://ml.wikipedia.org/wiki?curid=407500" title="ചിദഗ്നി">
ചിദഗ്നി

ചിദഗ്നിഎന്നത് മലയാളത്തിലെ ഒരു ആധ്യാത്മിക ത്രൈമാസികയാണ്. രാഷ്ട്രീയ സ്വയം സേവക് സംഘിന്റെ മുൻ ബൗദ്ധീക പ്രമുഖും, കേസരി വാരികയുടെ മുൻ പത്രാധിപരും, ഇപ്പോൾ ഭാരതീയ വിദ്യാ പ്രതിഷ്ടാനത്തിന്റെ കുലപതിയും ആയ ശ്രീ ടി ആർ സോമശേഖരൻ ആണ് ഇതിന്റെ പത്രാധിപർ.


</doc>
<doc id="407501" url="https://ml.wikipedia.org/wiki?curid=407501" title="ത്രൈമാസിക">
ത്രൈമാസിക

മൂന്ന് മാസം കൂടുമ്പോൾ പ്രസിദ്ധീകരിക്കുന്ന പുസ്തകമാണ് ത്രൈമാസിക.


</doc>
<doc id="407502" url="https://ml.wikipedia.org/wiki?curid=407502" title="സെയ്ദ് വിള">
സെയ്ദ് വിള

ഇന്ത്യ ഉൾപ്പെടെയുള്ള ദക്ഷിണേഷ്യൻ രാജ്യങ്ങളിൽ വേനൽക്കാലത്ത് വിളവിറക്കുകയും മഴക്കാലത്തിനു മുമ്പ് വിളവെടുക്കുകയും ചെയ്യുന്ന സസ്യങ്ങളെയാണ് സെയ്ദ് വിളകൾ എന്നുപറയുന്നത്. മാർച്ച് മാസത്തോടെ സെയ്ദ് കൃഷി ആരംഭിക്കുകയും ജൂൺ മാസത്തോടെ വിളവെടുപ്പ് നടത്തുകയും ചെയ്യുന്നു. ഉഷ്ണകാലാവസ്ഥയിൽ വളരുമെങ്കിലും സയ്ദ് വിളകൾക്ക് കൃത്യമായ അളവിൽ ജലവും ആവശ്യമാണ്. മൺസൂണിനെ ആശ്രയിച്ചുള്ള ഖാരിഫ് കൃഷിക്കും മഞ്ഞിനെ ആശ്രയിച്ചുള്ള റാബി കൃഷിക്കും മധ്യേയുള്ള കാലയളവിലാണ് സയ്ദ് വിളകൾ കൃഷിചെയ്യുന്നത്. പഴങ്ങളും പച്ചക്കറികളും സെയ്ദ് വിളകൾക്ക് ഉദാഹരണങ്ങളാണ്.

ഋതുവ്യത്യാസങ്ങൾക്കനുസരിച്ച് കാർഷിക വിളകളെ ഖാരിഫ്, റാബി, സെയ്ദ് എന്നിങ്ങനെ മൂന്നായി തിരിച്ചിട്ടുണ്ട്. വേനൽക്കാലത്തെ ആശ്രയിച്ചുള്ള കാർഷിക വിളകളെ പൊതുവെ സെയ്ദ് വിളകൾ എന്നുവിളിക്കുന്നു.





</doc>
<doc id="407506" url="https://ml.wikipedia.org/wiki?curid=407506" title="ലോക്സ് ലാന്റ് ദ്വീപ്">
ലോക്സ് ലാന്റ് ദ്വീപ്

ലോക്സ് ലാന്റ് ദ്വീപ് Loks Land Island കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ദ്വീപാണ്. ഇത് ബാഫ്ഫിന്റെ ദ്വീപിന്റെ ബ്ലന്റ് പെനിൻസുലയുടെ കിഴക്കൻ അറ്റത്താണ് സ്ഥിതിചെയ്യുന്നത്. ഫ്രോബിഷെർ ഉൾക്കടലിന്റെ മുഖത്തിനടുത്തു നിലകൊള്ളുന്നു. ഇതിന്റെ വിസ്തീർണ്ണം ആണ്. ഇതിനു 206 km. തീരപ്രദേശമുണ്ട്. പ്രാദേശികമായി ഇന്യൂട്ടുകൾ ഇതിനെ ടകുലിഗ് ജ്വാപ് എന്നു വിളിക്കുന്നു. 

ലോക്സ് ലാന്റ് ഋഡാർ പ്രതിരോധ സംവിധാനത്തിന്റെ ഭാഗമാണ്.


</doc>
<doc id="407509" url="https://ml.wikipedia.org/wiki?curid=407509" title="മുള്ളൻ പന്നി">
മുള്ളൻ പന്നി

മുള്ളൻ പന്നി കരണ്ടുതീനി നിരയിലെ മുള്ളൻ പന്നി കുടുംബത്തിൽപ്പെട്ട ദക്ഷിണ ഏഷ്യയിലും മദ്ധ്യപൂർവേഷ്യയിലും കാണപ്പെടുന്ന ഒരു ജന്തുവാണ്.

ഇന്ത്യയിൽ ഏറ്റവും സാധാരനയായും വലുതുമായ മുള്ളൻപന്നിയാണിത്‌. കനത്ത ശരിരം വെളുപ്പുമുള്ള മുള്ളുകളാൽ ആവരണം ചെയ്യപ്പെട്ടിരിക്കുന്നു. നെറ്റി മുതൽ മദ്ധ്യം വരെ നീളമുള്ള മുള്ളുകൾ നിറഞ്ഞിരിക്കുന്നു. വാൽ അവസാനികുന്നത് കട്ടിയുള്ള ഒരുകൂട്ടം വെള്ളമുള്ളുകളായാണ്. തെക്കേ ഇന്ത്യയിൽ (കർണാടകത്തിന്റെയും തമിഴ്നാടിന്റെയും കേരളത്തിന്റെയും പൊതുവായ അതിർത്തിയിൽ കാണുന്നു. ചുവന്ന മുള്ളൻപന്നി (Red Porcupine) എന്ന് വിളിക്കപെടുന്ന ഉപ ഇനത്തിന് മുതുകിൽ തുരുമ്പിന്റെ നിറം കലർന്ന മുല്ലുകളാണ് ഉള്ളത്. 

മുള്ളൻപന്നി വനതിനരികെയുള്ള വിളകൾ നശിപികുന്നതായും തറനിരപ്പിലുള്ള മരത്തിന്റെ തൊലി തിന്നുന്നതയും ശ്രധിക്കപ്പെട്ടിട്ടുണ്ട്.ഇവയുടെ ശരീരമാസകലം നീണ്ട മുള്ളുകൾ കാണപ്പെടുന്നു. പേരു സൂചിപ്പിക്കുന്ന വിധം പന്നി വർഗത്തിൽ‌പ്പെട്ടതല്ല ഈ ജീവി. മുള്ളൻ പന്നി ശത്രുക്കളെ നേരിടുന്നത് മുഖാമുഖമല്ല, പൃഷ്ഠം കൊണ്ടാണ്. പിന്നാക്കമോടുകയും പൃഷ്ഠം കൊണ്ട് ഇടിക്കുകയും ചെയ്യുന്നു. മുള്ളൻ പന്നിയുടെ മുള്ളുകൾ രോമങ്ങളുടെ രൂപാന്തരമാണ്. ശത്രുവിന്റെ ദേഹത്ത് തറയ്ക്കുന്ന മുള്ളുകൾ അതിന്റെ ശരീരത്തിൽ നിന്നും അടർന്നുപോകും. മുള്ളൻ പന്നികൾക്ക് എല്ലു കരണ്ടു തിന്നുന്ന സ്വഭാവമുണ്ട്, കാരണം മുള്ളുകൾ വളരാൻ എല്ലിൽ മാത്രം അടങ്ങിയിട്ടുള്ള കാത്സ്യവും ഫോസ്ഫറസും മറ്റും ആവശ്യമാണ്.

അപകടം മനസ്സിലാക്കിയാൽ മുള്ളൻപന്നി പുറത്തെ മുള്ളുകൾ എഴിച്ചുനിർത്തുകയും ഭയപെടുത്തുന്ന രീതിയിൽ വാലിലെ മുള്ളുകൾ കുലുക്കി ശബ്ധമുണ്ടാക്കുകയും ചെയ്യുന്നു. അപകടം ഒഴിഞ്ഞുപോകുന്നിലെങ്കിൽ പുറം തിരിഞ്ഞ് അത് വേഗത്തിൽ ശത്രുവിന് നേരെ കുതികുക്കയും അതിന്റെ മുള്ളുകൾ ശത്രുജീവിയുടെ മാംസത്തിൽ തുളച്ചു കയറ്റുകയും ചെയ്യുന്നു. പുള്ളിപുലികളുടെയും കടുവകളുടെയും ശരിരത്തിൽ മാരകമായ മുറിവുണ്ടാക്കാൻ ഇവയ്ക്ക് കഴിയും എന്നാൽ മറ്റു മൃഗങ്ങൾക്ക് നേരെ മുള്ളൻപന്നി അതിന്റെ മുള്ളുകൾ ഉതിർക്കാറില്ല. പൊതുവെയുള്ള വിശ്വാസം ഇതിനെതിരെയാന്നെങ്കിലും.

ശരിരത്തിന്റെ മൊത്തം നീളം: 60-90 സെ.മീ. തൂക്കം: 11-18 കിലോ.

ഇന്ത്യയിൽ എല്ലാ ഇടവുമുള്ള പാറകൾ നിറഞ്ഞ കുന്നിൻചരുവിൽ, തുറസ്സായ ഗ്രാമപ്രേദേശങ്ങളിൽ, ഇലപോഴിയുന്ന വനങ്ങളിൽ, മാളങ്ങളിലും കട്ടിയുള്ള കുറ്റിചെടികൾകിടയിലും പുല്ലുകൾകിടയിലും കഴിയുന്നു.

സരിസ്ക നാഷണൽ പാർക്ക്‌ (രാജസ്ഥാൻ), ബന്ദിപ്പൂർ നാഷണൽ പാർക്ക്, നാഗറഹോള നറേനാൽ പാർക്ക്‌ (കർണാടകം)  

വേട്ട  



</doc>
<doc id="407511" url="https://ml.wikipedia.org/wiki?curid=407511" title="ഫോർട്ടാലേസ">
ഫോർട്ടാലേസ

ബ്രസീലിലെ ഒരു മുഖ്യനഗരമാണ്‌ 
ഫോർട്ടാലേസ. വടക്കുപടിഞ്ഞാറൻ ബ്രസീലിൽ സ്ഥിതിചെയ്യുന്ന സീറ സംസ്ഥാന തലസ്ഥാനമാണ് ഈ നഗരം. ബ്രസീൽ തലസ്ഥാനമായ ബ്രസീലിയയിൽ നിന്ന് 2285 കിലോമീറ്റർ അകലെയാണ് ഈ നഗരം സ്ഥിതി ചെയ്യുന്നത്.  

2013 ലെ കണക്കുകൾ പ്രകാരം ജിഡിപിയുടെ കാര്യത്തിൽ ബ്രസീലിലെ നഗരങ്ങളുടെ ഇടയിൽ പന്ത്രണ്ടാം സ്ഥാനവും, വടക്കുകിഴക്കൻ ബ്രസീലിലെ നഗരങ്ങളിൽ രണ്ടാം സ്ഥാനവും ഫോർട്ടാലേസ നേടി. 
ബ്രസീലിലെ ഒരു പ്രധാന വ്യവസായ വാണിജ്യ കേന്ദ്രമാണ് ഈ നഗരം. ടൂറിസം മന്ത്രാലയത്തിന്റെ അഭിപ്രായത്തിൽ ബ്രസീലിലെ ഏറ്റവും കൂടുതൽ ഇഷ്ടപെടുന്ന നഗരങ്ങളുടെ ഇടയിൽ രണ്ടാം സ്ഥാനവും, ഏറ്റവും കൂടുതൽ വിനോദസഞ്ചാരികൾ എത്തുന്ന നാലാമത്തെ നഗരവുമാണ് ഫോർട്ടാലേസ. 

നഗരത്തിന്റെ വടക്ക് ഭാഗത്ത് അറ്റ്ലാന്റിക്ക് സമുദ്രം സ്ഥിതിചെയ്യുന്നു; തെക്ക് ഭാഗത്ത് പക്കാടൂബ, യൂസിബിയോ, മരാക്കാനൂ, ഇട്ടൈറ്റിംഗ എന്നീ മുനിസിപ്പാലിറ്റികളാണ്. കിഴക്ക് അക്വിരാസ് നഗരവും അറ്റ്ലാന്റിക് സമുദ്രവുമാണ്; പടിഞ്ഞാറ് ഭാഗത്ത് കൗകായിയ മുനിസിപ്പാലിറ്റിയാണ്. നഗരത്തിലെ താമസക്കാരെ ഫോർട്ടാലസെൻസസ് എന്ന് വിളിക്കുന്നു. റെസിഫ്, സാൽവദോർ എന്നീ നഗരങ്ങൾക്കൊപ്പം വടക്കുകിഴക്കൻ മേഖലയിലെ മൂന്ന് പ്രമുഖ നഗരങ്ങളിൽ ഒന്നാണ് ഫോർട്ടാലേസ. 2014 ഫിഫ ലോകകപ്പിന്റെ ആതിഥേയ നഗരങ്ങളിൽ ഒന്നായിരുന്നു ഈ നഗരം.

Fortaleza is twinned with:


</doc>
<doc id="407514" url="https://ml.wikipedia.org/wiki?curid=407514" title="സ്കോട്സ് വാലി">
സ്കോട്സ് വാലി

സ്കോട്സ് വാലി, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, സാന്താ ക്രൂസ് കൌണ്ടിയിലുൾപ്പെട്ടതും സാൻ ജോസ് നഗരകേന്ദ്രത്തിൽനിന്ന് ഏകദേശം 30 മൈൽ (48 കിലോമീറ്റർ) തെക്കായും സാന്താ ക്രൂസ് നഗരത്തിന്  6 മൈൽ (10 കിലോമീറ്റർ) വടക്കുമായി സാന്താ ക്രൂസ് മലനിരകളിലെ മലമ്പ്രദേശങ്ങളിലെ ചെരിവുകളിൽ സ്ഥിതിചെയ്യന്നതുമായ ഒരു നഗരമാണ്. 2010ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരമുള്ള ഈ നഗരത്തിലെ ആകെ ജനസംഖ്യ 11,580 ആയിരുന്നു. സാൻ ജോസ് നഗരത്തേയും സാന്താ ക്രൂസ് നഗരത്തേയും തമ്മിൽ ബന്ധിക്കുന്ന സ്റ്റേറ്റ് റൂട്ട് 17 പാതയാണ് ഈ നഗരത്തിലേയ്ക്കു പ്രവേശിക്കുവാനുള്ള പ്രധാന മാർഗ്ഗം. 1966 ൽ ഈ നഗരം സംയോജിപ്പിക്കപ്പെട്ടു. സ്കോട്ട്സ് ബാർ എന്ന സ്ഥലത്ത് സ്വർണശേഖരം കണ്ടെത്തിയ ജോൺ സ്കോട്ടിന്റെ പേരിലാണ് സ്കോട്ട്സ് വാലി നഗരം അറിയപ്പെടുന്നത്.


</doc>
<doc id="407520" url="https://ml.wikipedia.org/wiki?curid=407520" title="വിശറിക്കഴുത്ത‌ൻ ഓന്ത്">
വിശറിക്കഴുത്ത‌ൻ ഓന്ത്

മഴ തീരെക്കുറഞ്ഞ വരണ്ട പ്രദേശങ്ങളിൽ മാത്രം കാണപ്പെടുന്ന ഓന്ത് വർഗ്ഗമാണ് വിശറിക്കഴുത്തൻ ഓന്ത് - സിറ്റാന ആറ്റൻബറോകി . മുപ്പതോളം സ്​പീഷീസുകൾ ഉണ്ടെങ്കിലും കഴുത്തിനുതാഴെ വർണ്ണവിശറിയുള്ള ഈ ആൺ ഓന്ത് ഇനത്തിനെ ആദ്യമായി ആണ് കേരളത്തിൽ കണ്ടെത്തിയത്. തിരുവനന്തപുരം പൂവാർ കടൽത്തീരത്തുനിന്നാണ് ഇതിനെ കണ്ടെത്തിയത്.ബി.ബി.സി.യുടെ ലൈഫ് സീരീസിന്റെ അവതാരകനായ ഡേവിഡ് ആറ്റൻബറോയുടെ പേരാണ് ഇതിനു നൽകിയിട്ടുള്ളത്..


</doc>
<doc id="407523" url="https://ml.wikipedia.org/wiki?curid=407523" title="ജെഫ് ഡുജോൺ">
ജെഫ് ഡുജോൺ

മുൻ വെസ്റ്റിൻഡീസ് ക്രിക്കറ്റ് താരവും വിക്കറ്റ് കീപ്പറുമായിരുന്നു ജെഫ് ഡുജോൺ(ജ: 28 മെയ് 1956 -കിങ്സ്റ്റൺ ജമൈക്ക).ഫസ്റ്റ്ക്ലാസ് ക്രിക്കറ്റിൽ 1974 മുതൽ സജീവമായ ഡുജോൺ 1981 ൽ ആണ് ടെസ്റ്റ് ക്രിക്കറ്റിൽ തന്റെ അരങ്ങേറ്റം കുറിച്ചത്.


</doc>
<doc id="407524" url="https://ml.wikipedia.org/wiki?curid=407524" title="ഗസ് ലോഗി">
ഗസ് ലോഗി

മുൻ വെസ്റ്റിൻഡീസ് ക്രിക്കറ്റ് താരവും ക്രിക്കറ്റ് പരിശീലകനുമാണ് അഗസ്റ്റിൻ ലോഗി എന്ന ഗസ് ലോഗി.(Augustine Lawrence Logie ജനനം: 28 സെപ്റ്റം: 1960 -ട്രിനിഡാഡ് ടുബാഗോ.)ബാറ്റിങ്ങിനു പുറമേ ഫീൽഡിങ്ങിലും മികച്ച പ്രകടനമാണ് ലോഗി കാഴ്ചവെച്ചത്.


</doc>
<doc id="407525" url="https://ml.wikipedia.org/wiki?curid=407525" title="എൻ.ആർ. അനിൽകുമാർ">
എൻ.ആർ. അനിൽകുമാർ

1982-ലെ ചെസ്സ് ഒളിമ്പ്യാഡിൽ പങ്കെടുത്ത മലയാളിയായ ഒരു ഇന്ത്യൻ ചെസ്സ് കളിക്കാരനാണ് എൻ.ആർ. അനിൽകുമാർ. അന്തർദേശീയ ചെസ്സ് ഫെഡറേഷനിൽ നിന്നും അന്താരാഷ്ട്ര കറസ്പോണ്ടൻസ് ചെസ്സ്  മാസ്റ്റർ പദവി നേടിയ ആദ്യത്തെ ഇന്ത്യക്കാരൻ കൂടിയാണ് ഇദ്ദേഹം.

ശ്രീ കേരള കേരളവർമ്മ കോളേജിലെ ഇംഗ്‌ളീഷ് വിഭാഗം മുൻ മേധാവി കൂടിയായ ഇദ്ദേഹം, നിങ്ങൾക്കുമാകാം ചെസ്സ്‌ ചാമ്പ്യൻ എന്ന ചെസ്സ് പരിശീലന പുസ്തകത്തിന്റെ കർത്താവും കൂടിയാണ്. മലയാളത്തിൽ പുറത്തിറങ്ങിയ ഈ പുസ്തകത്തിന്റെ പ്രസാധകർ ഡി.സി. ബുക്ക്സ് ആണ് . നിലവിൽ മാതൃഭൂമി ദിനപത്രത്തിൽ ചെസ്സിനെക്കുറിച്ചുള്ള ഒരു പംക്തി കൈകാര്യം ചെയ്യുന്നു.



</doc>
<doc id="407539" url="https://ml.wikipedia.org/wiki?curid=407539" title="ക്രിസ്റ്റഫർ ഹെംസ്വർത്ത്">
ക്രിസ്റ്റഫർ ഹെംസ്വർത്ത്

ക്രിസ്റ്റഫർ ഹെംസ്വർത്ത് (ജനനം ഓഗസ്റ്റ് 11, 1983) ഒരു ഓസ്ട്രേലിയൻ നടനാണ്. ഓസ്ട്രേലിയൻ ടി.വി. പരമ്പരയിലെ ഹോം ആൻഡ് ഏവേയിലെ കിം ഹൈഡ്, മാർവൽ സിനിമാറ്റിക്ക് യൂണിവേർസ് ചിത്രങ്ങളിൽ അവതരിപ്പിച്ച തോർ എന്നീ കഥാപാത്രങ്ങളിലൂടെയാണ് അറിയപ്പെടുന്നത്. സയൻസ് ഫിക്ഷൻ ആക്ഷൻ ഫിലിം സ്റ്റാർ ട്രെക്ക് (2009), ത്രില്ലർ സാഹസിക ചിത്രം എ പെർഫെക്റ്റ് ഗെറ്റെവെ (2009) ഹൊറർ ചിത്രം ദ കാബിൻ ഇൻ ദ വുഡ്സ് (2012), ദി ഫാന്റസി ചിത്രം സ്നോ വൈറ്റ് ആൻഡ് ദി ഹൺഡ്സ്മാൻ (2012), യുദ്ധചിത്രം റെഡ് ഡൊൺ (2012), ജീവചരിത്ര കായിക ചിത്രം റഷ് (2013) തുടങ്ങിയ ചലച്ചിത്രങ്ങളിൽ ഹെംസ്വർത്ത് അഭിനയിച്ചിട്ടുണ്ട്. 



</doc>
<doc id="407543" url="https://ml.wikipedia.org/wiki?curid=407543" title="ബൈജയന്ത് പാണ്ഡ">
ബൈജയന്ത് പാണ്ഡ

ഒറീസയിൽ നിന്നുള്ള ഒരു രാഷ്ട്രീയനേതാവും വ്യവസായിയും ലോകസഭാംഗവുമാണ് ബൈജയന്ത് ജയ് പാണ്ഡ. 2000 മുതൽ 2009 വരെ രാജ്യസഭാംഗമായിരുന്നു.കേന്ദ്രപാരയിൽ നിന്നാണ് അദ്ദേഹം ലോക്സഭയിലേക്ക് തിരഞ്ഞെടുക്കപ്പെട്ടത്.
ബിജു പട്നായികിന്റെയും പിന്നീട് നവീൻ പട്‌നായിക്ന്റെയും അടുത്ത അനുയായിയായിരുന്നു.
24-01-2018 മുതൽ പാർട്ടി വിരുദ്ധ നടപടികളുടെ പേരിൽ ബി.ജെ.ഡിയിൽ നിന്ന് പുറത്താക്കപ്പെട്ടു.

1964 ജനുവരി 12-ന് ബൻസിധർ പാണ്ഡയുടെയും ഇള പാണ്ഡയുടെയും മകനായി ജനിച്ചു. മാനേജ്മെന്റിലും എഞ്ചിനീയറിങ്ങിലും ഉന്നത വിദ്യാഭ്യാസം നേടി .മിഷിഗണ്യൂണിവേഴ്സിറ്റിയിൽ നിന്ന് പഠനം പൂർത്തിയാക്കി കോർപറെറ്റ് രംഗത്ത് ജോലി ചെയ്ത് വന്നിരുന്ന അദ്ദേഹം പിന്നീട് രാഷ്ട്രീയത്തിൽ സജീവമാകുകയായിരുന്നു. 

1960-ൽ ജഗി മൻഗത് പാണ്ഡയെ വിവാഹം ചെയ്തു.അവർ ഓർട്ടൽ കമ്മ്യൂനിക്കേഷന്റെ തലവയാണ്.


</doc>
<doc id="407545" url="https://ml.wikipedia.org/wiki?curid=407545" title="എതിരാളികൾ">
എതിരാളികൾ

1982 ഏപ്രിൽ നാലിനു ജോസഫ് മടപ്പള്ളി കഥയും തിരക്കഥയും എഴുതി ജേസി സംവിധാനം ചെയ്ത് സൈനബ ഹസ്സൻ നിർമ്മിച്ച ചലച്ചിത്രമാണ്എതിരാളികൾ/ശ്രീവിദ്യ,സുകുമാരൻ,ജഗതി ശ്രീകുമാർ,അംബിക തുടങ്ങിയവർ പ്രമുഖ വേഷമിട്ട ഈ ചിത്രത്തിന്റെ സംഗീതം എ.ടി. ഉമ്മർ നിർവ്വഹിച്ചു. ചിറയിൻകീഴ് രാമകൃഷ്ണൻ നായരും പൂവച്ചൽ ഖാദറും ചേർന്നാണ് ഗാനങ്ങൾ രചിച്ചത്. 

പാട്ടുകൾ പൂവച്ചൽ ഖാദർ, ചിറയിൻകീഴ് രാമകൃഷ്ണൻ നായർ എന്നിവരുടെ വരികൾക്ക് സംഗീതം എ.ടി. ഉമ്മർ 
നിർവ്വഹിച്ചു

എതിരാളികൾ1982


</doc>
<doc id="407560" url="https://ml.wikipedia.org/wiki?curid=407560" title="സ്റ്റാർ ട്രെക്ക് (ചലച്ചിത്രം)">
സ്റ്റാർ ട്രെക്ക് (ചലച്ചിത്രം)

ജെ. ജെ. അബ്രാംസ് സംവിധാനം ചെയ്ത് 2009 ൽ ഇറങ്ങിയ ഒരു അമേരിക്കൻ സയൻസ് ഫിക്ഷൻ ചലച്ചിത്രമാണ് സ്റ്റാർ ട്രെക്ക്. റോബർട്ടോ ഓർച്ചി, അലക്സ് കുർട്ട്സ്മാൻ എന്നിവർ എന്നിവർ ചേർന്നാണ് ചിത്രത്തിന്റെ തിരക്കഥ രചിച്ചത്. സ്റ്റാർ ട്രെക്ക് ചലച്ചിത്രപരമ്പരയിലെ പതിനൊന്നാമത്തെ ചിത്രമാണ് ഇത്. സ്റ്റാർ ട്രെക്ക് റീബൂട്ട് പരമ്പരയിലെ ആദ്യ ചിത്രമായി ഇതിൽ ഒറിജിനൽ സ്റ്റാർ ട്രെക്ക് ടെലിവിഷൻ പരമ്പരയിലെ മുഖ്യ കഥാപാത്രങ്ങളെ എല്ലാം പുതിയതാരങ്ങളെ ഉപയോഗിച്ച് അവതരിപ്പിച്ചു. യുനൈറ്റഡ് ഫെഡറേഷൻ ഓഫ് പ്ലാനറ്റ്സിന് ഭീഷണിയായി ഭാവികാലത്ത് നിന്നെത്തിയ നീറോ എന്ന റോമുലനെ ജെയിംസ് ടി. കിർക്, സ്‌പോക്ക് എന്നിവർ നേതൃത്വം നൽകുന്ന യു എസ് എസ് എന്റർപ്രൈസ് അഭിമുഖീകരിക്കുന്നതാണ് ചിത്രത്തിന്റെ പ്രമേയം. ക്രിസ് പൈൻ, സാക്കറി ക്വിന്റോ, എറിക് ബാന എന്നിവർ യഥാക്രമം ജെയിംസ് ടി. കിർക്, സ്‌പോക്ക്, നീറോ എന്നീ വേഷങ്ങൾ അവതരിപ്പിച്ചു. 

റിലീസ് ചെയ്യുന്നതിന് തൊട്ടുമുമ്പുള്ള മാസങ്ങളിൽ സ്റ്റാർ ട്രക്ക് വളരെയധികം പരസ്യം ചെയ്തു; ഓസ്റ്റിൻ, സിഡ്‌നി, കാൽഗറി, തുടങ്ങിയ ലോകത്തിലെ തിരഞ്ഞെടുത്ത നഗരങ്ങളിൽ പ്രേക്ഷകർക്കായി പ്രീ റിലീസ് പ്രദർശനങ്ങളുണ്ടായിരുന്നു. 2009 മേയ് 8-ന് അമേരിക്കൻ ഐക്യനാടുകളിലും കാനഡയിലുമായി ഈ ചിത്രം പുറത്തിറങ്ങി. ചിത്രത്തിന്റെ കഥാപാത്ര വികസനവും, കഥയും, എഫക്ട്സ്, സ്റ്റണ്ടുകളും, ആക്ഷൻ ശ്രേണികളും, സംവിധാനം, മൈക്കിൾ ഗിക്കിനിയുടെ പശ്ചാത്തല സംഗീതം എന്നിവ നിരൂപകർ പ്രശംസിക്കുകയും ചെയ്തു. സ്റ്റാർ ട്രെക്ക് ഒരു ബോക്സ് ഓഫീസ് വിജയമായിരുന്നു, 150 ദശലക്ഷം ഡോളർ ബജറ്റിൽ നിർമിച്ച ചിത്രം 385.7 ദശലക്ഷം ഡോളർ വരുമാനം നേടി. നാല് അക്കാദമി പുരസ്കാര നാമനിർദ്ദേശം ഉൾപ്പെടെ അനേകം അവാർഡ് നാമനിർദ്ദേശങ്ങൾ ചിത്രത്തിന് ലഭിച്ചു. ചെയ്യപ്പെട്ടു. ഒടുവിൽ, മികച്ച മേക്കപ്പ് ഇനത്തിൽ, അക്കാദമി അവാർഡ് നേടി ഈ പുരസ്കാരം നേടുന്ന ആദ്യ സ്റ്റാർ ട്രെക്ക് ചിത്രമായി. ഈ ചിത്രത്തിന്റെ തുടർച്ചയായി സ്റ്റാർ ട്രെക്ക് ഇൻറ്റു ഡാർക്ക്നെസ്സ് (2013), സ്റ്റാർ ട്രെക്ക് ബിയോണ്ട് (2016) എന്നീ രണ്ട് ചിത്രങ്ങൾ ഇറങ്ങി, നാലാമത് ഒരു ചിത്രവും പ്രഖ്യാപിക്കപ്പെട്ടിട്ടുണ്ട്. 




</doc>
<doc id="407564" url="https://ml.wikipedia.org/wiki?curid=407564" title="സ്റ്റാർ ട്രെക്ക് ഇൻറ്റു ഡാർക്ക്നെസ്സ്">
സ്റ്റാർ ട്രെക്ക് ഇൻറ്റു ഡാർക്ക്നെസ്സ്

ജെ. ജെ. അബ്രാംസ് സംവിധാനം ചെയ്ത് 2013 ൽ ഇറങ്ങിയ ഒരു അമേരിക്കൻ സയൻസ് ഫിക്ഷൻ ചലച്ചിത്രമാണ് സ്റ്റാർ ട്രെക്ക് ഇൻറ്റു ഡാർക്ക്നെസ്സ്. റോബർട്ടോ ഓർച്ചി, അലക്സ് കുർട്ട്സ്മാൻ എന്നിവർ എന്നിവർ ചേർന്നാണ് ചിത്രത്തിന്റെ തിരക്കഥ രചിച്ചത്. സ്റ്റാർ ട്രെക്ക് ചലച്ചിത്രപരമ്പരയിലെ പന്ത്രണ്ടാം ചിത്രവും, സ്റ്റാർ ട്രെക്ക് റീബൂട്ട് പരമ്പരയിലെ രണ്ടാം ചിത്രമാണ് ഇത്. 
മുൻ സിനിമയിൽ നിന്നുള്ള താരങ്ങൾ 
ക്രിസ് പൈൻ, സാക്കറി ക്വിന്റോ, സൈമൺ പെഗ്, കാൾ അർബൻ, സോയി സാൽദാന, ജോൺ ചോ, ആന്റൺ യെൽച്ചിൻ, ബ്രൂസ് ഗ്രീൻ വുഡ്, ലിയോനാർഡ് നിമോയ് എന്നിവർ അവരവരുടെ വേഷങ്ങൾ തുടർന്നും അവതരിപ്പിച്ചു. ഇവരെ കൂടാതെ ബെനഡിക്ട് കുംബർബാച്ച്, ആലീസ് എവ്, പീറ്റർ വെല്ലർ എന്നിവരും പ്രധാനവേഷങ്ങളിൽ അഭിനയിച്ചിട്ടുണ്ട്. 2015 ൽ മരിച്ച ലിയോനാർഡ് നിമോയ് അവസാനമായി അവതരിപ്പിച്ച സ്പോക് കഥാപാത്രമാണ് ഇത്. 23-ാം നൂറ്റാണ്ടിൽ നടക്കുന്നതായി ചിത്രീകരിച്ച ഈ ചിത്രത്തിൽ മുൻ സ്റ്റാർ ഫ്ലീറ്റ് അംഗവും പിന്നീട് തീവ്രവാദിയുമായ ജോൺ ഹാരിസണെ തേടി യുഎസ്എസ് എന്റർപ്രൈസിനെ ക്ലിങ്ങോണുകളുടെ ലോകത്തേക്ക് പോകുന്നതാണ് പ്രമേയം. 

2013 ഏപ്രിൽ 23 ന് സിഡ്നിയിലെ ഇവൻറ് സിനിമാസിൽ ആദ്യമായി പ്രദർശനത്തിനെത്തിയ ചിത്രം ഓസ്ട്രേലിയ, ന്യൂസിലൻഡ്, ബ്രിട്ടൻ, യൂറോപ്പ്, പെറു എന്നിവിടങ്ങളിൽ മെയ് 9 ന് പുറത്തിറങ്ങി. മെയ് 17 ന് അമേരിക്കയിലും കാനഡയിലും റിലീസ് ചെയ്ത ചിത്രം അവിടത്തെ ഐമാക്സ് സിനിമാശാലകളിൽ ഒരു ദിവസം മുമ്പ് പ്രദർശനം ആരംഭിച്ചു. സ്റ്റാർ ട്രെക്ക് ഇൻറ്റു ഡാർക്ക്നെസ്സ് സാമ്പത്തിക വിജയവും മികച്ച നിരൂപണവും നേടി. ലോകവ്യാപകമായി 467 ദശലക്ഷം ഡോളറിന്റെ മൊത്തം വരുമാനം നേടി സ്റ്റാർ ട്രക്ക് ഫ്രാഞ്ചൈസിയിൽ ഏറ്റവും ഉയർന്ന വരുമാനം നേടിയ ചിത്രമായി. 86-ാമത് അക്കാദമി അവാർഡിൽ, മികച്ച സ്‌പെഷ്യൽ എഫക്ട്സ് ഇനത്തിൽ അക്കാദമി അവാർഡിന് നാമനിർദ്ദേശം ചെയ്യപ്പെട്ടു. 2016 ൽ സ്റ്റാർ ട്രെക്ക് ബിയോണ്ട് എന്ന തുടർചിത്രം ഇറങ്ങി.



</doc>
<doc id="407569" url="https://ml.wikipedia.org/wiki?curid=407569" title="ഇത്തിൾപന്നി">
ഇത്തിൾപന്നി

ഇത്തിൾപന്നി അഥവാ മദ്രാസ് ഇത്തിൾപന്നി ദക്ഷിണേന്ത്യയിൽ മാത്രം കാണപ്പെടുന്ന ഇത്തിൾപന്നി കുടുംബത്തിൽപ്പെട്ട ഒരു ജന്തുവാണ്. ആന്ധ്രാപ്രദേശിലെയും തമിഴ്‌നാട്ടിലെയും വരണ്ട വനങ്ങളിൽ ഇവ ധാരാളമായി കാണപ്പെടുന്നു. കേരളത്തിൽ കോട്ടയം, പാലക്കാട് ജില്ലകളിൽ അപൂർവമായി കണ്ടിട്ടുണ്ട്.



</doc>
<doc id="407571" url="https://ml.wikipedia.org/wiki?curid=407571" title="ക്ലിംഗോൺ ഭാഷ">
ക്ലിംഗോൺ ഭാഷ

സ്റ്റാർ ട്രെക്ക് പ്രപഞ്ചത്തിലെ ക്ലിംഗോൺ വംശക്കാരുടെ സംസാരഭാഷയാണ് ക്ലിംഗോൺ ഭാഷ. ഈ ഭാഷ ഈ പരമ്പരയ്ക്ക് വേണ്ടി മാർക്ക് ഒക്രാണ്ട് എന്ന ഒരു അമേരിക്കൻ ഭാഷാവിദഗ്ദ്ധൻ കൃത്രിമമായി നിർമിച്ചതാണ്.  

മാർക്ക് ഒക്രാണ്ട് 1985-ൽ പ്രസിദ്ധീകരിച്ച "ദി ക്ലിംഗോൺ ഡിക്ഷണറി" എന്ന പുസ്തകത്തിൽ വിവരിച്ച ഈ ഭാഷ . "അന്യഗ്രഹ ജീവികളുടെ" ശബ്ദം പോലെ തോന്നിക്കുന്ന രീതിയിൽ രൂപകൽപ്പന ചെയ്തതാണ്. ഭാഷയുടെ അടിസ്ഥാന ശബ്ദവും, ഏതാനും വാക്കുകളും, സ്റ്റാർ ട്രെക്ക്: ദി മോഷൻ പിക്ചറിനു വേണ്ടി നടനായ ജെയിംസ് ഡോഹാൻ, നിർമ്മാതാവായ ജോൻ പവിൽ എന്നിവർ ചേർന്ന് രൂപം നൽകി. ഈ ചിത്രത്തിലാണ് ഈ ഭാഷ ആദ്യമായി ഉപയോഗിക്കപ്പെട്ടത്. മുൻ ചിത്രങ്ങളിൽ എല്ലാം ക്ലിംഗോൺ കഥാപാത്രങ്ങൾ ഇംഗ്ലീഷിൽ ആണ് സംസാരിച്ചിരുന്നത്. പിന്നീട് മാർക്ക് ഒക്രാണ്ട് പൂർണ്ണരൂപത്തിലുള്ള ഒരു ഭാഷയായി ഇതിനെ വികസിപ്പിച്ചു. 

ഒരു ചെറിയ വിഭാഗം ആളുകൾക്ക് ക്ലിംഗോൺ ഭാഷയിൽ സംസാരിക്കാൻ കഴിയും. ഇതിന്റെ പദസഞ്ചയം സ്റ്റാർ ട്രെക്ക്-ക്ലിംഗോൺ സങ്കല്പങ്ങളായ ബഹിരാകാശവാഹനം, യുദ്ധം തുടങ്ങിയ വിഷയങ്ങളിൽ വല്ലാതെ കേന്ദ്രീകരിച്ചിരിക്കുന്നതിനാൽ ദൈനംദിന ഉപയോഗത്തിന് പ്രയാസകരമാണ്. 




</doc>
<doc id="407574" url="https://ml.wikipedia.org/wiki?curid=407574" title="ഫുട്ബോൾ ലോകകപ്പ് 1938">
ഫുട്ബോൾ ലോകകപ്പ് 1938

1938 ജൂൺ 4 മുതൽ 19 വരെ ഇറ്റലിയിലായിരുന്നു ഫിഫ മൂന്നാം ലോകകപ്പ് മത്സരങ്ങൾ അരങ്ങേറിയത്. ഫൈനലിൽ രണ്ടിനെതിരെ നാല് ഗോളുകൾക്ക് ഹംഗറിയെ തോൽപ്പിച്ച് ഇറ്റലി ചാമ്പ്യൻഷിപ്പ് നിലനിർത്തി. ഇറ്റാലിയൻ പരിശീലകൻ വിറ്റാറിയോ പോസോ രണ്ട് ലോകകപ്പുകൾ നേടിയ ഏക പരിശീലകൻ എന്ന ബഹുമതി സ്വന്തമാക്കിയത് ഈ ലോകകപ്പിലാണ്. പത്തു വേദികളിലായി നാല് ഉപഭൂഖണ്ഡങ്ങളിലെ പതിനഞ്ച് ടീമുകൾ ആണ് ഈ ലോകകപ്പിൽ മത്സരിച്ചത്. മൊത്തം 18 കളികളിൽ നിന്ന് 84 ഗോളുകൾ വീണ മത്സരങ്ങൾ വീക്ഷിക്കാൻ 375 700 കാണികൾ സ്റ്റേഡിയങ്ങളിലെത്തി. ഏഴു ഗോളുകൾ അടിച്ച ബ്രസീലിന്റെ ലിയോണിഡാസ് ആയിരുന്നു ഏറ്റവും കൂടുതൽ ഗോളുകൾ അടിച്ച കളിക്കാരൻ. അർജന്റീനയേയും ജർമനിയേയും അവസാന റൗണ്ട് വേട്ടിംഗിൽ മറികടന്ന് ആതിഥേയരാവാനുള്ള മത്സരത്തിൽ വിജയിച്ചത് ഫ്രാൻസ് ആയിരുന്നു. രണ്ടു പ്രാവശ്യം തുടർച്ചചയായി ആതിഥേയർ സ്ഥാനം യൂറോപ്യൻ രാജ്യത്തിന് കൊടുത്തതിൽ പ്രതിഷേധിച്ച് അർജന്റീനയും ഉറുഗേയും ഉൾപ്പെടെ ബ്രസീൽ ഒഴികെയുള്ള എല്ലാ സൗത്ത് അമേരിക്കൻ രാജ്യങ്ങളും ടൂർണമെന്റ് ബഹിഷ്ക്കരിച്ചു. യുദ്ധത്തിൽ ആയിരുന്ന സ്പൈയിനിനെ യുറോപ്യൻ യോഗ്യത മത്സരങ്ങളിൽ വിലക്കേർപ്പെടുത്തിയും ഈ ലോക കപ്പിലായിരുന്നു. ആതിഥേയരായ ഫ്രാൻസും മുൻ ചാമ്പ്യന്മാരായ ഇറ്റലിയും നേരിട്ട് യോഗ്യത നേടി. മൂന്നാം ലോകകപ്പ് മുതൽ 2006 ൽ നിയമം മാറ്റുന്നത് വരെ മുൻ ചാമ്പ്യന്മാർക്ക് യോഗ്യത മത്സരങ്ങൾ കളിക്കാതെ തന്നെ ഫൈനൽ മത്സരങ്ങളിലേക്ക് നേരിട്ട് യോഗ്യതയുണ്ടായിരുന്നു. പതിനാറ് ടീമുകൾ പങ്കെടുകേണ്ട ഫൈനൽ റൗണ്ട് മത്സരത്തിൽ പതിമൂന്ന് രാജ്യങ്ങൾ യുറോപ്പി്ൽ നിന്നും രണ്ട് രാജ്യങ്ങൾ അമേരിക്കയിൽ നിന്നും ഒരു രാജ്യം ഏഷ്യയിൽ നിന്നും ആയിരുന്നു. ഫൈനൽ റൗണ്ടിലേക്ക് യോഗ്യത നേടിയ ടീമുകൾ ആസ്ട്രിയ, ബെൽജിയം, ബ്രസീൽ, ക്യൂൂബ, ചെക്കോസ്ലാവാക്യ, ഡച്ച് ഈസ്റ്റ് ഇൻഡീസ് (ഇന്നത്തെ ഇന്തോനേഷ്യ) ആതിഥേയരായ ഫ്രാൻസ്, ജർമനി, ഹംഗറി, മുൻ ചാമ്പ്യന്മാരായ ഇറ്റലി, നെതർലാന്റ്റ്, നോർവെ, പോളണ്ട്, റെമാനിയ, സ്വീഡൻ, സിറ്റ്സർലാന്റ് എന്നിവയായിരുന്നു. ആസ്ട്രിയ ഏകീകൃത ജർമനിയിൽ ലയിച്ചതിനെ തുടർന്ന് ടൂർണമെന്റിൽ നിന്ന് പിന്മാറിയെങ്കിലും അവരുടെ യോഗ്യത റൗണ്ടിൽ റണ്ണർ അപ്പായ ലാത്വിയയെ ടൂർണമെന്റിലേക്ക് ക്ഷണിച്ചില്ല. അതിനാൽ ആസ്ട്രിയയുടെ ആദ്യ മത്സരത്തിലെ എതിരാളിയായിരുന്ന സ്വീഡൻ ബൈ ടീമായി നേരിട്ട് രണ്ടാം റൗണ്ടിൽ പ്രവേശിച്ചു. പോളണ്ട്, നോർവെ, ഇന്തോനേഷ്യ, ക്യൂബ എന്നീ രാജ്യയങ്ങളുടെ അരങ്ങേറ്ററ മത്സരങ്ങളായിന്നു 1938 ലെ ഫ്രാൻസ് ഫിഫ ലോകകപ്പ്. അതിന് ശേഷം പിന്നിടൊരിക്കലും ക്യൂബയും ഇന്തോനേഷ്യയും ലോകകപ്പിൽ കളിക്കാൻ യോഗ്യത നേടിയിട്ടില്ല. മത്സരത്തിന്റെ ഘടന 1934 ലെ രണ്ടാം ലോക കപ്പിലെ പോലെത്തന്നെ എല്ലാം നോക്കൗട്ട് അടിസ്ഥാനത്തിലായിരുന്നു. നിശ്ചിത 90 മിനിട്ട് സമനിലയിലായാൽ 30 മിനുട്ട് അധിക സമയവും എന്നിട്ടും സമനിലയിലാണെങ്കിൽ മത്സരം മറ്റൊരു ദിവസം വീണ്ടും കളിക്കുക എന്നതായിരുന്നു രീതി. എതിരാളികളില്ലാത്തതിനാൽ സ്വീഡൻ നേരിട്ടും ഇറ്റലി നോർവയേയും ഫ്രാൻസ് ബെൽജിയത്തിനേയും ബ്രസീൽ പോളണ്ടിനേയും ചെക്കോ സ്ലോവാക്യ നെതർലാൻറിനേയും ഹംഗറി ഇന്തോനേഷ്യയേയും സിറ്റ്സർലാന്റ് ജർമനിയേയും ക്യൂബ റൊമാനിയയേയും തോൽപ്പിച്ച് രണ്ടാം റൗണ്ടിൽ കടന്നു. ക്വാർട്ടർ ഫൈനലിൽ മുൻ ചാമ്പ്യമാരായ ഇറ്റലി ആതിഥേയരായ ഫ്രാൻസിനെ തേൽപ്പിച്ച് സെമിയിൽ കടന്നു. ബ്രസിൽ ചെക്കോസ്ലാവാക്യയേയും ഹങ്കറി സ്വിറ്റ്സർലാൻറിനേയും സ്വീഡൻ എതിരില്ലാത്ത എട്ടു ഗോളുകൾക്ക് ക്യൂബയേയും തോൽപ്പിച്ച് സെമിയിൽ എത്തി. ഫൈനലിലെത്തും എന്ന അമിത അത്മവിശ്വസത്തിൽ തങ്ങളുടെ ടോപ് സ്കോററായ ലിയോണിഡാസിനെ പുറത്തിരുത്തി കളിച്ച ബ്രസിൽ ഇറ്റലിയോട് ഒന്നിനെതിര രണ്ട് ഗോളുകൾക്ക് തോറ്റു. സ്വീഡനെ തോൽപ്പിച്ച് ഫൈനലിലെത്തിയ ഹങ്കറിയെ രണ്ടിനെതിരെ നാല് ഗോളുകൾ കൾക്ക് തോൽപ്പിച്ച നിലവിലെ ചാമ്പ്യന്മാരായ ഇറ്റലി ഒരേ പരീശീലകന്റെ കീഴിൽ തുടർച്ചയായ രണ്ട് ലോകകപ്പുകൾ നേടിയ ആദ്യയ ടീമായി മാറി. ലൂസേഴ്സ് ഫൈനലിൽ സ്വീഡനെ തോൽപ്പിച്ച ബ്രസീലിനായിരുന്നു മുന്നാം സ്ഥാനം.


</doc>
<doc id="407575" url="https://ml.wikipedia.org/wiki?curid=407575" title="ഫുട്ബോൾ ലോകകപ്പ് 1930">
ഫുട്ബോൾ ലോകകപ്പ് 1930

1930 ലാണ് സംഭവബഹുലമായ ഒന്നാമത്തെ ഫിഫ ലോകകപ്പിന് ആരംഭം കുറിച്ചത്. പതിമൂന്ന് ടീമുകൾ നാലു ഗ്രൂപ്പുകളിലായി 18 ദിവസം 1930 ജൂൺ 13 മുതൽ ജൂൺ 30 വരെ ഉറുഗോയിലെ മോണ്ടി വിഡിയോയിൽ വെച്ചായിരുന്നു മത്സരിച്ചത് . ഉറുഗ്വേ, അർജന്റീന, ബ്രസീൽ, ചിലി, പെറു, പരാഗ്വേ, ബൊളിവിയ എന്നീ ഏഴ് ലാറ്റിൻ അമേരിക്കൻ രാജ്യങ്ങളും യുഎസ്, മെക്സിക്കോ എന്നീ രണ്ട് സൗത്ത് അമേരിക്കൻ രാജ്യങ്ങളും യുഗോസ്ലാവിയ, ഫ്രാൻസ്, ബൽജിയം, റുമേനിയ എന്നീ നാല് യുറോപ്യൻ രാജ്യങ്ങളുമാണ് ആദ്യ ലോകകപ്പിൽ പങ്കെടുത്ത രാജ്യങ്ങൾ . യോഗ്യത മത്സരങ്ങൾ ഇല്ലാതെ ഫിഫ നേരിട്ട് ക്ഷണിച്ച പതിമൂന്ന് രാജ്യങ്ങൾ നാലു ഗ്രൂപ്പുകളായിട്ടാണ് മത്സരിച്ചത്. ഒരേ ഗ്രൂപ്പിലേയും ഒന്നാം സ്ഥാനക്കാർ സെമിഫൈനൽ മത്സരങ്ങളിലേക്ക് നേരിട്ട് യോഗ്യത നേടുകയായിരുന്നു. അർജന്റീന ഉൾപ്പെട്ട ഒന്നാം ഗ്രൂപ്പിൽ മാത്രമായിരുന്നു നാലു ടീമുകൾ. ബാക്കി എല്ലാ ഗ്രൂപ്പിലും മൂന്നു വീതം ടീമുകൾ ആയിരുന്നു.

ഗ്രൂപ്പ് ഒന്നിൽ മെക്സിക്കോയെ തോൽപ്പിച്ച ഫ്രാൻസിന് അടുത്ത 48 മണിക്കൂറിന് ഉള്ളിൽ തന്നെ അർജന്റീനയെ നേരിടേണ്ടി വന്നത് വലിയ വിവാദങ്ങൾക്ക് വഴിവെച്ചു. ചിലിയുടെ ആദ്യ മത്സരം തുടങ്ങിയിട്ട് പോലുമില്ലാത്തതിനാൽ വിവാദം മുത്തൂ. എങ്കിലും ഗ്രൂപ്പിലെ ശക്തരായ അർജന്റീനയോട് പൊരുതിയ ഫ്രാൻസിന്റെ ഗോൾകീപ്പർക്ക് ഇരുപതാം മിനുട്ടിൽ പരിക്കുപറ്റി കളം വിടേണ്ടി വന്നു. ലോകകപ്പിലെ ആദ്യത്തെ പെനാൽട്ടിയും സേവും നടന്നത് ഈ ഗ്രൂപ്പു മത്സരങ്ങളിലായിരുന്നു. എൻ പത്തി ഒന്നാം മിനുട്ടിൽ അർജന്റിന നേടിയ ഗോളിൽ ഫ്രാൻസ് നിലം പതിക്കുകയായിരുന്നു. അറുമിനുട്ട് മുന്നേ റഫറി ഫൈനൽ വിസിൽ മുഴക്കി എന്ന വിവാദവും ഈ മത്സരത്തിലാണ് ഉയർന്നത്. ഗ്രൂപ്പ് വിജയികളെ നിശ്ചയിക്കാൻ ഫ്രാൻസിനേയും മെക്സിക്കോയേയും തോൽപ്പിച്ച ചിലിയുമായുള്ള അർജന്റീനയുടെ അവസാന മത്സരം വരെ കാത്തിരിക്കേണ്ടി വന്നു. ഈ മത്സരത്തിൽ ചിലിയെ ഒന്നിനെതിരെ മൂന്ന് ഗോളുകൾക്ക് തോൽപ്പിച്ച് അർജന്റീന സെമിയിൽ കടന്നു.

ഫൈനലിൽ എത്തുമെന്ന് പ്രതീക്ഷിച്ച ബ്രസീലും യൂറോപ്പിൽ നിന്നുള്ള യുഗോസ്ലാവിയയും ഇന്നേവരെ ഒരു അന്താരാഷ്ട ടൂർണമെന്റിലും വിജയിച്ചിട്ടില്ലാത്ത ബൊളിവിയയും ആയിരുന്നു ഗ്രൂപ്പ് രണ്ടിലെ ടീമുകൾ. ഗ്രൂപ്പിലെ ആദ്യ മത്സരത്തിൽ വമ്പൻമാരായ ബ്രസീലിനെ യുഗോ സ്ലാവിയ ഒന്നിനെതിരെ രണ്ടു ഗോളുകൾക്ക് അട്ടിമറിച്ചു. രണ്ടാം മത്സരത്തിൽ ബൊളീവിയ ആദ്യ ഒരു മണിക്കൂർ ഗോളൊന്നും വഴങ്ങാതെ പിടിച്ചു നിന്നെങ്കിലും കളി അവസാനിക്കുമ്പോഴേക്കും 4 - 0 ന് അടിയറവ് പറയേണ്ടി വന്നു. ഈ മത്സരത്തിൽ ബൊളിവിയ ഗോളുകൾ അടിച്ചെങ്കിലും റഫറി ഓഫ്സൈഡ് വിധിച്ചു അസാധുവാക്കുകയായിരുന്നു. രണ്ട് മത്സരവും വിജയിച്ച യുഗോസ്ലാവിയ സെമി ഉറപ്പിച്ചതിനാൽ അപ്രസക്തമായ മൂന്നാം മത്സരത്തിൽ ബ്രസീൽ 4-0 ന് ബൊളി വിയയെ തോൽപ്പിച്ച് രണ്ടു ടീമും ടൂർണമെൻറിൽ നിന്ന് പുറത്താായി .

ആതിഥേയരായ ഉറുഗ്വേയും പെറുവും റുമാനിയയും അടങ്ങിയതായിരുന്നു മൂന്നാം ഗ്രൂപ്പ്. സെന്റിനറി സ്റ്റേഡിയത്തിന്റെ നിർമ്മാണം വൈകിയതിനാൽ ഉറുഗ്വേയും പെറുവും തമ്മിൽ നടക്കേണ്ട ഉദ്ഘാടന മത്സരം മാറ്റി വെച്ചതിനാൽ ഗ്രൂപ്പിലെ ആദ്യ മത്സരം പെറുവും റുമാനിയയും തമ്മിലായിരുന്നു. ലോകകപ്പിലെ ആദ്യത്തെ പുറത്താക്കൽ നടന്നത് ഈ മത്സരത്തിലായിരുന്നു. മത്സരം 1 - 1 എന്നനിലയിൽ നിൽക്കുമ്പോഴാണ് റുമാനിയയുടെ പ്ലസിഡോ ഗാലിൻഡോക്ക് പുറത്ത് പോകേണ്ടി വന്നത്. തുടർന്ന് പത്തുപേരുമായി കളിച്ച റുമാനിയ ഒന്നിനെതിരെ മൂന്ന് ഗോളുകൾക്ക് പെറുവുമായി പരാജയപ്പെട്ടു. ലോക കപ്പിന്റെ ചരിത്രരത്തിലെ ഏറ്റവും കുറഞ്ഞ കാണികൾ (2459) കയറിയ മത്സരവും ഇതായിരുന്നു. വളരെ കണിശമായ അച്ചടക്കത്തിലായിരുന്നു ഉറുഗ്വയുടെ പരീശീലനം നടന്നിരുന്നത്. സ്വതന്ത്രത്തിന്റെ നൂറാം വർഷികം ആഘോഷിക്കുന്നത് കൊണ്ടും കഴിഞ്ഞ തവണത്തെ ഒളിപിംക്സ് ചാമ്പ്യൻ മാരായതിനാലും ഉറുഗ്വേക്ക് വിജയം അനിവാര്യമായിരുന്നു. അതിനാൽ അച്ചടക്കത്തിന്റെ ഭാഗമായി പരിശീലന ക്യാമ്പിലെ നിയമങ്ങൾ ലംഘിച്ച് ഭാര്യയെ സന്ദർശിച്ച ഗോൾ കീപ്പർ ആൻഡേഴ്സ് മസാലിയെ ടീമിൽ നിന്ന് പുറത്താക്കുക വരെ ചെയ്തു ഉറുഗ്വേ. ആദ്യ മത്സരം പെറുവുമായി 1- 0 ന് കഷ്ടിച്ചാണ് ഉറുഗ്വേ രക്ഷപ്പെട്ടത്. ടൂർണമെന്റിൽ ഏറ്റവും കുറഞ്ഞ മാർജിനിൽ ഉറുഗ്വേ വിജയിച്ച മത്സസരവും ഇതു മാത്രമായിരുന്നു. രണ്ടാം മത്സരത്തിൽ റുമാനിയയെ 4-0 ന് തകർത്ത് ഉറുഗ്വേ സെമിയിൽ കടന്നു.

ശക്തരായ ബെൽജിയവും അമേരിക്കയും പരാഗ്വേയും അടങ്ങിയതായിരുന്നു ഗ്രൂപ്പ് നാല്. ബെർജിയത്തെ 3 - 0 ന് അട്ടിമറിച്ച അമേരിക്ക പരാഗ്വേ യേയും തോൽപ്പിച്ച് ഗ്രൂപ്പ് ചാമ്പ്യൻമാരായി സെമിയിൽ കടന്നു.

ഒരോ ഗ്രൂപ്പിലേയും ചാമ്പ്യന്മാരായി അമേരിക്കയും അർജന്റീനയും ഉറുഗ്വേ്യും യുഗോസ്ലോവിയ യും സെമിയിൽ കടന്നു. അമേരിക്കയും അർജന്റീനയും തമ്മില്ലുള്ള ആദ്യ സെമി അക്രമാാസക്തമായതിനാൽ അമേരിക്കയുടെ മധ്യനിര താരം റാഫേൽ ടെസിക്ക് കാലൊടിഞ്ഞ് പുറത്ത് പോകേണ്ടി വന്നു. മത്സരത്തിന്റെ പകുതിസമയത്ത് 1-Oന് മുന്നിലായിരുന്ന അർജന്റിന അവസാന സമയമാവുമ്പോഴേക്കും ലീഡുയർത്തി ഒന്നിനെതിരെ ആറ് ഗോളുകൾക്ക് വിജയിച്ച് ഫൈനലിൽ കടന്നു. രണ്ടാം സെമി ഫൈനൽ മത്സരത്തിൽ യുഗോ സ്ലാവിയയെ നേരിട്ട ഉറുഗ്വേയെ ഞെട്ടിച്ച് ക്കൊണ്ട് ആദ്യം ലീഡ് നേടിയത് യുഗോസ്ലാവിയ ആയിരുന്നു. പക്ഷേ കളി അവസാനിക്കുമ്പോഴേക്കും യുഗോസ്ലാവിയയെ 6-1 ന് നിലം പരിശാക്കി ഉറുഗ്വേ ഫൈനലിൽ പ്രവേശിച്ചു

സെമിയിലെ റഫറിയുടെ തീരുമാനങ്ങളിൽ പ്രതിഷേധിച്ച് യുഗോസ്ലാവിയ ലൂസേഴ്സ് ഫൈനൽ കളിക്കാൻ കൂട്ടാക്കിയില്ലെങ്കിലും മൂന്നാം സ്ഥാനക്കാർക്കുള്ള ബ്രോൻസ് മെഡൽ ഫിഫ അമേരിക്കക്കും യുഗോസ്ലാവിയക്കും നൽകി. മുൻ മത്സരങ്ങളിലെ അക്രമങ്ങളും അരാധകരുടെ പോർവിളികളും എല്ലാം കൂടി യുദ്ധസമാനമായ അന്തരീക്ഷ മാ യി രു ന്നു മോണ്ടി വി ഡിയോയിൽ. ഫൈനൽ മത്സരം നിയന്ത്രിക്കാൻ ഒരു റഫറിമാരും തയ്യാറായിരുന്നില്ല. അവസാനം കളിതുടങ്ങാൻ ഏതാനും മണിക്കൂറുകൾക്ക് മുൻപ് ബെൽജിയം ക്കാരനായ റഫറി ജോൺ ലെൻജിനസ് ഫൈനൽ വിസിൽ മുഴങ്ങി ഒരു മണിക്കുറിനുള്ളിൽ രക്ഷപ്പെടാൻ പാകത്തിൽ ബോട്ട് ഒരുക്കി നിർത്തണം എന്ന ഉപാധിയോടെ കളി നിയന്ത്രിക്കാൻ തയ്യാറായി. കളി തുടങ്ങി അദ്യം സ്കോർ ചെയ്തത് ഉറുഗ്വേ യാ യി രുന്നു. ഉടനെെ തന്ന അർജന്റിന സമനില നേടുകയും പകുതി സമയത്തിന് കളി പിരിയിമ്പോൾ 2 - 1 ന് മുന്നിലാവുകയും ചെയ്തു. ആദ്യ പകുതിക്ക് ശേഷം ശക്തമായി തിരിച്ചടിച്ച ഉറുഗ്വേ 4 - 2 ന് വിജയിച്ച് ആദ്യ വേൾഡ് കപ്പ് സ്വന്തതമാക്കി.


</doc>
<doc id="407576" url="https://ml.wikipedia.org/wiki?curid=407576" title="ഫുട്ബോൾ ലോകകപ്പ് 1934">
ഫുട്ബോൾ ലോകകപ്പ് 1934

1934 മെയ് 27 മുതൽ ജൂൺ പത്ത് വരെ 15 ദിവസങ്ങളിലായി നാലു കോൻ ഫെഡറേഷനുകളിൽ നിന്ന് യോഗ്യത മത്സരങ്ങൾ ജയിച്ചു വന്ന പതിനാറ് ടീമുകളാണ് രണ്ടാം ലോകകപ്പിൽ മത്സരിച്ചത്. ഇറ്റലിയിലെ ഏട്ട് നഗരങ്ങളിൽ വെച്ചായിരുന്നു മത്സരങ്ങൾ നടന്നത്. മൊത്തം 17 മത്സരങ്ങൾ ഉണ്ടായിരുന്ന ടൂർണമെന്റ് കാണാൻ 363000 ഫുട്ബോൾ ആരാധകർ ഒഴുകിയെത്തി. ഒരോ മത്സരത്തിലും ശരാശരി 4.12 ഗോളുകൾ വീതമടിച്ച് 70 ഗോളുകളാണ് മൊത്തത്തിൽ സ്കോർ ചെയ്തത്. 32 ടീമുകൾ പങ്കെടുത്ത യോഗ്യത മത്സരങ്ങളിൽ നിന്ന് ആതിഥേയരായ ഇറ്റലിയും മത്സരിച്ച് ജയിച്ചാണ് ടൂർണമെൻറിനെത്തിയത്. ലോകകപ്പിന്റെ ചരിത്രത്തിൽ യോഗ്യത മത്സരം കളിക്കേണ്ടി വന്ന ഏക ആതിഥേയ രാജ്യവും ഇറ്റലിയാണ്.

1930 ൽ ഉറുഗ്വേ യിൽ വെച്ച് നടന്ന ആദ്യ ലോകകപ്പിൽ യൂറോപ്പിൽ നിന്നുള്ള പല രാജ്യങ്ങളും ക്ഷണം നിരസിച്ചതിൽ പ്രതിഷേധിച്ച് നിലവിലെ ചാമ്പ്യൻമാരായ ഉറുഗ്വേ ടൂർണമെന്റ് ബഹിഷ്ക്കരിച്ചു. നിലവിലെ ചാമ്പ്യൻമാരില്ലാതെ നടന്ന ഏക ലോകകപ്പ് 1934 ലെ രണ്ടാം ലോക കപ്പാണ്. ഏട്ടു റൗണ്ടുകളിലായി നടന്ന നീണ്ട മാരത്തൻ ചാർച്ചകൾക്കൊടുവിലാണ് ഇറ്റലിയെ ആതിഥേയ രാജ്യമായി പ്രഖ്യപിച്ചത്. ഇറ്റാലിയൻ ഗവർമെന്റ് അന്ന് ലോകകപ്പിനായി 3.5 മില്ല്യൻ ലിറ ബഡ്ജറ്റിൽ വകയിരുത്തുകയും ചെയ്തു.

ഭൂഖണ്ഡങ്ങൾ അടിസ്ഥാനമാക്കി നടന്ന യോഗ്യത മത്സരങ്ങളിൽ നിന്ന് ലാറ്റിനമേരിക്കൻ രാജ്യങ്ങളായ ഉറുഗ്വേ, പെറു, ചിലി എന്നീ രാജ്യങ്ങൾ വ്യത്യസ്തമായ കാരണങ്ങളാൽ വിട്ടുനിന്നതു കൊണ്ട് അർജന്റീനയും ബ്രസീലും ഒറ്റ യോഗ്യത മത്സരങ്ങൾ പോലും കളിക്കാതെയാണ് ടൂർണമെന്റിറിനെത്തിയത്.

1934 ലെ രണ്ടാം ലോകകപ്പിന്റെ ഫൈനൽ റൗണ്ടിൽ മത്സരിച്ച 16 ടീമുകളിൽ പന്ത്രണ്ടും യൂറോപ്പിൽ നിന്നുള്ളവയായിരുന്നു. യുണൈറ്റഡ് സ്റ്റേറ്റ്, ബ്രസീൽ, അർജൻറീന, ഈജീപ്റ്റ് എന്നിവയായിരുന്നു യൂറോപ്പിന് പുറത്ത് നിന്നുള്ള ടീമുകൾ. ഇതിൽ ഈജിപ്റ്റ് ലോകകപ്പിൽ പങ്കെടുത്ത ആദ്യ ആഫ്രിക്കൻ രാജ്യം എന്ന ബഹുമതിക്ക് അർഹരായി. അർജന്റീന, ആസ്ട്രിയ, ബെൽജിയം, ബ്രസീൽ, ചെക്കോസ്ലാവാക്യ, ഈജിപ്റ്റ്, ഫ്രാൻസ്, ജർമനി, ഹംഗറി, ഇറ്റലി, നെതർലാന്റ്, റൊമാനിയ, സ്പെയിൻ, സ്വീഡൻ, സിറ്റ്സർലാന്റ്, യുണൈറ്റഡ് സ്റ്റേറ്റ്സ് എന്നിവയായിരുന്നു രണ്ടാം ലോകകപ്പിൽ പങ്കെടുത്ത ടീമുകൾ. ഈ പതിനാറു ടീമുകളിൽ പത്തും ലോകകപ്പിൽ ആദ്യമായി പങ്കെടുക്കുന്ന ടീമുകൾ ആയിരുന്നു. ആദ്യ റൗണ്ട് മത്സരങ്ങളിൽ ഒന്നിനെതിരെ ഏഴു ഗോളുക്കൾക്ക് ഇറ്റലി യുണൈറ്റഡ് സ്റ്റേറ്റി്നേയും രണ്ടിനെതിരെ മൂന്ന് ഗോളുകൾക്ക് സ്വീഡൻ അർജൻറീനയേയും ഒന്നിനെതിരെ മൂന്ന് ഗോളുകൾക്ക് സ്പെയിൻ ബ്രസീലിനേയും തോൽപ്പിച്ചു. ആദ്യറൗണ്ടിൽ തന്നെ ഈജിപ്റ്റും പരാജയപ്പെട്ടതോടു കൂടി ലോക കപ്പ് ചരിത്രത്തിൽ രണ്ടാം റൗണ്ടിൽ യുറോപ്യൻമാർ മാത്രമുള്ള ഏക ലോക കപ്പായി മാറി 1934 ലെ രണ്ടാം ലോകകപ്പ്.

രണ്ടാം റൗണ്ടിലേക്ക് ആസ്ട്രിയ, ചെക്കോസ്ലാവാക്യ, ജെർമനി, ഹംഗറി, ഇറ്റലി, സ്പെയിൻ, സ്വീഡൻ, സിറ്റ്സർലാന്റ് എന്നീ എട്ട് രാജ്യങ്ങളായിരുന്നു യോഗ്യത നേടിയത്. എല്ലാ മത്സരങ്ങളും നോക്കൗട്ട് മത്സരങ്ങളായിരുന്നു. കോർട്ടർ ഫൈനൽ മത്സരത്തിൽ അധിക സമയത്തിന് ശേഷവും കളിസമനിലയിൽ ആയതിനാൽ ഇറ്റലിയും സ്പെയിനും തമ്മിൽ വീണ്ടും കളികേണ്ടി വന്നതും ഈ ലോകകപ്പിലാാണ്. വളരെ അക്രമാസക്തമായ ഈ മത്സരത്തിന് ശേഷം പരിക്ക് കാരണം പല പ്രമുഖ കളിക്കാർക്കും എന്നന്നേക്കുമായി ഫുട്ബോൾ ഉപേക്ഷിക്കേണ്ടതായി പോലും വന്നു. രണ്ടാമത്തെ മത്സരത്തിൽ ഒരിഗോളിന് സ്പെയിനെ തോൽപ്പിച്ച് ഇറ്റലി സെമിയിൽ കടന്നു. സെമിയിൽ ആസ്ട്രിയയെ തോൽപ്പിച്ച് ഇറ്റലി ഫൈനലിൽ കടന്നു. ഹംഗറിയെ തോൽപ്പിച്ചായിരുന്നു ആസ്ട്രിയ സെമിയിൽ എത്തിയിരുന്നത്. സി റ്റ്സസർലന്റിനെ തോൽപ്പിച്ച് ചെക്കോസ്ലാവാക്യ യും സ്വിഡനെ തോൽപ്പിച്ച് ജർമനിയും സമിയിൽ എത്തിയിരുന്നു. സെമിയിൽ ജർമനിയെ തോൽപ്പിച്ച് ഫൈനലിലെത്തിയ ചെക്കോ സ്ലോവാക്യ മത്സരത്തിന്റെ എൻ പതാം മിനുട്ട് വരെ ഒരു ഗോളിന് മുന്നിലായിരുന്നു. ഫൈനൽ മത്സരത്തിന്റെ തൊട്ടു മുൻപ് സമനില നേടിയ ഇറ്റലി അധിക സമയത്ത് നേടിയ മറ്റൊരു ഗോളോടു കൂടി 1934 ലെ രണ്ടാം ലോകകപ്പിന്റെ ജേതാക്കളായി.


</doc>
<doc id="407577" url="https://ml.wikipedia.org/wiki?curid=407577" title="ദൊത്രാക്കി ഭാഷ">
ദൊത്രാക്കി ഭാഷ

ജോർജ് ആർ. ആർ. മാർട്ടിന്റെ ഫാന്റസി നോവൽ പരമ്പര എ സോങ് ഓഫ് ഐസ് ആൻഡ് ഫയർ, അതിന്റെ ടെലിവിഷൻ അവതരണം ഗെയിം ഓഫ് ത്രോൺസ് എന്നിവയ്ക്കായി നിർമ്മിച്ച ഒരു സാങ്കൽപ്പിക ഭാഷയാണ് ദൊത്രാക്കി ഭാഷ. കഥയിലെ നാടോടികളായ ദൊത്രാക്കി വംശജരുടെ മാതൃഭാഷയാണിത്. മാർട്ടിന്റെ നോവലുകളിലെ ദൊത്രാക്കി വാക്കുകളും ശൈലികളും അടിസ്ഥാനമാക്കി ഭാഷാശാസ്ത്രജ്ഞൻ ഡേവിഡ് ജെ. പീറ്റേഴ്സൺ ഈ ഭാഷയെ വികസിപ്പിച്ചെടുത്തു. 

2011 സെപ്തംബറിലെ കണക്കുകൾ പ്രകാരം 3163 വാക്കുകൾ ഈ ഭാഷയിൽ ഉണ്ട്‌. എന്നാൽ എല്ലാ വാക്കുകളും പ്രസിദ്ധീകരിക്കപ്പെട്ടില്ല. 2012-ൽ അമേരിക്കയിൽ 146 നവജാതശിശുക്കൾക്ക് "ഖലീസി" എന്ന് നാമകരണം ചെയ്യപ്പെട്ടു. ദൊത്രാക്കി ഭാഷയിൽ ഖാൽ അഥവാ ഭരണാധികാരിയുടെ ഭാര്യ എന്നർഥം വരുന്നതും, ഗെയിം ഓഫ് ത്രോൺസ് 
ഡനേറിസ് ടാർഗേറിയെൻ എന്ന കഥാപാത്രം തന്റെ സ്ഥാനപ്പേര് ആയി സ്വീകരിച്ചതുമായ വാക്കാണ് ഖലീസി. ജെ ആർ ആർ ടോൾക്കിയൻ തന്റെ ഫാന്റസി നോവലുകൾക്ക് വേണ്ടി സൃഷ്ടിച്ച എൽവിഷ് ഭാഷയ്ക്കു ശേഷം ഏറ്റവും വിശ്വസനീയമായ നിർമിത ഭാഷകളായി ദൊത്രാക്കി ഭാഷയെയും വലേറിയൻ ഭാഷയെയും കണക്കാക്കുന്നു. 



</doc>
<doc id="407578" url="https://ml.wikipedia.org/wiki?curid=407578" title="കാസർഗോഡൻ നെല്ലിനങ്ങൾ">
കാസർഗോഡൻ നെല്ലിനങ്ങൾ

ആവാസവ്യവസ്ഥയുമായി ബന്ധപ്പെട്ടിരുന്നതും എന്നാൽ അപൂർവ്വമായി കൃഷിചെയ്തുവരുന്നതുമായ നാടൻ നെൽ വിത്തിനങ്ങൾ താഴെക്കാണിക്കുന്നു.

















</doc>
<doc id="407579" url="https://ml.wikipedia.org/wiki?curid=407579" title="സാൻ മാർക്കോസ്">
സാൻ മാർക്കോസ്

സാൻ മാർക്കോസ്, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തിലെ സാൻ ഡിയോഗോ കൗണ്ടിയിലെ നോർത്ത് കൗണ്ടി മേഖലയിലുൾപ്പെട്ട ഒരു നഗരമാണ്. 2010 ലെ അമേരിക്കൻ ഐക്യനാടുകളിലെ സെൻസസ് പ്രകാരം ഈ നഗരത്തിലെ ആകെ ജനസംഖ്യ 83,781 ആയിരുന്നു. "കാലിഫോർണിയ സ്റ്റേറ്റ് യൂണിവേഴ്സിറ്റി - സാൻ മാർക്കോസ്" നിലനിൽക്കുന്നതും ഇവിടെയാണ്. ഈ നഗരത്തിന്റെ അതിരുകൾ കിഴക്ക് എസ്കോണ്ടിഡോ, തെക്കുപടിഞ്ഞാറ് എൻസിനിറ്റാസ്, പടിഞ്ഞാറ് കാൾസ്ബാഡ്, വടക്കുപടിഞ്ഞാറ് വിസ്ത് എന്നിങ്ങനെയാണ്.


</doc>
<doc id="407581" url="https://ml.wikipedia.org/wiki?curid=407581" title="സാൻ ഗബ്രിയേൽ">
സാൻ ഗബ്രിയേൽ

സാൻ ഗബ്രിയേൽ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ ലോസ് ഏഞ്ചൽസ് കൗണ്ടിയിൽ സ്ഥിതിചെയ്യുന്ന ഒരു നഗരമാണ്. ജൂനിപ്പെറോ സെറ സ്ഥാപിച്ച മിഷൻ ഗബ്രിയേൽ അർക്കാഞ്ചലിനെ അവലംബമാക്കിയാണ് നഗരത്തിനു നാമകരണം നടത്തപ്പെട്ടത്. ഒരു മതപ്രവർത്തക സംഘത്തിൽനിന്ന് 1852 ൽ ലോസ് ഏഞ്ചൽസ് കൗണ്ടിയിലെ യഥാർത്ഥ ടൗൺഷിപ്പായി സാൻ ഗബ്രിയേലിനു രൂപമാറ്റം സംഭവിച്ചു. സാൻ ഗബ്രിയേൽ നഗരം 1913 ൽ മുനിസിപ്പാലിറ്റിയായി സംയോജിപ്പിക്കപ്പെട്ടു.

നഗരത്തിന്റെ ആപ്തവാക്യം "എ സിറ്റി വിത്ത് എ മിഷൻ" എന്നതാണ്. പലപ്പോഴും ലോസ് ഏഞ്ചൽസ് മെട്രോപ്പോളിറ്റൻ പ്രദേശത്തിന്റെ "ജന്മസ്ഥലം" എന്ന് ഈ നഗരത്തെ വിളിക്കാറുണ്ട്. 2010 ലെ അമേരിക്കൻ ഐക്യനാടുകളിലെ സെൻസസ് പ്രകാരമുള്ള ഈ നഗരത്തിലെ ആകെ ജനസംഖ്യ 39,718 ആയിരുന്നു.


</doc>
<doc id="407582" url="https://ml.wikipedia.org/wiki?curid=407582" title="സാൻ ഹൊവാക്വിൻ">
സാൻ ഹൊവാക്വിൻ

സാൻ ഹൊവാക്വിൻ, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് ഫ്രെസ്നോ കൗണ്ടിയിലുൾപ്പെട്ട ഒരു നഗരമാണ്. ഈ നഗരത്തിൽ 2000 ലെ സെൻസസ് പ്രകാരം 3,270 ജനങ്ങളുണ്ടായിരുന്നത് 2010 ലെ യു.എസ്. സെൻസസ് പ്രകാരം 4,001 ആയി വർദ്ധിച്ചിരുന്നു. ഈ പ്രദേശത്തെ നഗരത്തോട് ഏറ്റവുമടുത്തുള്ള വിദ്യാലയം ട്രാൻക്വിലിറ്റി ഹൈസ്കൂളാണ്. കെർമാൻ നഗരത്തിന് 11 മൈൽ (18 കിലോമീറ്റർ) തെക്കു പടിഞ്ഞാറായി, സമുദ്രനിരപ്പിൽനിന്ന് 174 അടി (5 മീറ്റർ) ഉയരത്തിലാണ് ഈ നഗരം സ്ഥിതിചെയ്യുന്നത്. 1806 ൽ സാൻ ഹൊവാക്വിൻ നദിയുടെ പേരാണ് ഈ നഗരത്തിന്റെ നാമകരണത്തിനു കാരണമായത്. 


</doc>
<doc id="407584" url="https://ml.wikipedia.org/wiki?curid=407584" title="സാന്താ മോണിക്ക">
സാന്താ മോണിക്ക

സാന്താ മോണിക്ക, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത്, ലോസ് ആഞ്ചലസ് കൗണ്ടിയിൽ സ്ഥിതിചെയ്യുന്ന ഒരു ബീച്ച്ഫ്രണ്ട് നഗരമാണ്. സാന്താ മോണിക്ക ഉൾക്കടലിൽ സ്ഥിതിചെയ്യുന്ന ഈ നഗരത്തന്റെ മൂന്നു വശങ്ങളും ലോസ് ആഞ്ചലസ് നഗരത്താൽ വലയം ചെയ്യപ്പെട്ടിരിക്കുന്നു. വടക്കുഭാഗത്ത് പസഫിക് പാലിസാഡെസ് തീരപ്രദേശവും, വടക്കുകിഴക്ക് ബ്രെൻറ്വുഡ് നഗരവും പടിഞ്ഞാറൻ ലോസ് ആഞ്ചെലസ് കിഴക്കും, തെക്കുകിഴക്ക് മാർ വിസ്തയും തെക്ക് വെസീസ് നഗരവുമാണ് ഇതിന്റെ അതിരുകൾ. യു.എസ്. സെൻസസ് ബ്യൂറോയുടെ കണക്കുകളനുസരിച്ചുള്ള ഈ നഗരത്തിലെ ആകെ ജനസംഖ്യ 2010 ൽ 89,736 ആയിരുന്നു.


</doc>
<doc id="407585" url="https://ml.wikipedia.org/wiki?curid=407585" title="സാന്താ മരിയ">
സാന്താ മരിയ

സാന്താ മരിയ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ സാന്താ ബാർബറ കൌണ്ടിയിൽ ദക്ഷിണ കാലിഫോർണിയ തീരത്തിനു തൊട്ടടുത്തുള്ള ഒരു നഗരമാണ്. ഇത് ലോസ് ആഞ്ചെലസ് നഗരകേന്ദ്രത്തിന് വടക്കുപടിഞ്ഞാറേ ദിശയിൽ ഏകദേശം 150 മൈൽ (240 കിലോമീറ്റർ) ദൂരത്തിലാണ് സ്ഥിതിചെയ്യുന്നത്. 2016 കണക്കുകൂട്ടലിൽ ഈ നഗരത്തലെ ആകെ ജനസംഖ്യ 106,290 ആയിരുന്നു. ഇത് കൌണ്ടിയിലെയും സാന്താ മരിയ-സാന്താ ബാർബറ, CA മെട്രോ പ്രദേശത്തെയും ഏറ്റവും ജനസംഖ്യയുള്ള നഗരമാണ്. നഗരത്തിലെ വീഞ്ഞ് വ്യവസായത്തിനും സാന്താ മരിയ ശൈലിയിലുള്ള ബാർബിക്യുവിനും പ്രസിദ്ധമാണ്. സൺസെറ്റ് മാഗസിൻ സാന്താ മരിയ നഗത്തെ "വെസ്റ്റ് ബെസ്റ്റ് BBQ നഗരം" എന്ന പേരിലാണ് വിശേഷിപ്പിക്കുന്നത്.


</doc>
<doc id="407586" url="https://ml.wikipedia.org/wiki?curid=407586" title="2018 ലെ പത്മ പുരസ്കാരങ്ങൾ ലഭിച്ചവരുടെ പട്ടിക">
2018 ലെ പത്മ പുരസ്കാരങ്ങൾ ലഭിച്ചവരുടെ പട്ടിക

2018 ലെ പത്മ പുരസ്കാരങ്ങൾ 2018 ജനുവരി 25 ന് പ്രഖ്യാപിച്ചു. നാല് മലയാളികളാണ് പദ്മ പുരസ്‌കാരങ്ങൾക്ക് അർഹരായത്. 


</doc>
<doc id="407588" url="https://ml.wikipedia.org/wiki?curid=407588" title="സാൻ റമോൺ">
സാൻ റമോൺ

സാൻ റമോൺ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയിയിൽ, കോൺട്രാ കോസ്റ്റ കൌണ്ടിയിലുൾപ്പെട്ട ഒരു നഗരമാണ്. സാൻ ഫ്രാൻസിസ്കോയ്ക്ക് 34 മൈൽ കിഴക്കായി സാൻ റമോൺ താഴ്വരയിലാണീ നഗരം സ്ഥിതിചെയ്യുന്നത്. അമേരിക്കൻ ഐക്യനാടുകളിലെ സെൻസസ് ബ്യൂറോ 2015 മധ്യത്തോടെ കണക്കുകൂട്ടിയതു പ്രകാരം ഈ നഗരത്തിലെ ആകെ ജനസംഖ്യ 76,134 ആയിരുന്നു. ജനസംഖ്യ പ്രകാരം റിച്ച്മോണ്ട്, കോൺകോർഡ്, ആൻറിയോക്ക് എന്നിവയ്ക്കു പിന്നിൽ കോൺട്രാ കോസ്റ്റാ കൌണ്ടിയിലെ മൂന്നാമത്തെ വലിയ നഗരമാണിത്. 


</doc>
<doc id="407601" url="https://ml.wikipedia.org/wiki?curid=407601" title="കിലിയൻ മർഫി">
കിലിയൻ മർഫി

കിലിയൻ മർഫി (ജനനം: മേയ് 25, 1976) ഒരു ഐറിഷ് നടനാണ്. ഒരു റോക്ക് സംഗീതജ്ഞൻ എന്ന നിലയിൽ അദ്ദേഹം കലാജീവിതം ആരംഭിച്ചു. ഒരു റെക്കോർഡ് കരാർ നിരസിച്ചശേഷം, നാടകങ്ങളിലൂടെ അഭിനയരംഗത്ത് പ്രവേശിച്ചു. സിനിമാശാലയിൽ, 1990 കളുടെ അവസാനത്തിൽ ഹ്രസ്വ ചിത്രങ്ങളിലും
സ്വതന്ത്രചിത്രങ്ങളിലും അഭിനയിച്ചു. 

28 ഡേയ്സ് ലേറ്റർ (2002), കോൾഡ് മൗണ്ടൻ (2003), ഇന്റർമിഷൻ (2003), റെഡ് ഐ (2005), ബ്രേക്ഫാസ്റ്റ് ഓൺ പ്ലൂട്ടോ (2005) എന്നീ ചിത്രങ്ങളിൽ അഭിനയിച്ചതിന് ശേഷം മർഫി പ്രശസ്തിയിലേക്ക് ഉയർന്നു. ബ്രേക്ഫാസ്റ്റ് ഓൺ പ്ലൂട്ടോയിലെ അഭിനയത്തിന് അദ്ദേഹം മികച്ച നടനുള്ള ഗോൾഡൻ ഗ്ലോബ് അവാർഡ് നാമനിർദ്ദേശം കരസ്ഥമാക്കി.  

വൻവിജയം നേടിയ ദ ഡാർക്ക് നൈറ്റ് ചലച്ചിത്രപരമ്പരയിൽ (2005-2012) മർഫി
ഡോക്ടർ ജോണാതൻ ക്രോൺ (സ്കെയർക്രോ) എന്ന കഥാപാത്രത്തെ അവതരിപ്പിച്ചു. ദ വിൻഡ് ദാറ്റ് ഷേക്ക്സ് ദ ബാർലി (2006), സൺഷൈൻ (2007), ദി എഡ്ജ് ഓഫ് ലൗ (2008), ഇൻസെപ്ഷൻ (2010) എന്നീ ചിത്രങ്ങളിൽ അദ്ദേഹം അഭിനയിച്ചു. 

2013 മുതൽ ബി.ബി.സി അവതരിപ്പിച്ച പീക്കി ബ്ലൈൻഡേഴ്സ് എന്ന ഗ്യാങ്സ്റ്റർ പരമ്പരയിൽ തോമസ് ഷെൽബി എന്ന കഥാപാത്രത്തെ മർഫി അവതരിപ്പിക്കുന്നു. ട്രാൻസ്സെൻഡൻസ് (2014), ഇൻ ഹാർട്ട് ഓഫ് ദ സീ (2015), ആൻത്രൊപ്പോയ്ഡ് (2016), ഡൺകിർക്ക് (2017) എന്നീ ചിത്രങ്ങളിൽ അദ്ദേഹം അഭിനയിച്ചു.


</doc>
<doc id="407605" url="https://ml.wikipedia.org/wiki?curid=407605" title="അന്നാബെൽ വാലിസ്">
അന്നാബെൽ വാലിസ്

അന്നാബെൽ ഫ്രാൻസെസ് വാലിസ് (ജനനം സെപ്റ്റംബർ 25, 1984) ഒരു ഇംഗ്ലീഷ് നടിയാണ്. ഷോ ടൈം പരമ്പര ദ ടുഡോർസിലെ ജേൻ സെയ്മൊർ, 
ബി.ബി.സി പരമ്പര പീക്കി ബ്ലൈൻഡേഴ്സിലെ ഗ്രേസ് ബുർഗസ്, 2017 ൽ ഇറങ്ങിയ ദ മമ്മി എന്ന ചിത്രത്തിലെ ജെന്നി ഹാൽസി എന്നിവയാണ് അവതരിപ്പിച്ച മുഖ്യ കഥാപാത്രങ്ങൾ. 

ഓസ്‌ഫോർഡിലാണ് വാലിസ് ജനിച്ചതെങ്കിലും, 19 വർഷം പോർച്ചുഗലിൽ കഴിഞ്ഞു. പോർച്ചുഗലിലെ സെയ്ന്റ് ഡൊമിനിക്ക്സ് അന്തർദേശീയ വിദ്യാലയത്തിൽ അഭ്യസിച്ചു. അമ്മയുടെ അമ്മാവൻ നടൻ റിച്ചാർഡ് ഹാരിസ് ആയിരുന്നു. വാലിസ് പോർച്ചുഗീസ്, ഫ്രഞ്ച്, സ്പാനിഷ് ഭാഷകൾ സംസാരിക്കും. ഇപ്പോൾ ലണ്ടനിൽ താമസിക്കുന്നു.



</doc>
<doc id="407606" url="https://ml.wikipedia.org/wiki?curid=407606" title="ഏറ്റവും കൂടുതൽ വിറ്റഴിക്കപ്പെട്ട റീമിക്സ് ആൽബങ്ങളുടെ പട്ടിക">
ഏറ്റവും കൂടുതൽ വിറ്റഴിക്കപ്പെട്ട റീമിക്സ് ആൽബങ്ങളുടെ പട്ടിക

ഒരു റീമിക്സ് ആൽബം ഒരു സംഗീത കാരന്റെ മുമ്പ്  പ്രസിദ്ധീകരിക്കപ്പെട്ട ഗാനങ്ങളുടെ റീമിക്സുകൾ അല്ലെങ്കിൽ അതിന്റെ പുനരാവിഷ്കാരമാണ് .


</doc>
<doc id="407608" url="https://ml.wikipedia.org/wiki?curid=407608" title="റിയാൾട്ടോ">
റിയാൾട്ടോ

റിയാൾട്ടോ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയിയിൽ, സാൻ ബർണാർഡിനോ കൗണ്ടിയിലുൾപ്പെട്ട ഒരു നഗരമാണ്. 2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരം ഈ നഗരത്തിൽ 99,171 പേർ അധിവസിച്ചിരുന്നു.

റിയൽട്ടോയിൽ നാലു പ്രധാന സ്ഥാപനങ്ങളുടെ പ്രാദേശിക വിതരണ വിപണനശാലകളുള്ളവയാണ്. ഇതിൽ സ്റ്റാപ്പിൾസ് Inc, അമേരിക്കൻ ഐക്യനാടുകളുടെ പടിഞ്ഞാറൻ തീരദേശത്തുളനീളം വിതരണകേന്ദ്രങ്ങളുള്ളവയും ടോയ്സ് ആർ അസ്, അണ്ടർ ആർമർ, ടാർഗറ്റ് എന്നിവ നഗത്തിലെ വടക്കൻ മേഖലകളിലെ ലാസ് കോളിനാസ് സമൂഹത്തെ അടിസ്ഥാനമാക്കിയും പ്രവർത്തിക്കുന്നു. അമേരിക്കയിലെ ഏറ്റവും വലിയ പടക്ക കമ്പനികളിലൊന്നായ പൈറോ സ്പെക്റ്റാക്കുലേർസ് റിയാൾട്ടോ ആസ്ഥാനമാക്കിയാണ് പ്രവർത്തിക്കുന്നത്.

റിയാൾട്ടോ നിലനിൽക്കുന്ന അക്ഷാംശ രേഖാംശങ്ങൾ (34.111360, −117.382403). അമേരിക്കൻ ഐക്യനാടുകളിലെ സെൻസസ് ബ്യൂറോയുടെ സെൻസസ് ബ്യൂറോയുടെ കണക്കുകളനുസരിച്ച് ഈ നഗരത്തിന്റെ ആകെ വിസ്തീർണ്ണം 22.4 ചതുരശ്ര മൈലാണ് (58 km). ഇതിൽ 22.4 ചതുരശ്ര മൈൽ പ്രദേശം (58 km) കരഭൂമിയും 0.06 ശതാമനം ഭാഗം ജലഭാഗവുമാണ്.


</doc>
<doc id="407615" url="https://ml.wikipedia.org/wiki?curid=407615" title="ടുലെയർ കൗണ്ടി, കാലിഫോർണിയ">
ടുലെയർ കൗണ്ടി, കാലിഫോർണിയ

ടുലെയർ കൗണ്ടി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ ഒരു കൗണ്ടിയാണ്. 2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരമുള്ള ഈ കൗണ്ടിയിലെ ആകെ ജനസംഖ്യ 442,179 ആയിരുന്നു. വിസാലിയയാണ് കൗണ്ടി സീറ്റ്. മഹാ തടാകങ്ങളുടെ പടിഞ്ഞാറുഭാഗത്ത് ഒരിക്കൽ നിന്നിരുന്ന ഏറ്റവും വലിയ ശുദ്ധജല തടാകമായ ടുലെയർ തടാകത്തിന്റെ പേരാണ് ഈ കൗണ്ടിക്ക് നൽകിയിരിക്കുന്നത്. കാർഷിക വികസനത്തിനായി ജലസേചന സൌകര്യങ്ങൾ ഒരുക്കപ്പെട്ട ഈ പ്രദേശം മുമ്പ് വലിപ്പം കൂടിയ ടുലെയർ കൗണ്ടിയുടെ പടിഞ്ഞാറൻ ഭാഗമായിരുന്നതും നിലവിൽ 1893 ൽ രൂപീകരിക്കപ്പെട്ട കിങ്സ് കൗണ്ടിയിൽ സ്ഥിതിചെയ്യുന്നതുമാണ്. ടുലെയർ കൗണ്ടി വിസാലിയ-പോർട്ട്വില്ലെ CA മെട്രോപ്പൊളിറ്റൻ സ്റ്റാറ്റിസ്റ്റിക്കൽ ഏരിയയിൽ ഉൾപ്പെടുന്നു. ഫ്രെസ്നോയ്ക്ക് തെക്കായി സ്ഥിതിചെയ്യുന്ന ഈ കൗണ്ടി, സാൻ ജൊവാക്വിൻ താഴ്വരമുതൽ സിയേറ നെവാദയുടെ കിഴക്കുവരെ എത്തുന്നു.


</doc>
<doc id="407617" url="https://ml.wikipedia.org/wiki?curid=407617" title="ജെയിൻ എയറേ">
ജെയിൻ എയറേ

പ്രശസ്ത ഇംഗ്ലീഷ് സാഹിത്യകാരൻ ഷാർലറ്റ് ബ്രൊന്റീ എഴുതി 1847 ഒക്ടോബർ 16ന് ഇംഗ്ലണ്ടിൽ പ്രസിദ്ധീകരിച്ച ഒരു നോവലാണ് ജെയിൻ എയറേ(originally published as Jane Eyre: An Autobiography)"ക്യൂറേർ ബെൽ" എന്ന തൂലികാ നാമത്തിലായിരുന്നു സ്മിത്,എൽഡർ & Co.ഓഫ് ലണ്ടൻ പുസ്തകം പ്രസിദ്ധീകരിച്ചത് .

മുഖ്യ കഥാപാത്രമായ ജെയിൻ എയറേ തന്റെ ജീവിതകഥ പറയുന്ന രൂപത്തിലാണ്‌ 38 അധ്യായങ്ങളുള്ള നോവലിന്റെ അവതരണം .നോർത്ത് ഇംഗ്ലണ്ടിൽ ആണു കഥ നടക്കുന്നത്,അന്നത്തെ ശക്തമായിരുന്ന സാമൂഹിക പ്രശ്നങ്ങളും ചിന്തകളും നോവൽ വിശകലനം ചെയ്യുന്നു .ജെയിൻ എയേറെയുടെ ജീവിതത്തിലെ വിവിധ ഘട്ടങ്ങളിലൂടെയാണ് കഥ മുന്നേറുന്നത് .

അനാഥയായ ജെയിൻ ചെറുപ്പകാലം തന്റെ അമ്മയുടെ ബന്ധുവായ റീഡിന്റെ കൂടെയായിരുന്നു താമസിച്ചിരുന്നത്.പക്ഷേ റീഡിന്റെ മരണശേഷം അദ്ദേഹത്തിന്റെ ഭാര്യയും മക്കളും പത്തുവയസുകാരി ജെയിനിനോട് വളരെ ക്രൂരമായി പെരുമാറുന്നു.ജെയിനിന്റെ വിഷമം മനസ്സിലാക്കിയ ഡോക്ടർ ലോയ്ഡ് അവളെ ഏതെങ്കിലും സ്കൂളിലേക്കയക്കാൻ ആവശ്യപ്പെടുന്നു.തുടർന്ന് ജെയിൻ ധർമസ്ഥാപനമായ ലോവൂഡ് സ്കൂളിലെത്തുന്നു,മോശമായതും വൃത്തിഹീനമായതുമായ അന്തരീക്ഷവും സൗകര്യങ്ങൾ വളരെ കുറവുമായിരുന്ന അവിടം ജെയിനിനു വീണ്ടും കഷ്ടതകൾ നിറഞ്ഞതായിരുന്നു.സ്കൂളിന്റെ നടത്തിപ്പുകാരനായ കഠിനഹൃദയനായിരുന്ന മിസ്റ്റർ.ബ്രോക്കൾഹസ്ററ് കുഞ്ഞു ജെയിനിനെ കൂടുതൽ വിഷമിപ്പിക്കുന്നു.ആറു വർഷത്തെ വിദ്യാഭ്യാസം പൂർത്തിയാക്കിയ ജെയിൻ അതേ സ്കൂളിൽ അദ്ധ്യാപികയായി ജോലിചെയ്തു.ശേഷം പത്രപരസ്യത്തിലൂടെ മിസ്റ്റർ.എഡ്‌വേഡ്‌ റോചെസ്റ്ററിന്റെ വീടായ തോൺഫെയ്ൽഡ് ഹാളിൽ കൂടുതൽ മെച്ചപ്പെട്ട ജോലി നേടുന്നു.അവിടെ ജെയിൻ തികച്ചും സതോഷവതിയായിരുന്നു,ഉടമസ്ഥൻ റോച്ചെസ്റ്ററുമായുള്ള പരിചയം അവളെ അഗാധമായ പ്രണയത്തിലെത്തിക്കുന്നു.റോചെസ്റ്റർ ജെയിനിനെ വിവാഹം ചെയ്യാൻ തീരുമാനിക്കുന്നു.പക്ഷേ വിവാഹദിവസം പള്ളിയിൽ വച്ചു റോചെസ്റ്ററിന്റെ നിലവിലുള്ള ഭാര്യയെക്കുറിച്ചുള്ള രഹസ്യങ്ങൾ പുറത്താവുന്നു.ജെയിൻ അവിടം വിട്ടു പോകുന്നു.യഥാർത്ഥ സത്യങ്ങൾ മനസ്സിലാക്കിയ ജെയിൻ തിരിച്ചു വന്ന് റോചെസ്റ്ററിന്റെ ഭാര്യയാവുന്നതോടെ നോവൽ ശുഭകരമായി അവസാനിക്കുന്നു.


</doc>
<doc id="407622" url="https://ml.wikipedia.org/wiki?curid=407622" title="കാരിയോഫില്ലേലെസ്">
കാരിയോഫില്ലേലെസ്

കാരിയോഫില്ലേലെസ് ( ) കീടഭോജി സസ്യങ്ങളും പുഷ്പിക്കുന്ന സസ്യങ്ങളായ ഡൈയാന്തസ്, കാക്ടസ്, അമരാൻത്, പരവതാനി കളകൾ, ബീറ്റ്റൂട്ട് എന്നിവയും ഉൾക്കൊള്ളുന്ന ഒരു നിരയാണ് ഇത്. ഇതിലെ കൂടുതൽ അംഗങ്ങളും ചാറുള്ള സസ്യങ്ങളും, മാംസളമായ തണ്ടുകളും, ഇലകളും ഉള്ളവയാണ്.

കാരിയോഫില്ലേലെസിലെ അംഗങ്ങളിൽ യൂഡികോട്സ് 6% വർഗ്ഗത്തിൽപ്പെട്ടതാണ്. ഈ നിര കോർ യൂഡിക്കോട്സിന്റെ ഭാഗമാണ്. കാരിയോഫില്ലേലെസിലെ 30 കുടുംബങ്ങളും 692 ജീനസുകളും 11,155 വർഗ്ഗങ്ങളും ഇന്നു നിലവിലുണ്ട്. ഡിഎൻഎ സീക്വൻസെസ്, സൈറ്റോക്രോം സി സീക്വൻസെസ് ഡേറ്റ, ഹെറിറ്റബിൾ ക്യാരക്ടേഴ്സ് ആയ ആൻതെർ വാൾ ഡെവെലോപ്മെന്റ്, വെസ്സൽ എലമെന്റ്സ് എന്നിവ കാരിയോഫില്ലേലെസിലെ മോണോഫൈലിയെ താങ്ങുന്നു.

കെവാസിയേ, മകാർതുറിയാസിയേ, മൈക്രോടീയേസിയേ, പെറ്റിവെറേസിയേ എന്നിവയെ എ.പി .ജി IV. ൽ ചേർത്തിരിക്കുന്നു.

നിയന്ത്രിത പരിധിയ്ക്കുള്ളിലാണ് എ.പി.ജി.III സിസ്റ്റം (2009), ഈ നിരയിലുള്ള ഒരേ കുടുംബങ്ങൾ ഉൾപ്പെട്ടതാണ് APG II സിസ്റ്റം(താഴെ കാണുക) . ലിമേസിയേ, ലോഫിയോ കാർപേസിയേ, മോൻടിയേസിയേ, ടാലിനേസിയേ, അനകാംപ്സെറോട്ടേസിയേ എന്നീ പുതിയ കുടുംബങ്ങൾ കൂടി ഇതിൽ ചേർക്കുന്നു. 


നിയന്ത്രിത പരിധിയ്ക്കുള്ളിലാണ് എ.പി.ജി.II സിസ്റ്റം (2003), ഈ നിരയിൽ ഉൾപ്പെടുന്ന കാക്ടേസീ, കാർനേഷനുകൾ, സ്പിനാച്ച്, ബീറ്റ്റൂട്ട്, റുബാർബ്, ഡ്രോസെറ, ഡയോണിയ, ബൊഗെയ്ൻവില്ലെ എന്നിവ അറിയപ്പെടുന്ന സസ്യങ്ങളാണ്. മോളിക്യുലാർ ആൻഡ് ബയോകെമിക്കൽ എവിഡൻസ് കാരിയോഫില്ലേലെസിലുളള ക്ലാഡുകളെ കൂടുതൽ താങ്ങുന്നു. 


1998 എ.പി.ജി.സിസ്റ്റം ത്തിൽ ചെറിയൊരു വ്യത്യാസം ഇത് കാണിക്കുന്നു. 

ക്രോൺക്വിസ്റ്റ് സിസ്റ്റം (1981) നിയന്ത്രിത പരിധിയ്ക്കുള്ളിൽ നിരകളെ തിരിച്ചറിയപ്പെടുന്നു. 


</doc>
<doc id="407623" url="https://ml.wikipedia.org/wiki?curid=407623" title="ലാസ്സെൻ കൗണ്ടി">
ലാസ്സെൻ കൗണ്ടി

ലാസ്സെൻ കൗണ്ടി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തിന്റെ വടക്കുകിഴക്കൻ ഭാഗത്തായി സ്ഥിതിചെയ്യുന്ന ഒരു കൗണ്ടിയാണ്. 2010 ലെ അമേരിക്കൻ ഐക്യനാടുകളിലെ സെൻസസ് പ്രകാരമുള്ള ഈ നഗരത്തിലെ ആകെ ജനസംഖ്യ ജനസംഖ്യ 34,895 ആയിരുന്നു. കൗണ്ടി സീറ്റും ഏകീകരിക്കപ്പെട്ട ഏകനഗരവും സുസൻവില്ലെയാണ്.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കനുസരിച്ച്, ഈ കൗണ്ടിയുടെ ആകെ വിസ്തീർണ്ണം 4,720 ചതുരശ്ര മൈൽ (12,200 ചതുരശ്ര കിലോമീറ്റർ) ആണ്. ഇതിൽ 4,541 ചതുരശ്ര മൈൽ (11,760 ചതുരശ്ര കിലോമീറ്റർ) പ്രദേശം കര ഭൂമിയും ബാക്കിയുള്ള 179 ചതുരശ്ര മൈൽ (460 ചതുരശ്ര കിലോമീറ്റർ) അതായത് 3.8 ശതമാനം പ്രദേശങ്ങൾ ജലം ഉൾപ്പെട്ടതുമാണ്. ലാസ്സൻ വോൾക്കാനിക് ദേശീയോദ്യാനത്തിന്റെ ഏതാനു ഭാഗങ്ങൾ ഈ കൗണ്ടിയുടെ പടിഞ്ഞാറൻ മൂലയിലേയ്ക്കു കയറിക്കിടക്കുന്നുണ്ട്.




</doc>
<doc id="407628" url="https://ml.wikipedia.org/wiki?curid=407628" title="സാൻ ബ്രൂണോ">
സാൻ ബ്രൂണോ

സാൻ ബ്രൂണോ, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് സാൻ മാറ്റെയോ കൌണ്ടിയിൽ സ്ഥിതിചെയ്യുന്ന ഒരു നഗരമാണ്. 1914 ൽ സംയോജിപ്പിക്കപ്പെട്ട ഈ നഗരത്തിലെ ആകെ ജനസംഖ്യ 2010 ലെ സെൻസസ് പ്രകാരം 41,114 ആയിരുന്നു. 

സാൻ ഫ്രാൻസിസ്കോയ്ക്കും മിൽബ്രായെക്കുമിടയിൽ സാൻഫ്രാൻസിസ്കോ അന്താരാഷ്ട്ര വിമാനത്താവളത്തിനും ഗോൾഡൻ ഗേറ്റ് ദേശീയ സെമിത്തേരിക്കും സമീപത്തായി സാൻ ഫ്രാൻസിസ്കോ നഗരകേന്ദ്രത്തിന് ഏകദേശം 12 മൈൽ (19 കിലോമീറ്റർ) തെക്കായിട്ടാണ് ഈ നഗരം സ്ഥിതിചെയ്യുന്നത്. 


</doc>
<doc id="407632" url="https://ml.wikipedia.org/wiki?curid=407632" title="ഹെമെറ്റ്">
ഹെമെറ്റ്

ഹെമെറ്റ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, റിവർസൈഡ് കൗണ്ടിയിലെ സാൻ ജസീന്തോ താഴ്വരയിൽ സ്ഥിതിചെയ്യുന്ന ഒരു നഗരമാണ്. 27.8 ചതുരശ്ര മൈൽ (72 ചതുരശ്ര കിലോമീറ്റർ) വിസ്തൃതിയുള്ള ഈ നഗരം, അയൽനഗരമായ സാൻ ജസീന്തോയിലേയ്ക്കു കൂടി പരന്നു കിടക്കുന്ന സാൻ​ ജസീന്തോ താഴ്വരയുടെ ഏകദേശം പകുതിയോളം ഉൾക്കൊണ്ടിരിക്കുന്നു. 2010 ലെ സെൻസസ് രേഖകൾ പ്രകാരം ഈ നഗരത്തിലെ ആകെ ജനസംഖ്യ 78,657 ആയിരുന്നു.


</doc>
<doc id="407633" url="https://ml.wikipedia.org/wiki?curid=407633" title="ഗുലാം മുസ്തഫാ ഖാൻ">
ഗുലാം മുസ്തഫാ ഖാൻ

ഹിന്ദുസ്ഥാനി സംഗീതജ്ഞനാണ് ഗുലാം മുസ്തഫാ ഖാൻഹിന്ദി ചലച്ചിത്ര ലോകത്ത് ഗായകനായും സംഗീത സംവിധായകനായും പ്രവർത്തിച്ചു. മൃണാൾസെന്നിന്റെ ഭുവൻഷോമിലും നിരവധി മറാത്തി, ഗുജറാത്തി സിനമകൾക്കു വേണ്ടിയും പാടി. സേനിയ പരമ്പരയിലെ റാം പൂർ സഹസ്വാൻ ഖരാനശൈലിയിലാണ് ഇദ്ദേഹത്തിന്റെ ആലാപനം. ഉസ്താദ് വാരിസ് ഹുസൈൻ ഖാന്റെ മകനും ഉസ്താദ് ഇനായത് ഹുസൈൻ ഖാന്റെ പൗത്രനുമാണ്. ഹിന്ദി ചലച്ചിത്ര സംഗീത ലോകത്തെ നിരവധി പ്രതിഭകളുടെ പരിശീലകനാണ്. 1991 ൽ പത്മശ്രീയും 2006 ൽ പത്മഭൂഷണും ലഭിച്ചു. 2018 ൽ പത്മവിഭൂഷൺ ലഭിച്ചു. 2003 ൽ കേന്ദ്ര സംഗീത നാടക അക്കാദമി പുരസ്കാരം ലഭിച്ചു.


</doc>
<doc id="407635" url="https://ml.wikipedia.org/wiki?curid=407635" title="ഫുള്ളെർട്ടൺ">
ഫുള്ളെർട്ടൺ

ഫുള്ളെർട്ടൺ, അമേരിക്കൻ ഐക്യനാടുകളലെ സംസ്ഥാനമായ കാലിഫോർണിയയിൽ വടക്കൻ ഓറഞ്ച് കൗണ്ടിയിൽ സ്ഥിതി ചെയ്യുന്ന ഒരു നഗരമാണ്. 2010 ലെ അമേരിക്കൻ ഐക്യനാടുകളിലെ സെൻസ് പ്രകാരമുള്ള ഈ നഗരത്തിലെ ആകെ ജനസംഖ്യ 135,161 ആയിരുന്നു. 1887 ലാണ് ഈ നഗരം സ്ഥാപിതമായത്.

ഫുള്ളെർട്ടൺ നഗരം സ്ഥിതിചെയ്യുന്ന അക്ഷാംശ രേഖാംശങ്ങൾ (33.879914, -117.928749) ആണ്. ഇത് ലോസ് ആഞ്ചെലസ് നഗരകേന്ദ്രത്തിൽനിന്ന് ഏകദേശം 25 മൈൽ (40 കിലോമീറ്റർ) തെക്കു കിഴക്കായും കൌണ്ടി സീറ്റായ സാന്താ അനയിൽനിന്ന് ഏകദേശം 11 മൈൽ (18 കിലോമീറ്റർ) വടക്ക്-വടക്കുപടിഞ്ഞാറായുമാണ് സ്ഥിതിചെയ്യുന്നത്. 


</doc>
<doc id="407644" url="https://ml.wikipedia.org/wiki?curid=407644" title="ആൻറിലോപ് താഴ്വര">
ആൻറിലോപ് താഴ്വര

ആൻറിലോപ് താഴ്വര, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, വടക്കൻ ലോസ് ആഞ്ചലസ് കൗണ്ടിയിലും കേൺ കൗണ്ടിയുടെ തെക്കുകിഴക്കൻ ഭാഗങ്ങളിലുമായി സ്ഥിതിചെയ്യുന്ന ഒരു താഴ്വരയാണ്. ഇത് മോജാവേ മരുഭൂമിയുടെ പടിഞ്ഞാറൻ അഗ്രഭാഗമായി രൂപപ്പെട്ടിരിക്കുന്നു. തെഹാചാപി, സാൻ ഗബ്രിയേൽ പർവ്വതനിരകൾക്കിടയിലാണ് ആൻറിലോപ് താഴ്വര സ്ഥിതി ചെയ്യുന്നത്. 


</doc>
<doc id="407649" url="https://ml.wikipedia.org/wiki?curid=407649" title="മൊജാവെ മരുഭൂമി">
മൊജാവെ മരുഭൂമി

മൊജാവെ മരുഭൂമി, വടക്കേ അമേരിക്കയിലെ തരിശായ ഏറ്റവും വരണ്ടുണങ്ങിയതും മഴനിഴൽ പ്രദേശത്തു സ്ഥിതിചെയ്യുന്നതുമായ ഒരു മരുഭൂമിയാണ്. തെക്കുപടിഞ്ഞാറൻ അമേരിക്കൻ ഐക്യനാടുകളിൽ സ്ഥിതി ചെയ്യുന്ന ഈ മരുഭൂമി പ്രാഥമികമായി തെക്കുകിഴക്കൻ കാലിഫോർണിയയ്ക്കും ദക്ഷിണ നെവാദയിലുമായാണ് സ്ഥിതിചെയ്യുന്നത്. 47,877 ചതുരശ്ര മൈൽ (124,000 ചതുരശ്ര കിലോമീറ്റർ) ആണ് ഈ മരുഭൂമിയുടെ ആകെ വിസ്തീർണ്ണം.


</doc>
<doc id="407651" url="https://ml.wikipedia.org/wiki?curid=407651" title="സോങ് സോങ്ങും ഹുവ ഹുവായും">
സോങ് സോങ്ങും ഹുവ ഹുവായും

സോമാറ്റിക് സെൽ ന്യൂക്ലിയർ ട്രാൻസ്ഫർ സാങ്കേതികവിദ്യ ഉപയോഗിച്ച് സൃഷ്ടിച്ച 
ക്രാബ്-ഈറ്റിംഗ് മക്കാക്ക് ഇനത്തിൽപെട്ട് രണ്ടു കുരങ്ങുകളാണ് സോങ് സോങ്ങും ഹുവ ഹുവായും (ജനനം 27 നവംബർ 2017). ഡോളി ചെമ്പരിയാടിനെ സൃഷ്ടിച്ച അതേ ക്ലോണിംഗ് സാങ്കേതിക വിദ്യയാണ് സോമറ്റിക് സെൽ ന്യൂക്ലിയർ ട്രാൻസ്ഫർ. ക്ലോണിംഗ് വഴി സൃഷ്ടിച്ച ആദ്യ പ്രൈമേറ്റുകൾ ആണ് ഇവ. ഷാങ്ങ്ഹായിലെ ചൈനീസ് അക്കാദമി ഓഫ് സയൻസസിലെ ഇൻസ്റ്റിറ്റ്യൂട്ട് ഓഫ് ന്യൂറോ സയൻസസിൽ ആയിരുന്നു ഇവ ജനിച്ചത്‌.
1996-ൽ സോമാറ്റിക് സെൽ ന്യൂക്ലിയർ ട്രാൻസ്ഫർ (എസ്സിഎൻടി) രീതി ഉപയോഗിച്ച് ശാസ്ത്രജ്ഞർ ആദ്യത്തെ ക്ലോണിംഗ് സസ്തനികളായ ഡോളി ചെമ്പരിയാടിനെ സൃഷ്ടിച്ചു. കന്നുകാലികൾ, പൂച്ചകൾ, നായ്ക്കൾ, കുതിരകൾ, എലികൾ എന്നിവയടക്കം 23 സസ്തനി ഇനങ്ങളെ 
വിജയകരമായി ക്ലോൺ ചെയ്തു. എന്നിരുന്നാലും, പ്രൈമേറ്റുകളിൽ ഈ രീതി ഉപയോഗിച്ച് ഒരിക്കലും വിജയകരമായില്ല. ഒരു ഗർഭധാരണവും 80 ദിവസത്തിലധികം നീണ്ടില്ല.  

ഓറിഗോ നാഷണൽ പ്രൈമേറ്റ് റിസേർച്ച് സെന്ററിലെ ജെറാൾഡ് ഷാട്ടിന്റെ നേതൃത്വത്തിലുള്ള ഒരു സംഘം ടെട്ര (ജനനം ഒക്ടോബർ 1999) ഒരു പെൺ റീസെസ് മക്കാക്കിനെ സൃഷ്ടിച്ചു. എംബ്രിയോ സ്പ്ലിറ്റിങ് എന്ന കുറച്ചുകൂടി ലളിതമായ പ്രക്രിയ ഉപയോഗിച്ചാണ് ഇതിനെ സൃഷ്ടിച്ചത്. 



</doc>
<doc id="407652" url="https://ml.wikipedia.org/wiki?curid=407652" title="ഡോ. ബാലകൃഷ്ണൻ">
ഡോ. ബാലകൃഷ്ണൻ

മലയാള ചലച്ചിത്രരംഗത്ത് സംവിധായകൻ,നിർമ്മാതാവ്, ഗാനരചയിതാവ്, തിരക്കഥാകൃത്ത്, എന്നീ നിലകളിൽ പ്രശസ്തനാണ് ഡോ. ബാലകൃഷ്ണൻ. അദ്ദേഹം 50ലധികം ചിത്രങ്ങൾക്ക് കഥ, തിരക്കഥ, സംഭാഷണം എന്നിവ രചിച്ചു. പത്തിലധികം ചിത്രങ്ങൾ നിർമ്മിക്കുകയും സംവിധാനം ചെയ്യുകയും ചെയ്തിട്ടുണ്ട്. 1965ൽ "തളിരുകൾ" എന്ന ചിത്രത്തിന് കഥ, തിരക്കഥ, സംഭാഷണം എന്നിവ രചിച്ചുകൊണ്ടാണ് അദ്ദെഹം ചലച്ചിത്രരംഗത്തെത്തിയത്. . ഡോ. ബാലകൃഷ്ണന്റെ ശിഷ്യനായാണ് പ്രശസ്ത സംവിധായകൻ സത്യൻ അന്തിക്കാട് ചലച്ചിത്രരംഗത്തെത്തുന്നത്.


</doc>
<doc id="407656" url="https://ml.wikipedia.org/wiki?curid=407656" title="ബ്രണ്ടൻ കുറുപ്പു">
ബ്രണ്ടൻ കുറുപ്പു

മുൻ ശ്രീലങ്കൻ ക്രിക്കറ്ററും പരിശീലകനും ആണ് ബ്രണ്ടൻ കുറുപ്പു.(ജ:ജാനു:5,1962-കൊളംബോ).ശ്രീലങ്കൻ ദേശീയ ടീമിൽ വിക്കറ്റ് കീപ്പറായും മുൻ നിര ബാറ്റ്സ്മാനായും കുറുപ്പു പ്രകടനം കാഴ്ചവച്ചു. ഏകദിനക്രിക്കറ്റിൽ 1983 മുതൽ 1990 വരെ സജീവമായിരുന്നു.ടെസ്റ്റ് ക്രിക്കറ്റിൽ കന്നിമത്സരത്തിൽ തന്നെ ഇരട്ട സെഞ്ചുറി നേടിയ കുറുപ്പു ആദ്യമായി ഒരു വിക്കറ്റ്കീപ്പർ നേടിയ ഇരട്ട സെഞ്ചുറിയ്ക്കുടമയുമായി. ആദ്യമത്സരത്തിൽതന്നെ ഇരട്ട സെഞ്ചുറി നേടിയ ഏക ശ്രീലങ്കൻ കളിക്കാരനുമാണ്. മന്ദഗതിയിൽ അതായത് 548 പന്തുകൾ നേരിട്ട് ഇരട്ട സെഞ്ചുറി പൂർത്തിയാക്കിയ ഏകകളിക്കാരനും കൂടുതൽ സമയം ക്രീസിൽ തങ്ങിയ കളിക്കാരനും ബ്രണ്ടൻ കുറുപ്പു ആണ്. ഇരട്ട സെഞ്ചുറി തികയ്ക്കാൻ 777 മിനിട്ടുകൾ ആണ് അദ്ദേഹം എടുത്തത്.


</doc>
<doc id="407658" url="https://ml.wikipedia.org/wiki?curid=407658" title="റോഷൻ മഹാനാമ">
റോഷൻ മഹാനാമ

മുൻ ശ്രീലങ്കൻ ക്രിക്കറ്ററും ഐ.സി.സി.മാച്ച് റഫറിയുമാണ് റോഷൻ മഹാനാമ.1996 ലെ ലോകകപ്പ് നേടിയ ടീമിൽ അംഗവുമായിരുന്നു മഹാനാമ.

ടെസ്റ്റ് ക്രിക്കറ്റിലാകെ നാലു സെഞ്ചുറികൾ നേടിയ റോഷൻ 225 റൺസ് എന്ന തന്റെ ഉയർന്ന സ്കോർഇന്ത്യക്കെതിരേകൊളംബോ,യിൽ നടന്ന മത്സരത്തിൽ നേടി. പിന്നീട് സനത് ജയസൂര്യയുമായി 576 റൺസുമായി രണ്ടാം വിക്കറ്റിൽനേടിയ റൺസ് പങ്കാളിത്തം മഹേല ജയവർദ്ധനയും സംഗക്കാരയും മറികടന്നുവെങ്കിലും ടെസ്റ്റിലെരണ്ടാം വിക്കറ്റ് കൂട്ട്കെട്ട് ഇന്നും റെക്കോഡ് ആയി നിലകൊള്ളുന്നു 



</doc>
<doc id="407667" url="https://ml.wikipedia.org/wiki?curid=407667" title="ഹീൽഡ്സ്ബർഗ്ഗ്">
ഹീൽഡ്സ്ബർഗ്ഗ്

ഹീൽഡ്സ്ബർഗ്ഗ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, സൊനോമ കൗണ്ടിയിൽ സ്ഥിതിചെയ്യുന്ന ഒരു നഗരമാണ്. 2010-ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരമുള്ള ഈ നഗരത്തിലെ ജനസംഖ്യ 11,254 ആയിരുന്നു. വടക്കൻ സോനോമാ കൗണ്ടിയിലെ ഒരു ചെറിയ ടൂറിസ്റ്റ് കേന്ദ്രമായി അറിയപ്പെടുന്ന പ്രദേശമാണ് ഹെയ്ൽസ്ബർഗ്. റഷ്യൻ റിവർ, ഡ്രൈ ക്രീക്ക്, അലക്സാണ്ടർ വാലി AVAs തുടങ്ങിയ മൂന്ന് പ്രധാന വൈൻ ഉത്പാദന മേഖലകൾ ഇവിടെ സ്ഥിതിചെയ്യുന്നതിനാൽ ഹീൽസ്ബർഗ്ഗ് നഗരം തുടർച്ചയായി അമേരിക്കയിലെ ഏറ്റവും മികച്ച പത്തു ചെറിയ പട്ടണങ്ങളിൽ ഒന്നെന്ന പരുസ്കാരം നേടിയിട്ടുണ്ട്.


</doc>
<doc id="407673" url="https://ml.wikipedia.org/wiki?curid=407673" title="ഇമ്പീരിയൽ">
ഇമ്പീരിയൽ

ഇമ്പീരിയൽ, അമേരിക്കൻ ഐക്യനാടുകളിൽ കാലിഫോർണിയാ സംസ്ഥാനത്ത് ഇമ്പീരിയൽ കൗണ്ടിയിൽ സ്ഥിതിചെയ്യുന്ന ഒരു നഗരമാണ്. എൽ സെൻട്രോ നഗരത്തിന് 4 മൈൽ (6.4 കിലോമീറ്റർ) വടക്കായി ഈ നഗരം നിലനിൽക്കുന്നു. 2010 ലെ സെൻസസ് രേഖകൾ പ്രകാരം ഈ നഗരത്തിൽ 14,758 പേർ താമസിക്കുന്നു. എൽ സെൻട്രോ മെട്രോപ്പോളിറ്റൻ പ്രദേശത്തിന്റെ ഭാഗമാണ് ഈ നഗരം. സമീപത്തെ വിനോദ സൗകര്യങ്ങളുടെ ലഭ്യത, ഈ മരുഭൂ പ്രദേശത്തെ അറിയപ്പെടുന്ന വിനോദ സഞ്ചാര സൌകര്യങ്ങളുള്ള ഒരു താഴ്വരയായി മാറ്റുന്നു.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം ഈ നഗരത്തിന്റെ വിസ്തീർണ്ണം 5.9 ചതുരശ്ര മൈലാണ് (15 ചതുരശ്ര കിലോമീറ്റർ). ഇതു മുഴുവനായും കരഭൂമിയാണ്.

അമേരിക്കൻ ഐക്യനാടുകളിലെ ഏറ്റവും ചൂടുള്ള നഗരങ്ങളിലൊന്നായ ഇമ്പീരിയൽ നഗരത്തിൽ വരണ്ടുണങ്ങിയ ഒരു മരുഭൂ കാലാവസ്ഥയാണ് അനുഭവപ്പെടാറുള്ളത്. ജനുവരി മാസത്തിൽ ഈ നഗരത്തലെ സാധാരണയുള്ള ഉയർന്ന താപനില 70 ഡിഗ്രിയും താഴ്ന്ന താപനില 42 ഡിഗ്രായുമാണ്. ജൂലൈ മാസത്തിലെ സാധാരണ ഉയർന്ന താപനില 110 ഡിഗ്രിയും താഴ്ന്ന താപനില 82 ഡിഗ്രിയുമാണ്.


</doc>
<doc id="407725" url="https://ml.wikipedia.org/wiki?curid=407725" title="പ്രത്യൂഷ്">
പ്രത്യൂഷ്

പൂനെയിലെ ഇന്ത്യൻ ഇൻസ്റ്റിറ്റ്യൂട്ട് ഓഫ് ട്രോപ്പിക്കൽ മെറ്റിയൊറോളജിയിൽ സ്ഥാപിച്ചിരിക്കുന്ന ഒരു സൂപ്പർ കമ്പ്യൂട്ടറാണ് പ്രത്യൂഷ് (). 2018 ജനുവരി 8-ന് കേന്ദ്ര ശാസ്ത്ര സാങ്കേതിക വകുപ്പ് മന്ത്രി ഹർഷവർധനാണ് ഇത് ഉദ്ഘാടനം ചെയ്തത്. പ്രത്യുഷിന്, അന്നുവരെ ഇന്ത്യയിൽ നിർമ്മിക്കപ്പെട്ടിട്ടുണ്ടായിരുന്ന സൂപ്പർ കമ്പ്യൂട്ടറുകളേക്കാൾ വേഗമുണ്ടായിരുന്നു. ഇത് രാജ്യത്തെ ആദ്യ മൾട്ടി പെറ്റാഫ്ലോപ്സ് സൂപ്പർ കമ്പ്യൂട്ടർ കൂടിയാണ്. 2018 ജനുവരിയിലെ സ്ഥിതിയനുസരിച്ച് ഇന്ത്യയിലെ ഏറ്റവും വേഗത കൂടിയ സൂപ്പർ കമ്പ്യൂട്ടറാണ് പ്രത്യൂഷ്. പരമാവധി 6.8 പെറ്റാഫ്ലോപ്സ് വേഗത വരെ കൈവരിക്കുവാൻ ഇതിനു സാധിക്കും. 

പ്രത്യൂഷിന് രണ്ട് ഹൈ പെർഫോമൻസ് കമ്പ്യൂട്ടിംഗ് (എച്ച്‌.പി.സി.) യൂണിറ്റുകളുണ്ട്. 4.0 പെറ്റാഫ്ലോപ്സ് ശേഷിയുള്ള ഒന്നാമത്തെ യൂണിറ്റ് പൂനെയിലെ ഐ.ഐ.ടി.എമ്മിൽ തന്നെ സ്ഥാപിച്ചിട്ടുണ്ട്. ബാക്കിയുള്ള 2.8 പെറ്റാഫ്ലോപ്സ് യൂണിറ്റ് നോയിഡയിലെ നാഷണൽ സെന്റർ ഫോർ മീഡിയം റേഞ്ച് വെതർ ഫോർകാസ്റ്റിംഗിൽ സൂക്ഷിച്ചിരിക്കുന്നു. ഈ രണ്ടു യൂണിറ്റുകളും സംയോജിപ്പിച്ച് പ്രവർത്തിക്കുന്നതിനാൽ പ്രത്യൂഷിന് 6.8 പെറ്റാഫ്ലോപ്സ് വേഗത വരെ ലഭിക്കുന്നു. 

'പ്രത്യൂഷ്' എന്ന വാക്കിന് സൂര്യൻ എന്നാണർത്ഥം. ഇന്ത്യയിലെ കാലാവസ്ഥാ പ്രവചനസംവിധാനം മെച്ചപ്പെടുത്തുക എന്ന ലക്ഷ്യത്തോടെയാണ് ഇത് രൂപകൽപ്പന ചെയ്തിരിക്കുന്നത്. മൺസൂൺ, സുനാമി, ചുഴലിക്കാറ്റ്, ഭൂകമ്പം, പ്രളയം, വരൾച്ച, ഇടിമിന്നൽ, വായുശുദ്ധി എന്നിവയെല്ലാം മെച്ചപ്പെട്ട രീതിയിൽ പ്രവചിക്കുവാൻ പ്രത്യുഷ് സഹായിക്കുന്നു. കാലാവസ്ഥാ ഗവേഷണത്തിനു മാത്രമായി ഒരു സൂപ്പർ കമ്പ്യൂട്ടർ നിർമ്മിക്കുന്ന നാലാമത്തെ രാജ്യമാണ് ഇന്ത്യ. ഇതിനുമുമ്പ് ജപ്പാൻ, അമേരിക്ക, ബ്രിട്ടൻ എന്നീ രാജ്യങ്ങൾ കാലാവസ്ഥാ പഠനത്തിനായി സൂപ്പർ കമ്പ്യൂട്ടറുകൾ നിർമ്മിച്ചിട്ടുണ്ട്.

ഇന്ത്യയിലെ സൂപ്പർ കംപ്യൂട്ടിംഗ് രംഗം വളർച്ചയുടെ പാതയിൽ മുന്നേറിക്കൊണ്ടിരിക്കുന്നു. 2008-ൽ ഇന്ത്യയുടെ സൂപ്പർ കമ്പ്യൂട്ടിംഗ് ശേഷി 40 ടെറാഫ്ലോപ്സ് ആയിരുന്നു. 2013-14 കാലഘട്ടത്തിൽ ഇത് 1 പെറ്റാഫ്ലോപ്സ് ആയി ഉയർന്നു.

10 പെറ്റാഫ്ലോപ്സ് ശേഷിയുള്ള ഒരു സൂപ്പർ കമ്പ്യൂട്ടർ നിർമ്മിക്കുന്നതിനായി 2017-ൽ ഭാരത സർക്കാർ 400 കോടി രൂപ അനുവദിച്ചിരുന്നു. പൂനെ ഐ.ഐ.ടി.എം.ലെ ശാസ്ത്രജ്ഞർ 2018-ൽ 6.8 പെറ്റാഫ്ലോപ്സ് ശേഷിയുള്ള പ്രത്യൂഷ് സൂപ്പർ കമ്പ്യൂട്ടർ വികസിപ്പിച്ചെടുത്തു. സൂര്യചന്ദ്ര എ. റാവു ആയിരുന്നു ഇതിന്റെ പ്രോജക്ട് ഡയറക്ടർ. ഏകദേശം 450 കോടി രൂപയാണ് പ്രത്യൂഷിന്റെ നിർമ്മാണച്ചെലവ്.

ലോകത്തിലെ ഏറ്റവും വേഗത കൂടിയ 500 സൂപ്പർ കമ്പ്യൂട്ടറുകളുടെ പട്ടികയിൽ ആദ്യ 30 സ്ഥാനങ്ങളിലൊന്നിൽ പ്രത്യൂഷ് ഇടം നേടുമെന്നാണ് പ്രതീക്ഷിക്കുന്നത്.


</doc>
<doc id="407729" url="https://ml.wikipedia.org/wiki?curid=407729" title="എ സ്റ്റോം ഓഫ് സ്വോഡ്സ്">
എ സ്റ്റോം ഓഫ് സ്വോഡ്സ്

ജോർജ് ആർ ആർ മാർട്ടിന്റെ എ സോങ് ഓഫ് ഐസ് ആൻഡ് ഫയർ പരമ്പരയിലെ
ഏഴ് ആസൂത്രിത നോവലുകളിൽ മൂന്നാമത്തെ നോവലാണ് എ സ്റ്റോം ഓഫ് സ്വോഡ്സ്. 
2000 ഓഗസ്റ്റ് 8-ന് യു.കെയിൽ പ്രസിദ്ധീകരിക്കപ്പെട്ട ഈ നോവലിന്റെ യുഎസ് പതിപ്പ് 2000 നവംബറിൽ പ്രസിദ്ധീകരിക്കപ്പെട്ടു.  

അതിന്റെ പ്രസിദ്ധീകരണ സമയത്ത്, എ സ്റ്റോം ഓഫ് സ്വോഡ്സ് പരമ്പരയിലെ ഏറ്റവും വലിയ നോവൽ ആയിരുന്നു. വലിപ്പകൂടുതൽ മൂലം ബ്രിട്ടനിലും ഓസ്ട്രേലിയയിലും ഇസ്രയേലിലും അതിന്റെ പേപ്പർബാക്ക് എഡിഷൻ രണ്ടു ഭാഗമായി ആണ് ഇറക്കിയത്. 
ആദ്യ ഭാഗം സ്റ്റീൽ ആൻഡ് സ്നോ എന്ന പേരിൽ 2001 ജൂൺ മാസത്തിൽ പ്രസിദ്ധീകരിച്ചു. രണ്ടാം ഭാഗം ബ്ലഡ് ആന്റ് ഗോൾഡ് എന്ന പേരിൽ 2001 ഓഗസ്റ്റിൽ പ്രസിദ്ധീകരിച്ചു. പോളിഷ്, ഗ്രീക്ക് പതിപ്പുകളിലും ഇതേ രീതി ഉപയോഗിച്ചിരുന്നു. ഫ്രാൻസിൽ, നോവൽ നാല് വ്യത്യസ്ത വോള്യങ്ങളായി മുറിക്കുവാൻ തീരുമാനമെടുത്തു. 

2001 ലെ ലോക്കസ് അവാർഡ്, 2002 ലെ മികച്ച നോവലിനുള്ള ഗെഫെൻ അവാർഡ് എന്നിവ നേടുകയും, 2001 ലെ നെബുല അവാർഡിന് ഈ പുസ്‌തകം നാമനിർദ്ദേശം ചെയ്യപ്പെടുകയും ചെയ്തു. 
സയൻസ് ഫിക്ഷൻ ഫാന്റസി മേഖലയിലെ ഏറ്റവും വലിയ ബഹുമതിയായ ഹ്യൂഗോ അവാർഡിന് നാമനിർദ്ദേശം നേടുന്ന പരമ്പരയിലെ ആദ്യ നോവലായി എ സ്റ്റോം ഓഫ് സ്വോഡ്സ് എങ്കിലും ജെ. കെ റൗളിങിന്റെ ഹാരി പോട്ടർ 
ആൻഡ് ദി ഗോബ്ലറ്റ് ഓഫ് ഫയർ എന്ന നോവലിനോട് പരാജയപ്പെട്ടു.  


</doc>
<doc id="407734" url="https://ml.wikipedia.org/wiki?curid=407734" title="ഹ്യൂഗോ അവാർഡ്">
ഹ്യൂഗോ അവാർഡ്

മികച്ച ശാസ്ത്ര ഫിക്ഷൻ, ഫാന്റസി നോവൽ, മുൻ വർഷത്തെ നേട്ടങ്ങൾ എന്നിവയ്ക്കായി വർഷംതോറും സാഹിത്യ അവാർഡുകൾ ആണ് ഹ്യൂഗോ അവാർഡ്. അമേസിങ് സ്റ്റോറീസ് എന്ന സയൻസ് ഫിക്ഷൻ മാഗസിന്റെ സ്ഥാപകനായ ഹ്യൂഗോ ഗൺസ്ബാക്കിന്റെ പേരിലാണ് ഈ അവാർഡ് അറിയപ്പെടുന്നത്. 1992 വരെ ഈ അവാർഡ് സയൻസ് ഫിക്ഷൻ അച്ചീവ്മെന്റ് അവാർഡ്സ് എന്നാണ് അറിയപ്പെട്ടിരുന്നത്. 
വേൾഡ് സയൻസ് ഫിക്ഷൻ സൊസൈറ്റി സംഘടിപ്പിക്കുന്ന ഈ പുരസ്കാരം എല്ലാ വർഷവും നടക്കുന്ന വേൾഡ് സയൻസ് ഫിക്ഷൻ കൺവൻഷനിൽ വെച്ചാണ്. 1953 ൽ ആണ് ആദ്യമായി ഈ അവാർഡ് നൽകിയത്.  

സയൻസ് ഫിക്ഷൻ, ഫാന്റസി നോവൽ മേഖലയിലെ ഏറ്റവും പരമോന്നത ബഹുമതിയായിട്ടാണ് ഹ്യൂഗോ അവാർഡുകൾ കണക്കാക്കുന്നത്. ഹ്യൂഗോ അവാർഡുകളുടെ ഔദ്യോഗിക ലോഗോ പലപ്പോഴും ഈ പുരസ്കാരം നേടിയ പുസ്തകങ്ങളുടെ പരസ്യത്തിനായി കവറിൽ ഇടുന്നു. 2017 ലെ അവാർഡുകൾ 2017 ആഗസ്ത് 11 ന് 
ഫിൻലൻഡിലെ ഹെൽസിങ്കിയിൽ വച്ചു
സമ്മാനിച്ചു. 2018 ലെ അവാർഡ് 
2018 ആഗസ്ത് 17 ന് കാലിഫോർണിയയിലെ സാൻ ഹോസെയിൽ നടക്കാനിരിക്കുന്ന 76-ാം വേൾഡ്കോൺ വേളയിൽ സമ്മാനിക്കും.  


</doc>
<doc id="407737" url="https://ml.wikipedia.org/wiki?curid=407737" title="മിൽ വാലി">
മിൽ വാലി

മിൽ വാലി, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, മാരിൻ കൗണ്ടിയിൽ സ്ഥിതിചെയ്യുന്ന ഒരു നഗരമാണ്. ഇത് ഗോൾഡൻ ഗേറ്റ് പാലം വഴി സാൻ ഫ്രാൻസിസ്കോയ്ക്ക് വടക്ക് 14 മൈലുകൾ (23 കിലോമീറ്റർ) അകലെയാണ് നിലനിൽക്കുന്നത്. 2010 ലെ യു.എസ്. സെൻസസ് പ്രകാരം ഈ നഗരത്തിലെ ജനസംഖ്യ 13,903 ആയിരുന്നു. റിച്ചാർഡ്സൺ ഉൾക്കടലിന്റെ പടിഞ്ഞാറ്, വടക്കൻ തീരപ്രദേശങ്ങളിലും താമാൽപൈസ് കൊടുമുടിയുടെ കിഴക്കൻ ചരിവുകളിലുമായാണ് മിൽ വാലി നഗരം സ്ഥിതി ചെയ്യുന്നത്.



</doc>
<doc id="407739" url="https://ml.wikipedia.org/wiki?curid=407739" title="ലങ്കാസ്റ്റർ (കാലിഫോർണിയ)">
ലങ്കാസ്റ്റർ (കാലിഫോർണിയ)

ലങ്കാസ്റ്റർ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, ലോസ് ഏഞ്ചൽസ് കൗണ്ടിയിൽ, ആൻറിലോപ്പ് താഴ്വരയിൽ സ്ഥിതിചെയ്യുന്ന ഒരു ചാർട്ടർ നഗരമാണ്. 2013 ലെ കണക്കനുസരിച്ച് കാലിഫോർണിയയിലെ 31 ആമത്തെ വലിയ നഗരമായിരുന്നു ലങ്കാസ്റ്റർ. തെക്കൻ അയൽ നഗരമായ പാംഡെെയിലുമായിച്ചേർന്നുള്ള ഒരു ഇരട്ട നഗര കോംപ്ലക്സിന്റെ ഭാഗമാണ് ലങ്കസ്റ്റർ. ഇവ രണ്ടും ചേർന്ന് ആൻറിലോപ് താഴ്വരയിലേയും തെക്കൻ മൊജാവെ മരുഭൂമിയിലേയും പ്രധാന നഗരങ്ങളായിത്തീരുന്നു. ലങ്കാസ്റ്റർ നഗരം, ലോസ് ആഞ്ചലസ് നഗരകേന്ദ്രത്തിൽനിന്ന് 70 മൈൽ (110 കിലോമീറ്റർ) വടക്കുഭാഗത്തായി (ഹൈവേ വഴി) കേൺ കൗണ്ടി വിഭജന രേഖയ്ക്കു സമീപത്തായി സ്ഥിതി ചെയ്യുന്നു.


</doc>
<doc id="407742" url="https://ml.wikipedia.org/wiki?curid=407742" title="താമാൽപൈസ് കൊടുമുടി">
താമാൽപൈസ് കൊടുമുടി

താമാൽപൈസ് കൊടുമുടി, അമേരിക്കൻ ഐക്യനാടുകളിലെ കാലിഫോർണിയയിൽ മാരിൻ കൗണ്ടിയിൽ മാരിൻ കൗണ്ടിയുടെ പ്രതീകമായി കണക്കാക്കപ്പെടുന്ന ഒരു കൊടുമുടിയാണ്. മൌണ്ട് താമാൽപൈസ് സംസ്ഥാന ഉദ്യാനം, മാരിൻ മുനിസിപ്പൽ വാട്ടർ ഡിസ്ട്രിക്റ്റ് വാട്ടർഷെഡ്, മുയിർ വുഡ്സ് പോലെയുള്ള ദേശീയോദ്യാന സർവീസ് സ്ഥലം എന്നിങ്ങനെയായി താമാൽപൈസ് കൊടുമുടിയുടെ ഭൂരിഭാഗവും പൊതുമണ്ഡലങ്ങളായി സംരക്ഷിക്കപ്പെട്ടിരിക്കുന്നു.

വടക്കൻ കാലിഫോർണിയ കോസ്റ്റ് റേഞ്ചുകളുടെ ഭാഗമായ മാരിൻ മലനിരകളിലെ ഏറ്റവും ഉയരമുള്ള കൊടുമുടിയാണ് താമാൽപൈസ്. 


</doc>
<doc id="407752" url="https://ml.wikipedia.org/wiki?curid=407752" title="എ ക്ലാഷ് ഓഫ് കിംഗ്സ്">
എ ക്ലാഷ് ഓഫ് കിംഗ്സ്

അമേരിക്കൻ എഴുത്തുകാരനായ ജോർജ് ആർ ആർ മാർട്ടിന്റെ എ സോങ് ഓഫ് ഐസ് ആൻഡ് ഫയർ പരമ്പരയിലെ ഏഴ് ആസൂത്രിത നോവലുകളിൽ രണ്ടാമത്തെ നോവലാണ് എ ക്ലാഷ് ഓഫ് കിംഗ്സ്. 1998 നവംബർ 16-ന് ഇത് യുകെയിൽ ആദ്യമായി പ്രസിദ്ധീകരിക്കപ്പെട്ടു. 1999 മാർച്ചിലായിരുന്നു ആദ്യത്തെ അമേരിക്കൻ പതിപ്പ് ഇറങ്ങിയത്. മുൻഗാമിയായ എ ഗെയിം ഓഫ് ത്രോൺസ് എന്ന നോവലിനെപോലെ ഇതും മികച്ച നോവലിനുള്ള ലോക്കസ് അവാർഡ് (1999-ൽ) നേടി. മികച്ച നോവലിനുള്ള നെബുല പുരസ്കാരത്തിന് നാമനിർദ്ദേശം ചെയ്യപ്പെട്ടു.  

എച്ച് ബി ഒ ഫാന്റസി ടെലിവിഷൻ 
പരമ്പര ഗെയിം ഓഫ് ത്രോൺസിന്റെ രണ്ടാം സീസണായി ഈ നോവൽ അവതരിപ്പിച്ചു. 



</doc>
<doc id="407757" url="https://ml.wikipedia.org/wiki?curid=407757" title="ടൊറാൻസ്">
ടൊറാൻസ്

ടൊറാൻസ്, അമേരിക്കൻ ഐക്യനാടുകളിൽ കാലിഫോർണിയ സംസ്ഥാനത്ത് ലോസ് ഏഞ്ചലസ് കൗണ്ടിയുടെ തെക്കൻ ഉൾക്കടൽ മേഖലയിൽ (തെക്കുപടിഞ്ഞാറൻ) സ്ഥിതി ചെയ്യുന്ന ഒരു നഗരമാണ്. പസഫിക് സമുദ്രത്തിലെ 1.5 മൈൽ (2.4 കിലോമീറ്റർ) തീരം ഈ നഗരത്തിനുണ്ട്. ഈ നഗരത്തിൽ വർഷം മുഴുവൻ നിലനിൽക്കുന്ന സൌമ്യമായ കാലാവസ്ഥയും സുഖകരമായ ചൂടുള്ള താപനിലയും, കടൽ കാറ്റ്, കുറഞ്ഞ ഈർപ്പം തുടങ്ങി വർഷത്തിൽ ശരാശരി 12.55 ഇഞ്ച് മഴയും ലഭിക്കുന്ന പ്രദേശമാണ്.


</doc>
<doc id="407759" url="https://ml.wikipedia.org/wiki?curid=407759" title="മൂർ പാർക്ക്">
മൂർ പാർക്ക്

മൂർ പാർക്ക്, അമേരിക്കൻ ഐക്യനാടുകളിൽ ദക്ഷിണ കാലിഫോർണിയയിലെ വെഞ്ചുറ കൗണ്ടിയിലെ ഒരു നഗരമാണ്. 1900 ൽ മൂർപാർക്ക് തപാലോഫീസിനായുള്ള അപേക്ഷ അംഗീകരിക്കപ്പെടുകയും ഇനോസെൻഷ്യോ സി. വില്ലെഗാസ് നിയുക്ത തപാലോഫീസിന്റെ പോസ്റ്റ്മാസ്റ്ററായി ആ വർഷം ആഗസ്റ്റ് 8 ന് നാമനിർദ്ദേശം ചെയ്യപ്പെട്ട സമയത്താണ് ഈ നഗരം സ്ഥാപിതമായത്. റോബർട്ട് ഡബ്ല്യൂ. പോൻഡ്സെക്സ്റ്റർ, അദ്ദേഹത്തിന്റെ പത്നി മഡെലൈൻ എന്നിവരുടെ ഉടമസ്ഥതയിലായിരുന്ന നിയുക്ത നഗരത്തിന്റെ സ്ഥലം സർവ്വേ നടത്തിയ് ഇവർ തന്നെയായിരുന്നു. 1970 കളുടെ അവസാനം മുതൽ ഈ നഗരം വൻ വളർച്ച കൈവരിച്ചിട്ടുണ്ട്. 2000 ലെ സെൻസസ് പ്രകാരം 31,415 ആയിരുന്ന ഈ നഗരത്തിലെ ജനസംഖ്യ 2010 ആയപ്പോഴേയ്ക്കും 34,421 ആയി ഉയർന്നിരുന്നു. 


</doc>
<doc id="407761" url="https://ml.wikipedia.org/wiki?curid=407761" title="എ ഗെയിം ഓഫ് ത്രോൺസ്">
എ ഗെയിം ഓഫ് ത്രോൺസ്

അമേരിക്കൻ എഴുത്തുകാരനായ ജോർജ് ആർ ആർ മാർട്ടിന്റെ എ സോങ് ഓഫ് ഐസ് ആൻഡ് ഫയർ എന്ന നോവൽ പരമ്പരയിലെ ആദ്യ നോവലാണ് എ ഗെയിം ഓഫ് ത്രോൺസ്. 1996 ആഗസ്റ്റ് 1 ന് ആണ് ആദ്യമായി പ്രസിദ്ധീകരിച്ചത്. ഈ നോവൽ 1997 ലെ ലോക്കസ് അവാർഡ് ലഭിക്കുകയും 1997 ലെ നെബുല അവാർഡിനും 1997 ലെ വേൾഡ് ഫാന്റസി അവാർഡിനും നാമനിർദ്ദേശം ചെയ്യപ്പെടുകയും ചെയ്തു. നോവലിലെ ഡനേറിസ് ടാർഗറിയെന്റെ അധ്യായങ്ങൾ ഉൾക്കൊള്ളുന്ന ബ്ലഡ് ഓഫ് ദി ഡ്രാഗൺ എന്ന നോവെല്ല 1997 ലെ ഏറ്റവും മികച്ച നോവെല്ലക്കുള്ള ഹ്യൂഗോ പുരസ്കാരം നേടി. 2011 ജനുവരിയിൽ ഈ നോവൽ ഒരു ന്യൂയോർക്ക് ടൈംസ് ബെസ്റ്റ്‌സെല്ലർ പട്ടികയിൽ സ്ഥാനം നേടുകയും, 2011 ജൂലൈ മാസത്തിൽ ഒന്നാം സ്ഥാനത്ത് എത്തുകയും ചെയ്തു. 

നിരവധി ഗെയിമുകൾ ഉൾപ്പെടെ ധാരാളം സൃഷ്ടികൾ ഈ നോവലിൽ നിന്ന് പ്രചോദനം ഉൾക്കൊണ്ട് ഉരുത്തിരിഞ്ഞു വന്നിട്ടുണ്ട്. 
എച് ബി ഒ ടെലിവിഷൻ പരമ്പര ഗെയിം ഓഫ് ത്രോൺസിന്റെ പേരിനും ആദ്യ സീസണിനുള്ള പ്രചോദനവും ഈ നോവൽ ആയിരുന്നു.  



</doc>
<doc id="407766" url="https://ml.wikipedia.org/wiki?curid=407766" title="ഇൻഡോൾ">
ഇൻഡോൾ

ഇൻഡോൾ രണ്ട് സൈക്ലിക്ക് ഘടനയുള്ള ആരോമാറ്റിക് ഹെട്രോസൈക്ലിക് കാർബണിക സംയുക്തമാണ് (C8H7N). ബെൻസീൻ വലയവും നൈട്രജൻ അടങ്ങിയ പൈറോൾ വലയവും ഒന്നിച്ചുചേർന്നാണ് ഇൻഡോൾ വലയം രൂപപ്പെട്ടിരിക്കുന്നത്. പ്രകൃതിദത്തമായ ചുറ്റുപാടിൽ ഇത് ധാരാളമായി കണ്ടുവരുന്നു. വിവിധതരത്തിലുളള ബാക്ടീരിയകൾക്കും ഇൻഡോൾ നിർമ്മിക്കാൻ കഴിയുന്നുണ്ട്. ഒരു ഇന്റർസെല്ലുലാർ സിഗ്നൽ മോളിക്യൂൾ ആയ ഇൻഡോൾ ബാക്ടീരിയൽ ഫിസിയോളജിയുടെ വിവിധഘടകങ്ങളായ സ്പോർ ഫോർമേഷൻ, പ്ലാസ്മിഡ് സ്റ്റെബിലിറ്റി, മരുന്നിനോടുള്ള പ്രതിരോധം, ബയോഫിലിം ഫോർമേഷൻ, വിരുലെൻസ് എന്നിവയെ നിയന്ത്രിക്കുന്നു. ഒരു നാഡീയപ്രേഷകമായ സെറോടോണിന്റെ മുന്നോടിയായ അമിനോ ആസിഡ് ട്രിപ്റ്റോഫൻ ഇൻഡോൾ ഡെറിവേറ്റീവ് ആണ്.

അന്തരീക്ഷ ഊഷ്മാവിൽ ഇൻഡോൾ ഖരാവസ്ഥയിലാണ് കാണപ്പെടുന്നത്. പ്രകൃതിയിൽ മനുഷ്യ മലത്തിലാണ് ഇത് കാണപ്പെടുന്നത്. മലത്തിന്റെ ഗന്ധമാണിതിന് എങ്കിലും ചെറിയ അളവിൽ ഇതിന് പൂക്കളുടെ സുഗന്ധവുമുണ്ട്. ധാരാളം പൂക്കളുടെ സെന്റുകളിലെയും സുഗന്ധലേപനങ്ങളിലെയും ഘടകമാണിത്. ഇത് കോൾടാറിലും കാണപ്പെടുന്നു. ഇൻഡോളിന്റെ ഒരു സബ്സ്റ്റ്യൂയന്റ് ആണ് ഇൻഡോലിൽ.പ്രധാനമായും പൊസിഷൻ 3 യിൽ ഇൻഡോൾ ഇലക്ട്രോണിക് സബ്സ്റ്റിറ്റ്യൂഷന് വിധേയമാകുന്നു. സബ്സ്റ്റിറ്റ്യട്ടെഡ് ഇൻഡോൾസിന്റെ ഘടനാപരമായ മൂലകങ്ങളായ ട്രിപ്റ്റോഫനിൽ നിന്നാണ് ട്രിപ്റ്റാമൈൻ ആൽക്കലോയ്ഡ്സിനെ പോലുള്ള നാഡീയപ്രേഷകമായ സെറോടോണിൻ, മെലാടോണിൻ എന്നിവ ഉണ്ടാകുന്നത്. സസ്യഹോർമോൺ ആയ ആക്സിൻ (ഇൻഡോൾ -3-അസെറ്റിക് ആസിഡ്,IAA) ട്രിപ്റ്റോഫോൾ, ആന്റി ഇൻഫ്ളമേറ്ററി ഔഷധമായ ഇൻഡോമിതാസിൻ, ബീറ്റാബ്ളോക്കർ പിൻഡൊലോൽ, പ്രകൃതിയിൽ കാണപ്പെടുന്ന ഹലുസിനോജൻ ഡൈമീഥൈൽ ട്രിപ്റ്റാമൈൻ എന്നിവ ഇൻഡോളിക് സംയുക്തങ്ങളിൽ ഉൾപ്പെടുന്നു.

ഇൻഡിഗോ ഡൈയെ ഒലിയവുമായി ചേർത്ത് പ്രവർത്തിപ്പിച്ചാണ് ആദ്യമായി ഇൻഡോൾ നിർമ്മിച്ചത്. അതുകൊണ്ടാണ് ഇൻഡോൾ എന്ന പേർ ലഭിച്ചത്. 

ഇൻഡിഗോ ഡൈയുടെ പഠനത്തിൽ നിന്നാണ് ഇൻഡോളിന്റെ രസതന്ത്രം ആരംഭിക്കുന്നത്. ഇൻഡിഗോയെ ആദ്യം ഐസാന്റിനും പിന്നീട് ഓക്സിൻതോളുമായി മാറ്റപ്പെടുന്നു. സിങ്ക് ഡസ്റ്റ് ഉപയോഗിച്ച് 1866-ൽ അഡോൾഫ് വോൻ ബേയർ നിരോക്സീകരണപ്രവർത്തനത്തിലൂടെ ഓക്സിൻതോളിനെ ഇൻഡോൾ ആക്കിമാറ്റി. 1869-ൽ അദ്ദേഹം ഇൻഡോളിന്റെ ഫോർമുല നിർദ്ദേശിക്കപ്പെട്ടു. പ്രധാന ആൽക്കലോയ്ഡ്സുകളായ ആക്സിൻ, ട്രിപ്റ്റോഫൻ എന്നിവ ഇന്നത്തെ ഗവേഷണത്തിൽ പ്രധാന പ്രവർത്തനമേഖലയാണ്. 

ഇൻഡോൾ ബയോസിൻതസിസ് ചെയ്യുമ്പോൾ ഷികിമേറ്റ് പാത്ത് വേ വഴി ആന്ത്രാനിലേറ്റ് ആണ്. ഇത് ട്രിപ്റ്റോഫന്റെ ബയോസിൻതസിസ് പ്രവർത്തനത്തിലെ ഇന്റർമീഡിയേറ്റർ ആണ്. സെറൈനെ ഖനീഫിപ്പിക്കുമ്പോൾ ഇതിനിടയിൽ സ്ഥിതിചെയ്യുന്ന ഉൾപ്രേരകമായ എൻസൈം ട്രിപ്റ്റോഫൻ സിൻതേസ് 3-ഫോസ്ഫോ ഗ്ലിസെറാൾഡിഹൈഡ് മോളിക്യൂളിനെ മാറ്റപ്പെടുന്നു. എപ്പോഴാണോ കോശങ്ങൾക്ക് ഇൻഡോൾ ആവശ്യം വരുന്നത് അപ്പോൾ ട്രിപ്റ്റോഫനേസിൽ നിന്ന് ട്രിപ്റ്റോഫൻ നിർമ്മിക്കപ്പെടുന്നു.


</doc>
<doc id="407767" url="https://ml.wikipedia.org/wiki?curid=407767" title="അക്രോഡെക്റ്റസ് കൊടുമുടി">
അക്രോഡെക്റ്റസ് കൊടുമുടി

അക്രോഡെക്റ്റസ് കൊടുമുടി, അമേരിക്കൻ ഐക്യനാടുകളിലെ കാലിഫോർണിയയിൽ തെക്കൻ ഫ്രെസ്നോ കൗണ്ടിയിലെ കിങ്സ് കാനൻ ദേശീയോദ്യാനത്തിനുള്ളിലായി സ്ഥിതിചെയ്യുന്ന, സിയേറ നെവാദ പർവ്വതനിരയിലെ ഒരു കൊടുമുടിയാണ്. ഈ കൊടുമുടിയുടെ ഉച്ചകോടി സമുദ്രനിരപ്പിൽനിന്ന് 13,187 അടി (4020 മീറ്റർ) ഉയരത്തിലാണ് സ്ഥിതിചെയ്യുന്നത്. ഈ മേഖലയിൽ കാണപ്പെടുന്ന ഏറ്റവും അപൂർവ്വമായ ഒരു ചീവിട് ഇനമായ അക്രോഡെക്ടസ് ഫിലോപാഗസ് ആണ് കൊടുമുടിയ്ക്ക് ഈ പേരു നൽകപ്പെടാൻ കാരണമായത്. 


</doc>
<doc id="407769" url="https://ml.wikipedia.org/wiki?curid=407769" title="കത്തീഡ്രൽ തടാകങ്ങൾ">
കത്തീഡ്രൽ തടാകങ്ങൾ

കത്തീഡ്രൽ തടാകങ്ങൾ, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ മാരിപോസ കൗണ്ടിയിൽ യോസ്മൈറ്റ് ദേശീയോദ്യാനത്തിൽ സ്ഥിതിചെയ്യുന്ന രണ്ടു തടാകങ്ങളാണ്. ഈ തടാകങ്ങൾ കത്തീഡ്രൽ കൊടുമുടിയ്ക്ക് 1.6 കിലോമീറ്റർ (1 മൈൽ) തെക്കുപടിഞ്ഞാറായും ടെനായാ തടാകത്തിന് 3.2 കിലോമീറ്റർ (2 മൈൽ) കിഴക്ക്-വടക്കുകിഴക്കായുമാണ് സ്ഥിതിചെയ്യുന്നത്. താഴ്ന്ന തലത്തിലുള്ള തടാകം സമുദ്രനിരപ്പിന് ഏകദേശം 9,288 അടി (2,831 മീറ്റർ) ഉയരത്തിലും ഉപരിഭാഗത്തുള്ള തടാകം സമുദ്രനിരപ്പിൽനിന്ന് ഏകദേശം 9,585 അടി (2,922 മീറ്റർ) ഉയരത്തിലുമാണ് സ്ഥിതിചെയ്യുന്നത്. 


</doc>
<doc id="407772" url="https://ml.wikipedia.org/wiki?curid=407772" title="ഹെലൻ മക്ക്രോറി">
ഹെലൻ മക്ക്രോറി

ഹെലൻ എലിസബത്ത് മക്ക്രോറി, (OBE) (ജനനം 17 ആഗസ്റ്റ് 1968) ഒരു ഇംഗ്ലീഷ് നടിയാണ്. 

ദ ക്യൂൻ (2006), ദ സ്പെഷ്യൽ റിലേഷൻഷിപ്പ് (2010) എന്നീ ചിത്രങ്ങളിൽ മക്ക്രോറി ചെറി ബ്ലെയറിന്റെ വേഷം അവതരിപ്പിച്ചു. അവസാനത്തെ മൂന്ന് ഹാരി പോർട്ടർ ചിത്രങ്ങളിൽ അവർ നർസിസ മാൽഫോയി എന്ന കഥാപാത്രത്തെ അവതരിപ്പിച്ചു. മാർട്ടിൻ സ്കോർസെസിന്റെ കുടുംബചിത്രമായ ഹ്യൂഗോ (2011), ജെയിംസ് ബോണ്ട് ചിത്രം സ്കൈഫാൾ (2012) എന്നിവയിലും ശ്രദ്ധേയമായ വേഷങ്ങൾ അവതരിപ്പിച്ചു. 2013 മുതൽ ബി.ബി.സിയുടെ പീക്കി ബ്ലൈൻഡേഴ്സ് എന്ന ക്രൈം പരമ്പരയിൽ പോളി ഗ്രേ എന്ന കഥാപാത്രത്തെ അവതരിപ്പിച്ചു വരുന്നു. ഫിയർലെസ് (2017) എന്ന ഐടിവി ക്രൈം ത്രില്ലർ പരമ്പരയിൽ എമ്മ ബാൻവിൽ എന്ന കഥാപാത്രവും ഹെലൻ മക്ക്രോറി കൈകാര്യം ചെയ്‌തു. 



</doc>
<doc id="407773" url="https://ml.wikipedia.org/wiki?curid=407773" title="വിന്നെബാഗോ തടാകം">
വിന്നെബാഗോ തടാകം

വിന്നെബാഗോ തടാകം, അമേരിക്കൻ ഐക്യനാടുകളുടെ വടക്കൻ-മധ്യ ഭാഗത്ത്, വിസ്കോസിൻ സംസ്ഥാനത്തിന്റെ മദ്ധ്യ-കിഴക്കൻ മേഖലയിൽ സ്ഥിതിചെയ്യുന്ന ഒരു ശുദ്ധജല തടാകമാണ്. 137,700 ഏക്കർ (215 ചതുരശ്ര മൈൽ; 557 ചതുരശ്ര കിലോമീറ്റർ) വിസ്തീർണ്ണമുള്ള ഈ തടാകം സംസ്ഥാനത്തിനുള്ളിൽ പൂർണ്ണമായി സ്ഥിതിചെയ്യുന്ന ഏറ്റവും വലിയ തടാകമാണ്. 30 മൈൽ നീളത്തിലും 10 മൈൽ വീതിയിലും (50 കിലോമീറ്റർ നീളം, 15 കിലോമീറ്റർ വീതി) 88 മൈൽ (142 കിലോമീറ്റർ) തീരപ്രദേശവുമുള്ള ഈ തടാകത്തന്റെ ശരാശരി ആഴം 15.5 അടിയും (4.7 മീറ്റർ) പരമാവധി ആഴം 21 അടിയുമാണ് (6.4 മീറ്റർ). 


</doc>
<doc id="407777" url="https://ml.wikipedia.org/wiki?curid=407777" title="ഉലുഖാഖ്‌ടുവൂപ്">
ഉലുഖാഖ്‌ടുവൂപ്

ഉലുഖാഖ്‌ടുവൂപ് Ulukhaktok (traditional spelling Ulukhaqtuuq and known until 1 April 2006 as Holman) കാനഡയുടെ വടക്കുപടിഞ്ഞാറൻ പ്രദേശങ്ങളിലെ ഇനുവിക്ക് മേഖലയിലെ വിക്ടോറിയ ദ്വീപിലെ പടിഞ്ഞാറൻ തീരത്തുള്ള ഒരു ചെറിയ ഗ്രാമമാണ്. 

ഈ പ്രദേശത്തെ മറ്റു പരമ്പരാഗതമായ വംശങ്ങളെപ്പോലെ, വേട്ടയാടൽ, കെണിവച്ചു പിടിക്കൽ, മത്സ്യബന്ധനം എന്നിവയാണ് ഇവിടത്തെ ജനതയുടെയും പ്രധാന തൊഴിൽ. എന്നാൽ, പ്രിന്റ് ചെയ്തു നൽകൽ ഒരു പ്രധാന വരുമാന മാർഗ്ഗമായി ഇവിടങ്ങളിൽ മാറിയിട്ടുണ്ട്. 

ഉലുഖാഖ്‌ടുവൂപിലെ പ്രധാന ഭാഷകൾ, കാൻഗിർയുവാർമിയുട്ടുൻ, ഇനിയുന്നഖ്തുൻ എന്നിവയാണ്.

1937ൽ നാട്കുസിയാക്കും അദ്ദേഹത്തിന്റെ കുടുമ്പവുമാണിവിടെ ആദ്യമായി താമസംതുടങ്ങിയത്. രണ്ടു വർഷത്തിനുശേഷം ഹഡ്സൺ ബേ കമ്പനി ഇവിടം വിട്ടു. അന്നാണ് റോമൻ കാത്തലിക് സഭ ഒരു മിഷൻ സംരംഭം തുടങ്ങിയത്. 

The English name, "Holman", was in honour of J.R. Holman, a member of Sir Edward Augustus Inglefield's 1853 expedition in search for the Arctic explorer, John Franklin.
The community was sometimes known as "Holman Island". This, however, is the name of the small island outcrop to the east-southeast in the Amundsen Gulf.



</doc>
<doc id="407778" url="https://ml.wikipedia.org/wiki?curid=407778" title="ഇലിയാമ്ന തടാകം">
ഇലിയാമ്ന തടാകം

ഇലിയാമ്ന തടാകം, തെക്കുപടിഞ്ഞാറൻ അലാസ്കയിൽ, സെൽഡോവിയയ്ക്ക് 100 മൈൽ (160 കിലോമീറ്റർ) പടിഞ്ഞാറായി, ക്വിച്ചാക്ക് ഉൾക്കടലിനും കുക്ക് ഇടക്കടലിനുമിടയിലായി, അലാസ്ക അർദ്ധദ്വീപിന്റെ വടക്കേ അറ്റത്തു സ്ഥിതിചെയ്യുന്ന ഒരു തടാകമാണ്. ഇത് അലാസ്കയിലെ ഏറ്റവും വലുതും അമേരിക്കൻ ഐക്യനാടുകളിലെ എട്ടാമത്തെ വലിയ തടാകവും വടക്കേ അമേരിക്കയിലാകമാനമായി ഇരുപത്തിനാലാം സ്ഥാനവുമുള്ള തടാകമാണ്.

ഏകദേശം 2,600 ചതുരശ്ര കിലോമീറ്റർ (1,000 ചതുരശ്ര മൈൽ) പ്രദേശത്തായി വ്യാപിച്ചു കിടക്കുന്ന ഈ തടാകം 77 മൈൽ (124 കിലോമീറ്റർ) നീളവും 22 മൈൽ (35 കിലോമീറ്റർ) വീതിയുമുള്ള ഇലിയാമ്ന തടാകത്തിന്റെ, പരമാവധി ആഴം 988 അടി (301 മീറ്റർ) ആണ്. ക്വിച്ചാക്ക് നദിയിലൂടെ ഈ തടാകത്തിലെ വെള്ളം ബ്രിസ്റ്റോൾ ഉൾക്കടലിലേക്ക് ഒഴുകുന്നു.


</doc>
<doc id="407781" url="https://ml.wikipedia.org/wiki?curid=407781" title="മാൻസെൽ ദ്വീപ്">
മാൻസെൽ ദ്വീപ്

മാൻസെൽ ദ്വീപ് Mansel Island (Inuktitut: Pujjunaq), കാനഡയിലെ നുനാവടിലെ ക്വിഖിഖ്താലൂക്ക് പ്രദേശത്തെ കനേഡിയൻ അത്‌ലാന്റിക് ആർക്കിപെലാഗോയുടെ ഭാഗമായ ജനവാസമില്ലാത്ത ദ്വീപാണ്. ഇത്, ക്യുബെക്ക് പ്രദേശത്തെ ഉൻഗാവ പെനിൻസുലയ്യ്ക്കടുത്തുള്ള ഹഡ്സൺ ഉൾക്കടലിൽ സ്ഥിതിചെയ്യുന്നു. വളുപ്പമുള്ള ഈ ദ്വീപ് ലോകത്തിലെ 159th largest island in the world, കാനഡയിലെ ഇരുപത്തെട്ടാമതു  Canada's 28th largest island ദ്വീപാണ്. ഈ ദ്വീപ് റെയിൻഡിയർ   reindeer എന്ന മാന്വർഗ്ഗത്തിൽപ്പെട്ട വന്യജീവിയ്യുടെ സംരക്ഷിതപ്രദേശമാണ്. 

മാൻസെൽ ദ്വീപ് എന്ന പേര് ഈ ദ്വീപിനു നൽകിയത് 1613 സർ തോമസ് ബട്ടൺ Sir Thomas Button ആണ്. വൈസ് അഡ്മിറൽ സർ റോബർട്ട് മാൻസെലിന്റെ  Vice-Admiral Sir Robert Mansell പേരിലാണീ ദ്വീപ് അറിയപ്പെടുന്നത്.



</doc>
<doc id="407782" url="https://ml.wikipedia.org/wiki?curid=407782" title="ശ്രീലങ്കയിലെ രത്നങ്ങൾ">
ശ്രീലങ്കയിലെ രത്നങ്ങൾ

ശ്രീലങ്കയുടെ രത്നവ്യവസായത്തിന് വളരെ ദൈർഘ്യമേറിയതും വർണശബളവുമായ ഒരു ചരിത്രമാണ് ഉള്ളത്. Gem Island എന്നർഥം വരുന്ന രത്നദ്വീപ് എന്നാണ് ശ്രീലങ്ക വാത്സല്യപൂർവ്വം അറിയപ്പെട്ടിരുന്നത്. ഈ പേര് ശ്രീലങ്കയുടെ പ്രകൃതിസമ്പത്തിന്റെ ഒരു പ്രതിഫലനമാണ്. ലോകത്തിലെ ഏറ്റവും മികച്ച നീലക്കല്ലുകളും, ടോപ്പാസുകളും, അമേറ്റിസ്റ്റുകളും, മറ്റു രത്നങ്ങളും ദ്വീപിൽ ഉണ്ടെന്ന് ഇറ്റാലിയൻ സഞ്ചാരിയും എഴുത്തുകാരനുമായിരുന്ന മാർക്കോ പോളോ രേഖപ്പെടുത്തിയിട്ടുണ്ട്. ബെറൈലും ഇന്ദ്രനീലവും ശ്രീലങ്കയിലെ രത്നവ്യവസായത്തിന്റെ മുഖ്യ മുഖ്യസ്ഥാനം അലങ്കരിച്ചിരുന്നു എന്ന് രണ്ടാം നൂറ്റാണ്ടിലെ ജ്യോതിശാസ്ത്രജ്ഞനായ ടോളമി രേഖപ്പെടുത്തിയിട്ടുണ്ട്. ദ്വീപ് സന്ദർശിച്ച നാവികരുടെ രേഖകളിൽ, അവർ "സെറെൻഡിബിന്റെ ആഭരണങ്ങൾ" തിരിച്ചുകൊണ്ടുവന്നിരുന്നതായി രേഖപ്പെടുത്തിയിട്ടുണ്ട്. നാലാം നൂറ്റാണ്ടിലും അഞ്ചാം നൂറ്റാണ്ടിലുമായി കിഴക്കൻ പ്രദേശങ്ങളിലേയ്ക്ക് ശ്രീലങ്കയിൽനിന്നുള്ള അമൂല്യ രത്നങ്ങൾ കച്ചവടം നടത്താൻ ഇന്ത്യൻ മഹാസമുദ്രം മുറിച്ചു കടന്നുവന്നെത്തിയ മദ്ധ്യ-കിഴക്കൻ, പേർഷ്യൻ വ്യാപാരികൾ ദ്വീപിനു നൽകിയ പ്രാചീന നാമമായിരുന്നു സെരെൻഡിബ് എന്നത്.

ശ്രീലങ്ക, ഭൂമിശാസ്ത്രപരമായി നോക്കിയാൽ വളരെ പഴയ ഒരു രാജ്യമാണ്. ദ്വീപിലെ 90 ശതമാനം പാറകളും 560 ദശലക്ഷം മുതൽ 2400 ദശലക്ഷം വരെ പ്രായമുള്ള പ്രോഗാംബ്രിയൻ കാലഘട്ടത്തിലേതാണ്. അവശിഷ്ട സ്വഭാവമുള്ള ഗെയ്ൽ നിക്ഷേപം, എലുവീൽ ഡെപ്പോസിറ്റുകൾ, മെറ്റാമെർഫോക് ഡെപ്പോസിറ്റുകൾ, സ്കാർൺ, കാൽസ്യം ധാരാളമായ പാറകൾ എന്നിവയിൽ ഈ രത്നങ്ങൾ രൂപപ്പെടുന്നു. ശ്രീലങ്കയിലെ ഏതാണ്ട് എല്ലാ രത്നവ്യാപാര കേന്ദ്രങ്ങളും ഹൈലാൻഡ്ക് കോംപ്ലക്സിന്റെ മധ്യ ഹൈ-ഗ്രേഡ് മെറ്റാമോർഫിക് ടെറിഷനിൽ സ്ഥിതി ചെയ്യുന്നു. കൊറണ്ടം (നീലക്കല്ലിന്റെ, റൂബി), ക്രിസോബോറിൾ, ബെറിൽ, സ്പിനൽ, ടോപ്പാസ്, സിർക്കോൺ, ടൂർമ്മലൈൻ എന്നിവ സാധാരണമായിരുന്നു.

അവശിഷ്ടങ്ങൾ പ്രധാനമായും നദികളുടെയും അരുവികളുടെയും വെള്ളപ്പൊക്ക സമതലങ്ങളിലാണ് കാണപ്പെടുന്നത്. ശ്രീലങ്കയിലെ രത്ന നിക്ഷേപത്തിന്റെ 90 ശതമാനവും ഈ രൂപവത്ക്കരണം. ശ്രീലങ്കയിലെ മൊത്തം ഭൂവിസ്തൃതിയുടെ ഏതാണ്ട് 25% വും നല്ലതോതിൽ രത്നങ്ങൾ ഉള്ളതാണ്. ഇത് ഭൂവിസ്തൃതിയുമായി താരതമ്യപ്പെടുത്തുമ്പോൾ ശ്രീലങ്ക ഏറ്റവും ഉയർന്ന സാന്ദ്രതയുള്ള ജെം ഡിപ്പോസിറ്റുള്ള രാജ്യങ്ങളിലൊന്നാണ്. 

രത്നാപുരയിലാണ് ഏറ്റവും കൂടുതൽ നിക്ഷേപം.


</doc>
<doc id="407784" url="https://ml.wikipedia.org/wiki?curid=407784" title="മെൽബോൺ ദ്വീപ്">
മെൽബോൺ ദ്വീപ്

മെൽബോൺ ദ്വീപ് Melbourne Island (Inuktitut: Qitiqtaryuaq) കാനഡയിലുള്ള നുനാവുട്ട് പ്രവിശ്യയിലെ കിടിക്ക്മിയോട്ട് പ്രദേശത്തെ ഒരു ദ്വീപാണ്. ഇത് കെന്റ് പെനിൻസുലെയിലെ ക്വീൻ മൗദ് ഉൾക്കടലിൽ സ്ഥിതിചെയ്യുന്നു. വട്ക്ക് കനേഡീയൻ ആർക്ടിക് റീജിയനിലെ ഏറ്റവും വലിയ ദ്വീപായ വിക്ടോറിയ ദ്വീപാണ്. 

ദീർഘവൃത്താകൃതിയിലുള്ള മെൽബോൺ ദ്വീപ്ല് അനേകം തടാകങ്ങളും ചതുപ്പുനിലങ്ങളുമുണ്ട്. ഈ ദ്വീപിന്റെ വിസ്തൃതി ആകുന്നു.


</doc>
<doc id="407785" url="https://ml.wikipedia.org/wiki?curid=407785" title="ജോർജി മാർകോവ്">
ജോർജി മാർകോവ്

ജോർജി ഇവനോവ് മാർകോവ് (ജ:1 മാർച്ച്1929 – 11 സെപ്റ്റംബർ 1978) . ബൾഗേറിയൻ വിമതനായ എഴുത്തുകാരൻ ആയിരുന്നു.ബൾഗേറിയയിലെ കമ്മ്യൂണിസ്റ്റ് ഭരണകൂടത്തെ നിരന്തരം വിമർശിച്ചു പോന്ന മാർകോവിനു1968 ൽ രാജ്യം വിടേണ്ടി വന്നു.തുടർന്ന് ബി.ബി.സി യിൽ റിപ്പോർട്ടറായി ജോലി നോക്കി.റേഡിയോ ഫ്രീ യൂറോപ്പ്, ഡോയ്ച് വില്ലെ തുടങ്ങിയ മാദ്ധ്യമങ്ങളിൽ മാർക്കോവ് പ്രവർത്തിച്ചു.

1978 സെപ്റ്റംബർ 7 നു അദ്ദേഹം ലണ്ടനിലെ തെരുവിൽ ജോലി സ്ഥലത്തേയ്ക്ക് ബസ് കാത്തു നിൽക്കുമ്പോൾ  റൈസിൻ വിഷം നിറച്ച പെല്ലറ്റ് കുടയുടെ ആകൃതിയിലുള്ള ഒരായുധം വഴി  ഒരു ബൾഗേറിയൻ ചാരൻ അദ്ദേഹത്തിന്റെ കാലിൽ തറച്ചുകൊള്ളിക്കുകയും നാലുദിവസത്തിനുശേഷം അതിന്റെ വിഷത്താൽ മാർകോവ് മരണപ്പെടുകയും ചെയ്തു.



</doc>
<doc id="407786" url="https://ml.wikipedia.org/wiki?curid=407786" title="റെഡ് ബ്ലഫ്">
റെഡ് ബ്ലഫ്

റെഡ് ബ്ലഫ്, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത്, തെഹാമ കൗണ്ടിയിലുൾപ്പെട്ട ഒരു ഒരു നഗരമാണ്. 2000 സെൻസസ് പ്രകാരം 13,147 ആയിരുന്ന ഈ നഗരത്തിലെ ജനസംഖ്യ 2010 ലെ സെൻസസിൽ 14,076 ആയി വർദ്ധിച്ചിരുന്നു. ഈ നഗരം സാക്രമെൻറോയ്ക്ക് 131 മൈൽ (211 കിലോമീറ്റർ) വടക്കായും റെഡ്ഡിംഗ് നഗരത്തിന് 31 മൈൽ (50 കിലോമീറ്റർ) തെക്കായും സ്ഥിതിചെയ്യുന്ന ഈ നഗരത്തെ രണ്ടായി പകുത്ത് ഇൻറർസ്റ്റേറ്റ് 5 പാത കടന്നുപോകുന്നു. അപ്പർ സാക്രാമെൻറോ നദിയുടെ തീരത്താണ് റെഡ് ബ്ലഫ് നഗരം സ്ഥിതി ചെയ്യുന്നത്. ആദ്യകാലത്ത് ലിയോഡോഷ്യ എന്നറിയപ്പെട്ടിരുന്ന ഈ നഗരം 1853 ൽ കവർട്സ്ബർഗ്ഗ് എന്നു പുനർനാമകരണം ചെയ്യപ്പെട്ടിരുന്നു. ഇപ്പോഴത്തെ പേര് 1854 ലാണ് നിലവിൽവന്നത്.


</doc>
<doc id="407788" url="https://ml.wikipedia.org/wiki?curid=407788" title="മിൽ ദ്വീപ് (നുനാവുട്)">
മിൽ ദ്വീപ് (നുനാവുട്)

മിൽ ദ്വീപ് Mill Island കാനഡയിലെ ഹഡ്സൺ ഉൾക്കടലിൽ ഫോക്സ് ചാന്നലിനും ഹഡ്സൺ കടലിടുക്കിനുമിടയിൽ കിടക്കുന്നു. ഇത്, ബാഫിൻ ദ്വീപിന്റെ ഫോക്സ് ഉപദ്വീപിനു തെക്കും നോട്ടിങ്ഹാം ദ്വീപിന്റെയും സാലിസ്ബറി ദ്വീപിന്റെയും വടക്കും കിടക്കുന്നു. മിൽ ദ്വീപ് കാനഡയിലെ നുനാവുട് ഭൂപ്രദേശത്തെ ക്വിക്കിഗ്തലൂക്ക് പ്രദേശത്തു സ്ഥിതിചെയ്യുന്നു. 

പുത്നാം ദ്വീപ് 1 കിലോമീറ്ററിൽ താഴെ വലിപ്പമുള്ള ചെറിയ ദ്വീപാണ്. മിൽ ദ്വീപിനടുത്താണീ കൊച്ചു ദ്വീപ് സ്ഥിതിചെയ്യുന്നത്. മറ്റൊരു പേരിടാത്ത ഒരു കൊച്ചുദ്വീപ് മിൽ ദ്വീപിന്റെ പടിഞ്ഞാറൻ തിർത്തിനടുത്തായി കാണാം. ഹുറിൻ ത്രോലെറ്റ് ആൺ` ഇവയെ പരസ്പരം വേർതിരിക്കുന്നത്. 



</doc>
<doc id="407790" url="https://ml.wikipedia.org/wiki?curid=407790" title="മൂഡീ ദ്വീപ്">
മൂഡീ ദ്വീപ്

മൂഡീ ദ്വീപ് Moodie Island കാനഡയുടെ ഭാഗമായ നുനാവടിലെ കനേഡിയൻ ആർക്ടിക് ഉപദ്വീപിന്റെ ഭാഗമായ ബഫിൻ ദ്വീപസമൂഹത്തിലെ ഒരു ചെറിയ ജനവാസമില്ലാത്ത ദ്വീപാണ്. കുംബർലാന്റ് സൗണ്ടിന്റെ തെക്കുവശത്ത് സ്ഥിതിചെയ്യുന്ന ഈ ദ്വീപ്, പടിഞ്ഞാറ് ലിറ്റിൽകോട്ടെ ചാനലിനെയും കിഴക്ക് നെപ്ട്യൂൺ ഉൾക്കടലിനെയുംവേർതിരിക്കുന്നു.

ഇതിനു വിസ്തീർണ്ണമുണ്ട്.


</doc>
<doc id="407793" url="https://ml.wikipedia.org/wiki?curid=407793" title="നോർത്ത് ട്വിൻ ദ്വീപ്">
നോർത്ത് ട്വിൻ ദ്വീപ്

നോർത്ത് ട്വിൻ ദ്വീപ് North Twin Island കാനഡയിലെ ഹഡ്സൺ ഉൾക്കടലിന്റെ തെക്കൻ അറ്റത്ത് ജെയിംസ് ഉൾക്കടലിൽ, അകിമിസ്കി ദ്വീപിനു കിഴക്കായി, സ്ഥിതിചെയ്യുന്ന ഒരു ജനവാസമില്ലാത്ത ആർക്ടിക് ദ്വീപാണ്. ഇതിനേക്കാൾ ചെറിയ സൗത്ത് ട്വിൻ ദ്വീപ് ഏതാണ്ട് 10 കിലോമീറ്റർ തെക്കുപടിഞ്ഞാറായി കിടക്കുന്നു. ഈ രണ്ടു ദ്വീപുകളേയും ചേർത്ത് ട്വിൻ അയലഡ്സ് (ഇരട്ട ദ്വീപുകൾ) എന്നു വിളിക്കുന്നു. ഈ ദ്വീപുകൾ കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ദ്വീപാണ്. 

ഈ സ്ഥലം കാനഡ ഗീസിന്റെയും സെമി പാൾമേറ്റഡ് പ്ലോവറിന്റെയും പ്രജനനൈടമാണ്. ആർക്ടിക് ടേണിന്റെയും വില്ലോ പ്ടാർമിഗാൻസിന്റെയും സ്വദേശമാണ്.


</doc>
<doc id="407794" url="https://ml.wikipedia.org/wiki?curid=407794" title="പണ്ടോറ ദ്വീപ്">
പണ്ടോറ ദ്വീപ്

പണ്ടോറ ദ്വീപ് Pandora Island കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ആൾത്താമസമില്ലാത്ത ദ്വീപാണ്. പ്രിൻസ് ഓഫ് വെയിൽസ് ദ്വീപിന്റെ യങ്ബേ യിലാണു സ്ഥിതിചെയ്യുന്നത്. കിഴക്ക് സോമർസെറ്റ് ദ്വീപിന്റെ ഫോർ റിവേഴ്സ് ബേ ആണുള്ളത്. വലിയ പ്രെസ്കോട്ട് ദ്വീപ് വടക്കൻ ഭാഗത്തുണ്ട്. 


</doc>
<doc id="407796" url="https://ml.wikipedia.org/wiki?curid=407796" title="പ്രെസ്കോട്ട് ദ്വീപ്">
പ്രെസ്കോട്ട് ദ്വീപ്

പ്രെസ്കോട്ട് ദ്വീപ് Prescott Island കാനഡയിലെ നുനാവടിലെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ആൾത്താമസമില്ലാത്ത ദ്വീപാണ്. പ്രിൻസ് ഓഫ് വെയിൽസ് ദ്വീപിനും സോമർസെറ്റ് ദ്വീപിനും ഇടയിലുള്ള പീൽ സൗണ്ടിലാണീ ദ്വീപ് കിടക്കുന്നത്. 

പ്രെസ്കോട്ട് ദ്വീപ് ഓവൽ രൂപത്തിലുള്ള വിസ്തീർണ്ണമുള്ള ദ്വീപാണ്. മറ്റു മൂന്നു ചെറുദ്വീപുകളോടുകൂടി (ബിൻസ്റ്റെഡ് ദ്വീപ്, ലോക്ക് ദ്വീപ്, പണ്ടോറ ദ്വീപ്, വിവിയൻ ദ്വീപ്) പ്രെസ്കോട്ട് ദ്വീപു ചേർന്ന് ബ്രൗണി ഉൾക്കടലിന്റെ മുഖത്ത് ഈസ്റ്റേൺ പ്രിൻസ് ഓഫ് വെയിൽസ് ദ്വീപിനടുത്തായി ഒരു ബാരിയർ ഉണ്ടായിരിക്കുന്നു.


</doc>
<doc id="407799" url="https://ml.wikipedia.org/wiki?curid=407799" title="പ്രിൻസ് ചാൾസ് ദ്വീപ്">
പ്രിൻസ് ചാൾസ് ദ്വീപ്

പ്രിൻസ് ചാൾസ് ദ്വീപ് Prince Charles Island ഒരു വലിയ താൽന്നു കിടക്കുന്ന വിസ്തീർണ്ണമുള്ള ദ്വീപാണ്. ഇത് വലിപ്പത്തിൽ ലോകത്തെ എഴുപത്തെട്ടാമത്തെ world's 78th largest island ദ്വീപാണ്. കാനഡയിലെ പത്തൊമ്പതാമത്തെ വലിയ ദ്വീപാണ്. ഇത്, കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ആൾത്താമസമില്ലാത്ത ദ്വീപാണ്. ബഫ്ഫിൻ ദ്വീപിന്റെ അടുത്താണിതുള്ളത്. ഇത്രയും വലിപ്പമുള്ള ദ്വീപായിട്ടുകൂടി 1932ൽ മാത്രമാണീ ദ്വീപ് കണ്ടെത്തിയത്. ടഗ് ക്യാപ്റ്റനായ W. A. Poole ആദ്യമായി ഈ ദ്വീപു കണ്ടെത്തി. അദ്ദേഹത്തിന്റെ വിവരം പൊതുവായി ലഭ്യമായ ഭൂപടങ്ങളിൽ ചേർത്തിട്ടില്ല. ആയതിനാൽ, 1948ൽ ഈ ദ്വീപിനെ വീണ്ടും Albert-Ernest Tomkinson കണ്ടുപിടിക്കുകയായിരുന്നു.  Avro Lancaster for the RCAF 408 (Photo) Squadron, എന്നാൽ ഇവർ കണ്ടുപിടിക്കുന്നതിനു വളരെമുമ്പുതന്നെ മറ്റു പഴയ ദ്വീപുകളുടെയും പ്രദേശങ്ങളുടെയും കാര്യത്തിലെപോലെ, അവിടത്തെ തദ്ദേശവാസികൾ ആയ ഇന്യൂട്ടുകൾക്ക് അറിവുണ്ടായിരുന്നു. ഈ ദ്വീപിനു ആ വർഷം ജനിച്ച ചാൾസ് രാജകുമാരന്റെ പേരാണു നൽകിയത്. ഈ ദ്വീപ് ജനവാസമില്ലത്തതാണ്. വളരെക്കുറഞ്ഞ താപനിലയാണിവിടെയുള്ളത്. 


</doc>
<doc id="407800" url="https://ml.wikipedia.org/wiki?curid=407800" title="കുറുക്കൻ">
കുറുക്കൻ

കുറുക്കൻ അഥവാ ബംഗാൾ കുറുക്കൻ ഇന്ത്യൻ ഉപഭൂഖണ്ഡത്തിൽ മാത്രം കാണപ്പെടുന്ന കുറുക്കൻ ജനുസ്സിൽപ്പെട്ട ഒരു ജന്തുവാണ്. ഇവക്കു കുറുനരിയുമായി വളരെ സാമ്യമുണ്ട്. പ്രാദേശികനിലയിൽ സാധാരണയായി കാണപെടുന്ന ജീവിയാണ് കുറുക്കൻ . കാനിടെ കുടുംബത്തിൽ കാണപെടുന്ന ഇവ വംശനാശഷഭിഷണി കുറവ് നേരിടുന്നത് എന്ന് IUCN/WPA വ്യക്തമാക്കുന്നു.  

കുറുക്കന് ഇടത്തരം വലിപ്പമാണ് എല്ലുന്തിയ മഞ്ഞനിറം കലർന്ന തവിട്ട്-ചാരരോമങ്ങൾ കുരുനരിയുടെതുപോലെ മാർദ്ദവമുള്ളതോ ചെന്നായുടെതുപോലെ ഇടതൂർന്നതോ അല്ല. മങ്ങിവിളറിയ തവിട്ട് രോമങ്ങളും കറുത്തരോമങ്ങളും ഇടകലർന്നിരികുന്ന ഇവയുടെ  ശരീരത്തിന്റെ അടിവശവും തൊണ്ടയും കണ്ണിനും കവിളിനും ചുറ്റുമുള്ള പ്രദേശവും വെളുപ്പാണ്. വടക്കേയിന്ത്യയിൽ കാണപ്പെടുന്ന കുറുക്കന് തെക്കേയിന്ത്യയിൽ  കാണപ്പെടുന്നവയേക്കാൾ വലിപ്പവും കനവും കൂടുതലുണ്ട്. വേട്ടയാണ് ഇവയുടെ നിലനിൽപിനുള്ള ഭിഷണി.

ഇരതേടൽ വിദഗ്ദ്ധനാണെങ്കിലും ശവംതീനി എന്ന പേര് എങ്ങനയോ വന്നു ചേർന്നിട്ടുള്ള ഒരു ജീവിയാണ്  കുറുക്കൻ. ഇതിന്റെ ഭയം ജനിപ്പിക്കുന്ന ഓരിയിടൽ ഇന്ത്യയിലെ ഗ്രാമപ്രദേശങ്ങളിലും വനങ്ങളിലും സാധാരണമായി കേൾക്കാം. ഒപ്പം മോങ്ങുകയും കുരയ്ക്കുകയും ചെറിയ വിളിശബ്ദങ്ങൾ പുറപ്പെടുവിക്കുന്ന സ്വഭാവവും ഇവക്കുണ്ട്.

കരയിൽ കാണപെടുന്ന ഇവ ഇന്ത്യയിലെ എല്ലായിടത്തും കാണപെടുന്നു കൂടാതെ നഗര, അർദ്ധനഗര പ്രദേശങ്ങളും വനങ്ങളും ഏറ്റവും നന്നായി കാണപ്പെടുന്നത് സരിസ്ക നാഷണൽ പാർക്ക്‌, രാന്ധംഭോർ നാഷണൽ പാർക്ക്‌ (രാജസ്ഥാൻ)



</doc>
<doc id="407803" url="https://ml.wikipedia.org/wiki?curid=407803" title="റിച്ചാർഡ്സ് ദ്വീപ്">
റിച്ചാർഡ്സ് ദ്വീപ്

റിച്ചാർഡ്സ് ദ്വീപ് Richards Island കാനഡയിലെ വടക്കുപടിഞ്ഞാറൻ പ്രദേശത്തെ കനേഡിയൻ ആർക്ടിക് ദ്വീപുകളിലെ ഒരു ദ്വീപാണ്. , being long and wide. ഇതിന്റെ കിഴക്കൻ അതിര് മക്കൻസി നദിയുടെ പ്രധാന കൈവഴിയാണ്. പടിഞ്ഞാറൻ അതിര് ഇടുങ്ങിയ റെയിൻഡിയർ കൈവഴിയാണ്. ഈ ദ്വീപ് എണ്ണ പ്രകൃതിവാതകസമ്പുഷ്ടമായതിനാൽ ഇവ കുഴിച്ചെടുക്കുന്ന സംവിധാനങ്ങൾ പ്രവർത്തിച്ചുവരുന്നുണ്ട്. ഈ ദ്വീപിനു പേരുനൽകിയത്, 1826ൽ ജോൺ റിച്ചാർഡ്സൺ ആണ്. അന്നത്തെ ബാങ്ക് ഓഫ് ഇംഗ്ലണ്ടിന്റെ ഗവർണ്ണർ ആയിരുന്ന ജോൺ ബേക്കർ റിച്ചർഡ്സണിന്റെ സ്മരണാർത്ഥമാണീ പേരു നൽകിയത്.


</doc>
<doc id="407804" url="https://ml.wikipedia.org/wiki?curid=407804" title="ഇന്ത്യൻ ഐലൻറ്">
ഇന്ത്യൻ ഐലന്റ്

ഇന്ത്യൻ ഐലൻറ് അഥവാ ദുലുവാത് ഐലൻറ്, അമേരിക്കൻ ഐക്യനാടുകളിലെ കാലിഫോർണിയയിൽ, ഹംബോൾട്ട് ഉൾക്കടലിൽ യുറേക്കാ നഗര പരിധിക്കുള്ളിൽ സ്ഥിതിചെയ്യുന്ന ഒരു ദ്വീപാണ്. ദുലുവാത് ദ്വീപിലെ ടോലോവോട്ട്, ടുലുവാട്ട്, ഡുലുവാട്ട് എന്നിങ്ങനെയൊക്കെ അറിയപ്പെട്ടിരുന്ന ഗ്രാമത്തിലാണ് 1860 ലെ വൈയോട്ട് കൂട്ടക്കൊല അരങ്ങേറിയത്. ഗുന്ദർ ദ്വീപ് എന്ന പേരിലും ഇത് അറിയപ്പെടുന്നുണ്ട്. "മിഡ്ഡൻ" എന്നറിയപ്പെടുന്ന പ്രാചീനകാല മനുഷ്യ വാസത്തിന്റെ അവശിഷ്ട കൂനകളടങ്ങിയ സൈറ്റ് 67 ഉൾപ്പെടുന്ന ദേശീയ ചരിത്ര സ്മാരകം ഗുന്ദർ ദ്വീപിൽ സ്ഥിതിചെയ്യുന്നു.


</doc>
<doc id="407806" url="https://ml.wikipedia.org/wiki?curid=407806" title="റോവ്‌ളി ദ്വീപ്">
റോവ്‌ളി ദ്വീപ്

റോവ്‌ളി ദ്വീപ് Rowley Island iകാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ആൾത്താമസമില്ലാത്ത ദ്വീപാണ്. ഇത് ഫോക്സ് ബേസിനിൽ കിടക്കുന്നു. ഇതിനു വിസ്തീർണ്ണമുണ്ട്.

ആൾതാമസമില്ലെങ്കിലും ചിലശാസ്ത്ര സാങ്കേതിക ഉപകരണങ്ങൾ സ്ഥാപിച്ചിട്ടുണ്ട്. ഓട്ടോമേറ്റഡ് സർഫസ് ഒബ്സർവിങ് സിസ്റ്റം ഇവിടെയുണ്ട്. 

ആർക്ടിക് പര്യവേഷകനായിരുന്ന ഗ്രഹാം വെസ്റ്റ്ബ്രൂക്ക് റോവ്-ളിയുടെ സ്മരണാർത്ഥമാണ് ഈ ദ്വീപിന് ഈ പേർ നൽകിയത്.


</doc>
<doc id="407808" url="https://ml.wikipedia.org/wiki?curid=407808" title="ഓർഡർ ഓഫ് ദ ബ്രിട്ടീഷ് എംപയർ">
ഓർഡർ ഓഫ് ദ ബ്രിട്ടീഷ് എംപയർ

കല, ശാസ്ത്രം, പൊതുസേവനം തുടങ്ങിയ മേഖലയിലെ മികച്ച സംഭാവനകൾക്ക് നൽകുന്ന ഒരു ബ്രിട്ടീഷ് പരമോന്നത ബഹുമതിയാണ് ദ മോസ്റ്റ് എക്സെല്ലെന്റ് ഓർഡർ ഓഫ് ദ ബ്രിട്ടീഷ് എംപയർ. 1917 ജൂൺ 4 ന് കിംഗ്‌ ജോർജ് V ആണ് ഇത് തുടങ്ങിയത്. സിവിൽ, മിലിട്ടറി എന്നീ ഡിവിഷനുകളിലുകളിലായി അഞ്ച് തരത്തിലുള്ള ബഹുമതികളാണ് ഉളളത്.

മുൻഗണന ക്രമം അനുസരിച്ച്:



</doc>
<doc id="407809" url="https://ml.wikipedia.org/wiki?curid=407809" title="റസൽ ദ്വീപ് (നുനാവുട്)">
റസൽ ദ്വീപ് (നുനാവുട്)

റസൽ ദ്വീപ് Russell Island കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ആൾത്താമസമില്ലാത്ത ദ്വീപാണ്. പാറി ചാനലിൽ കിടക്കുന്ന ഈ ദ്വീപ്, പ്രിൻസ് ഓഫ് വെയിൽസ് ദ്വീപിന്റെ വടക്കൻ അറ്റവുമായി ബാറിങ് ചാനൽ വേർതിരിക്കുന്നു. പടിഞ്ഞാറൻ ഭാഗത്തെ മൂന്നിൽ ഒന്നു ഭാഗത്ത് ഒരു വീതികുറഞ്ഞ തടാകമുണ്ട്. ഈ തടാകത്തിന്റെ വടക്കൻ അറ്റത്ത് ഒരു കരയിടുക്ക് ഉണ്ട്. ഇതിനു വെറും വീതി മാത്രമേയുള്ളു. ഈ ഭാഗം ഈ ദ്വീപിന്റെ കരകളെ ബന്ധിപ്പിക്കുന്നു. വിസ്തീർണ്ണമുള്ള ഈ ദ്വീപ് പ്രിൻസ് വെയിൽസ് ദ്വീപിനടുത്തുള്ള ഏറ്റവും വലിയ ദ്വീപാണ്.

William Edward Parry 1819ൽ വില്ല്യം എഡ്വാർഡ് പാറി ആണിത് ആദ്യമായി കണ്ടെത്തിയത്. അദ്ദേഹമാണ് ഈ ദ്വീപു കണ്ട ആദ്യ യൂറോപ്യൻ.


</doc>
<doc id="407810" url="https://ml.wikipedia.org/wiki?curid=407810" title="സാലിസ്ബറി ദ്വീപ് (നുനാവുട്)">
സാലിസ്ബറി ദ്വീപ് (നുനാവുട്)

സാലിസ്‌ബറി ദ്വീപ് കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ആൾത്താമസമില്ലാത്ത ദ്വീപാണ്.ഇത് ഹഡ്സൺ കടലിടുക്കിൽ സ്ഥിതിചെയ്യുന്നു. ഇതിന്റെ വിസ്തീർണ്ണം ആകുന്നു.


</doc>
<doc id="407811" url="https://ml.wikipedia.org/wiki?curid=407811" title="സില്ലെം ദ്വീപ്">
സില്ലെം ദ്വീപ്

സില്ലെം ദ്വീപ് Sillem Island കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ആൾത്താമസമില്ലാത്ത ദ്വീപാണ്. ബഫിൻ ഉൾക്കടലിൽ കിടക്കുന്ന അനേകം ദ്വീപുകളിൽ ഏറ്റവും വലിയ ദ്വിപുകളിൽ രണ്ടാമത്തെ ദ്വീപാണിത്. (ഏറ്റവും വലുത് ബൈലോട്ട് ദ്വീപ് ആകുന്നു) ബഫ്ഫിൻ ദ്വീപിന്റെ വടക്കൻ തീരത്തിനടുത്താണീ ദ്വീപ് സ്ഥിതിചെയ്യുന്നത്.

സില്ലെം ദ്വീപിനു  വിസ്തീർണ്ണമുണ്ട്. ഈ ദ്വീപിലെ ഏറ്റവും ഉയരം കകൂടിയ ഭാഗത്തിനു ഉയരമുണ്ട്.


</doc>
<doc id="407814" url="https://ml.wikipedia.org/wiki?curid=407814" title="സ്മിത്ത് ദ്വീപ് (ഫ്രോബിഷർ ഉൾക്കടൽ, നുനാവുട്)">
സ്മിത്ത് ദ്വീപ് (ഫ്രോബിഷർ ഉൾക്കടൽ, നുനാവുട്)

സ്മിത്ത് ദ്വീപ് Smith Island കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ആൾത്താമസമില്ലാത്ത ദ്വീപാണ്. ബഫിൻ ദ്വീപിനടുത്തായി ഫ്രോബിഷെർ ഉൾക്കടലിൽ സ്ഥിതിചെയ്യുന്ന ഈ ദ്വീപ് തലസ്ഥാനമായ ഇക്വാല്യൂട്ട് പട്ടണത്തിന്റെ തെക്കുകിഴക്കാണ്. ഈ ദ്വീപിന്റെ അടുത്തായി കാണപ്പെടുന്ന മറ്റു ദ്വീപുകൾ: ബ്രിഗസ് ദ്വീപ്, ബ്രൂക്ക് ദ്വീപ്, കൾബർസ്റ്റൺ ദ്വീപ്, ഗേ ദ്വീപ്, പ്രെസിപ്പൈസ് ദ്വീപ് എന്നിവയാണ്.


</doc>
<doc id="407816" url="https://ml.wikipedia.org/wiki?curid=407816" title="സ്മിത്ത് ദ്വീപ് (ഹഡ്സൺ ഉൾക്കടൽ, നുനാവട്)">
സ്മിത്ത് ദ്വീപ് (ഹഡ്സൺ ഉൾക്കടൽ, നുനാവട്)

സ്മിത്ത് ദ്വീപ് Smith Island കിഴക്കൻ ഹഡ്സൺ ഉൾക്കടലിൽ സ്ഥിതിചെയ്യുന്ന വടക്കൻ കനേഡിയൻ ദ്വീപാണിത്. കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്ത് സ്ഥിതിചെയ്യുന്ന ഈ ദ്വീപ് ക്യുബെക്കിന്റെ ഉൻഗാവ ഉപദ്വീപിൽ നിന്നും ദൂരെ സ്ഥിതിചെയ്യുന്നു. 


</doc>
<doc id="407817" url="https://ml.wikipedia.org/wiki?curid=407817" title="സൗത് ട്വീഡ്സ്‌മുയിർ ദ്വീപ്">
സൗത് ട്വീഡ്സ്‌മുയിർ ദ്വീപ്

സൗത്ത് ട്വീഡ്സ്‌മുയിർ South Tweedsmuir Island കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ആൾത്താമസമില്ലാത്ത ദ്വീപാണ്. ബാഫിൻ ദ്വീപിന്റെ തെക്കുപടിഞ്ഞാറൻ തിരത്തോടടുത്ത് ഫോക്സ് ബേസിനിൽ കിടക്കുന്നു.  വടക്കുഭാഗത്ത് ഫോലി ദ്വീപ്  സ്ഥിതിചെയ്യുന്നു. വടക്കുപടിഞ്ഞാറ്, നോർത്ത് ട്വീഡ്സ്‌മുയിർ ദ്വീപ് കിടക്കുന്നു. പടിഞ്ഞാറ് പ്രിൻസ് ചാൾസ് ദ്വീപ് കിടക്കുന്നു. തെക്ക് എയർഫോഴ്സ് ദ്വീപ് ആണുള്ളത്. 

ആൾത്താമസമില്ലാത്ത ഈ ദ്വീപിൽ അതികഠിനമായ തണുപ്പാണുള്ളത്.ഇതിന്റെ വിസ്തീർണ്ണം ആകുന്നു.

ദ്വീപിനു പേരു നൽകിയത് ജോൺ ബുക്കാൻ എന്ന ആദ്യ ബാരൺ ട്വീഡ്സ്‌മുയിറിന്റെ പേരിൽനിന്നുമാണ്. 



</doc>
<doc id="407819" url="https://ml.wikipedia.org/wiki?curid=407819" title="സ്റ്റെഫാൻസൺ ദ്വീപ്">
സ്റ്റെഫാൻസൺ ദ്വീപ്

സ്റ്റെഫാൻസൺ ദ്വീപ് Stefansson Island കാനഡയിലെ നുനാവടിലെ കിറ്റിക്മിയോട്ട് പ്രദേശത്തെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ആൾത്താമസമില്ലാത്ത ദ്വീപാണ്.ഈ ദ്വീപിനു വിസ്തീർണ്ണമുണ്ട്. ലോകത്തിൽ വലിപ്പം കൊണ്ട് നൂറ്റീരുപത്തി എട്ടാമതു സ്ഥാനമുണ്ട് ഈ ദ്വീപിന്. കാനഡയിലെ 27ആമതു ദ്വീപാണിത്. വിസ്കോണ്ട് മെല്വില്ലെ സൗണീൽ ആണു സ്ഥിതിചെയ്യുന്നത്. കിഴക്ക് മക്‌ക്ലിന്റോക്ക് ചാനലും സ്ഥിതിചെയ്യുന്നു. വിക്ടോറിയ ദ്വീപിന്റെ സ്റ്റോർക്കർസൺ ഉപദ്വീപിനടുത്തു സ്ഥിതിചെയ്യുന്നു. ഗോൾഡ്സ്മിത്ത് ചാനൽ ആണ് ദ്വീപിനെ ഈ ഉപദ്വീപുമായി വേർതിരിക്കുന്നത്. സ്റ്റെഫാൻസൺ ദ്വീപിന്റെ ഏറ്റവും ഉയരമുള്ള ഭാഗം ഉയരമുള്ളതാണ്.

1917ൽ സ്റ്റോർക്കർ ടി. സ്റ്റോർക്കർസൺ ആണ് ആദ്യമായി ഈ ദ്വീപു കണ്ട യൂറോപ്പിയൻ. കനേഡിയൻ പര്യവേഷകൻ ആയിരുന്ന വിൽഹ്‌ജാൽമൂർ സ്റ്റെഫാൻസണിന്റെ പേരിൽനിന്നുമാണ് ഈ ദ്വീപിനു സ്റ്റെഫാൻസൺ ദ്വീപ് എന്ന പേർ ലഭിച്ചത്.


</doc>
<doc id="407820" url="https://ml.wikipedia.org/wiki?curid=407820" title="എമിർ കുസ്തൂറിക്ക">
എമിർ കുസ്തൂറിക്ക

സെർബിയൻ ചലച്ചിത്രകാരനും നടനുമാണ് എമിർ കുസ്തൂറിക്ക.(ജ: 24 നവം:1954-സരയാവോ) പാം' ഡി ഓർ അടക്കം അനേകം അന്താരാഷ്ട്ര പുരസ്ക്കാരങ്ങൾ നേടിയിട്ടുള്ള എമിർ അഞ്ചു തവണ കാൻ ചലച്ചിത്രോത്സവത്തിൽ മത്സര ഇനങ്ങളിൽ പങ്കെടുത്തിട്ടുണ്ട്.





</doc>
<doc id="407841" url="https://ml.wikipedia.org/wiki?curid=407841" title="വെയിൽസ് ദ്വീപ് (നുനാവുട്)">
വെയിൽസ് ദ്വീപ് (നുനാവുട്)

വെയിൽസ് ദ്വീപ് Wales Island (Inuktitut: Shartoo; previously Prince of Wales Island) കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ആൾത്താമസമില്ലാത്ത ദ്വീപാണ്. മെൽവില്ലെ ഉപദ്വീപിൽനിന്നും വെറും ഈ ദ്വീപ് പടിഞ്ഞാറൻ ഉൾക്കടലായ കാമ്മിറ്റി ഉൾക്കടലിലെ ബൂത്തിയ കടലിടുക്കിൽ സ്ഥിതിചെയ്യുന്നു. ഇതിനു വിസ്തീർണ്ണമുണ്ട്.

വെയിൽസിലെ രാജകുമാരന്റെ പേര് ഈ ദ്വീപിനു നൽകിയത് ആർക്ടിക് പര്യവേഷകനായിരുന്ന ഡോ. ജോൺ റേ ആയിരുന്നു.


</doc>
<doc id="407842" url="https://ml.wikipedia.org/wiki?curid=407842" title="വാൻസിറ്റാർട് ദ്വീപ് (നുനാവുട്)">
വാൻസിറ്റാർട് ദ്വീപ് (നുനാവുട്)

വാൻസിറ്റാർട് ദ്വീപ് Vansittart Island കാനഡയിലെ നുനാവടിലെ കിവാലിഖ് പ്രദേശത്തെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ആൾത്താമസമില്ലാത്ത ദ്വീപാണ്.ഫോക്സ് ബേസിനിൽ കിടക്കുന്ന ഈ ദ്വീപ് സതാമ്പ്ടൺ ദ്വീപിനു വടക്കു 65°50'N 84°00'W, വിസ്തീർണ്ണമുള്ളതാണ്.


</doc>
<doc id="407845" url="https://ml.wikipedia.org/wiki?curid=407845" title="റെഡ് റോക്ക് ദ്വീപ്">
റെഡ് റോക്ക് ദ്വീപ്

റെഡ് റോക്ക് ദ്വീപ് (മോളെറ്റ, മോളേറ്റ റോക്ക്, ഗോൾഡൻ റോക്ക് എന്നിങ്ങനെയും അറിയപ്പെടുന്നു) 5.8 ഏക്കർ (2.3 ഹെക്ടർ) വിസ്തൃതിയുള്ളതും സാൻ ഫ്രാൻസിസ്കോ ഉൾക്കടലിൽ, റിച്ച്മോണ്ട്-സാൻ റഫായേൽ പാലത്തിനു തൊട്ടു തെക്കായി സ്ഥിതിചെയ്യുന്ന മനുഷ്യവാസമില്ലാത്ത ദ്വീപാണ്. സാൻ ഫ്രാൻസിസ്കോ ഉൾക്കടലിലെ സ്വകാര്യ ഉടമസ്ഥതയിലുള്ള ഒരേയൊരു ദ്വീപാണിത്. മൂന്നു കൗണ്ടികളുടെ അതിർത്തികൾ, അതായത് - സാൻ ഫ്രാൻസിസ്കോ, മാരിൻ, കോൺട്രാ കോസ്റ്റ - ഈ ഉത്തുംഗമായ പാറയിൽ ഒത്തുചേരുന്നു. ദ്വീപിന്റെ സാൻ ഫ്രാൻസിസ്കോ കൌണ്ടിയുടെ അധീനതയിലുള്ള ഭാഗം സാൻ ഫ്രാൻസിസ്കോ നഗരത്തിലെ ഒരു ഏകീകരിക്കപ്പെടാത്ത ഭാഗമാണ്, എന്തെന്നാൽ സാൻ ഫ്രാൻസിസ്കോ ഒരു ഏകീകൃത സിറ്റി കൗണ്ടിയാണ്. കോൺട്രാ കോസ്റ്റാ കൌണ്ടിയുടെ അധീനതയിലുള്ള (ദ്വീപിന്റെ ഭൂരിപക്ഷം) ഭാഗം ഏകീകരിക്കപ്പെട്ടതും റിച്ച്മോണ്ട് നഗരപരിധിക്കുള്ളിലായി വരുന്നതുമാണ്.

ഉജ്ജ്വലമായ ചുവന്ന മണ്ണും പാറയുമടങ്ങിയ മലയുടെ രൂപത്തിലുള്ള ഈ ദ്വീപ് കിഴക്ക് മുതൽ പടിഞ്ഞാറ് വരെ 500 അടി (150 മീറ്റർ) ഉയരമുള്ളതും വടക്ക് മുതൽ തെക്ക് വരെ 750 അടിയും (230 മീ.) ഉയരത്തിൽ ഉൾക്കടലിനു പുറത്തേയ്ക്ക് 151 അടി (46 മീറ്റർ) ഉയർന്നു നിൽക്കുന്നു. 60 അടി (18 മീറ്റർ) ആഴമുള്ള ദ്വീപിനു ചുറ്റുപാടുമുള്ള ജലഭാഗം, വടക്കൻ ഉൾക്കടലിലെ ഏറ്റവും ആഴമുള്ളതാണ്.

റെഡ് റോക് ദ്വീപിന്റെ ആദ്യത്തെ ഉടമസ്ഥനും ഇവിടുത്തെ താമസക്കാരനുമായിരുന്ന സെലിം ഇ. വുഡ്വർത്ത് അവിടെ ഒരു കാബിൻ നിർമ്മിക്കുകയും വേട്ടയാടൽ പ്രദേശം പരിപാലിക്കുകയും ചെയ്തിരുന്നു. ഈ ദ്വീപിൽനിന്ന് ഒരുകാലത്ത് മാംഗനീസ് ഖനനം ചെയ്തിരുന്നു. 1920 കളിൽ ഈ​ ദ്വീപ് സ്വകാര്യമായി വാങ്ങുകയായിരുന്നു. ദ്വീപ് പലതവണ കൈമാറ്റം ചെയ്യപ്പെടുകയും ഒരു സാൻ ഫ്രാൻസിസ്കോ അറ്റോർണിയും പാർട്ട് ടൈം റിയൽ എസ്റ്റേറ്റ് കച്ചവടക്കാരനുമായിരുന്ന ഡേവിഡ് ഗ്ലിക്ക്മാൻ 1964 ൽ ഈ ദ്വീപ് 49,500 ഡോളറിന് വാങ്ങി.


</doc>
<doc id="407847" url="https://ml.wikipedia.org/wiki?curid=407847" title="തൗസൻറ് ഓക്സ്">
തൗസൻറ് ഓക്സ്

തൗസൻറ് ഓക്സ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, വെഞ്ചുറ കൗണ്ടിയിലെ രണ്ടാമത്തെ വലിയ ഒരു നഗരമാണ്. ഗ്രേറ്റർ ലോസ് ആഞ്ചെലസ് പ്രദേശത്തിന്റെ വടക്കുപടിഞ്ഞാറൻ ഭാഗത്ത്, ലോസ് ആഞ്ചെലസ് നഗരകേന്ദ്രത്തിന് ഏകദേശം 35 മൈൽ (56 കിലോമീറ്റർ) അകലെയും ലോസ് ആഞ്ചെലസ് നഗരത്തിന്റെ അയൽ സമൂഹമായ വുഡ്ലാൻറ് ഹിൽസിൽനിന്ന് ഏകദേശം 15 മൈൽ (24 കിലോമീറ്റർ) കുറഞ്ഞ ദൂരത്തിലുമാണ് ഈ നഗരം സ്ഥിതിചെയ്യുന്നത്. ഈ പ്രദേശത്ത് വളരുന്ന നിരവധി ഓക്ക് മരങ്ങളാണ് നഗരത്തിന് ഈ പേരു നൽകാനുളള പ്രധാന കാരണം. അതുപോലെതന്നെ നഗരത്തിന്റെ മുദ്രയിൽ ഒരു ഓക്ക് മരം ആലേഖനം ചെയ്യപ്പെട്ടിരിക്കുന്നു. കൊനെജോ താഴ്വരയിലെ ജനസാന്ദ്രമായ പ്രദേശത്തിന്റെ മർമ്മമാണ് ഈ നഗരം. 1964-ൽ തൗസൻറ് ഓക്സ് ഏകീകരിക്കപ്പെട്ടെങ്കിലും അതുമുതൽ പടിഞ്ഞാറേയ്ക്കും കിഴക്കേ ദിശയിലേയ്ക്കും വികസിക്കപ്പെട്ടിരുന്നു. അയൽ സമൂഹമായ വെസ്റ്റ്ലേക്ക് വില്ലേജിന്റെ മൂന്നിൽ രണ്ടു ഭാഗവും ന്യൂബറി പാർക്കിന്റെ ഭൂരിഭാഗവും 1960 കളിലും 1970 കളിലും നഗരത്തിന്റെ ഭാഗമായി കൂട്ടിച്ചേർക്കപ്പെട്ടു.


</doc>
<doc id="407851" url="https://ml.wikipedia.org/wiki?curid=407851" title="അബ്രൂക്ക">
അബ്രൂക്ക

അബ്രൂക്ക Abruka 8.78 km² വിസ്തീർണ്ണമുള്ള എസ്തോണിയയിലെ റീഗ ഉൾക്കടലിൽ സ്ഥിതിചെയ്യുന്ന ഒരു ദ്വീപാണ്. ഇത് സാരെമാ ദ്വീപിൽനിന്നും 4 കിലോമീറ്റർ അകലെയാണ്. 

അടുത്തുള്ള ഏതാനും ദ്വീപുകളായ വഹസെ, കസ്സലെയ്ഡ്, ലിന്നുസിറ്റമാ, കിർജുറാഹു എന്നിവയും അബ്രൂക്കയും ചേർന്ന് അബ്രൂക്ക ഗ്രാമമാണ്. സാരെ കൗണ്ടിയിലെ സാറെമാ പരിഷിന്റെ ഭാഗമാണ്. ഈ ഗ്രാമത്തിൽ 33 (as of 1 January 2011) പേർ മാത്രമെയുള്ളു. വിസ്തീർണ്ണം 10.1 km²ആകുന്നു.

പതിനെട്ടാം നൂറ്റാണ്ടിലാണിവിടെ ജനവാസം തുടങ്ങിയത്. 1881-1972ൽ അബ്രൂക്കയിൽ ഒരു പ്രാഥമിക വിദ്യാലയം പ്രവർത്തിച്ചിരുന്നു.

അബ്രൂക്കയിൽ അപൂർവ്വമായിരുന്ന മദ്ധ്യയൂറോപ്യൻ തരത്തിലുള്ള വലിയ വീതികൂടിയ ഇലകളോടുകൂടിയ വൃക്ഷങ്ങളുടെ ഒരു സംരക്ഷിതപ്രദേശം 1937ൽ സ്ഥാപിതമായി. 

അബ്രൂക്കയിൽ ഇന്ന് ഒരു വായനശാലയും (ഹാർബർ ബിൽഡിങ്ങിൽ പ്രവർത്തിക്കുന്നു) ഒരു മ്യൂസിയവും (അബ്രൂക്കയിലെ പഴയ മാനർ പാർക്കിലെ) ഏറ്റവും പഴയ കെട്ടിടത്തിൽ പ്രവർത്തിച്ചുവരുന്നു. അബ്രൂക്ക ഭവനം എന്നാണിതറിയപ്പെടുന്നത്.

അബ്രൂക്കയിലെത്താൻ ഹെയ്ലി എന്ന പോസ്റ്റ് ബോട്ടിൽ കയറി കുറെസാറെയിലെ റൂമസരെ ഹാർബറിൽ ഇറങ്ങിയാൽ മതി.

എസ്തോണിയായിലെ ഇരട്ട എഴുത്തുകാരായ ജൂറി തൂലിക്, യൂലോ തൂലിക് (ജനനം: 1940) അബ്രൂക്കയിലാണു ജനിച്ചത്.



</doc>
<doc id="407852" url="https://ml.wikipedia.org/wiki?curid=407852" title="ബാൽറ്റ, ഷെറ്റ്‌ലാന്റ്">
ബാൽറ്റ, ഷെറ്റ്‌ലാന്റ്

ബാൽറ്റ Balta (Old Norse: "Baltey") സ്കോട്‌ലന്റിലെ ഷെറ്റ്‌ലാന്റിലുള്ള ആൾതാമസമില്ലാത്ത ഒരു ദ്വീപാണ്. 

ബാൽറ്റ അൺസ്റ്റ്, ബാൽറ്റ എന്നീ സൗണ്ടുകളുടെ കിഴക്കൻ തീരത്തിനടുത്താണ് ഈ ദ്വീപ് സ്ഥിതിചെയ്യുന്നത്. ഇതിനു 80 ഹെക്ടേർ വിസ്തീർണ്ണമുണ്ട്.

ഈ ദ്വീപിന്റെ കിഴക്കൻ വശത്ത് ഒരു പ്രകൃതിദത്തമായ ഒരു ആർച്ച് ഉണ്ട്. 

ഇവിടെയാണ് ബ്ർട്ടനിലെ ഏറ്റവും അറിയപ്പെടുന്ന മത്സ്യക്കുഞ്ഞുത്പാദനകേന്ദ്രവും മത്സ്യഫാമും.

സണ്ണിവ പുണ്യവാനു അർപ്പിച്ചിട്ടുള്ള നോർസ് ആരാധനാലയം ഇവിടെ കാണാം.

ബാൽറ്റ ലൈറ്റ് എന്ന ലൈറ്റ് ഹൗസ് ഇവിടെയുണ്ട്. ഇതാണ് ഷെറ്റ്‌ലാന്റിലെ ആദ്യ കോൺക്രീറ്റ് കെട്ടിടം. 1895ൽ ലൈറ്റ് ഹൗസ് രൂപകല്പന ചെയ്തത്, ഡേവിഡ് സ്റ്റീവൻസൺ ആണ്. 2003ൽ ഈ ലൈതൗസ് പൊളിച്ചുകളഞ്ഞ് സൗരോർജ്ജം കൊണ്ടു പ്രവർത്തിക്കുന്ന ഒരു പുതിയ ലൈറ്റ് കൊണ്ടുവന്നു.



</doc>
<doc id="407855" url="https://ml.wikipedia.org/wiki?curid=407855" title="മാരിപ്പോസ കൗണ്ടി">
മാരിപ്പോസ കൗണ്ടി

മാരിപ്പോസ കൗണ്ടി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ ഒരു കൗണ്ടിയാണ്. 2010 ലെ സെൻസസ് പ്രകാരമുള്ള ഈ കൗണ്ടിയിലെ ജനസംഖ്യ 18,251 ആയിരുന്നു. കൗണ്ടി സീറ്റ് മാരിപ്പോസ നഗരത്തിലാണ്. സിയേറ നെവാഡ മലനിരകളുടെ പടിഞ്ഞാറ് ഭാഗത്തായി ഫ്രെസ്നോയ്ക്ക് വടക്കും മെർസ്ഡ് നഗരത്തിനു കിഴക്കും സ്റ്റോക്ൿടണിനു തെക്കുകിഴക്കുമായാണ് മാരിപ്പോസ കൗണ്ടി സ്ഥിതിചെയ്യുന്നത്.


</doc>
<doc id="407864" url="https://ml.wikipedia.org/wiki?curid=407864" title="ട്രിനിറ്റി കൗണ്ടി">
ട്രിനിറ്റി കൗണ്ടി

ട്രിനിറ്റി കൗണ്ടി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തിന്റെ വടക്കുപടിഞ്ഞാറായി സ്ഥിതിചെയ്യുന്ന ഒരു കൌണ്ടിയാണ്. 2010 ലെ സെൻസസ് പ്രകാരം ഈ കൌണ്ടിയിലെ ജനസംഖ്യ 13,786 ആയിരുന്നു. കാലിഫോർണിയയിൽ നാലാമത്തെ ഏറ്റവും ജനസംഖ്യ കുറവുള്ള കൗണ്ടിയാണ് ട്രിനിറ്റി. കൌണ്ടി സീറ്റും ഏറ്റവും വലിയ നഗരവും വീവർവില്ലെയാണ്.


</doc>
<doc id="407867" url="https://ml.wikipedia.org/wiki?curid=407867" title="ബിഷപ്പ്‌ ജോൺ റിച്ചാർഡ്സൺ">
ബിഷപ്പ്‌ ജോൺ റിച്ചാർഡ്സൺ

ഇന്ത്യൻ ആഗ്ലിക്കൻ ബിഷപ്പും ആൻഡമാൻ ദ്വീപുകളിലെ പ്രമുഖ രാഷ്ട്രീയപ്രവർത്തകനും  സാമൂഹികപരിഷ്കർത്താവുമായിരുന്നു റവ:ജോൺ റിച്ചാർഡ്സൺ (മ:ജൂൺ 3, 1978). ആൻഡമാനിലെ ഒരു കാർ നിക്കോബാറീസ് കുടുംബത്തിൽ 1896 ൽ ജനിച്ച ജോൺ ബർമ്മയിലാണ് വിദ്യാഭ്യാസവും മതപഠനവും നിർവ്വഹിച്ചത്.

പഠനത്തെത്തുടർന്നു ദ്വീപിലെത്തിയ ജോൺ വിദ്യാഭ്യാസപ്രവർത്തനങ്ങളിൽ ഏർപ്പെട്ടു. അദ്ധ്യാപകനായും അദ്ദേഹം ജോലിനോക്കി.ലാറ്റിൻ അക്ഷരമാല ഉപയോഗിച്ച് നിക്കോബാറീസ് ഭാഷയിൽ  ഒരു പ്രാഥമികപാഠം ആദ്യമായി തയ്യാറാക്കിയതും ജോൺ ആണ്.

രണ്ടാം ലോകമഹായുദ്ധകാലത്ത് ജാപ്പനീസ് സഖ്യത്തോടൊപ്പം നിന്ന ജോൺ ദ്വീപിലെ മുഖ്യഗ്രാമത്തലവനായി ഉയർത്തപ്പെട്ടു. എന്നാൽ താമസിയാതെ അദ്ദേഹം ജാപ്പനീസ്ചേരിമാറുകയും തുടർന്ന് തടവിലാക്കപ്പെടുകയും ചെയ്തു.  യുദ്ധകാലത്ത് രണ്ട് പുത്രന്മാർ കൊല്ലപ്പെട്ടു. ജപ്പാൻ സൈന്യം റിച്ചാര്ഡ്സണ് വധശിക്ഷയും വിധിച്ചു. എന്നാൽ  കനത്ത ജനരോഷം ഭയന്ന് ജാപ്പനീസ് സൈന്യം  ശിക്ഷ നടപ്പാക്കിയില്ല. യുദ്ധം തന്നെ പൊടുന്നനെ അവസാനിച്ചതിനാൽ രണ്ടാമതും വിധിച്ച വധശിക്ഷയിൽ നിന്നു റിച്ചാർഡ്സൺ ഒഴിവായി.
ആൻഡമാൻ ദ്വീപിൽ സഹകരണ പ്രസ്ഥാനത്തിനു തുടക്കം കുറിച്ചത് റിച്ചാര്ഡ്സൺ ആണ് നിക്കോബാറീസ്അത്ലറ്റിക് അസോസിയേഷൻ. ഗ്രാമസമിതികൾ, ആദിവാസി കൗൺസിലുകൾ  എന്നിവയ്ക്കും അദ്ദേഹം തുടക്കമിടുകയുണ്ടായി

1952ൽ ജോൺ റിച്ചാർഡ്സണെ  ആദ്യലോകസഭയിലേയ്ക്ക്  രാഷ്ട്രപതി നാമനിർദ്ദേശം  ചെയ്യുകയുണ്ടായി.ലോക ഭയിലെ ആദ്യ ആംഗ്ലിക്കൻ ബിഷപ്പുമായിരുന്നു ജോൺ

 റിച്ചാര്ഡ്സണ്  പദ്മശ്രീ 1965 ലും പദ്മഭൂഷൺ 1978ലും സമ്മാനിക്കപ്പെട്ടു.


</doc>
<doc id="407872" url="https://ml.wikipedia.org/wiki?curid=407872" title="കരോളിൻ വോസ്നിയാക്കി">
കരോളിൻ വോസ്നിയാക്കി

കരോളിൻ വോസ്നിയാക്കി (ഡാനിഷ് ഭാഷയിൽ: kɑːoliːnə vʌsniɑɡi], പോളിഷ്: [vɔʑɲatskʲi] (ജനനം: 11 ജൂലൈ 1990) ഒരു ഡാനിഷ് പ്രൊഫഷണൽ ടെന്നീസ് താരമാണ്. ഡബ്ല്യൂടിഎ ടൂറിൽ മുൻ ലോക ഒന്നാം നമ്പർ ആയിരുന്ന ഇവർ 67 ആഴ്ചകൾ ഈ സ്ഥാനത്ത് തുടർന്നു. ഏറ്റവും മികച്ച റാങ്കിങ്ങിൽ എത്തുന്ന സ്കാൻഡിനേവിയൻ രാജ്യത്തിൽ നിന്നുള്ള ആദ്യ വനിതയാണ്. 2010-ലും 2011-ലും റാങ്കിംഗിൽ ഒന്നാമതെത്തി. 2017 ലെ സീസൺ പൂർത്തിയാക്കിയപ്പോൾ വോസ്നിയാക്കി ലോക റാങ്കിങ്ങിൽ മൂന്നാം സ്ഥാനത്ത് ആയിരുന്നു. 2018 ൽ ഓസ്ട്രേലിയൻ ഓപ്പൺ വിജയിച്ച് തന്റെ ആദ്യ ഗ്രാൻഡ് സ്ലാം കിരീടം നേടി. 2018 ജനുവരി 29 ന് വീണ്ടു ലോകറാങ്കിങ്ങിൽ ഒന്നാം സ്ഥാനത്ത് തിരിച്ചെത്തും. 

28 ഡബ്ല്യൂടിഎ സിംഗിൾസ് കിരീടങ്ങൾ അവർ നേടിയിട്ടുണ്ട്. 2010, 2011 വർഷങ്ങളിൽ നേടിയ ആറെണ്ണവും ഇതിൽപ്പെടും. 2009 ലും 2014 ലും യുഎസ് ഓപ്പൺ റണ്ണർ അപ് ആയിരുന്നു. 2010 ദോഹയിൽ നടന്ന ഡബ്ല്യൂടിഎ ടൂർ ചാമ്പ്യൻഷിപ്പിൽ കിം ക്ലൈസ്റ്റേഴ്സിനോട് പരാജയപ്പെട്ടു. 2006 ലെ വിംബിൾഡൺ ഗേൾസ് സിംഗിൾ കിരീടം നേടി. 2017 ൽ സിംഗപ്പൂരിൽ നടന്ന സീസണിന്റെ അവസാന ഡബ്ല്യൂടിഎ ഫൈനൽ തന്റെ കരിയറിൽ ആദ്യമായി വിജയിച്ചു. 



</doc>
<doc id="407901" url="https://ml.wikipedia.org/wiki?curid=407901" title="കി മാനി മാർലി">
കി മാനി മാർലി

ജമൈക്കൻ ഗിറ്റാറിസ്റ്റും ഗാനരചയിതാവും സംഗീതഞ്ജനുമായിരുന്ന ബോബ് മാർലിയുടെ പുത്രനാണ് ഗായകനായ
കി മാനി മാർലി .(ജ:26 ഫെബ്രു: 1976 -ഫാൾ മൗത്ത്,ജമൈക്ക).അനിറ്റ ബെൽനാവിസ് ആണ് മാതാവ്.


</doc>
<doc id="407903" url="https://ml.wikipedia.org/wiki?curid=407903" title="ഫാൾ മൗത്ത്">
ഫാൾ മൗത്ത്

<br>
ഒരു ജമൈക്കൻ പട്ടണമാണ് ഫാൾ മൗത്ത്.ജമൈക്കയുടെ വടക്കൻ തീരത്ത് 18 മൈൽദൂരത്താണിതിന്റെ സ്ഥാനം.മികച്ച നഗര സംവിധാനത്തിനുപേരു കേട്ട ഈ നഗരത്തിനു ജമൈക്കൻ ഗവർണറായിരുന്ന സർ വില്ല്യംട്രിലോനിയുടെ ജന്മനഗരമായ ബ്രിട്ടനിലെ ഫാൾമൗത്ത് എന്ന സ്ഥലനാമമാണ് നൽകപ്പെട്ടത്. നഗരനിർമ്മാണം ആസൂത്രണം ചെയ്തത് 1769 ൽ തോമസ് റീഡ് ആണ്.<br>
പഞ്ചസാര നിർമ്മാണശാലകൾ ഈ നഗരത്തിന്റെ പ്രത്യേകതയായിരുന്നു.


</doc>
<doc id="407905" url="https://ml.wikipedia.org/wiki?curid=407905" title="സ്റ്റാൻ വാവ്റിങ്ക">
സ്റ്റാൻ വാവ്റിങ്ക

ഒരു സ്വിസ് പ്രൊഫഷണൽ ടെന്നീസ് താരമാണ് സ്റ്റാനിസ്ലാസ് വാവ്റിങ്ക (ജനനം: മാർച്ച് 28, 1985). സ്റ്റാൻ എന്ന് പ്രൊഫഷണലായി അറിയപ്പെടുന്ന അദ്ദേഹം, 2014 ജനുവരി 27 ന് എടിപി ലോക റാങ്കിങ്ങിൽ തന്റെ ഏറ്റവും മികച്ച നേട്ടമായ മൂന്നാം സ്ഥാനം നേടി. 2014 ഓസ്ട്രേലിയൻ ഓപ്പൺ, 2015 ഫ്രഞ്ച് ഓപ്പൺ 2016 ലെ യു.എസ്. ഓപ്പൺ എന്നീ ഗ്രാൻഡ് സ്ലാം കിരീടങ്ങൾ നേടിയ സ്റ്റാൻ ഓരോ അവസരങ്ങളിലും ലോക ഒന്നാം നമ്പർ താരത്തെയാണ് ഫൈനലിൽ പരാജയപ്പെടുത്തിയത്. 2017 ലെ ഫ്രഞ്ച് ഓപ്പണിന്റെ ഫൈനലിൽ എത്തി. റോജർ ഫെഡറർ, റാഫേൽ നദാൽ, നോവാക് ജോക്കോവിച്ച്, ആൻഡി മറെ എന്നിവർ ഉൾപ്പെടുന്ന പുതിയ ബിഗ് ഫോർസിന്റെ കൂടെ സ്റ്റാൻ വാവ്റിങ്കയെ കൂടി ഉൾപ്പെടുത്തി ചിലപ്പോൾ ബിഗ് ഫൈവ് എന്ന് വിളിക്കാറുണ്ട്. 

കളിമണ്ണ് കോർട്ട് ഇഷ്ട പ്രതലവും, തന്റെ സേർവുകളും ബാക്ക്ഹാൻഡ് ഷോട്ടുകളും മികച്ച ഷോട്ടുകളുമായി വാവ്റിങ്ക കണക്കാക്കുന്നു. എക്കാലത്തേയും ഏറ്റവും ശക്തമായ ഒരു ബാക്ക് ഹാൻഡ് ഷോട്ട് വാവ്റിങ്കയുടേതാണ് എന്നു ജോൺ മക്നെറോ ഒരിക്കൽ പറഞ്ഞിരുന്നു. വളരെ വൈകി കരിയർ തുടങ്ങിയതിനാൽ ദി എക്കണോമിസ്റ്റ് അദ്ദേഹത്തെ "ടെന്നീസ് ഗ്രേറ്റ് ലേറ്റ്കമർ" എന്നു വിശേഷിപ്പിച്ചു. 2014 ഫ്രഞ്ച് ഓപ്പണിന് മുൻപ് തന്റെ പേര് 'സ്റ്റാനിസ്ലാസ് വാവ്റിങ്ക' യിൽ നിന്ന്' സ്റ്റാൻ വാവ്റിങ്ക 'എന്ന് മാറ്റാൻ എടിപിയോട് അഭ്യർത്ഥിക്കുകയും വേണ്ട അംഗീകാരം ലഭിക്കുകയും ചെയ്തു. ടൂർണമെന്റിലും പ്രസ് കോൺഫറൻസുകളിലും ചുരുക്കരൂപമായ പേര് ഉപയോഗിക്കുമെന്ന് അദ്ദേഹം പ്രസ്താവിച്ചു. 

"ഓസ്ട്രേലിയൻ ഓപ്പൺ 2018 വരെ"



</doc>
<doc id="407906" url="https://ml.wikipedia.org/wiki?curid=407906" title="സുപ്രിയാ ദേവി">
സുപ്രിയാ ദേവി

സുപ്രിയ ചൗധുരി എന്ന സുപ്രിയാ ദേവി (ജ:8 ജനുവരി 1933 – മ:26 ജനുവരി 2018) ബംഗാളി ചലച്ചിത്രരംഗത്ത് 50 വർഷത്തിലധികമായി സജീവമായിരുന്ന നടിയാണ്(1958–2018). ഋത്വിക് ഘട്ടക് സംവിധാനം ചെയ്ത മേഘാ ധക്ക താരാ" " (1960) എന്ന സിനിമയിൽ നീതയുടെ വേഷം ചെയ്തതിലൂടെ ശ്രദ്ധേയയായി ബി.എഫ്.ജെ.എ പുരസ്ക്കാരം രണ്ടുതവണ ലഭിച്ചിട്ടുണ്ട്. ബംഗവിഭൂഷൺ , പദ്മശ്രീ എന്നിവയും സുപ്രിയയ്ക്കു ലഭിച്ചബഹുമതികളിൽ ഉൾപ്പെടുന്നു



</doc>
<doc id="407911" url="https://ml.wikipedia.org/wiki?curid=407911" title="മോർചെല്ല റൂഫോബ്രണ്ണിയ">
മോർചെല്ല റൂഫോബ്രണ്ണിയ

മോർചെല്ല റൂഫോബ്രണ്ണിയ Morchella rufobrunnea, commonly known as the blushing morel, അസ്കൊമൈസീറ്റ് ഫംഗസ് ആണ്. ഇത് മോർചെല്ലേസിയേ കുടുംബത്തിൽപ്പെടുന്നു. മെക്സിക്കോയിലെ വാൻ ക്രൂസ് എന്ന സ്ഥലത്തുനിന്നും 1998ൽ മൈക്കോളജിസ്റ്റുകളായ ഗാസ്റ്റൺ ഗുസ്മാൻ, ഫിഡൽ ടാപ്പിയ എന്നിവർ കണ്ടെത്തിയ ഈ കൂൺ വർഗ്ഗത്തിൽപ്പെട്ട ഫംഗസ് ആഹാരമായി ഉപയോഗിക്കാനാകും. പിന്നീട് നടന്ന പഠനങ്ങളിൽ ഈ സ്പീഷീസ് ഫംഗസുകളെ അമേരിക്കൻ ഐക്യനാടുകളുടെ പടിഞ്ഞാറൻ തീരപ്രദേശത്തും ഇസ്രയേൽ, ആസ്ട്രേലിയ, സൈപ്രസ് തുടങ്ങിയ മറ്റു സ്ഥലങ്ങളിലും കാണാൻ കഴിഞ്ഞിട്ടുണ്ട്. 

മോർചെല്ല റൂഫോബ്രണ്ണിയയുടെ ശാസ്ത്രീയമായമായി വിവരിക്കാനായ ആദ്യ സ്പെസിമെൻ മെക്സിക്കോയിലെ വെറാക്രൂസിലുള്ള തെക്കൻ മെക്സിക്കോ മുനിസിപ്പാലിറ്റിയായ ക്സാലപയിൽ നിന്നുമാണ്. സബ് ട്രോപ്പിക്കൽ കാലാവസ്ഥയാണിവിടെയുള്ളത്. സമുദ്രനിരപ്പിൽനിന്നും ഉയരത്തിലാണീ പ്രദേശം സ്ഥിതിചെയ്യുന്നത്. ഇതേ സസ്യത്തിന്റെ മറ്റൊരു സ്പീഷീസിനെ 2008ൽ കണ്ടെത്തുകയുണ്ടായി. ഡേവിഡ് അറോറ 1986ൽ തന്റെ പ്രശസ്ത ഗ്രന്ഥമായ Mushrooms Demystifiedൽ ഇതിനെപ്പറ്റി പറയുന്നുണ്ട്. ഇതിനോടു ബന്ധപ്പെട്ട മറ്റു സ്പീഷീസുകൾ: "Morchella diminutiva" and "M. sceptriformis" (="M. virginiana").


</doc>
<doc id="407920" url="https://ml.wikipedia.org/wiki?curid=407920" title="എപ്പിത്തീലിയം">
എപ്പിത്തീലിയം

എപ്പിത്തീലിയം Epithelium ("epi-" + "thele" + "-ium") ജന്തുക്കളുടെ ശരീരത്തിലെ നാല് അടിസ്ഥാനപരമായ കലകളിൽ ഒരു വിഭാഗമാണ്. മറ്റുള്ളവ, സംയോജകകല, പേശീകല, നാഡീകല എന്നിവയാണ്. എപ്പിത്തീലിയൽ കലകൾ രക്തക്കുഴലുകളുടെ ഉൾഭാഗവും പുറം ഭാഗവും ശരീരത്തിലെ വിവിധ അവയവങ്ങളും പൊതിഞ്ഞുസൂക്ഷിക്കുന്നു. ഇവയുടെയെല്ലാം പുറംപാളികൾ എപ്പിത്തീലിയൽ കലകൾ കൊണ്ടാണു നിർമ്മിച്ചിരിക്കുന്നത്. ഒരു ഉദാഹരണം നമ്മുടെ ത്വക്കിന്റെ പുറം പാളിയാണ്. 

മൂന്നു പ്രധാന ആകൃതിയിലുള്ള എപ്പിത്തീലിയൽ കോശങ്ങളുണ്ട്: സ്ക്വാമസ്, കൊളുമ്നാർ, ക്യൂബോയിഡൽ. ഇവ ലഘു എപ്പിത്തീലിയത്തിലെ പോലെ ഒരു ഒറ്റ പാളി കോശമായോ സ്ക്വാമസോ കൊളുമ്നാറോ ക്യൂബോയിഡോ പ്സ്യൂഡോ-സ്ട്രാറ്റിഫൈഡ് (കപടമായി നിരന്ന) കൊളുമ്നാറോ രണ്ടോ അതിലധികമോ പാളികളായി കോശങ്ങൾ അടുക്കിയതോ (സ്ട്രാറ്റിഫൈഡ്)ഒന്നുകിൽ സ്ക്വാമസോ കൊളുമ്നാറോ ക്യൂബോയിഡലോ ആയി വൈവിധ്യം കാണിക്കുന്നുണ്ട്. എല്ലാ ഗ്രന്ഥികളും എപ്പിത്തീലിയൽ കോശങ്ങൾകൊണ്ടാണു നിർമ്മിക്കപ്പെട്ടിരിക്കുന്നത്. എപ്പിത്തീലിയൽ കോശങ്ങൾ അനേകം ധർമ്മങ്ങൾ നിർവ്വഹിച്ചുവരുന്നുണ്ട്. ഹോർമോണുകളും മറ്റും സ്രവിക്കുക, നിയന്ത്രിത അവശോഷണം, സുരക്ഷ, കോശങ്ങൾ തമ്മിലുള്ള വിനിമയം, സംവേദനം തുടങ്ങിയ ധർമ്മങ്ങൾ എപ്പിത്തീലിയൽ കോശങ്ങൾ നിർവ്വഹിച്ചുവരുന്നു. 

എപ്പിത്തീലിയൽ പാളിയിൽ രക്തക്കുഴലുകൾ ഇല്ല. അതിനാൽ അവയ്ക്കുവേണ്ട പോഷകവസ്തുക്കൾ വൃതിവ്യാപനം വഴി ഈ കോശങ്ങൾക്കടിയിലുള്ള സംയോജക കലകളിൽനിന്നും ലഭിക്കുന്നു. Cell junctions എപ്പിത്തീലിയൽ കലകളിൽ കോശങ്ങളുടെ കൂടിച്ചേരൽ കൃത്യമായിരിക്കും. 

പൊതുവേ, എപ്പിത്തീലിയൽ കലകളെ അവയുടെ പാളികളുടെ എണ്ണമനുസരിച്ചും അവയിലെ കോശങ്ങളുടെ ആകൃതിയും അവയുടെ ധർമ്മവുമനുസരിച്ചു തരം തിരിക്കുന്നു.

എപ്പിത്തീലിയൽ കോശങ്ങൾക്ക് മൂന്നു പ്രധാന ആകൃതികളുണ്ട്-- സ്ക്വാമസ്, ക്യൂബോയിഡൽ, കൊളുമ്നാർ. 


</doc>
<doc id="407921" url="https://ml.wikipedia.org/wiki?curid=407921" title="കാവൽ കോശം">
കാവൽ കോശം

കാവൽ കോശം Guard cells സസ്യങ്ങളുടെ ഇലകളൂടെയോ തണ്ടിന്റെയോ മറ്റ് അവയവങ്ങളുടെയോ ഉപരിവൃതിയിൽ കാണപ്പെടുന്ന വാതകവിനിമയത്തെ നിയന്ത്രിക്കുന്ന പ്രത്യേകതരം കോശമാണ്. അവ ഒരു ജോഡിയായാണുണ്ടാകുന്നത്. ഇവയുടെ ഇടയിലുള്ള ഒരു സുഷിരത്തിനു ആസ്യരന്ധ്രം എന്നു പറയുന്നു. ഒരു സസ്യഭാഗത്ത് ആവശ്യമായ ജലം ലഭ്യമാവുകയാണെങ്കിൽ ആസ്യരന്ധ്രം വലുതായി തുറന്നിരിക്കും. ലീനമർദ്ദത്താലാണിങ്ങനെ ആസ്യരന്ധ്രം തുറക്കുന്നത്. എന്നാൽ, ജലദൗർലഭ്യം നേരിടുമ്പോൾ കാവൽകോശങ്ങൾ മർദ്ദം കുറഞ്ഞ് അവയ്ക്കിടയിലുള്ള സ്ഥലം അടഞ്ഞുപോകുന്നു. പ്രകാശസംശ്ലേഷണസമയത്ത് മീസോഫിൽ കലകളിലേയ്ക്ക് വായുവിൽനിന്നും കാർബൺ ഡൈ ഓക്സൈഡ് ആസ്യരന്ധ്രം വഴി എത്തുന്നു. അതുപോലെ പ്രകാശസംശ്ലേഷണം നടക്കുമ്പോൾ ഉണ്ടാകുന്ന ഓക്സിജൻ ആസ്യരന്ധ്രം വഴി പുറത്തുപോകുന്നു. ആസ്യരന്ധ്രം തുറന്നുകിടന്നാൽ, ബാഷ്പീകരണം വഴി ജലം നഷ്ടപ്പെടാനിടയുണ്ട്. ഈ നഷ്ടം വേരുകൾ വലിച്ചെടുക്കുന്ന ജലം കൊണ്ടു പരിഹരിക്കേണ്ടതുണ്ട്. ആസ്യരന്ധ്രങ്ങൾ വഴി നഷ്ടപ്പെടുന്ന ജലത്തിന്റെ അളവ് വായുവിൽനിന്നും വലിച്ചെടുക്കുന്ന കാർബൺ ഡൈ ഓക്സൈഡിന്റെ അളവുമായി തുലനം ചെയ്യേണ്ടതുണ്ട്. നേരിട്ടും അല്ലാതെയും ആസ്യരന്ധ്രങ്ങളെ കാവൽകോശങ്ങളുടെ പ്രവർത്തനം നിയന്ത്രിച്ച് വലുതാക്കുകയോ ചെറുതാക്കുകയോ ചെയ്യുന്നു.


</doc>
<doc id="407922" url="https://ml.wikipedia.org/wiki?curid=407922" title="ഗദ്ദിക">
ഗദ്ദിക

ഒരു ഗോത്രവർഗ്ഗ കലാരൂപമാണ് 'ഗദ്ദിക'. . പട്ടികവർഗ്ഗ വിഭാഗങ്ങളിൽ വളരെയേറെ പിന്നാക്കം നിൽക്കുന്ന അടിയ ഗോത്ര വിഭാഗത്തിന്റെ അനുഷ്ഠാന കലാരൂപമാണ് ഗദ്ദിക. നന്മയുടെ വരവിന് സ്വാഗതം പറയുന്ന നൃത്തരൂപമാണിത്.

ഗദ്ദിക രണ്ട് തരമുണ്ട്. 'നാട്ടുഗദ്ദികയും' 'പൂജാ ഗദ്ദികയും'. നാട്ടുഗദ്ദിക പൊതു ഇടങ്ങളിൽ അവതരിപ്പിക്കാറുണ്ട്. എന്നാൽ, പൂജാഗദ്ദിക ആചാരപരമാണ്. രോഗമുക്തി നേടുന്നതിനും സുഖപ്രസവത്തിനും മറ്റുമായി വിശ്വാസികൾ നേർന്ന നേർച്ച പൂർത്തീകരിക്കുന്നതിനാണ് ഇത് അനുഷ്ഠിക്കുന്നത്. 

സ്ത്രീകളും പുരുഷന്മാരും ചേർന്ന സംഘമാണ് നൃത്തം അവതരിപ്പിക്കുന്നത്. പുരുഷന്മാർ താളം കൊട്ടുകയും പാടുകയും ചെയ്യുമ്പോൾ സ്ത്രീകൾ നൃത്തം ചെയ്യുന്നു. മലയാളവും കന്നടയും കലർന്ന ഗോത്രഭാഷയിലാണ് ഗാനം. തുടിയുടെ ധൃത താളത്തിലാണ് നൃത്തം ചെയ്യുന്നത്. പല ആദിവാസി നൃത്ത ഇനങ്ങളിലും പ്രകടമാവുന്നതു പോലെ, ഇതിലും, നർത്തകർ ഭാഗികമായി കുനിഞ്ഞ് നൃത്തം ചെയ്യുന്നു.ഗോത്ര കലാരൂപമായ ഗദ്ദികയുടെ കുലപതി പി.കെ കാളനാണ്. പി.കെ കാളന്റെ മരണ ശേഷം പി.കെ. കരിയൻ മൂപ്പനുമാണ് ഈ കലാരൂപം അവതരിപ്പിച്ചു വരുന്നത്.


</doc>
<doc id="407923" url="https://ml.wikipedia.org/wiki?curid=407923" title="സ്വിനോയ്, കാസ്പിയൻ കടൽ">
സ്വിനോയ്, കാസ്പിയൻ കടൽ

സ്വിനോയ്, കാസ്പിയൻ കടൽ Svinoy, Sangi-Mugan Island or Muğan daşı (, Russian: "Ostrov Svinoy"), അസർബൈജാനിലെ ബാക്കുവിനു തെക്ക് കാസ്പിയൻ കടലിൽ സ്ഥിതിചെയ്യുന്ന ഒരു ദ്വീപാണ്.

തീരത്തുനിന്നും 16 കിലോമീറ്റർ അകലെ ബാക്കു ഉപദ്വീപിനു തെക്കായി ഈ ദ്വീപു കിടക്കുന്നു. സ്വിനോയ് ദ്വീപിനു 1 km നീളവും 0.6 km വീതിയുമുണ്ട്. ബാക്കു ഉപ്ദ്വീപിൽനിന്നും വളരെ അകന്നാണു ഈ ദ്വീപ് കിടക്കുന്നതെങ്കിലും ബാക്കുവിന്റെ ഭാഗമായാണ് ഈ ദ്വീപ് കണക്കാക്കിവരുന്നത്. 

സ്വിനോയ് ദ്വീപിൽ ജലമലിനീകരണം നിരീക്ഷിക്കുന്നതിനായി ഇവിടെ ഒരു ഓട്ടോമാറ്റിക് സ്റ്റേഷൻ സ്ഥാപിച്ചിരിക്കുന്നു.

Stenka Razin's Cossacks crushed the fleet of the Safavid Shah Suleiman I of Persia in the waters off Svinoy Island in 1669.
The southern bay of the island is an ideal place for underwater archaeology.


</doc>
<doc id="407925" url="https://ml.wikipedia.org/wiki?curid=407925" title="സാൻബീൽ ദ്വീപ്">
സാൻബീൽ ദ്വീപ്

സാൻബീൽ ദ്വീപ് Zanbil () അസർബൈജാനിലെ ബാക്കു ഉൾക്കടലിനടുത്ത് കാസ്പിയൻ കടലിൽ കിടക്കുന്നു. ഇതിനെ ദുവന്നി ദ്വീപ് എന്നും വിളിക്കാറുണ്ട്.

Persian (زنبیل) ഭാഷയിൽ സാൻബീൽ എന്നാൽ ഒരു വലിയ കുട്ട ( "a big basket") എന്നാണർത്ഥം. ദുവന്നി "Duvanni" (Дуванный), എന്നതിനു പണം ( "money" in Russian, ) എന്നാണർത്ഥം. ഇത് സ്റ്റെഫാൻ റാസിനുമായി ബന്ധപ്പെട്ടതാണ്.

ഈ ദ്വീപ് ബാക്കു ഉപദ്വീപിൽ Baku Archipelago, Ələt (അലാത്ത്) മുനിസിപ്പൽ ഏരിയയിൽ പെടും, ഇതിൽ താഴെപ്പറയുന്ന ദ്വീപുകളും ഉൾപ്പെടുന്നു: Boyuk Zira, Dash Zira, Qum Island, Zanbil, Sangi-Mugan, Chikil, Qara Su, Khara Zira, Gil, Ignat Dash and a few smaller ones.

സാൻബീൽ ദ്വീപിന്റെ വിസ്തീർണ്ണം 0.4 km² ആണ്. ഇതിന്റെ നീളം 0.9 km വീതി 0.5 km. NW ക്സാറാ സീറ എന്ന സ്ഥലത്തിനകലെയാണ്. Xara Zira പ്രധാന പ്രദേശത്തിൽ നിന്നും തെക്കു പടിഞ്ഞാറ് അകലെയാണ്.

25 m high ഉയരമുള്ള ഒരു ചെളി വൊൾക്കാനോ mud volcano സാൻബീലിൽ ഉണ്ട്.



</doc>
<doc id="407926" url="https://ml.wikipedia.org/wiki?curid=407926" title="ചിക്കിൽ ദ്വീപ്">
ചിക്കിൽ ദ്വീപ്

ചിക്കിൽ ദ്വീപ് Chikil (), ഒബ്ലിവ്നോയ് Oblivnoy എന്നും അറിയപ്പെടുന്നു, അസർബൈജാനിലെ ബാക്കുവിലെ ബാക്കു ഉൾക്കടലിനടുത്തുള്ള ഒരു ആൾത്താമസമില്ലാത്ത ദ്വീപാണ്. താഴെപ്പറയുന്ന ദ്വീപുകൾ ചേർന്ന ബാക്കു ഉപദ്വീപിന്റെ ഭാഗമാണീ ദ്വീപ്:  Boyuk Zira, Dash Zira, Qum Island or Peschanny, Zenbil, Sangi-Mugan, Chikil, Qara Su, Khara Zira, Gil, Ignat Dash and a few smaller ones.

ചിക്കിൽ ദ്വീപിന്റെ ചുറ്റുപാടുമുള്ള കടൽ വളരെ ആഴംകുറഞ്ഞതാണ്.  എണ്ണ മലിനീകരണവും മറ്റും മൂലം ഈ ദ്വീപിൽ വളരെക്കുറച്ചു സസ്യലതാദികളേയുള്ളു. 

Caspian seals, sturgeon, കാസ്പിയൻ സീലുകൾ സ്റ്റർജിയനുകൾ, ടീൽ താറാവുകൾ, ഹെറിങ് കടല്പക്ഷികൾ, മുങ്ങാങ്കോഴികൾ തുടങ്ങിയവയുടെ സ്പീഷീസുകൾ ഈ ദ്വീപിനടുത്ത് കാണാനാവും.


</doc>
<doc id="407927" url="https://ml.wikipedia.org/wiki?curid=407927" title="പുഴയ്ക്കൽ ധർമ്മശാസ്താക്ഷേത്രം">
പുഴയ്ക്കൽ ധർമ്മശാസ്താക്ഷേത്രം

കേരളത്തിൽ തൃശ്ശൂർ ജില്ലയിൽ സ്ഥിതിചെയ്യുന്ന ഒരു ക്ഷേത്രമാണ് പുഴയ്ക്കൽ ധർമ്മശാസ്താക്ഷേത്രം. തൃശ്ശൂർ നഗരത്തിൽ നിന്ന് ഏകദേശം അഞ്ചുകിലോമീറ്റർ വടക്കുപടിഞ്ഞാറുമാറി ഗുരുവായൂർ - കുന്നംകുളം - കോഴിക്കോട് റൂട്ടിൽ പുഴയ്ക്കൽ എന്ന സ്ഥലത്ത് പുഴയ്ക്കൽപ്പുഴയുടെ കരയിലാണ് ഈ ക്ഷേത്രം സ്ഥിതിചെയ്യുന്നത്. താരകബ്രഹ്മമൂർത്തിയായ ധർമ്മശാസ്താവ് പ്രധാനമൂർത്തിയായി കുടികൊള്ളുന്ന ഈ ക്ഷേത്രം നിരവധി ഭക്തജനങ്ങളെ ആകർഷിച്ചുവരുന്നുണ്ട്. 

ക്ഷേത്രത്തോട് ചേർന്നുള്ള പുഴയിൽ നടത്തിവരുന്ന ബലിതർപ്പണം വിശേഷമാണ്. ശബരിമല തീർത്ഥാടനക്കാലത്ത് ഗുരുവായൂർ ക്ഷേത്രദർശനത്തിനുപോകുന്ന ഭക്തരിൽ ചിലർ ഇവിടെയും വരാറുണ്ട്. പ്രഭാസത്യകസമേതനായ ശാസ്താവിനെക്കൂടാതെ ഗണപതി, ദുർഗ്ഗ, ഭദ്രകാളി, നാഗദൈവങ്ങൾ, ബ്രഹ്മരക്ഷസ്സ് എന്നിവരും പ്രതിഷ്ഠകളായുണ്ട്. നാട്ടുകാരുടെ നേതൃത്വത്തിലുള്ള ഒരു സമിതിയാണ് ക്ഷേത്രഭരണം നടത്തിവരുന്നത്.

പുഴയ്ക്കൽ ഗ്രാമത്തിന്റെ ഒത്ത നടുക്ക് പുഴയ്ക്കൽപ്പുഴയുടെ വടക്കേക്കരയിലാണ് ക്ഷേത്രം സ്ഥിതിചെയ്യുന്നത്. പടിഞ്ഞാറോട്ടാണ് ക്ഷേത്രദർശനം. ക്ഷേത്രത്തിനടുത്ത് പുഴയുടെ മറുകരയിൽ ശോഭാ സിറ്റിയും അടുത്തുതന്നെ അടാട്ട് ഗ്രാമപഞ്ചായത്ത് വക ടൂറിസം കേന്ദ്രവുമുണ്ട്. ക്ഷേത്രത്തിന്റെ നേരെമുന്നിൽ ഒരു വലിയ പറമ്പാണ്. ഇവിടെയാണ് വാഹനപാർക്കിങ് സൗകര്യവും മറ്റുമുള്ളത്. തെക്കുഭാഗത്ത് ബലിതർപ്പണക്കൗണ്ടർ സ്ഥിതിചെയ്യുന്നു. ക്ഷേത്രത്തിന്റെ മുന്നിൽ വലിയൊരു അരയാൽ കാണാം.


</doc>
<doc id="407928" url="https://ml.wikipedia.org/wiki?curid=407928" title="ക്വാറാ സു ദ്വീപ്">
ക്വാറാ സു ദ്വീപ്

ക്വാറാ സു ദ്വീപ് Qara Su, Qarasu or Los Island, അസർബൈജാനിലെ ബാക്കു ഉൾക്കടലിന്റെ തെക്കുഭാഗത്ത് കാണപ്പെടുന്ന ആൾതാമസമില്ലാത്ത മണൽനിറഞ്ഞ ഒരു ദ്വീപാണിത്. ബാക്കു ആർക്കിപെലാഗോയുടെ ഭാഗമാണ് ഈ ദ്വീപ്. ഈ ദ്വീപിനടുത്തുള്ള ബാക്കു ആർക്കിപെലാഗോയിൽപ്പെട്ട മറ്റു ദ്വീപുകൾ:. Boyuk Zira or Nargin, Dash Zira, Qum Island, Zenbil, Sangi-Mugan, Chikil, Qara Su, Khara Zira, Gil, Ignat Dash and a few smaller ones.

ക്വാറാ സു ദ്വീപ് ഫലകചലനത്തിന്റെ ഭാഗമായുണ്ടായ ദ്വീപാണ്. ഇതിനു നീളവും, വീതിയുമുണ്ട്. മുമ്പ് ഈ ദ്വീപിൽ പ്രകൃതിവാതകം കുഴിച്ചെടുക്കുന്ന സംവിധാനമുണ്ടായിരുന്നു.

ക്വാറ സു ദ്വീപ് ഏറ്റവുമടുത്ത കരയിൽനിന്നും ഏതാണ്ട് അകലെയാണ്; ഈ ദ്വീപിന്റെ ചുറ്റുപാടുമുള്ള സമുദ്രജലം വളരെ ആഴം കുറഞ്ഞതാണ്.

എണ്ണമലിനീകരണവും മറ്റു കാരണങ്ങളും കാരണം വളരെക്കുറച്ചു സസ്യങ്ങളേ ഇവിടെയുള്ളു. 

കാസ്പിയൻ സീലുകൾ സ്റ്റർജിയനുകൾ, ടീൽ താറാവുകൾ, ഹെറിങ് കടല്പക്ഷികൾ, മുങ്ങാങ്കോഴികൾ തുടങ്ങിയവയുടെ സ്പീഷീസുകൾ ഈ ദ്വീപിനടുത്ത് കാണാനാവും.


</doc>
<doc id="407929" url="https://ml.wikipedia.org/wiki?curid=407929" title="ബുല്ല ദ്വീപ്">
ബുല്ല ദ്വീപ്

ബുല്ല ദ്വീപ് Bulla Island, also Xara Zira, Khara Zira or Khere Zire, ()അസർബൈജാനിലെ ബാക്കുവിനടുത്ത് ബാക്കു ആർക്കിപെലാഗോയിൽപ്പെട്ട ഒരു ദ്വീപാണ്. കാസ്പിയൻ കടലിലെ കാസ്പിയൻഉൾക്കടലിന്റെ തെക്കുഭാഗത്ത് കിടക്കുന്ന ഈ ദ്വീപ് ബാക്കു ആർക്കിപെലാഗോവിലെ ദ്വീപുസമൂഹങ്ങളിൽ ഏറ്റവും വലിയ ദ്വീപാണ്.

ബുല്ല ദ്വീപിനു വിസ്തൃതിയുണ്ട്; iഇതിന്റെ നീളം ഏതാണ്ട് ആണ്. വീതി വരും. ഈ ദ്വീപിനു തെക്കോട്ടു നീണ്ടുകിടക്കുന്ന ഒരു മണൽത്തിട്ടയുണ്ട്. ഈ ദ്വീപിൽ അക്ദലൈറ്റ്, അലൂമിനിയം എന്നിവയുടെ നിക്ഷേപവും ഒരു ചെളി വൊൾക്കാനോയുമുണ്ട്.

ബുല്ല ദ്വീപ് ഉൾക്കടലിന്റെ തെക്കുഭാഗത്തു കിടക്കുന്നു. ദ്വീപസമൂഹത്തിൽനിന്നും മാറി അലാത്ത് പട്ടണത്തിനു ഏതാണ്ട് അടുത്തായി കിടക്കുന്നു.

1968 മുതൽ ഉത്പാദനം നടന്നുവരുന്ന ബുല്ല ഡെനിസ് ഗാസ് ഫീൽഡിന്റെ കേന്ദ്രമായി വർത്തിക്കുന്നു. ഇത് അസർബൈജാനിലെ ഏറ്റവും വലിയ ഗാസ് ഫീൽഡ് ആണ്. ഗാസ് ആണു ഇവിടെ നിന്നും ലഭ്യമായിട്ടുള്ളത്.



</doc>
<doc id="407930" url="https://ml.wikipedia.org/wiki?curid=407930" title="പൊദ്‌വോദ്‌നിയേ ദ്വീപുകൾ">
പൊദ്‌വോദ്‌നിയേ ദ്വീപുകൾ

പൊദ്‌വോദ്‌നിയേ ദ്വീപുകൾ Podvodnyye Islands ( and "Baburi Adasi") അസർബൈജാനിലെ കാസ്പിയൻ കടലിൽ കിടക്കുന്ന ഒരുകൂട്ടം ചെറിയ ദ്വീപുകളാണ്.

പൊദ്‌വോദ്‌നിയേ ദ്വീപുകൾ 7 km നീളത്തിൽ NW - SE ദിശയിൽ നീണ്ടുകിടക്കുന്ന ഒരു നിര ദ്വീപുകളാണ്. ഈ ദ്വീപുസമൂഹം ബാക്കു ആർക്കിപെലാഗോയുടെ ഭാഗമാണ്. എന്നാൽ ബാക്കു ഉൾക്കറ്റലിനു തെക്ക് സ്ഥിതിചെയ്യുന്നു. 

ഏറ്റവും വടക്കുള്ള ദ്വീപ്പ്രധാന കരയിൽനിന്നും വെറും 0.8 km മാത്രം അകലെയാണ്. ഇതിലെ ഏറ്റവും വലിയ ദ്വീപ് ഏതാണ്ട് 2 kmനീളമുള്ളതാണ്. എന്നാൽ വളരെ ഇടുങ്ങിയതുമാണ്.


</doc>
<doc id="407931" url="https://ml.wikipedia.org/wiki?curid=407931" title="അദ്സിസ് അദ ദ്വീപ്">
അദ്സിസ് അദ ദ്വീപ്

അദ്സിസ് അദ ദ്വീപ് Adsiz Ada or Dasli Ada (), അസർബൈജാന്റെ അധീനതയിലുള്ള ദ്വീപ് ആണ്. കാസ്പിയൻ കടലിലാണിതു കിടക്കുന്നത്.

അദ്സിസ് അദ ദ്വീപ് Adsiz Ada വളരെച്ചെറിയ ദ്വീപുസമാനമായ സ്ഥലമാണ്. ഇതിനു കൂടിയ നീളം 0.1 km മാത്രമേയുള്ളു. ഇത് 4.5 km അകലെ സംഘി മുഖാനിന്റെ തെക്കു കിഴക്കൻ ഭാഗത്ത് സ്ഥിതിചെയ്യുന്നു. അടുത്ത കരയിൽനിന്നും കിഴക്കായി ഏതാണ്ട് ദൂരമാണുള്ളത്. ഈ ദ്വീപുസമാനമായ സ്ഥലത്തിനടുത്തായി ചില പാറകളും മറ്റും കടലിൽ ചിതറിക്കിടക്കുന്നപോലെ കാണാനാകും.

ഭൂമിശാസ്ത്രപരമായി ബാക്കുവിൽനിന്നും വളരെ അകലെയാണെങ്കിലും ബാക്കു ആർക്കിപെലാഗൊയുടെ ഭാഗമായിത്തന്നെയാണിതിനെ കണക്കാക്കിവരുന്നത്.


</doc>
<doc id="407933" url="https://ml.wikipedia.org/wiki?curid=407933" title="ഗിൽ ദ്വീപ് (അസർബൈജാൻ)">
ഗിൽ ദ്വീപ് (അസർബൈജാൻ)

ഗിൽ ദ്വീപ് (അസർബൈജാൻ) Gil Island, also Glinyanii Island (, Russian: остров Глиняный "Ostrov Glinyanyy") ഒരു അസർബൈജാനിലെ കാസ്പിയൻ കടലിലെ ദ്വീപാണ്.

ഈ ദ്വീപ് ബാക്കു ആർക്കിപെലാഗോയുടെ ഭാഗമാണ് ഈ ആർക്കിപെലാഗോയിലെ മറ്റു ദ്വീപുകൾ: Boyuk Zira, Dash Zira, Qum Island, Zenbil, Sangi-Mugan or Svinoy, Chikil, Qara Su, Khara Zira, Gil, Ignat Dash and a few smaller ones.

ഇത് ഉൾക്കടലിൽനിന്നും മാറി തെക്ക് അലാത്ത് പട്ടണത്തിനടുത്തായി കരയിൽനിന്നും ഏതാണ്ട് 3.5 km അകലെ കിടക്കുന്നു. ഗിൽ ദ്വീപിന് ഏതാണ്ട് 1 km നീളവും 0.8 km വീതിയുമുണ്ട്. ഗിൽ ദ്വീപിനു ഏതാണ്ട് പടിഞ്ഞാറോട്ടായി ഒരു മണൽത്തിട്ടുണ്ട്.


</doc>
<doc id="407934" url="https://ml.wikipedia.org/wiki?curid=407934" title="കുറ പാറ">
കുറ പാറ

കുറ പാറ Kura Rock or Kura Stone (, "Kurinskiy Kamen"; ), അസർബൈജാന്റെ തീരത്തിനടുത്തുള്ള വളരെച്ചെറിയ ദ്വീപുസമാനമായ സ്ഥലമാണ്. 

കുറ പാറകൂടിയ നീളം 0.18 km. മാത്രമായ ദ്വീപാണ്. ഇത് കുറ ദ്വീപിന്റെ വടക്കുകിഴക്കൻ അറ്റത്തുനിന്നും 13 km അകലെയാണ്. കരയിൽനിന്നും കിഴക്കായി കിടക്കുന്നു. ഈ ശകലദ്വീപിന്റെ പടിഞ്ഞാറായി ബോറിസോവ്ന തീരം കിടക്കുന്നു.

ഭൂമിശാസ്ത്രപരമായി ബാക്കുവിൽനിന്നും വളരെ അകലെയാണെങ്കിലും ബാക്കു ആർക്കിപെലാഗൊയുടെ ഭാഗമായിത്തന്നെയാണിതിനെ കണക്കാക്കിവരുന്നത്. അറാൻ പ്രദേശത്തിന്റെ ഭാഗമായാണ് ഭരണപരമായി ഇ ദ്വീപിനെ കനക്കാക്കിയിരിക്കുന്നത്.



</doc>
<doc id="407935" url="https://ml.wikipedia.org/wiki?curid=407935" title="അഷുരാദേഹ് ദ്വീപ്">
അഷുരാദേഹ് ദ്വീപ്

അഷുരാദേഹ് ദ്വീപ് Ashūradeh (), or Ashur Ada, കാസ്പിയൻ കടലിന്റെ ഇറാനിയൻ ഭാഗത്തുള്ള ഒരേയൊരു ദ്വീപാണിത്. അഷുരാദേഹ് ദ്വീപിന്റെ ഉപരിതലം മാത്രമാണ്. ഇറാനിലെ മാസന്ദരാൻ പ്രവിശ്യയിലെ ബെഹ്ഷഹർ കൗണ്ടിയിലെ മിയാൻ കലെഹ് പെനിൻസുലയുടെ കിഴക്കനറ്റത്ത് ആണിതു കിടക്കുന്നത്. ബന്ദർ ടോർകമാൻ എന്ന സ്ഥലത്തുനിന്ന്  ഗോർഗാൻ എന്ന സ്ഥലത്തുനിന്നും അകലെയാണിതു സ്ഥിതിചെയ്യുന്നത്.

ഈ ദ്വീപിൽ ബന്ദർ ടോർക്മാൻ വഴി എത്താനാകും.

300 കുടുംബങ്ങൾ ഇവിടെ താമസിച്ചിരുന്നു. എന്നാൽ ഇന്ന് ഈ ഗ്രാമം ആളൊഴിഞ്ഞതാണ്. പേർഷ്യയുടെ എതിർപ്പ് അവഗണിച്ച് 1837ൽ റഷ്യൻ സൈന്യം ഈ ദ്വീപു പിടിച്ചെടുത്തിരുന്നു. പിടിച്ചെടുത്തശേഷം റഷ്യൻ സൈന്യം അനേകം വർഷങ്ങളോളം ഇവിടെ സൈനിക പോസ്റ്റ് സ്ഥാപിച്ച് നിലനിർത്തിയിരുന്നു.


</doc>
<doc id="407938" url="https://ml.wikipedia.org/wiki?curid=407938" title="ബോൽഷിയേ പെഷ്നിയേ ദ്വീപുകൾ">
ബോൽഷിയേ പെഷ്നിയേ ദ്വീപുകൾ

ബോൽഷിയേ പെഷ്നിയേ ദ്വീപുകൾ The Bolshiye Peshnye Islands (Ostrova Bol'shiye Peshnye) കാസ്പിയൻ കടലിലെ രണ്ടു ദ്വീപുകളുടെ ഒരു കൂട്ടമാണിത്. ഇത് കരയിൽനിന്നും 7 km അകലെയാണു സ്ഥിതിചെയ്യുന്നത്, 15 km SSE of Peshnoy.

ബോൽഷിയേ പെഷ്നിയേ ദ്വീപുകൾ The Bolshiye Peshnye Islands പരസ്പരം 2.5 km അകലെയാണ്. വടക്കെ ദ്വീപിനു 2 km നീളവും 0.7 km. വീതിയുമുണ്ട്. ചന്ദ്രക്കലാ ആകൃതിയിലുള്ള തെക്കൻ ദ്വീപ് 3.2 km നീളമുണ്ടെങ്കിലും 400 m മാത്രമേ ശരാശരി വീതിയുള്ളു.

ഭരണപരമായി ബോൽഷിയേ പെഷ്നിയേ ദ്വീപുകൾ അതിറാവു പ്രദേശത്തിൽപ്പെടുന്നു. 


</doc>
<doc id="407939" url="https://ml.wikipedia.org/wiki?curid=407939" title="നൊർദോവി ദ്വീപ്">
നൊർദോവി ദ്വീപ്

നൊർദോവി ദ്വീപ് Nordovy Island () കാസ്പിയൻ കടലിലുള്ള ഒരു ചെറിയ ജനവാസമില്ലാത്ത ദ്വീപാണ്. ഇത് പടിഞ്ഞാറൻ കാസ്പിയൻ തീരത്തെ ഒരു മുനമ്പ് ആയ മൈസ് ബ്രിയാൻസ്കയ കോസയിൽ നിന്നും 15 km വടക്കാണീ ദ്വീപ് സ്ഥിതിചെയ്യുന്നത്.

ഇത് നീളമുള്ളതും വീതികുറഞ്ഞതുമായ ഏകദേശം 1.2 km മാത്രം നീളമുള്ളതും വീതി  0.2 m. മാത്രമുള്ളതുമാണ്. ഇത് ഒരു കൂട്ടം കടല്പക്ഷികളുടെ സ്വൈരവിഹാരകേന്ദ്രമാണ്.

നൊർദോവി ദ്വീപ് റഷ്യൻ ഫെഡറേഷന്റെ ഭാഗമായ ഡാഗിസ്ഥാൻ റിപ്പബ്ലിക്കിന്റെ കീഴിലുള്ളതാണ്. 


</doc>
<doc id="407941" url="https://ml.wikipedia.org/wiki?curid=407941" title="കാൾ അർബൻ">
കാൾ അർബൻ

കാൾ-ഹീൻസ് അർബൻ (ജനനം ജൂൺ 7, 1972) ഒരു ന്യൂസിലാന്റ് നടനാണ്. പീറ്റർ ജാക്സന്റെ ലോഡ് ഓഫ് ദ റിങ്സ് പരമ്പരയിലെ ഇയോമർ, സ്റ്റാർ ട്രെക്ക്, സ്റ്റാർ ട്രെക്ക് ഇൻറ്റു ഡാർക്ക്നെസ്സ്, സ്റ്റാർ ട്രെക്ക് ബിയോൻഡ് എന്നീ ചിത്രങ്ങളിലെ ഡോക്ടർ ലെനാർഡ് “ബോൺസ്” മക്കോയ്, ദ ബോൺ സുപ്രീമസിയിലെ കിരിൽ, പീറ്റ്സ് ഡ്രാഗണിലെ ഗവിൻ എന്നിവയാണ് ശ്രദ്ധേയമായ കഥാപാത്രങ്ങൾ. ഗോസ്റ്റ് ഷിപ്പ്, പ്രീസ്റ്റ്‌, റെഡ്‌, ഡ്രെഡ് തുടങ്ങിയ ചിത്രങ്ങളിലും അഭിനയിച്ചു. ന്യൂസീലൻഡ് ചിത്രങ്ങളായ ദ പ്രൈസ് ഓഫ് മിൽക്ക്, ഔട്ട് ഓഫ് ദി ബ്ലൂ എന്നിവയിലെ അഭിനയത്തിന് അദ്ദേഹം പ്രശംസ നേടി. 2017- ൽ മാർവൽ സ്റ്റുഡിയോസിന്റെ എന്ന ചിത്രത്തിൽ സ്ക്രൂജ് എന്ന കഥാപാത്രത്തെ അദ്ദേഹം അവതരിപ്പിച്ചു.  



</doc>
<doc id="407942" url="https://ml.wikipedia.org/wiki?curid=407942" title="സ്യുദെവ് ദ്വീപ്">
സ്യുദെവ് ദ്വീപ്

സ്യുദെവ് ദ്വീപ് Zyudev Island കാസ്പിയൻ കടലിലെ ഒരു ദ്വീപ് ആണ്. വോൾഗാ നദിയുടെ പതനഭാഗത്താണിത് കിടക്കുന്നത്.

സ്യുദെവ് ദ്വീപ് ഏതാണ്ട് വടക്കു തെക്കായി കിടക്കുന്നു. ഇതിനു നീളവും വീതിയുമുണ്ട്.

റഷ്യൻ ഫെഡറേഷന്റെ അസ്ത്രഖാൻ ഒബ്ലാസ്റ്റിന്റെ ഭാഗമാണീ ദ്വീപ്.


</doc>
<doc id="407960" url="https://ml.wikipedia.org/wiki?curid=407960" title="ബുദ്ധനീലകണ്ഠ ക്ഷേത്രം">
ബുദ്ധനീലകണ്ഠ ക്ഷേത്രം

നേപ്പാളിലെ കാഠ്മണ്ഡു ജില്ലയിൽ ശിവപുരി മലയുടെ താഴ്‌വാരത്തിൽ സ്ഥിതി ചെയ്യുന്ന ഒരു ഹൈന്ദവ ക്ഷേത്രമാണ് ബുദ്ധനീലകണ്ഠ ക്ഷേത്രം. തുറന്ന നിലയിലുള്ള ഈ ക്ഷേത്രത്തിലെ (open air temple) മുഖ്യ പ്രതിഷ്ഠ ശയന നിലയിലുള്ള മഹാവിഷ്ണുവാണ്. നേപ്പാളിലെ ഏറ്റവും വലിയ ശിലാശിൽപമാണ് ഈ മഹാവിഷ്ണു പ്രതിഷ്ഠ എന്നു കരുതുന്നു.

നാരായന്താൻ ക്ഷേത്രം എന്നുകൂടി അറിയപ്പെടുന്ന ബുദ്ധനീലകണ്ഠ ക്ഷേത്രത്തിന് ബുദ്ധനുമായി ബന്ധമില്ല. ഒറ്റക്കരിങ്കല്ലിൽ കൊത്തിയ വിഗ്രഹത്തിന് അഞ്ച് മീറ്റർ (16.4 അടി) ഉയരമുണ്ട്. പതിമൂന്ന് മീറ്റർ നീളമുള്ള ഒരു തടാകത്തിൽ അനന്തന്റെ മുകളിൽ ശയിക്കുന്ന നിലയിലാണ് വിഗ്രഹം പ്രതിഷ്ഠിച്ചിട്ടുള്ളത്.

കരിങ്കൽവിഗ്രഹം ജലോപരിതലത്തിൽ പൊങ്ങിക്കിടക്കുകയാണ് എന്ന വിശ്വാസത്തിന്റെ യുക്തി ചോദ്യം ചെയ്യപ്പെടുന്നുണ്ട്. 1957 ൽ ശാസ്ത്രീയ പരിശോധനയ്ക്ക് ശ്രമം നടന്നുവെങ്കിലും സത്യാവസ്ഥ എന്താണെന്ന് കണ്ടെത്താൻ സാധിച്ചിട്ടില്ല. ലാവാ ശിലയോട് സദൃശമായ ശിലയാണ് പ്രതിഷ്ഠയിലുള്ളത് എന്ന് തിരിച്ചറിഞ്ഞിട്ടുണ്ട്. ജലത്തിൽ പൊങ്ങിക്കിടക്കുന്നതിന്റെ കാരണം തേടിയുള്ള ശാസ്ത്രീയ പരീക്ഷണങ്ങൾക്ക് ശ്രമം നടക്കുന്നുവെങ്കിലും അത് അനുവദിക്കപ്പെടുന്നില്ല.

കാർത്തിക മാസത്തിൽ (ഒക്ടോബർ - നവംബർ മാസങ്ങളിൽ) നടക്കുന്ന ഹരിബോന്ദിനി ഏകാദശി മേള ഇവിടുത്തെ പ്രധാന ചടങ്ങാണ്. ആയിരക്കണക്കിന് വിശ്വാസികൾ ഈ ചടങ്ങിൽ സംബന്ധിക്കുന്നു. വിഷ്ണുവിന്റെ ദീർഘമായ ഉറക്കത്തിൽ നിന്നും ഉണർത്തുന്നതിനുള്ള ചടങ്ങുകളാണ് ഈ ഉൽസവത്തിൽ നടത്തുന്നത്.

1641 മുതൽ 1674 വരെ നേപ്പാൾ ഭരിച്ചിരുന്ന പ്രതാപ് മല്ല രാജാവിന് ഉണ്ടായ അശരീരിയുടെ ഫലമായി അതിനു ശേഷമുള്ള നേപ്പാളി ഭരണാധികാരിളാരും തന്നെ ഈ ക്ഷേത്രം സന്ദർശിച്ചിട്ടില്ല. ക്ഷേത്രം സന്ദർശിച്ചാൽ രാജാവിന് അകാല മൃത്യുവുണ്ടാകും എന്നായിരുന്നത്രേ വിശ്വാസം. ഈ ഭയം മൂലം പിൽക്കാല രാജാക്കൻമാർ ക്ഷേത്ര സന്ദർശനം ഒഴിവാക്കുകയായിരുന്നുവത്രേ!


</doc>
<doc id="407961" url="https://ml.wikipedia.org/wiki?curid=407961" title="അമൻ ദ്വീപ്">
അമൻ ദ്വീപ്

അമൻ ദ്വീപ് Aman Island മലേഷ്യയിലെ പെനാംഗ് സംസ്ഥാനത്തെ സെബറാംഗ് പെറായിയുടെ തീരത്തിനടുത്തുള്ള വളരെച്ചെറിയ ദ്വീപാണ്. ഈ ദ്വീപും അടുത്തുള്ള ഗെദുംഗ് ദ്വീപും സൗത്ത് സെബറാംഗ് പെറായ് ജില്ലയുടെ പരിധിയിലുള്ളതാണ്. 

ഈ ദ്വീപിനെ സമാധാനത്തിന്റെ ദ്വീപ് എന്നു വിളിച്ചുവരുന്നുണ്ട്. പരമ്പരാഗതമായ മലയ ഗ്രാമം ഇവിടെ സ്ഥിതിചെയ്യുന്നു. അമാൻ ദ്വീപിൽ അനേകം പ്രസിദ്ധമായ സ്ഥലങ്ങൾ സന്ദർശിക്കാനുണ്ട്. ജലാൻ തെലഗ ഇമാസ്, ബാടു പെരോമ്പക് എന്നിവയും അടുത്തുള്ള ഗെദുംഗ് ദ്വീപും വളരെ പ്രധാനപ്പെട്ടതാണ്.



</doc>
<doc id="407974" url="https://ml.wikipedia.org/wiki?curid=407974" title="ബോദ്ധ്‌ഗയ ദ്വീപ്">
ബോദ്ധ്‌ഗയ ദ്വീപ്

ബോദ്ധ്‌ഗയ ദ്വീപ് Bodgaya Island () മലേഷ്യയുടെ സബാഹ് പ്രവിശ്യയുടെ കിഴക്കൻ തീരത്തുള്ള ദ്വീപാണ്. ഇത് തുൺ സകരൻ മറീൻ പാർക്കിന്റെ ഭാഗമാണ്. സെമ്പോർണ്ണ പട്ടണത്തിനടുത്തായി സ്ഥിതിചെയ്യുന്നു. ഈ ദ്വീപിനു 7.96 km വിസ്തീർണ്ണമുണ്ട്. നശിച്ചുപോയ ഒരു അഗ്നിപർവ്വതത്തിന്റെ ഭാഗമായിരുന്നു ബോദ്ധ്‌ഗയ ദ്വീപും അതിനടുത്തുള്ള ബോഹിദുലാംഗ് ദ്വീപും ചില പവിഴപ്പുറ്റുകളും ചേർന്ന ഭാഗം.



</doc>
<doc id="407975" url="https://ml.wikipedia.org/wiki?curid=407975" title="മാർക്ക് റഫലോ">
മാർക്ക് റഫലോ

മാർക്ക് അലൻ റഫലോ (ജനനം: നവംബർ 22, 1967) ഒരു അമേരിക്കൻ നടനും, ചലച്ചിത്ര നിർമാതാവും, സാമൂഹ്യ പ്രവർത്തകനുമാണ്. സിബിഎസ് സമ്മർ പ്ലേഹൗസിന്റെ (1989) ഒരു എപ്പിസോഡിലൂടെയാണ് അഭിനയം ആരംഭിച്ചത്. തുടർന്ന് ചലച്ചിത്രങ്ങളിൽ ചെറിയ വേഷങ്ങൾ ചെയ്തു. 13 ഗോയിങ് ഓൺ 30 (2004), എറ്റേർണൽ സൺഷൈൻ ഓഫ് ദ സ്പോട്ട്ലെസ്സ് മൈൻഡ് (2004), സോഡിയാക് (2007), വാട്ട് ഡസിന്റ് കിൽ യു (2008) എന്നീ ചിത്രങ്ങളിൽ അഭിനയിച്ചു. 2010-ൽ അദ്ദേഹം സൈക്കോളജിക്കൽ ത്രില്ലറായ ഷട്ടർ ഐലൻഡിലും കോമഡി നാടകമായ ദി കിഡ്സ് ഏസ് ഓത് റൈറ്റിനിലും അഭിനയിച്ചു. രണ്ടാമത്തേതിന്, സ്ക്രീൻ ആക്‌ടേഴ്‌സ് ഗിൽഡ് അവാർഡ്, ബാഫ്റ്റ പുരസ്കാരം, മികച്ച സഹനടനുള്ള അക്കാദമി അവാർഡ് എന്നിവക്ക് നാമനിർദ്ദേശം ലഭിച്ചു. നൗ യു സീ മി, നൗ യൂ സീ മി 2 എന്നീ മിസ്റ്ററി ചിത്രങ്ങളിൽ എഫ്.ബി.ഐ സ്പെഷ്യൽ ഏജന്റ് ഡിലൻ റോഡ്‌സ് എന്ന കഥാപാത്രത്തെ അവതരിപ്പിച്ചു. 

മാർവൽ സിനിമാറ്റിക് യൂണിവേർസിലെ മാൾവൽ കോമിക്സ് കഥാപാത്രമായ ഹൾക്കിന്റെ വേഷം അവതരിപ്പിച്ചുകൊണ്ട് റഫലോ അന്താരാഷ്ട്ര പ്രശസ്തി നേടി. 
ദി അവഞ്ചേഴ്സ് (2012), അയൺ മാൻ 3 (2013), (2017) , (2018) തുടങ്ങിയ ചിത്രങ്ങളിൽ അദ്ദേഹം ഈ വേഷം അവതരിപ്പിച്ചു. 2014 ൽ ദ നോർമൽ ഹാർട്ട് എന്ന ടെലിവിഷൻ ചിത്രത്തിൽ അഭിനയിക്കുകയും അതിന്റെ സഹനിർമ്മാണം നിർവഹിക്കുകയും ചെയ്തു. ഇതിലൂടെ മികച്ച ടെലിവിഷൻ ചിത്രതിനുള്ള പ്രൈം ടൈം എമ്മി അവാർഡിനായി നാമനിർദ്ദേശം ചെയ്യപ്പെട്ടു. അതേവർഷം തന്നെ, ഫോക്സ്ക്യാച്ചർ എന്ന ചിത്രത്തിൽ ഡേവ് ഷൂൾസിനെ അവതരിപ്പിക്കുകയും അതിൽ ഗോൾഡൻ ഗ്ലോബ്, മികച്ച സഹനടനുള്ള അക്കാദമി അവാർഡ് പുരസ്കാരങ്ങൾക്ക് നാമനിർദ്ദേശം ചെയ്യുകയുമുണ്ടായി. 2015-ൽ, ഇൻഫിനിറ്റിലി പോളാർ ബിയർ എന്ന ചിത്രത്തിന് മികച്ച നടനുള്ള ഗോൾഡൻ ഗ്ലോബ് അവാർഡിനു നാമനിർദ്ദേശം ചെയ്യപ്പെട്ടു.  


</doc>
<doc id="407976" url="https://ml.wikipedia.org/wiki?curid=407976" title="ദീനവാൻ ദ്വീപ്">
ദീനവാൻ ദ്വീപ്

ദീനവാൻ ദ്വീപ് The Dinawan Island () മലേഷ്യയുടെ പടിഞ്ഞാറൻ തീരത്ത് സബാഹ് പ്രവിശ്യയിലുൾപ്പെട്ട ഒരു ദ്വീപാണിത്. കിമാനിസിൽനിന്നും ഏതാണ്ട് 3.5 kilometres അകലെയാണ്. കോട്ട കിനബാലുവിൽനിന്നും 20 kilometres തെക്കുപടിഞ്ഞാറാണ്. ഈ ദ്വീപിനു ചുറ്റുപാടും പവിഴപ്പുറ്റുകളും മണൽത്തീരങ്ങളുമുണ്ട്. ടൂറിസ്റ്റ് റിസോർട്ടുകൾ പ്രവർത്തിച്ചുവരുന്നു.



</doc>
<doc id="407979" url="https://ml.wikipedia.org/wiki?curid=407979" title="ദയാംഗ് ദ്വീപ്">
ദയാംഗ് ദ്വീപ്

ദയാംഗ് ദ്വീപ് Dayang Island മലേഷ്യയിലെ ജോഹർ പ്രവിശ്യയിലെ ജൊഹർ ബഹ്രുവിന്റെ പടിഞ്ഞാറൻ തീരത്തിനോടടുത്താണ് സ്ഥിതിചെയ്യുന്നത്. ഇത് താഴെപ്പറയുന്ന ഒരു കൂട്ടം ദ്വീപസമൂഹങ്ങളിലൊന്നാണ്:  Pulau Aur, Pulau Lang, and Pulau Pemanggil.



</doc>
<doc id="407980" url="https://ml.wikipedia.org/wiki?curid=407980" title="ലൂപ്പിങ് രോഗം">
ലൂപ്പിങ് രോഗം

ലൂപ്പിങ് രോഗം(Louping-ill)  ചെമ്മരിയാടുകളിൽ കാണുന്ന കടുത്ത ഒരു വൈറസ് സാംക്രമിക രോഗമാണ്. പനി, പോസ്റ്റീരിയർപക്ഷാഘാതം, അബോധാവസ്ഥ,മാന്ദ്യം,വിശപ്പില്ലായ്മ,വിറയൽ പേശിവലിച്ചിൽ എന്നിവയാണ് പ്രധാന ലക്ഷണങ്ങൾ.മനുഷ്യരിൽ ഈ രോഗം വിരളമാണ്."ഇക്സോഡസ് റൈസിനസ് (പട്ടുണ്ണി)"എന്ന പരാദങ്ങളാണ് ഈ രോഗം പരത്തുന്നത്. 
ഫ്ലാവിവൈറസ് കുടുബത്തിൽ പെടുന്ന ന്യൂറോട്രോപിക് വൈറസുകൾ ആണ് രോഗഹേതു.
വാക്സിൻ,പരാദങ്ങളെ നിയന്ത്രിക്കൽ,
കീടനാശിനികൾ തളിക്കൽ 
എന്നിവ വഴി ഈ രോഗത്തെ നിയന്ത്രിക്കാം.


</doc>
<doc id="407984" url="https://ml.wikipedia.org/wiki?curid=407984" title="ജംബോൻഗാൻ ദ്വീപ്">
ജംബോൻഗാൻ ദ്വീപ്

മലേഷ്യയിലെ സബാഹ് പ്രവിശ്യയുടെ വടക്കൻ തീരത്തിനടുത്ത് സ്ഥിതിചെയ്യുന്നു. ഇത് സബാഹ് പ്രവിശ്യയിൽപ്പെട്ട വലിയ ദ്വീപുകളിൽ ഒന്നാണ്. ഈ ദ്വീപിന്റെ തെക്കുകിഴക്കാണ് ജംബോൻ-ഗാൻ പട്ടണം സ്ഥിതിചെയ്യുന്നത്. ഈ ദ്വീപിലെ ഏറ്റവും ഉയരം കൂടിയ ഭാഗം ബുലി ഗന്തുൻഗാൻ മലയാണ്. ഇത് സമുദ്രനിരപ്പിൽനിന്നും 156 മീറ്റർ ഉയരത്തിലാണു സ്ഥിതിചെയ്യുന്നത്.



</doc>
<doc id="407988" url="https://ml.wikipedia.org/wiki?curid=407988" title="കപാസ് ദ്വീപ്">
കപാസ് ദ്വീപ്

കപാസ് ദ്വീപ് Kapas Island () മലേഷ്യയിലെ മറാങിൽ നിന്നും 6 കിലോമീറ്റർ അകലെക്കിടക്കുന്ന ദ്വീപാണ്. ഇതിന്റെ വടക്കുഭാഗത്ത് പുലാവു ഗെമിയ കിടക്കുന്നു. ഇതിനു കൂടിയത് 1.5 വീതിയും 2.5 km നീളവും മാത്രമേയുള്ളു. ഇതിന്റെ പുലാവു കപാസ് (കോട്ടൺ ദ്വീപ് - മലയഭാഷ) എന്ന പേര് ഇതിന്റെ വെണ്മയേറിയ കടൽത്തീരത്തെ ഓർമിപ്പിക്കുന്നു. ഈ ദ്വീപിൽ ട്രോപ്പിക്കൽ വനങ്ങളാണുള്ളത്. ചുറ്റുമുള്ള കടൽ തെളിഞ്ഞിരിക്കുന്നു. വെളുത്ത മണൽ നിറഞ്ഞ കടൽത്തീരവും പവിഴപ്പുറ്റുകളുമുണ്ട്. ഇതിനാൽ ഈ ദ്വീപിന്റെ ചുറ്റുപാടുമുള്ള കടൽ ഡൈവിങ്ങിനും സ്നോർകിങിനും പേരുകേട്ടതാണ്. മറാംഗിൽനിന്നും കടത്തുകപ്പലിൽ ഇവിടേയ്ക്കു സർവ്വീസുണ്ട്. ഇവിടെയുള്ള വിശേഷപ്പെട്ട ആംഫിഡ്രോമസ് ഒച്ചിനെപ്പറ്റി ഗവേഷണം നടന്നിട്ടുണ്ട്.



</doc>
<doc id="407990" url="https://ml.wikipedia.org/wiki?curid=407990" title="കെന്ദി ദ്വീപ്">
കെന്ദി ദ്വീപ്

കെന്ദി ദ്വീപ് Kendi Island  മലേഷ്യയിലെ പെനാങ് സംസ്ഥാനത്തെ പെനാങ് ദ്വീപിന്റെ തെക്കൻ തീരത്തിനടുത്താണ് സ്ഥിതിചെയ്യുന്നത്. പെനാങ് ദ്വീപിൽനിന്നും അകലെയുള്ള ഈ ദ്വീപ് പാറകൾ നിറഞ്ഞതും ജനവാസമില്ലാത്തതുമാണ്. ഇതിന്റെ ഉപരിതലം എല്ലായിടത്തും ഐകരുപ്യമുള്ളതല്ല. കുറച്ചു ബീച്ചുകളേയുള്ളു. 



</doc>
<doc id="408000" url="https://ml.wikipedia.org/wiki?curid=408000" title="മതാകിങ് ദ്വീപ്">
മതാകിങ് ദ്വീപ്

മതാകിങ് ദ്വീപ് Mataking Island () മലേഷ്യയിലെ സബാഹ് പ്രവിശ്യയിലെ സെലെബിസ് കടലിലാണു സ്ഥിതിചെയ്യുന്നത്. മലേഷ്യയുടെ ആദ്യ ജലത്തിനടിയിലുള്ള പോസ്റ്റ് ഓഫിസ് ഇവിടെയാണുള്ളത്. ഇത് ഒരു സ്വകാര്യ ദ്വീപാണ്.



</doc>
<doc id="408002" url="https://ml.wikipedia.org/wiki?curid=408002" title="ബോട്ട്നീയസ് പനി">
ബോട്ട്നീയസ് പനി

റിക്കറ്റ്സിയ കൊനോറി എന്ന ബാക്ടീരിയ ആണ് രോഗ ഹേതു.മനുഷ്യനും പട്ടിയും രോഗവാഹകരായിക്കാണുന്നു. വട്ടൻ(Tick) എന്ന പരാദം ഈ രോഗം പരത്തുന്നതായിക്കാണാം.ഓമനമൃഗങ്ങളുമായി അടുത്ത് ഇടപഴകുന്നവരെ ഈ രോഗം ബാധിക്കാറുണ്ട്.
ശക്തമായ പനി,പേശിവേദന,തലവേദന,തളർച്ച എന്നിവ ലക്ഷണങ്ങളാകാം.വെളിച്ചം അസ്വസ്ഥതയുണ്ടാക്കുന്നതായും കാണാം.3-4 ദിവസത്തിനുള്ളിൽ ചുവന്നകുരുക്കൾ പ്രത്യക്ഷപ്പെടുന്നു.കൈകാലുകളിൽ നിന്നു മറ്റു ഭാഗങ്ങളിലേയ്ക്കു വ്യാപിക്കാം.
ടെട്രാസൈക്ലിൻ ,ക്ലോറാംഫെനിക്കോൾ ഇവ ഉപയോഗിച്ച് ചികിത്സ നടത്താവുന്നതാണ്.

</doc>
<doc id="408015" url="https://ml.wikipedia.org/wiki?curid=408015" title="ക്യസനൂർ വന രോഗം">
ക്യസനൂർ വന രോഗം

കർണ്ണാടകയിലെ ക്യസനൂർ വനമേഖലയിൽ അനേകം കുരങ്ങുകളുടെ മരണത്തിനു നിദാനമാകുകയും മനുഷ്യരിലേയ്ക്ക് പകർന്ന് അനേകം പേർക്ക് ജീവഹാനി സംഭവിച്ചതിനു കാരണമായ രോഗമാണിത്. മങ്കിപ്പനി അഥവാ കുരങ്ങുപനി എന്നും ഇതിനെ വിളിക്കാറുണ്ട്. വനപാലകരിലും, വനവുമായി ബന്ധപ്പെട്ട് ഉപജീവനം നടത്തിയവരിലുമാണ് ഈ രോഗം പകർന്നത്. ഫ്ലേവി വൈറസാണ് രോഗ ഹേതു. വട്ടൻ (Tick) ഹീമോഫൈസാലിസ് എന്നിവ രോഗ സംക്രമണം ത്വരിതപ്പെടുത്തും. 1957-ൽ 
കർണാടകയിലെ ക്യാസനോർ വനഗ്രാമത്തിലാണ് ഇന്ത്യയിൽ ആദ്യം കുരങ്ങുപനി റിപ്പോർട്ട് ചെയ്തത്. അതുകൊണ്ടാണ് കുരങ്ങുപനിക്ക് ക്യാസനോർ ഫോറസ്റ്റ് ഡിസീസ് എന്ന് പേര് ലഭിച്ചത്.
രക്തവാർച്ച സാധാരണമാണ്. ഉദരസംബന്ധമായും തകരാറുകളും കാണാം.


</doc>
<doc id="408016" url="https://ml.wikipedia.org/wiki?curid=408016" title="ക്ലോണോർക്കിസ് പരാദബാധ">
ക്ലോണോർക്കിസ് പരാദബാധ

മത്സ്യജന്യമായ ഒരു രോഗമാണ് ക്ലോണോർക്കിയോസിസ്.വേവിക്കാതെ കഴിക്കുന്ന മത്സ്യങ്ങളിൽ നിന്നാണ് മനുഷ്യരിലേയ്ക്ക് ഈ രോഗം പകരുന്നത്.തെക്കു കിഴക്കൻ ഏഷ്യൻ രാജ്യങ്ങളിലാണ് ഈ രോഗബാധ കൂടുതലായും കണ്ടുവരുന്നത്.ഒപ്പിസ്തോർക്കിഡേ എന്ന പരന്ന വിരയാണ് രോഗകാരി.
പനി,വിറയൽ,വയറിളക്കം,കരൾവീക്കം,ശരീരഭാരം നഷ്ടപ്പെടൽ എന്നിവയാണ് പ്രധാനം.

</doc>
<doc id="408017" url="https://ml.wikipedia.org/wiki?curid=408017" title="ക്രിപ്റ്റോസ്പൊറീഡിയ രോഗം">
ക്രിപ്റ്റോസ്പൊറീഡിയ രോഗം

മുൻ കാലങ്ങളിൽ മനുഷ്യനെ ബാധിക്കില്ല എന്നു കരുതിയിരുന്ന രോഗമാണിത്.ക്രിപ്റ്റോസ്പൊറീഡിയം പാർവം എന്ന വിരയാണ് രോഗകാരി.മൃഗങ്ങളുടെ കുടലിൽ ഈ പരാദം കാണപ്പെടുന്നു.രോഗപ്രതിരോധ ശക്തികുറഞ്ഞവരിൽ ഈ രോഗം പെട്ടെന്ന് ശക്തിയാർജ്ജിക്കുന്നു.പനിയും വയറിളക്കവുമാണ് പ്രധാന ലക്ഷണങ്ങൾ.രോഗം 2 ആഴ്ചവരെ നീണ്ടുനിന്നേക്കാം. എയിഡ്സ് രോഗികളിൽ ഇത് ഗുരുതരമാകാറുണ്ട്.

</doc>
<doc id="408018" url="https://ml.wikipedia.org/wiki?curid=408018" title="പിഗ്ബെൽ രോഗം">
പിഗ്ബെൽ രോഗം

മലിനമാക്കപ്പെട്ട ഭക്ഷ്യവസ്തുക്കളിൽ നിന്നു പകരുന്ന രോഗമാണിത്.ഇറച്ചി ഉത്പന്നങ്ങൾ,ഇറച്ചിക്കറി എന്നിവയിലുള്ള "ക്ലോസ്ട്രിഡിയം പെർഫ്രിഞ്ചൻസ് ടൈപ്പ് -സി" എന്ന ബാക്ടീരിയയാണ് രോഗഹേതു.പന്നിയിലും മനുഷ്യനിലുമാണ് രോഗബാധ കൂടുതലും കണ്ടുവരുന്നത്.
പനി,വയറുവേദന,വയറിളക്കം,ഛർദ്ദി എന്നിവയാണ്. മൃഗങ്ങളിൽ രോഗലക്ഷണങ്ങൾ കാണാറില്ല.രോഗലക്ഷണങ്ങൾ അധികകാലം തുടർന്നാൽ രോഗിയുടെ നില ഗുരുതരമാകും.


</doc>
<doc id="408031" url="https://ml.wikipedia.org/wiki?curid=408031" title="സ്റ്റാർ ട്രെക്ക് ബിയോണ്ട്">
സ്റ്റാർ ട്രെക്ക് ബിയോണ്ട്

ജസ്റ്റിൻ ലിൻ സംവിധാനം ചെയ്ത ഒരു 2016 അമേരിക്കൻ സയൻസ് ഫിക്ഷൻ സാഹസിക ചലച്ചിത്രമാണ് സ്റ്റാർ ട്രെക്ക് ബിയോണ്ട്. ജീൻ റോഡ്ഡെബെറി നിർമ്മിച്ച സ്റ്റാർ ട്രെക്ക് ടെലിവിഷൻ പരമ്പരയെ അടിസ്ഥാനമാക്കി സൈമൺ പെഗ്, ഡഗ് ജംഗ് എന്നിവർ ചേർന്ന് എഴുതിയതാണ് ഈ ചിത്രം. സ്റ്റാർ ട്രെക്ക് ഫിലിം ഫ്രാഞ്ചൈസിലെ പതിമൂന്നാമത്തേയും സ്റ്റാർ ട്രെക്ക് (2009), സ്റ്റാർ ട്രെക്ക് ഇൻറ്റു ഡാർക്ക്നസ് (2013) തുടർച്ചയും, സ്റ്റാർ ട്രെക്ക് റീബൂട്ട് പരമ്പരയിലെ മൂന്നാം ചിത്രവുമാണ് ഇത്. ക്രിസ് പൈൻ, സാക്കറി ക്വിന്റോ എന്നിവർ യഥാക്രമം ക്യാപ്റ്റൻ ജെയിംസ് ടി. കിർക്ക്, കമാൻഡർ സ്പോക്ക് എന്നീ വേഷങ്ങൾ തുടർന്ന് അഭിനയിച്ചു. സൈമൺ പെഗ്, കാൾ അർബൻ, സോയി സാൽദാന, ജോൺ ചോ, ആന്റൺ യെൽച്ചിൻ എന്നിവരും പഴയ വേഷങ്ങളിൽ തിരിച്ചെത്തി. 2016 ജൂണിൽ മരണപ്പെടുന്നതിന് മുൻപ് യെൽച്ചിൻ അഭിനയിച്ച അവസാന ചിത്രങ്ങളിൽ ഒന്നായിരുന്നു ഇത്. ഇദ്രിസ് ആൽബ, സോഫിയ ബൂട്ടല്ല, ജോ തസ്ലീം, ലിഡിയ വിൽസൻ എന്നിവരും പ്രത്യക്ഷപ്പെടുന്നു. 

2016 ജൂലായ് 7 ന് വാൻകൂവറിൽ മുഖ്യ ചിത്രീകരണം തുടങ്ങി. 2016 ജൂലായ് 7 ന് സിഡ്നിയിൽ ആദ്യമായി പ്രദർശിപ്പിക്കപ്പെട്ട ഈ ചിത്രം 2016 ജൂലായ് 22 ന് പാരമൗണ്ട് പിക്ചേഴ്സാണ് അമേരിക്കയിൽ റിലീസ് ചെയ്തത്. ഈ സിനിമ റിലീസ് ചെയ്യുന്നതിന് ഒരു മാസം മുൻപാണ് മരിച്ച യെൽച്ചിന്റെയും, പ്രീ പ്രൊഡക്ഷൻ വേളയിൽ മരിച്ച മുൻ സ്റ്റാർ ട്രെക്ക് ചിത്രങ്ങളിലെ അഭിനേതാവ് ലിയോനാർഡ് നിമോയ് എന്നിവരുടെ സ്മരണക്കായി ഈ ചിത്രം സമർപ്പിച്ചു. ചിത്രം ബോക്സ് ഓഫീസിൽ 343.5 മില്യൺ ഡോളർ നേടി, നിരൂപകർ അതിന്റെ പ്രകടനങ്ങളും, ആക്ഷൻ രംഗങ്ങളും, സംഗീത സ്കോറുകളും, വിഷ്വൽ ഇഫക്റ്റുകളും.പ്രകീർത്തിച്ചു. 89-ാമത് അക്കാദമി അവാർഡിൽ, മികച്ച മേക്കപ്പിനും ഹെയർസ്റ്റൈലിങ്ങ് ഇനത്തിൽ അക്കാദമി അവാർഡിന് നാമനിർദ്ദേശം ചെയ്യപ്പെട്ടു. 



</doc>
<doc id="408034" url="https://ml.wikipedia.org/wiki?curid=408034" title="ഇങ്വാർ കാംപ്രാഡ്">
ഇങ്വാർ കാംപ്രാഡ്

Feodor Ingvar Kamprad (; 30 March 1926 – 27 January 2018) ഒരു സ്വീഡിഷ് വ്യവസാ- യിയായിരുന്നു ഇങ്വാർ കാംപ്രാഡ് . ബഹുരാഷ്ട്ര ഫർണിച്ചർ കുത്തക ഇകിയ.(IKEA)യുടെ സ്ഥാപകനാണ്.  1976 മുതൽ 2014 വരെ സ്വിറ്റ്സർലാൻഡിലാണ് ജീവിച്ചത്. മരിക്കുമ്പോൾ  യൂറോപിലെ ഏറ്റവും വലിയ രണ്ടാമത്തെ ധനികനായിരുന്നു.

2018 ജനുവരി 27ന് സ്വീഡനിലെ വസതിയിലായിരുന്നു മരണം.91 വയസ്സായിരുന്നു.



</doc>
<doc id="408038" url="https://ml.wikipedia.org/wiki?curid=408038" title="സെന്റിനിയൽ ലൈറ്റ്">
സെന്റിനിയൽ ലൈറ്റ്

1901 മുതൽ തെളിഞ്ഞുകൊണ്ടു ലോകത്തിലെ ഏറ്റവും ദീർഘകാലം വെളിച്ചമേകിയ ലൈറ്റ് ബൾബാണ് സെന്റിനിയൽ ലൈറ്റ്. കാലിഫോർണിയയിലെ ലിവർമോർ 4550 ഈസ്റ്റ് അവന്യൂവിലാണ് സ്ഥാപിച്ചിട്ടുള്ളത്. ലിവർമോർ-പ്ലീസാന്റോൺ ഫയർ ഡിപ്പാർട്ട്മെന്റ് ആണ് ഇത് സംരക്ഷിക്കുന്നത്. ഗിന്നസ് ബുക്ക് ഓഫ് വേൾഡ് റെക്കോഡ്സ് 
, റിപ്ലീസ് ബിലിവ് ഇറ്റ് നോട്ട് നോട്ട്!, ജനറൽ ഇലക്ട്രിക് എന്നിവർ ഈ നേട്ടം അംഗീകരിച്ചിട്ടുണ്ട്. പിന്നീട് നിർമിച്ച ലൈറ്റ് ബൾബുകളിൽ ഒരു നിശ്ചിത കാലത്തിന് ശേഷം കെടുവരാൻ ആസൂത്രണം ചെയ്തിട്ടുണ്ട് എന്ന ആരോപണത്തിന് തെളിവായി ഇത് പലപ്പോഴും പരാമർശിക്കപ്പെടാറുണ്ട്.

സെന്റിനൽ ലൈറ്റ് യഥാർത്ഥത്തിൽ ഒരു 30-വാട്ട് അല്ലെങ്കിൽ 60 വാട്ട് ബൾബ് ആയിരുന്നു, എന്നാൽ ഇപ്പോൾ വളരെ മങ്ങി, 4-വാട്ട് വെളിച്ചം രാത്രിയിൽ പുറത്തുവിടുന്നു.1890 കളുടെ അന്ത്യത്തിൽ ഷെൽബി ഇലക്ട്രിക് കമ്പനി, കാർബൺ-ഫിൽമെൻറ് ഉപയോഗിച്ച് കൈകൊണ്ട് നിർമിച്ച ഒരു സാധാരണ ലൈറ്റ് ബൾബ് ആണ് ഇത്. 1901 ൽ ഡെനിസ് ബെർണൽ, തന്റെ ഉടമസ്ഥതയിലുള്ള ബെർലിൻ ലിവർമോർ പവർ ആൻഡ് വാട്ടർ കമ്പനി വിറ്റപ്പോൾ അതിനൊപ്പം നല്‌കിയതാണ് ഈ ബൾബ് എന്ന് പറയപ്പെടുന്നു. അക്കാലത്തെ അഗ്നിശമന സേനാംഗങ്ങൾ ഈ കഥയെ ശരിവെച്ചിരുന്നു.

കുറഞ്ഞത് നാല് സ്ഥലങ്ങളിൽ ബൾബ് തൂക്കിയിട്ടുണ്ടെന്ന് തെളിവുകൾ സൂചിപ്പിക്കുന്നു. യഥാർത്ഥത്തിൽ 1901 ൽ എൽ സ്ട്രീറ്റിൽ ഒരു ഹോസ് കാർട്ട് ഹൌസിലാണ് ഇത് തൂക്കിയിരുന്നത്. തുടർന്ന് ലിവർമോറിലെ ഡോർട്ടൗണിലെ ഗാരേജിലേക്ക് മാറ്റി സ്ഥാപിച്ചു. 
തീയും പോലീസ് വകുപ്പുകളും ഏകോപിച്ചപ്പോൾ പുതുതായി നിർമ്മിക്കപ്പെട്ട സിറ്റി ഹാളിലേക്ക് വീണ്ടും മാറ്റി സ്ഥാപിച്ചു. 

1972 ൽ റിപ്പോർട്ടർ മൈക് ഡൺസ്റ്റാണാണ് ബൾബിന്റെ അസാധാരണമായ ദീർഘകാലം ശ്രദ്ധിച്ചത്. ലിവർമോറിൽ ദീർഘകാലം
ജീവിച്ചവരെ ഏതാനും ആഴ്ചകൾ അഭിമുഖം നടത്തിയ ശേഷം അദ്ദേഹം ഈ കണ്ടെത്തൽ 
ട്രൈ വാലി ഹെറാൾഡിൽ പ്രസിദ്ധീകരിച്ചു. ഗിന്നസ് ബുക്ക് ഓഫ് വേൾഡ് റെക്കോർഡ്സ്, റിപ്ലിയുടെ ബിലിവിറ്റ് ഇറ്റ് നോട്ട്, ജനറൽ ഇലക്ട്രിക് എന്നിവയുമായി ഡൺസ്റ്റൻ ബന്ധപ്പെട്ടു. ഇവരെല്ലാം ഇക്കാര്യം സ്ഥിരീകരിച്ചു. ഓൺ ദി റോഡ് വിത്ത് ചാൾസ് കുറാൾട്ട് എന്ന സിബിഎസ് ടിവി പരിപാടിയിലും ഈ ലേഖനം പരാമർശിക്കപ്പെട്ടു.  



</doc>
<doc id="408044" url="https://ml.wikipedia.org/wiki?curid=408044" title="കലാമണ്ഡലം ഗീതാനന്ദൻ">
കലാമണ്ഡലം ഗീതാനന്ദൻ

കേരളത്തിലെ ഒരു ഓട്ടൻ തുള്ളൽ കലാകാരനായിരുന്നു കലാമണ്ഡലം ഗീതാനന്ദൻ. രാജ്യത്തിനകത്തും പുറത്തുമായി അയ്യായരത്തിലധികം വേദികളിൽ ഓട്ടംതുള്ളൽ അവതരിപ്പിച്ചുണ്ട്. നിരവധി സിനിമകളിലും വേഷമിട്ടു. 33 വർഷം കേരള കലാമണ്ഡലത്തിൽ അദ്ധ്യാപകനായിരുന്നു. നാല്പതുവർഷക്കാലമായി തുള്ളൽ അഭ്യസിപ്പിക്കുന്ന ഗീതാനന്ദന് ആയിരത്തോളം ശിഷ്യന്മാരുണ്ട്. 

2018 ജനുവരി 28ന് തൃശ്ശൂർ ഇരിങ്ങാലക്കുടയ്ക്കടുത്തുള്ള അവിട്ടത്തൂർ മഹാശിവക്ഷേത്രത്തിൽ ഓട്ടൻതുള്ളൽ അവതരിപ്പിക്കുന്നതിനിടെ കുഴഞ്ഞുവീണുമരിച്ചു.



</doc>
<doc id="408052" url="https://ml.wikipedia.org/wiki?curid=408052" title="കർണാല പക്ഷിസങ്കേതം">
കർണാല പക്ഷിസങ്കേതം

മഹാരാഷ്ട്രയിലെ റായ്ഗഡ് ജില്ലയിൽ പൻവേൽ താലൂക്കിൽ സ്ഥിതി ചെയ്യുന്ന ഒരു പക്ഷിസങ്കേതമാണ് കർണാല പക്ഷിസങ്കേതം. മുംബൈ നഗരത്തിൽ നിന്ന് എകദേശം 60 കിലോമീറ്റർ ദൂരെയാണ് ഇതിന്റെ സ്ഥാനം.
തുടക്കത്തിൽ 4.45 ചതുരശ്രകിലോമീറ്ററായിരുന്ന ഇതിന്റെ വിസ്തൃതി 2003-ൽ വികസിപ്പിച്ച് 12.11 ചതുരശ്രകിലോമീറ്ററാക്കുകയുണ്ടായി. ഫണൽ ഹിൽ എന്നറിയപ്പെടുന്ന ഒരു കുന്നും അതിനുചുറ്റുമുള്ള വനപ്രദേശവുമാണ് ഈ പക്ഷിസങ്കേതത്തിന്റെ ഭൂമിക. കുന്നിന്റെ നെറുകയിലായി കർണാല കോട്ട സ്ഥിതി ചെയ്യുന്നു.

222-ലേറെ ഇനം പക്ഷികളെ ഇവിടെ കണ്ടുവരുന്നു. ഇവയിൽ 161 എണ്ണം ഇവിടെ വസിക്കുന്നവയും മറ്റുള്ളവ അതിഥികളുമാണ്. അതിഥികളിൽ 46 എണ്ണം ശീതകാലത്തെ ദേശാടനപ്പക്ഷികളും മൂന്നെണ്ണം പ്രജനനകാലത്ത് എത്തുന്നവയും ആണ്. ഏഴോളം ഇനങ്ങൾ കർണാലയെ ദേശാടനത്തിലെ ഇടക്കാലതാവളം ആക്കുന്നു. സ്ഥിരതാവളമില്ലാത്ത അഞ്ച് ഇനങ്ങളെയും ഇവിടെ കാണാം. പശ്ചിമഘട്ടത്തിൽ മാത്രം കണ്ടുവരുന്ന നീലഗിരി മരപ്രാവ്, നീലത്തത്ത, കോഴിവേഴാമ്പൽ, ചിന്നക്കുട്ടുറുവൻ, കൊമ്പൻ വാനമ്പാടി, ചെറുതേൻകിളി തുടങ്ങിയ പക്ഷികൾ ഇവിടെയുണ്ട്.
ചാരക്കുരുവി, തീക്കാക്ക, കുഞ്ഞൻ പൊന്മാൻ, എറിയൻ, തവിടൻ നെല്ലിക്കോഴി തുടങ്ങിയ അപൂർവ ഇനങ്ങളും ഈ പക്ഷിസങ്കേതത്തിൽ കാണപ്പെടുന്നു.
114 ഇനം ചിത്രശലഭങ്ങളും ഇവിടെയുണ്ട്. ഇവിടെ സ്ഥിരവാസമില്ലെങ്കിലും അപൂർവ്വമായി പുള്ളിപ്പുലികളെയും കണ്ടുവരുന്നു.

പൻവേൽ നഗരത്തിൽ നിന്നും 12 കിലോമീറ്റർ അകലെയാണിത്. മുംബൈ-പൂന ഹൈവേയിൽ നിന്ന് അൽപ്പം മാറി, മുംബൈ-ഗോവ ഹൈവേയുടെ അരികിലാണിതിന്റെ സ്ഥാനം. പൻവേൽ എസ്.ടി. സ്റ്റാന്റിൽ നിന്നും ഇതുവഴി പോകുന്ന ബസ്സുകൾ സുലഭമാണ്. ഏറ്റവുമടുത്തുള്ള പ്രധാന റെയിൽവേ സ്റ്റേഷൻ പൻവേൽ ആണ്. ഏറ്റവുമടുത്തുള്ള വിമാനത്താവളം മുംബൈ ഛത്രപതി ശിവാജി വിമാനത്താവളം ആണ്.


</doc>
<doc id="408059" url="https://ml.wikipedia.org/wiki?curid=408059" title="ആൻതോസയാനിൻ">
ആൻതോസയാനിൻ

ആൻതോസയാനിൻ (anthocyans; from Greek: ("anthos") ജലത്തിൽ ലയിക്കുന്നതും പിഎച്ചിനെ ആശ്രയിച്ച് ചുവപ്പ്, പർപ്പിൾ, നീല എന്നീ നിറങ്ങളിൽ ഫേനത്തിൽ കാണപ്പെടുന്ന വർണ്ണവസ്തുവാണിത്. ബ്ലൂബെറി, റാസ്ബെറി, ബ്ലാക്ക് റൈസ്, ബ്ലാക്ക് സോയ്ബീൻ തുടങ്ങിയ സസ്യാഹാരങ്ങളിൽ ധാരാളമായി ആൻതോസയാനിൻ കാണപ്പെടുന്നു. ശരത്കാലത്ത് കാണപ്പെടുന്ന ഇലകളുടെ നിറത്തിന് കാരണം ആൻതോസയാനിൻ ആണ്. 

"See Anthocyanidins article".


</doc>
<doc id="408062" url="https://ml.wikipedia.org/wiki?curid=408062" title="ഡൈയാന്തസ്">
ഡൈയാന്തസ്

ഡൈയാന്തസ് (Greek for ‘flower of God’) യൂറോപ്പിലും, ഏഷ്യയിലും കാണപ്പെടുന്ന 300- ലധികം വർഗ്ഗത്തിൽപ്പെട്ട സപുഷ്പികളായ സസ്യങ്ങളുൾപ്പെടുന്ന കാരിയോഫില്ലേലെസ് നിരയിലും കാരിയോഫില്ലേസിയേ കുടുംബത്തിലുൾപ്പെട്ട ഒരു ജീനസ്സാണ്. കാർണേഷൻ (D. caryophyllus), പിങ്ക് (D. plumarius and related species), സ്വീറ്റ് വില്യം (D. barbatus) എന്നിവ പൊതുവായ പേരുകളാണ്. ക്രൈസ്റ്റ് പാഷന്റെ മുന്നറിയിപ്പായി ഈ പൂക്കളെ ചിത്രീകരിക്കുന്നു. ക്രൈസ്തവ ഐതിഹ്യമനുസരിച്ച്, മറിയം ക്രൂശീകരണത്തിൽ കരയുമ്പോൾ ഈ പൂവ് ആദ്യമായി പ്രത്യക്ഷപ്പെട്ടു എന്നു വിശ്വസിക്കുന്നു. പുഷ്പങ്ങളുടെ ഭാഷയിൽ, പിങ്ക് ഡൈയാന്തസ് ധൈര്യത്തിന്റെ പ്രതീകമായി ഉപയോഗിക്കുന്നു.




</doc>
<doc id="408064" url="https://ml.wikipedia.org/wiki?curid=408064" title="അമരാൻത്">
അമരാൻത്

കോസ്മോപൊളിറ്റൻ ജീനസിൽപ്പെട്ട ഏകവർഷി അല്ലെങ്കിൽ കുറച്ചു വർഷങ്ങൾ മാത്രം ജീവിക്കുന്ന ചിരസ്ഥായി സസ്യമാണ് അമരാൻത് . അമരാൻത് ഇനങ്ങളിൽ ചിലത് സിറിയൽ, അലങ്കാരച്ചെടി, ഇലക്കറി എന്നിവയ്ക്കായി ഉപയോഗിക്കുന്നുണ്ടെങ്കിലും ഇവയിൽ കൂടുതലും വേനൽക്കാല കളകൾ ആണ്. സാധാരണയായി ഇതിനെ പിഗ് വീട് എന്നും വിളിക്കുന്നു.

Species include:



</doc>
<doc id="408066" url="https://ml.wikipedia.org/wiki?curid=408066" title="പിഗ് വീട്">
പിഗ് വീട്

പിഗ് വീട് കള സസ്യങ്ങളിൽപ്പെട്ടതാണ്. പ്രധാനമായും ഇത് പന്നിയുടെ കാലിത്തീറ്റയായി ഉപയോഗിക്കുന്നു.



</doc>
<doc id="408076" url="https://ml.wikipedia.org/wiki?curid=408076" title="ബെറ്റാനിൻ">
ബെറ്റാനിൻ

ബെറ്റാനിൻ അല്ലെങ്കിൽ ബീറ്റ്റൂട്ട് റെഡ് ചുവന്ന ഗ്ലൈക്കോസൈഡിക് ഫുഡ് ഡൈ ബീറ്റ്റൂട്ടിൽ നിന്നാണ് ലഭിക്കുന്നത്. ബെറ്റാനിഡിനിലെ ഒരു ഗ്ലൂക്കോസ് മോളിക്യൂളിനെ ഹൈഡ്രോളിസിസ് ചെയ്യുമ്പോൾ അഗ്ലൈക്കോൺ ലഭിക്കുന്നു. ഫുഡ് അഡിറ്റീവിൽ ഇതിന്റെ ഇ-നമ്പർ E162 ആകുന്നു. ഓക്സിജൻ, ചൂട്, പ്രകാശം ഇവയാൽ ബെറ്റാനിൻ വിധേയപ്പെടുമ്പോൾ വിഘടനം സംഭവിക്കുന്നു. അതിനാൽ തണുത്ത് ഉറയുന്ന വസ്തുക്കളിലും അധിക കാലം സൂക്ഷിക്കാൻ കഴിയാത്ത വസ്തുക്കളിലും മാത്രമാണ് ഇത് ഉപയോഗിക്കുന്നത്. ബെറ്റാനിൻ, പഞ്ചസാര കൂടുതൽ തോതിൽ അടങ്ങിയിരിക്കുന്നതിനാൽ പാസ്റ്ററീകരണം പ്രക്രിയയിൽ നിലനിൽക്കാൻ സാധിക്കുന്നു. ഉയർന്ന ജലകണികളുള്ളതോ, മെറ്റൽ കാറ്റയോണുകളുടെ (ഉദാ: ഇരുമ്പ്, കോപ്പർ) സാന്നിധ്യമുണ്ടെങ്കിലോ വസ്തുക്കളിൽ ഓക്സിജനുമായുള്ള വിധേയത്വം ഇതിന് കൂടുതൽ ആയിരിക്കും. ജീവകം സി (അസ്കോർബിക് ആസിഡ്) പോലുള്ള ആന്റിഓക്സിഡന്റുകളിലും ഫുഡ് അഡിറ്റീവ്സ് പോലുള്ള സീക്വസ്ട്രാൻസിലും കൂടെ സുരക്ഷിതമായ പാക്കേജ് സൗകര്യമുണ്ടെങ്കിൽ മുകളിൽ സൂചിപ്പിച്ചിരിക്കുന്ന പ്രക്രിയ കുറയുന്നതായി കാണപ്പെടുന്നു. ബെറ്റാനിൻ നിർജ്ജലാവസ്ഥയിൽ ഓക്സിജന്റെ സാന്നിധ്യത്തിലും സ്ഥിരമായിരിക്കും. 

ബെറ്റാനിന്റെ നിറം അതിന്റെ pH നെ ആശ്രയിച്ചിരിക്കുന്നു. pH നാലിനും അഞ്ചിനും ഇടയിലാണെങ്കിൽ ബ്രൈറ്റ് ബ്ലൂയിഷ്-റെഡ് ആയിരിക്കും. pH വർദ്ധിക്കുന്നതനുസരിച്ച് ബ്ളു-വയലറ്റ് ആയിമാറുന്നു. ഒരിക്കൽ pH ആൽക്കലൈൻ ആകുമ്പോൾ ഹൈഡ്രോളിസിസ് വഴി ബെറ്റാനിന് വിഘടനം സംഭവിക്കുന്നു. അതിന്റെ ഫലമായി യെല്ലോ-ബ്രൗൺ നിറമായി മാറുന്നു. 

ബെറ്റാനിൻ ബെറ്റാലെയ്ന്റെ വർണ്ണവസ്തുവാണ്. ബെറ്റാനിനോടൊപ്പം ഐസോബെറ്റാനിൻ, പ്രോബെറ്റാനിൻ, നിയോബെറ്റാനിൻ, എന്നിവയുടെ സാന്നിദ്ധ്യവും കാണപ്പെടുന്നു. ഇൻഡിക ക്സാൻതിൻ, വൾഗ ക്സാൻതിൻ എന്നിവയാണ് ബീറ്റ്റൂട്ടിൽ കാണപ്പെടുന്ന മറ്റുവർണ്ണവസ്തുക്കൾ.

ബീറ്റ്റൂട്ടിന്റെ നീരിൽ നിന്നാണ് ബെറ്റാനിൻ സാധാരണയായി ലഭിക്കുന്നത്. ചുവന്ന ബീറ്റ്റൂട്ടിൽ നിന്ന് ലഭിക്കുന്ന ബെറ്റാനിന്റെ ഗാഢത 300–600 mg/kg ആണ്. കള്ളിച്ചെടി, സ്വിസ് കർഡ്, അമരാൻത് സസ്യത്തിലെ ഇലകളിൽ നിന്നെടുത്ത നീര് എന്നീ ഭക്ഷ്യ ഉറവിടങ്ങളിൽ നിന്നും ബെറ്റാനിൻ, ബെറ്റാലെയ്ൻ എന്നിവ ലഭിക്കുന്നുണ്ട്. 
ഐസ്ക്രീം, ലളിത പാനീയങ്ങളുടെ പൊടികൾ എന്നിവയിൽ സാധാരണയായി നിറം ചേർക്കാനുള്ള വസ്തുവായി ബെറ്റാനിൻ ഉപയോഗിക്കുന്നു. കൂടാതെ മിഠായി നിർമ്മാണം, കേക്കു നിർമ്മാണത്തിലെ ഐസിംഗ് ഉണ്ടാക്കാനും, ഷുഗർ കോട്ടിംഗിനും, ഫ്രൂട്ട് അല്ലെങ്കിൽ ക്രീം ഫില്ലിംഗിനും ഉപയോഗിക്കുന്നു. കാൻഡീസിന്റെ നിർമ്മാണത്തിൽ അവസാനഘട്ടത്തിലും ഉപയോഗിക്കുന്നു. തക്കാളി സൂപ്പിലും ബേക്ക് ചെയ്തെടുക്കുന്ന വസ്തുക്കളിലും ഉപയോഗിക്കുന്നു. കളറിംഗ് ഏജന്റ് ആയി ഉപയോഗിക്കുന്നതിൽ ക്ലിനിക്കൽ ഫുഡ് അലർജി ഉണ്ടാക്കുന്നതായി ഇതുവരെയും തെളിയിയ്ക്കപ്പെട്ടിട്ടില്ല. ഇറച്ചിയ്ക്ക് നിറം കൊടുക്കാനും സോസുകളുടെ നിർമ്മാണത്തിലും ഉപയോഗിക്കുന്നു. 


</doc>
<doc id="408078" url="https://ml.wikipedia.org/wiki?curid=408078" title="കെ. എൻ. ഗോവിന്ദാചാര്യ">
കെ. എൻ. ഗോവിന്ദാചാര്യ

കോടിപകം നീലമേഘാചാര്യ ഗോവിന്ദാചാര്യ(ജനനം: 2 May 1943) രാഷ്ട്രീയ സ്വയംസേവക സംഘം പ്രചാരകനും സൈദ്ധാന്തികനുമാണ്. ഭാരതീയ ജനതാ പാർട്ടിയുടെ ജനറൽ സെക്രട്ടറിയായിരുന്നെങ്കിലും ഇപ്പോൾ പാർട്ടി അംഗമല്ല


</doc>
<doc id="408079" url="https://ml.wikipedia.org/wiki?curid=408079" title="അഗ്ലൈക്കോൺ">
അഗ്ലൈക്കോൺ

ഹൈഡ്രജൻ ആറ്റം ഗ്ലൈക്കോസൈഡിൽ നിന്ന് ഒരു ഗ്ലൈക്കോസിൽ ഗ്രൂപ്പിനെ മാറ്റുമ്പോൾ കിട്ടുന്ന സംയുക്തമാണ് അഗ്ലൈക്കോൺ. ഉദാഹരണത്തിന് കാർഡിയാക് ഗ്ലൈക്കോസൈഡിന്റെ അഗ്ലൈക്കോൺ സ്റ്റീറോയ്ഡ് ഗ്രൂപ്പാണ്. ഫൈറ്റോകെമിക്കലിന്റെ ക്ളാസ്സുകളിൽ അഗ്ലൈക്കോണും ഗ്ലൈക്കോസൈഡും ചേർന്ന് പോളിഫിനോൾസ് ഉണ്ടാകുന്നു.



</doc>
<doc id="408089" url="https://ml.wikipedia.org/wiki?curid=408089" title="ഡി. രാജ">
ഡി. രാജ

തമിഴ്നാട്ടിൽ നിന്നുള്ള കമ്മ്യൂണിസ്റ്റ് പാർട്ടി ഓഫ് ഇന്ത്യ (CPI) നേതാവാണ് ദുരൈസ്വാമി രാജ. തമിഴ്നാട്ടിലെ വെല്ലൂർ ആണ് സ്വദേശം. 1994 മുതൽ 2019 വരെ പാർട്ടി നാഷണൽ സെക്രട്ടറിയായിരുന്നു. തമിഴ്നാട് നിന്നുള്ള രാജ്യസഭാംഗമായിരുന്നു. സി.പി.ഐ. നേതാവും, മലയാളിയും, ദേശീയ മഹിളാ ഫെഡറേഷൻ അഖിലേന്ത്യാ ജനറൽ സെക്രട്ടറിയുമായ ആനി രാജയാണ് ഭാര്യ. 

തമിഴ്‌നാട്ടിലെ വെല്ലൂർ ജില്ലയിലെ ചിത്തത്തൂരിൽ 1949 ജൂൺ 3 ന് ഒരു ദലിത് കുടുംബത്തിലാണ് ദോരൈസ്വാമി രാജയുടെ ജനനം . പിതാവ് പി.ദോരൈസ്വാമിയും അമ്മ നായഗവും ഭൂരഹിത കാർഷിക തൊഴിലാളികളായിരുന്നു. കുടുംബത്തിന്റെ മോശം സാമ്പത്തിക സ്ഥിതി കാരണം അദ്ദേഹം ജീവിതത്തിൽ നിരവധി ബുദ്ധിമുട്ടുകൾ നേരിട്ടിരുന്നു. സമീപത്ത് നിന്ന് സ്കൂൾ വിദ്യാഭ്യാസം പൂർത്തിയാക്കിയ അദ്ദേഹം ജി.ടി.എം.യിൽ നിന്ന് സയൻസ് ബിരുദം (ബി.എസ്.സി) പൂർത്തിയാക്കി. വെല്ലൂരിലെ സർക്കാർ അധ്യാപക കോളേജിൽ നിന്ന് കോളേജ്, ഗുഡിയാട്ടം, വിദ്യാഭ്യാസ ബിരുദം (ബിഎഡ്). തന്റെ ഗ്രാമത്തിലെ ആദ്യത്തെ ബിരുദധാരിയായിരുന്നു അദ്ദേഹം.

കോളേജ് പഠനകാലത്ത് ഓൾ ഇന്ത്യാ സ്റ്റുഡൻറ്സ് ഫെഡറേഷനിൽ ചേർന്ന വിദ്യാർത്ഥി രാഷ്ട്രീയത്തിൽ സജീവമായി. പിന്നീട് ആൾ ഇന്ത്യാ യൂത്ത് ഫെഡറേഷന്റെ നേതാവായി. 1975 മുതൽ 1980 വരെ തമിഴ്‌നാട് സംസ്ഥാന സെക്രട്ടറിയായിരുന്നു. പിന്നീട് 1985 മുതൽ 1990 വരെ ഓൾ ഇന്ത്യ യൂത്ത് ഫെഡറേഷൻ ദേശീയ കൗൺസിലിന്റെ ജനറൽ സെക്രട്ടറിയായി തിരഞ്ഞെടുക്കപ്പെട്ടു. ദേശീയ സെക്രട്ടറിയായി. 1994 ൽ കമ്മ്യൂണിസ്റ്റ് പാർട്ടി ഓഫ് ഇന്ത്യ (സിപിഐ) 2019 വരെ ആ സ്ഥാനത്ത് തുടർന്നു. 2019 ജൂലൈ 21 ന് സിപിഐയുടെ ദേശീയ കൗൺസിൽ അദ്ദേഹത്തെ പാർട്ടിയുടെ ജനറൽ സെക്രട്ടറിയായി തിരഞ്ഞെടുത്തു.

2007 ജൂലൈയിൽ തമിഴ്‌നാട്ടിൽ നിന്ന് രാജ്യസഭയിലേക്ക് ഡി രാജ ആദ്യമായി തിരഞ്ഞെടുക്കപ്പെട്ടു. 2013 ൽ വീണ്ടും തിരഞ്ഞെടുക്കപ്പെട്ടു. സയൻസ് ആൻഡ് ടെക്നോളജി കമ്മിറ്റി, പരിസ്ഥിതി, വനം സംബന്ധിച്ച കമ്മിറ്റി, മനുഷ്യ മന്ത്രാലയത്തിന്റെ കൺസൾട്ടേറ്റീവ് കമ്മിറ്റി തുടങ്ങി വിവിധ പാർലമെന്ററി കമ്മിറ്റികളിൽ അംഗമായിരുന്നു. റിസോഴ്‌സ് ഡെവലപ്‌മെന്റ്, പാർലമെന്റ് ഹൗസ് കോംപ്ലക്‌സിലെ സുരക്ഷാ കാര്യങ്ങളെക്കുറിച്ചുള്ള സംയുക്ത പാർലമെന്ററി കമ്മിറ്റി, ചട്ടങ്ങളുടെ കമ്മിറ്റി, പൊതു ആവശ്യങ്ങൾക്കുള്ള കമ്മിറ്റി, ആഗോളതാപനവും കാലാവസ്ഥാ വ്യതിയാനവും സംബന്ധിച്ച പാർലമെന്ററി ഫോറം, എത്തിക്സ് കമ്മിറ്റി, ആഭ്യന്തര സമിതി അംഗം, പട്ടികജാതിക്കാരുടെ ക്ഷേമ സമിതി, പട്ടികജാതി ഗോത്രവർഗക്കാർ, വിദേശകാര്യ മന്ത്രാലയത്തിന്റെ കൺസൾട്ടേറ്റീവ് കമ്മിറ്റി, പാർലമെന്റ് ഹൗസ്‌ കോംപ്ലക്സിലെ ഭക്ഷ്യ പരിപാലനത്തിനുള്ള സംയുക്ത സമിതി, ഹൈക്കോടതികളുടെ വാണിജ്യ വിഭാഗം പരിശോധിക്കുന്നതിനുള്ള സെലക്ട് കമ്മിറ്റി, പാർലമെന്റ് അംഗം ലോക്കൽ ഏരിയ ഡെവലപ്‌മെന്റ് സ്‌കീം (എം‌പുഎൽ‌ഡുഎസ്), ഉപസമിതി ശത്രു സ്വത്തിന്റെ വിവിധ വ്യവസ്ഥകൾ പരിശോധിക്കുക (ഭേദഗതിയും മൂല്യനിർണ്ണയവും) രണ്ടാം ബിൽ, കമ്മിറ്റി ആഭ്യന്തരകാര്യങ്ങൾ, ആരോഗ്യ, കുടുംബക്ഷേമ സമിതി തുടങ്ങിയവ.

രാഷ്ട്രീയ, ഔദ്യോഗിക പ്രതിനിധി സംഘത്തിന്റെ ഭാഗമായി 25 ലധികം വിദേശ രാജ്യങ്ങൾ അദ്ദേഹം സന്ദർശിച്ചു.

തന്റെ എ.ഐ.വൈ.എഫ് കാലഘട്ടത്തിൽ കേരളത്തിലെ കണ്ണൂരിൽ നിന്നുള്ള വനിതാ എ.ഐ.വൈ.എഫ് നേതാവായ അനിയമ്മയെ അദ്ദേഹം കണ്ടുമുട്ടി. 1990 ജനുവരി 7 ന് ലളിതമായ ഒരു മതേതര കമ്മ്യൂണിസ്റ്റ് വിവാഹ ചടങ്ങിൽ അവർ വിവാഹിതരായി. സുപുഐയുടെ വനിതാ വിഭാഗമായ നാഷണൽ ഫെഡറേഷൻ ഓഫ് ഇന്ത്യൻ വിമൻ (എൻ‌എഫ്‌ഐഡബ്ല്യു) ജനറൽ സെക്രട്ടറിയാണ് ആനി രാജ. 
മകൾ അപരാജിത രാജ ജവഹർലാൽ നെഹ്‌റു സർവകലാശാലയിൽ പൊളിറ്റിക്കൽ സയൻസിൽ പിഎച്ച്ഡി ചെയ്യുന്നു.




</doc>
<doc id="408093" url="https://ml.wikipedia.org/wiki?curid=408093" title="ഹരെൺ പാണ്ഡ്യ">
ഹരെൺ പാണ്ഡ്യ

ഗുജറാത്ത് ആഭ്യന്തര മന്ത്രിയായിരുന്നു ഹരെൺ പാണ്ഡ്യ.2003-ൽ,അഹമ്മദാബാദിൽ പ്രഭാതസവാരികഴിഞ്ഞ് സ്വന്തം കാറിൽ കൊല്ലപ്പെട്ടതായി കാണപ്പെട്ടു (കൊലപാതകം നടന്നത് അവിടംതന്നെയാണോ എന്നത്  സംശയാസ്പദമാണ്).
ഗുജറാത്ത് മുൻ മുഖ്യമന്ത്രി കേശുഭായ് പട്ടെലിന്റെ അടുത്ത അനുയായിയായിരുന്നു. 

തന്നെ വ്യാജ ഏറ്റുമുട്ടലിലൂടെ ഇല്ലാതാക്കാൻ ഗൂഢാലോചന നടക്കുന്നുവെന്ന വിശ്വഹിന്ദു പരിഷത്ത് വർക്കിങ് പ്ര...
Read more: http://www.deshabhimani.com/news/national/praveen-thogadiya/699788


</doc>
<doc id="408094" url="https://ml.wikipedia.org/wiki?curid=408094" title="കേശുഭായ് പട്ടേൽ">
കേശുഭായ് പട്ടേൽ

ഗുജറാത്ത് മുഖ്യമന്ത്രിയും ഭാരതീയ ജനതാ പാർട്ടി നേതാവുമായിരുന്നു കേശുഭായ് പട്ടേൽ


</doc>
<doc id="408095" url="https://ml.wikipedia.org/wiki?curid=408095" title="രാജഗോപാൽ പി. വി.">
രാജഗോപാൽ പി. വി.

ഗാന്ധിയൻ പീസ് ഫൗണ്ടേഷൻ മുൻ വൈസ് ചെയർമാനും ഏകതാ പരിഷത്ത് സ്ഥാപകാംഗവുമാണ് രാജഗോപാൽ പി. വി.

2014ൽ, അദ്ദേഹം രാഷ്ട്രീയ ഉത്ഗ്രധനത്തിനുള്ള ഇന്ദിരാഗാന്ധി നാഷണൽ അവാർഡ് ലഭിച്ചു. he received the Indira Gandhi Award for National Integration, an award granted annually by the ഇന്ത്യൻ നാഷണൽ കോൺഗ്രസ് പാർട്ടി എല്ലാവർഷവും ഭാരതീയ സാമൂഹ്യരംഗത്തെ മികച്ച സേവനത്തിനു നൽകുന്ന അവാർഡ് ആണിത്. 


</doc>
<doc id="408097" url="https://ml.wikipedia.org/wiki?curid=408097" title="അന്ധകൻ">
അന്ധകൻ

പുരാണത്തിൽ പരാമർശിക്കുന്ന ഒരു അസുരനാണ് അന്ധകൻ.
ശിവനോടുള്ള പ്രേമത്താൽ ഒരിക്കൽ പാർവ്വതി ശിവന്റെ കണ്ണുകൾ രണ്ടും കൈകൊണ്ടു പൊത്തിയടച്ചു. നിമിഷാർദ്ധനേരത്തെ ആ പ്രക്രിയയിൽ പ്രപഞ്ചമാകെ ഇരുളിലാണ്ടതായി ഐതിഹ്യം പറയുന്നു. ആ അന്ധകാരത്തിൽ നിന്ന് ഒരു ദിവ്യശിശു ജന്മമെടുക്കുകയും ചെയ്തു. അന്ധകാരത്തിൽ ജനിച്ചവനായതുകൊണ്ട് ശിവൻ ആ കുഞ്ഞിന് അന്ധകൻ എന്നു പേരിട്ടു. ആ സമയത്ത് പുത്രകാമനയോടെ ശിവനെ തപസ്സു ചെയ്തുകൊണ്ടിരുന്ന ഹിരണ്യാക്ഷന് ആ ശിശുവിനെ ശിവൻ നൽകി. അവനെ ഉത്തമപുത്രനായി വളർത്തണം എന്ന വാക്കോടെയായിരുന്നു ആ ദാനം.


</doc>
<doc id="408105" url="https://ml.wikipedia.org/wiki?curid=408105" title="ന്യൂ അയർലൻഡ് (ദ്വീപ്)">
ന്യൂ അയർലൻഡ് (ദ്വീപ്)

ന്യൂ അയർലൻഡ് പ്രവിശ്യ, മുമ്പ് ന്യൂ മെക്ക്ലെൻബർഗ് (ജർമൻ: നീ-മെക്ക്ലെൻബർഗ്), പാപുവ ന്യൂ ഗിനിയയിലെ വടക്കുകിഴക്കൻ പ്രവിശ്യയാണ്.

ന്യൂ അയർലണ്ട് ആണ് ഏറ്റവും വലിയ ദ്വീപ്.

സെന്റ് മത്തീയാസ് ഗ്രൂപ്പ് (മുസ്സാവു, എമിറാവു), ന്യൂ ഹാനോവർ, ഡജൂൽ, തബാർ ഗ്രൂപ്പ് (ടബാർ, ടാറ്റു, സിമ്പേരി), ലിഹിർ, ടംഗ ഗ്രൂപ്പ് (മലേൻഡോക്ക്, ബോങ്), ഫെനി ദ്വീപുകൾ (അംബ്രോസ്, ബാഷേല), അൻർ.

പ്രവിശ്യയുടെ ഭൂവിസ്തൃതി 9560 കി.മീ² ആണ്. ന്യൂ അയർലണ്ട് പ്രവിശ്യയിലെ എക്സ്ക്ലൂസിക് ഇക്കണോമിക് സോൺ (EEZ) ലെ കടൽ പ്രദേശം ഏകദേശം 230,000 ച.കി.മീ ആണ്.


</doc>
<doc id="408106" url="https://ml.wikipedia.org/wiki?curid=408106" title="സൂഓലോങ്">
സൂഓലോങ്

അന്ത്യ ജുറാസിക് കാലത്തു ജീവിച്ചിരുന്ന ഒരു തെറാപ്പോഡ വിഭാഗം ദിനോസർ ആണ് സൂഓലോങ്. ചൈനയിൽ നിന്നും ആണ് ഫോസിൽ കണ്ടു കിട്ടിയിട്ടുള്ളത് .

ഇരുകാലി ദിനോസർ ആയിരുന്നു ഇവ , ഏകദേശം മൂന്ന് മീറ്റർ നീളവും അറുപതു കിലോ ഭാരവും ആണ് കണക്കാക്കിയിട്ടുള്ളത് . 2016 ൽ ആണ് ഇത് തിട്ടപ്പെടുത്തിയത് .


</doc>
<doc id="408114" url="https://ml.wikipedia.org/wiki?curid=408114" title="ഡ്രാക്കൻകുലിയാസിസ്">
ഡ്രാക്കൻകുലിയാസിസ്

മനുഷ്യരിലും മൃഗങ്ങളിലും കാണുന്ന ഒരു പരാദരോഗമാണ് ഡ്രാക്കൻകുലോസിസ്.കുടിവെള്ള സ്രോതസ്സുകൾ മലിനമാക്കപ്പെറ്റുടുന്നതിലൂടെയാണ് ഈ രോഗം പകരുന്നത്. ജലസ്രോതസ്സുകളിൽ കാണപ്പെടുന്ന സൈക്ലോപുകളാണ് രോഗസംക്രമണത്തെ സഹായിക്കുന്നത്.ഡ്രാഗൺവിരയുടെ (ഗിനി വിര)ലാർവകളിലൂടെയാണ് ഈ രോഗം പകരുന്നത്.
മനുഷ്യനിൽ വിര ബാധിച്ചുകഴിഞ്ഞാൽ രോഗം പ്രത്യക്ഷപ്പെടാൻ 14 മാസങ്ങൾ വരെയെടുക്കാം.പനി തളർച്ച,തലചുറ്റൽ, ഛർദി,കണ്ണിനു താഴെ നീർവീക്കം ഇവ ചില ലക്ഷണങ്ങൾ ആണ്.ശരീരത്തിൽ തടിപ്പുകളും വൃണവും ഉണ്ടാകാം.പൂർണ്ണവളർച്ചയെത്തിയ പെൺവിരകൾ ത്വക്കിനടിയിലൂടെ ഇഴഞ്ഞു നീങ്ങുന്നതും കാണാം.


</doc>
<doc id="408116" url="https://ml.wikipedia.org/wiki?curid=408116" title="ഹിസ്റ്റോപ്ലാസ്മാ രോഗം">
ഹിസ്റ്റോപ്ലാസ്മാ രോഗം

അതിതീവ്രമല്ലാത്ത ഒരു പൂപ്പൽ രോഗമാണിത്."ഡാർലിങ് രോഗം" എന്നും പേരുണ്ട്. ചികിത്സ തേടുന്നില്ലെങ്കിൽ മാരകമാകാവുന്ന ഈ രോഗം പ്രധാനമായും ശ്വാസകോശത്തെ ബാധിക്കുന്നു.രോഗപ്രതിരോധ ശേഷി കുറഞ്ഞ കുട്ടികൾ,മുതിർന്നവർ ഇതിനു ഇരയാകാറുണ്ട്.പക്ഷികൾ ഈ രോഗം പകർത്തുന്നതായിക്കാണുന്നു. പ്ലീഹയെ ബാധിക്കുന്ന വീക്കം ഇതിന്റെ മറ്റൊരു ലക്ഷണമാണ്. ആളൊഴിഞ്ഞ കെട്ടിടങ്ങൾ,ഗുഹകൾ,മണ്ണുമായി ബന്ധപ്പെട്ട് തൊഴിലെടുക്കുന്നവർ എന്നിവരിലാണ് രോഗസാദ്ധ്യത കൂടുതൽ.


</doc>
<doc id="408117" url="https://ml.wikipedia.org/wiki?curid=408117" title="ഗിയാർഡിയ രോഗം">
ഗിയാർഡിയ രോഗം

വികസ്വര രാജ്യങ്ങളിൽ വ്യാപകമായിട്ടുള്ള ഒരു പരാദരോഗമാണ് ഗിയാർഡിയ രോഗം അഥവാ ബീവർപ്പനി.ചെറിയകുട്ടികളെ ബാധിച്ചാൽ മരണസാദ്ധ്യത കൂടുതലാണ്. മലിനജലസ്രോതസ്സുകളിൽ നിന്നു വെള്ളം ഉപയോഗിക്കുന്നവരിലാണ് രോഗം പകരുന്നത്.തലവേദനയും വയറിളക്കവും ആണ് പ്രധാന ലക്ഷണം. ശരീരത്തിൽ നിന്നും ജലാംശം വളരെ വേഗം നഷ്ടപ്പെട്ട് രോഗി തീരെ അവശനാകുന്നത് മറ്റൊരു ലക്ഷണമാണ്. വ്യക്തിശുചിത്വം പാലിക്കുകയാണ് രോഗം തടയാനുള്ള പ്രധാനമാർഗ്ഗം.

</doc>
<doc id="408118" url="https://ml.wikipedia.org/wiki?curid=408118" title="ഏരപ്പള്ളി പ്രസന്ന">
ഏരപ്പള്ളി പ്രസന്ന

ഏരപ്പള്ളി പ്രസന്ന(ഇ.എ.എസ് പ്രസന്ന-ജ:22 മെയ് 1940) മുൻ ഇന്ത്യൻ ക്രിക്കറ്റ് കളിക്കാരനും സ്പിന്നറുമാണ്. "ഇന്ത്യൻ ചതുഷ്ക സ്പിൻ സംഘം" എന്നു വിളിക്കപ്പെടുന്ന വൃന്ദത്തിലെ ഒരാളുമാണ് പ്രസന്ന.ബിഷൻ സിങ് ബേദി, ബി.എസ്.ചന്ദ്രശേഖർ, ശ്രീനിവാസ് വെങ്കട്ടരാഘവൻ എന്നിവരായിരുന്നു മറ്റു മൂന്നുപേർ.


</doc>
<doc id="408124" url="https://ml.wikipedia.org/wiki?curid=408124" title="ബി.എസ്. ചന്ദ്രശേഖർ">
ബി.എസ്. ചന്ദ്രശേഖർ

മുൻ ഇന്ത്യൻ ക്രിക്കറ്റ് കളിക്കാരനും സ്പിന്നറുമാണ് ബി. എസ്. ചന്ദ്രശേഖർ(ജ: 17 മെയ് 1945 മൈസൂർ). ഇന്ത്യൻ ചതുഷ്ക സ്പിൻ സംഘം എന്നു വിളിക്കപ്പെടുന്ന വൃന്ദത്തിലെ ഒരാളുമാണ് ബി.എസ്.ചന്ദ്രശേഖർ.ബിഷൻ സിങ് ബേദി,ഏരപ്പള്ളി പ്രസന്ന, ശ്രീനിവാസ് വെങ്കട്ടരാഘവൻ എന്നിവരായിരുന്നു മറ്റു മൂന്നുപേർ.


</doc>
<doc id="408130" url="https://ml.wikipedia.org/wiki?curid=408130" title="മുക്ക കടൽത്തീരം">
മുക്ക കടൽത്തീരം

മുക്ക ബീച്ച് Mukka beach കർണ്ണാടക സംസ്ഥാനത്തെ ദക്ഷിണ കന്നഡ ജില്ലയിലെ മംഗലാപുരത്തെ ഒരു ബീച്ചാണ്. അറേബ്യൻ കടലിന്റെ തീരത്താണിതു കിടക്കുന്നത്.

സ്വർണ്ണനിറമുള്ള മുക്ക ബീച്ചിൽ വലിയ ചൂളമരങ്ങൾ കാണാനാവും. ഒരു പഴയ ലൈറ്റ് ഹൗസും ഇവിടെയുണ്ട്. 

മംഗലാപുരത്തിന്റെ ഗ്രാമീണപ്രദേശത്താണ് മുക്ക ബീച്ച് സ്ഥിതിചെയ്യുന്നത്. നാഷണൽ ഇൻസ്റ്റിട്യൂട്ട് ഓഫ് ടെക്നോളജിയുടെ സുറത്കൽ കാമ്പസ്സിന്റെ വടക്കൻ ഭാഗത്ത് ആണീ ബീച്ച് സ്ഥിതിചെയ്യുന്നത്. ദേശീയ പാത 66 മായി ബന്ധിച്ചിരിക്കുന്നു. മുക്ക വില്ലേജ് വികാസം പ്രാപിച്ച പട്ടണമാണ്. 

സിറ്റി ബസ്സിൽ (No. 2A) സ്റ്റേറ്റ് ബാങ്ക് സ്റ്റോപ്പിൽ നിന്നും മുക്ക ബീച്ചിൽ എത്താം.


</doc>
<doc id="408131" url="https://ml.wikipedia.org/wiki?curid=408131" title="ലാന്റ് ഫാൾ ദ്വീപ്">
ലാന്റ് ഫാൾ ദ്വീപ്

ലാന്റ് ഫാൾ ദ്വീപ് Landfall Island ഇന്ത്യൻ കേന്ദ്രഭരണപ്രദേശമായ ആൻഡമാൻ നിക്കോബാർ ദ്വീപുസമൂഹങ്ങളിൽ ഏറ്റവും വടക്കേയറ്റത്തു കിടക്കുന്ന ദ്വീപ്.
ഇത് ഈ പ്രദേശത്തിലെ വടക്കും മദ്ധ്യഭാഗത്തുമുള്ള ആൻഡമാൻ ഭരണഭാഗമായ ജില്ലയിൽപ്പെട്ടതാണ്. ഈ ദ്വീപ് പോർട്ട്ബ്ലെയറിൽനിന്ന് അകലെയാണ്. ബർമ്മയിൽനിന്നും  km ആണു ദൂരം. ഇത് കരി ആദിവാസികളുടെ സങ്കേതമാണ്.

2004ൽ നടന്ന സുനാമി ഈ ദ്വീപിനേയും സാരമായി ബാധിച്ചു. ഇത് ഈ ദ്വീപിന്റെ അടിസ്ഥാനപരമായ  മാറ്റമുണ്ടാക്കി. 

ഈ ദ്വീപ് സ്ഥിതിചെയ്യുന്നത്, ഇന്ത്യയുടെ വടക്കൻ ആൻഡമാൻ ദ്വീപിന്റെയും മ്യാന്മാറിന്റെ കോക്കോസ് ദ്വീപിനും ഇടയിലാണ് സ്ഥിതിചെയ്യുന്നത്. ദ്വീപ് ചെറുതും ഏതാണ്ട് വിസ്തീർണ്ണമുള്ളതാണ്.

രാഷ്ട്രീയമായി ലാൻഡ്ഫാൾ ദ്വീപ്, മറ്റു കുട്ടികളിൽ. പൊലീസ് സ്റ്റേഷന്റെ അടുത്താണീ ഗ്രാമം.

ഈ ദ്വീപിനെ ഡിഗ്ലിപൂർ ദ്വീപുമായി ബന്ധിപ്പിക്കാന്മ്പ്പിക്കാൻ                                                                                                                   .

ഒരേയൊരു ഗ്രാമം മാത്രമേയുള്ളു. There is only one village. 
According to the 2011 census of India, the effective literacy rate (i.e. the literacy rate of population excluding children aged 6 and below) is 100%.



</doc>
<doc id="408167" url="https://ml.wikipedia.org/wiki?curid=408167" title="കർണാല കോട്ട">
കർണാല കോട്ട

മഹാരാഷ്ട്രയിൽ പൻവേൽ നഗരത്തിൽ നിന്നും 12 കിലോമീറ്റർ അകലെയുള്ള ഒരു പഴയ കോട്ടയാണ് കർണാല കോട്ട. കർണാല പക്ഷിസങ്കേതത്തിന്റെ ഉള്ളിലായാണ് ഇത് സ്ഥിതി ചെയ്യുന്നത്.
ദേവഗിരി യാദവരുടെയും(1248–1318) തുഗ്ലക്ക് രാജവംശത്തിന്റെയും(1318–1347) കീഴിൽ എ.ഡി. 1400-നും മുൻപായി പണികഴിപ്പിക്കപ്പെട്ടതാണ് ഈ കോട്ട എന്ന് കരുതപ്പെടുന്നു. കൊങ്കൺ മേഖലയുടെ വടക്കുഭാഗത്തെ ജില്ലകളുടെ തലസ്ഥാനമായി കർണാല വർത്തിച്ചിരുന്നു. പിന്നീട് ഗുജറാത്ത് സുൽത്താനത്തിന്റെ കീഴിലായ ഈ ഭാഗം 1540-ൽ അഹമ്മദ് നഗറിലെ നൈസാം ഷാ കീഴടക്കി. ഈ കോട്ട തിരിച്ചു പിടിക്കുവാൻ ഗുജറാത്ത് സുൽത്താൻ പോർച്ചുഗീസുകാരുടെ സഹായം തേടി. പോർച്ചുഗീസ് കമാന്റ്ററായ ഡോം ഫ്രാൻസിസ്കോ ഡി മെനെൻസെസ് 500 പടയാളികളെ അയച്ച് കോട്ട വീണ്ടെടിത്തു. പിന്നീട് ഇത് ഗുജറാത്ത് സുൽത്താന്റെ കീഴിലായിരുന്നുവെങ്കിലും പോർച്ചുഗീസുകാരും കോട്ട ഉപയോഗപ്പെടുത്തി. പരാജയത്തിൽ കുപിതനായ നൈസാം ഷാ 5000 പടയാളികളെ ഉപയോഗിച്ച് കോട്ടയും പരിസരപ്രദേശങ്ങളും കീഴടക്കുവാൻ ശ്രമിച്ചുവെങ്കിലും വിജയിച്ചില്ല. എന്നാൽ സാംഗ്ലി, കർണാല എന്നീ കോട്ടകൾ അത്ര തന്ത്രപ്രധാനമല്ല എന്നുകണ്ട പോർച്ചുഗീസ് വൈസ്രോയി വർഷം 17,500 രൂപ വാടക നിശ്ചയിച്ച് ഈ കോട്ട നൈസാം ഷായ്ക്ക് തന്നെ കൈമാറി. 

1670-ൽ ശിവാജി ഈ കോട്ട കീഴടക്കി. അദ്ദേഹത്തിന്റെ മരണശേഷം 1680-ൽ ഔറംഗസേബ് ഇത് പിടിച്ചെടുത്തു. 1740-ൽ ഈ കോട്ട പേഷ്വാ ഭരണത്തിൻ കീഴിലായി. പിന്നീട് 1818-ൽ ബ്രിട്ടീഷുകാർ കീഴറ്റക്കും വരെ ഈ കോട്ട കില്ലേദാർ അനന്തറാവുവിന്റെ ഭരണത്തിലായിരുന്നു .
പൻവേൽ നഗരത്തിൽ നിന്നും 12 കിലോമീറ്റർ അകലെയാണിത്. മുംബൈ-പൂന ഹൈവേയിൽ നിന്ന് അൽപ്പം മാറി, മുംബൈ-ഗോവ ഹൈവേയുടെ അരികിലാണിതിന്റെ സ്ഥാനം. പൻവേൽ എസ്.ടി. സ്റ്റാന്റിൽ നിന്നും ഇതുവഴി പോകുന്ന ബസ്സുകൾ സുലഭമാണ്. ഏറ്റവുമടുത്തുള്ള പ്രധാന റെയിൽവേ സ്റ്റേഷൻ പൻവേൽ ആണ്. ഏറ്റവുമടുത്തുള്ള വിമാനത്താവളം മുംബൈ ഛത്രപതി ശിവാജി വിമാനത്താവളം ആണ്.


</doc>
<doc id="408175" url="https://ml.wikipedia.org/wiki?curid=408175" title="വാൾകേശ്വർ ക്ഷേത്രം">
വാൾകേശ്വർ ക്ഷേത്രം

മുംബൈ നഗരത്തിൽ മലബാർ ഹില്ലിനടുത്ത് വാൾകേശ്വർ എന്ന സ്ഥലത്ത് സ്ഥിതി ചെയ്യുന്ന പ്രശസ്തമായ ഒരു ഹിന്ദു ക്ഷേത്രമാണ് വാൾകേശ്വർ ക്ഷേത്രം. ബാൺഗംഗ ക്ഷേത്രം എന്ന പേരിലും ഇത് അറിയപ്പെടുന്നു. ഈ ക്ഷേത്രത്തിലെ പ്രധാന പ്രതിഷ്ഠ ശിവനാണ്
1127-ൽ സിൽഹാരാ രാജവംശത്തിന്റെ ഭരണകാലത്ത് ഒരു മന്ത്രിയായിരുന്ന ലക്ഷ്മൺ പഭു പണികഴിപ്പിച്ചതാണ് ഈ ക്ഷേത്രവും കൂടെയുള്ള ബാൺഗംഗ ക്ഷേത്രക്കുളവും. 16-ആം നൂറ്റാണ്ടിൽ പോർച്ചുഗീസുകാർ ഈ ക്ഷേത്രം നശിപ്പിക്കുകയുണ്ടായി. രാമ കാമത്ത് എന്ന വ്യാപാരി 1715-ൽ ഇത് പുനർനിർമ്മിച്ചു. ബാൺഗംഗ ക്ഷേത്രക്കുളത്തിനു ചുറ്റുമായി നിരവധി ചെറുക്ഷേത്രങ്ങൾ പിൽക്കാലത്ത് രൂപം കൊണ്ടു. 1860-കളോടെ ഈ ക്ഷേത്രം നിരവധി ഭക്തരെ ആകർഷിച്ചു തുടങ്ങി. ഇതിന്റെ പരിസരങ്ങളിലായി അമ്പതോളം ധർമ്മശാലകൾ പണികഴിക്കപ്പെട്ടു . 
ലക്ഷ്മൺ പഭുവും രാമ കാമത്തും ഗൗഡസാരസ്വത ബ്രാഹ്മണർ ആയിരുന്നു. ഇന്നും ക്ഷേത്രത്തിന്റെ അവകാശം ഗൗഡസാരസ്വത ബ്രാഹ്മണരുടെ ഒരു ട്രസ്റ്റിൽ നിക്ഷിപ്തമാണ്.


</doc>
<doc id="408176" url="https://ml.wikipedia.org/wiki?curid=408176" title="ബിലോക്സി, മിസിസ്സിപ്പി">
ബിലോക്സി, മിസിസ്സിപ്പി

ബിലോക്സി, അമേരിക്കൻ ഐക്യനാടുകളിലെ മിസിസിപ്പി സംസ്ഥാനത്ത് ഹാരിസൺ കൌണ്ടിയിൽ സ്ഥിതിചെയ്യന്ന ഒരു നഗരമാണ്. 2010 ലെ അമേരിക്കൻ ഐക്യനാടുകളിലെ സെൻസസ് പ്രകാരമുള്ള ഈ നഗരത്തിലെ ആകെ ജനസംഖ്യ 44,054 ആയിരുന്നു. 2016 ൽ ഈ സംഖ്യ 45,975. ആയതായി കണക്കുകൂട്ടിയിരിക്കുന്നു. സമീപ നഗരമായ ഗൾഫ്പോർട്ടിനൊപ്പം ചേർന്ന് ഈ നഗരം ഹാരിസൺ കൗണ്ടിയുടെ കൗണ്ടി സീറ്റെന്ന സ്ഥാനം അലങ്കരിക്കുന്നു. ആദ്യമായി ഇവിടെ കുടിയേറ്റം നടത്തിയ യൂറോപ്യന്മാർ, ഫ്രഞ്ചുകാരായിരുന്നു.

ഗൾഫ്പോർട്ട്-ബിലോക്സി മെട്രോപോളിറ്റൻ പ്രദേശം, ഗൽഫ്പോർട്ട്-ബിലോക്സി-പാസ്കഗൂള, മിസിസ്സിപ്പി കംബൈൻഡ് സ്റ്റാറ്റിസ്റ്റിക്കൽ മേഖലയുടെ ഭാഗമാണ് ഈ നഗരം. കത്രീന ചുഴലിക്കൊടുങ്കറ്റിനു മുമ്പ് ജാക്സൺ, ഗൾഫ്പോർട്ട് എന്നിവയ്ക്കു പിന്നിൽ ഇതു മിസിസ്സിപ്പിയിലെ മൂന്നാമത്തെ വലിയ നഗരമായിരുന്നു.  ചുഴലിക്കൊടുങ്കാറ്റിന്റെ ഫലമായുണ്ടായ വ്യാപകമായ നാശവും വെള്ളപ്പൊക്കവും മൂലം അനവധി പ്രദേശവാസികൾ അഭയാർത്ഥികളായി നഗരം വിട്ടുപോയിരുന്നു. കത്രീനയ്ക്കു ശേഷം ബിലോക്സി നഗരത്തിലെ ജനസംഖ്യ ഗണ്യമായി കുറയുകയും ഇത് ജനസംഖ്യാടിസ്ഥാനത്തിൽ ഹറ്റീസ്ബർഗ്ഗ്, സൌത്താവെൻ എന്നിവയെ പിന്നിലാക്കി സംസ്ഥാനത്തെ അഞ്ചാമത്തെ നഗരമായി മാറുകയും ചെയ്തു. ബിലോക്സിയുടെ ബീച്ച് ഫ്രണ്ട് ഭാഗം നേരിട്ട് മിസിസിപ്പി ജലസന്ധിയിലേയ്ക്കു (മിസിസിപ്പി സൌണ്ട്) തിരിഞ്ഞിരിക്കുന്നു. തീരത്തുനിന്നകലെയായും മെക്സിക്കോ ഉൾക്കടലിലുമായും ബാരിയർ ദ്വീപുകൾ ചിതറിക്കിടക്കുന്നു. യു.എസ്. എയർഫോർസ് റിസർവ്വിന്റെ 81 ട്രെയിനിംഗ് വിഭാഗത്തിന്റേയും 403d വിഭാഗത്തിന്റേയും ആസ്ഥാനമായ കീസ്ലർ എയർ ഫോർസ് ബെയിസ് നഗരത്തിനുള്ളിലായി സ്ഥിതിചെയ്യുന്നു.

1699 ൽ ഫ്രഞ്ച് കുടിയേറ്റക്കാർ മിസിസ്സിപ്പിയിലെ ഇന്നത്തെ ഓഷൻ സ്പിംഗിൽ ഉൾപ്പെടുന്നതും അക്കാലത്ത് ഫ്രഞ്ച് ലൂയിസിയാനയിൽപ്പെട്ടിരുന്നതുമായ ഫോർട്ട് മൌറെപ്പാസിൽ ആദ്യത്തെ സ്ഥിരമായ  കോളനി  രൂപീകരിക്കുകയും കോളനിയ്ക്ക് ഓൾഡ് ബിലോക്സി എന്നു നാമകരണം നടത്തുകയും ചെയ്തു. ഫ്രഞ്ച് കോളനി സ്ഥാപകനായിരുന്ന പിയർ ലെ മെയ്നെ ഡിൽബെർവില്ലെയുടെ നിർദ്ദേശപ്രകാരമായിരുന്നു കുടിയേറ്റക്കാരെ നയിച്ചിരുന്നത്.  1559 ലും പിന്നീട് 1698 ലുമായി സ്പെയിൻകാരാൽ സ്ഥാപിതമായ പെൻസകോളയ്ക്കു സമീപമുള്ള പെർഡിഡോ നദി, ലാ ലൂയിസിയാനെയെ സ്പാനിഷ് ഫ്ലോറിഡിയിൽനിന്നു വേർതിരിച്ചിരുന്നു.

ബിലോക്സിയുടെ പേര്, പ്രാദേശിക ഭാഷക്കാരായ അമേരിക്കൻ ഇന്ത്യൻ ഗോത്രവർഗ ഭാഷയുടെ ഫ്രഞ്ചുഭാഷയിലെ ഒരു ലിപ്യന്തരണമായ "Bilocci" എന്നായിരുന്നു. ഏകദേശം 1710/1725 കളിലെ ഭൂപടങ്ങളിൽ ‘ഫോർട്ട് മൌറെപ്പാസ്’ എന്നതിനൊപ്പം ഉപയോഗിച്ചിരുന്നു . ഇംഗ്ലീഷിൽ ഇത് പലപ്പോഴും “Fort Bilocci ” എന്നുപയോഗിച്ചിരുന്നു.

1720-ൽ ഫ്രെഞ്ച് ലൂയിസിയാനയുടെ ഭരണ തലസ്ഥാനം മൊബൈൽ (അല്ലെങ്കിൽ ‘ലാ മൊബൈൽ’) നഗരത്തിൽനിന്ന് ബിലോക്സി (അല്ലെങ്കിൽ "Bilocci") എന്ന സ്ഥലത്തേക്ക് മാറ്റി സ്ഥാപിക്കപ്പെട്ടു.  ന്യൂ ഫ്രാൻസിന്റെ ഭാഗമായിരുന്ന ഫ്രഞ്ച് ലൂയിസിയാന കൊളോണിയൽ കാലഘട്ടത്തിൽ “ലാ ലൂയിസിയാന” എന്ന ഫ്രഞ്ചുപേരിലാണ് അറിയപ്പെട്ടിരുന്നത്.  ഫ്രാൻസിലെ ലൂസിയാന, ന്യൂ ഫ്രാൻസിന്റെ ഭാഗമായത് കൊളോണിയൽ കാലഘട്ടത്തിലെ ഫ്രെഞ്ചിൽ ‘ലാ ല്യൂസിയാനെ’ എന്നായിരുന്നു. ആധുനിക കാലഘട്ടത്തിൽ ഐക്യനാടുകളിലെ സംസ്ഥാനമായ ലൂയിസിയാനയുമായി വേർതിരിച്ചറിയുന്നതിനായ് പുതിയ കാലഘട്ടത്തിൽ ഇത് “ലാ ലൂയിസിയാനെ ഫ്രാങ്കായിസെ” എന്നറിയപ്പെടുന്നു.

തിരമാലകളെയും ചുഴലിക്കാറ്റിനെയും ഭയന്ന് കൊളോണിയൽ ഗവർണറായിരുന്ന ബിയെൻവില്ലെ 1722-ൽ ഫ്രഞ്ച് ലൂയിസിയാനയുടെ തലസ്ഥാനം ബിലോക്സിയിൽ നിന്ന് 1718-1720 കാലഘട്ടത്തിൽ ഈ ഉപയോഗത്തിനുവേണ്ടി നിർമ്മിച്ച  പുതിയ ഉൾനാടൻ തുറമുഖ നഗരമായ ലാ ന്യൂവെല്ല-ഓർലിയൻസിലേയ്ക്ക് (ന്യൂ ഓർലിയൻസ്) മാറ്റി സ്ഥാപിച്ചു.  ഗൾഫ് കോസ്റ്റിൽ നിന്ന് മിസിസ്സിപ്പി നദിയ്ക്കു ഉപരിഭാഗത്ത് ഏകദേശം 125 മൈൽ അകലെയാണ് ന്യൂ ഓർലിയൻസ്  സ്ഥിതിചെയ്യുന്നത്.

1763-ൽ ഏഴ് വർഷ യുദ്ധം/ഫ്രെഞ്ച്, ഇന്ത്യൻ യുദ്ധങ്ങൾ എന്നിവയിൽ ബ്രിട്ടൻ വിജയിച്ചപ്പോൾ പാരീസ് ഉടമ്പടിയുടെ ഭാഗമായി ഫ്രാൻസിന് ന്യൂ ഓർലിയൻസ് ഒഴികെയുള്ള മിസിസിപ്പി നദിയുടെ കിഴക്കുള്ള കോളനികൾ ബ്രിട്ടീഷുകാർക്ക് വിട്ടുകൊടുക്കേണ്ടതായിവന്നു. അതേസമയംതന്നെ, മിസ്സിസ്സിപ്പിയുടെ പടിഞ്ഞാറുള്ള ഫ്രഞ്ച് കോളനിയും, ന്യൂ ഓർലിയൻസും ഫോണ്ടെയിൻബ്ലൌ ഉടമ്പടിയുടെ ഭാഗമായി സ്പെയിനിലേയ്ക്കും വിട്ടു നൽകേണ്ടിവന്നു.


</doc>
<doc id="408181" url="https://ml.wikipedia.org/wiki?curid=408181" title="അലസ്സിയ കാറ">
അലസ്സിയ കാറ

അലസ്സിയ കാറാസ്സിയോളോ (ജനനം ജൂലൈ 11, 1996), പ്രൊഫഷണലായി അലസ്സിയ കാറ ()
എന്നറിയപ്പെടുന്ന ഒരു കനേഡിയൻ ഗായികയും, ഗാനരചയിതാവുമാണ്.

കവർ ഗാനങ്ങളുമായി കരിയർ ആരംഭിച്ച കാറ 
ഡെഫ് ജാം റെക്കോർഡിങ്ങുകളുമായി കരാറിൽ ഒപ്പിട്ട ശേഷം ഹിയർ എന്ന തന്റെ ആദ്യ സിംഗിൾ ഇറക്കി. കനേഡിയൻ ഹോട്ട് 100 ചാർട്ടിൽ പത്തൊൻപതാം സ്ഥാനത്ത് എത്തി. യുഎസിൽ ഈ ഗാനം തുടക്കത്തിൽ തണുത്ത പ്രതികരണമാണ് നേടിയതെങ്കിലും സാവധാനം പുരോഗമിച്ച് ബിൽബോർഡ് ഹോട്ട് 100 ചാർട്ടിൽ അഞ്ചാം സ്ഥാനം വരെയെത്തി.  

കാറയുടെ ആദ്യ സ്റ്റുഡിയോ ആൽബം, നോ-ഇറ്റ്-ഓൾ (2015), കനേഡിയൻ ആൽബങ്ങളുടെ ചാർട്ടിൽ എട്ടാമതും അമേരിക്കൻ ഐക്യനാടുകളിലെ ബിൽബോർഡ് 200 പട്ടികയിൽ ഒൻപതാം സ്ഥാനത്തും എത്തി. ആൽബത്തിന്റെ മൂന്നാം സിംഗിൾ, "സ്‌കാഴ്‌സ് ടു യുവർ ബ്യൂട്ടിഫുൾ", 2016 ൽ ബിൽബോർഡ് ഹോട്ട് 100 ചാർട്ടിൽ എട്ടാം സ്ഥാനത്തെത്തി. 2017 ൽ, കാറ, നിർമ്മാതാവായ സെഡ്ഡുമായി ചേർന്ന് സ്റ്റേ എന്ന സിംഗിൾ പുറത്തിറക്കുകയും റാപ്പർ ലോജിക്കിന്റെ 1800-273-8255 എന്ന ഗാനത്തിൽ പ്രത്യക്ഷപ്പെട്ടു. 2018 ൽ മികച്ച പുതിയ ആർട്ടിസ്റ്റിനുള്ള പുരസ്കാരം നേടുകവഴി തന്റെ ആദ്യ ഗ്രാമി പുരസ്‌കാരം കാറ നേടി. 

! Year
! Association
! Category
! Nominee / work
! Result
! class="unsortable" | 



</doc>
<doc id="408183" url="https://ml.wikipedia.org/wiki?curid=408183" title="ഫെയറി ക്വീൻ എക്സ്പ്രെസ്">
ഫെയറി ക്വീൻ എക്സ്പ്രെസ്

ഫെയറി ക്വീൻ എക്സ്പ്രെസിനെ ഈസ്റ്റ് ഇൻഡ്യൻ റെയിൽവേ 22 ക്ലാസ്സ് എന്നാണറിയപ്പെടുന്നത്.1855-ൽ നിർമ്മിച്ച ആവിയെഞ്ചിനുള്ള തീവണ്ടിയാണിത്. റിവാരി റെയിൽവേ ഹെറിറ്റേജ് മ്യൂസിയത്തിലാണിത് കിടക്കുന്നത്. ഡൽഹിയിൽ നിന്ന് രാജസ്ഥാനിലെ ആൽവാറിലേക്ക് ഇത് വിനോദ സർവീസ് നടത്തുന്നു. റിവാരി നഗരത്തിൽനിന്ന് ഓരോ മാസവും രണ്ടാം ശനിയാഴ്ചയാണ് സർവീസ് നടത്തുന്നത്. 2017-ലെ അവസാനത്തെ സർവീസ് നടത്തിയത് ഫെബ്രുവരി 11-ന് ആയിരുന്നു. അടുത്ത പ്രവർത്തനം ആരംഭിക്കുന്നത് ഒക്ടോംബർ 14-ൽ തുടങ്ങി ഏപ്രിൽ 2018 വരെ ഇത് തുടരും. സർവീസ് നടത്തുന്ന ലോകത്തിലെ ഏറ്റവും പഴയ ആവിയെഞ്ചിൻ തീവണ്ടിയായ ഫെയറി ക്വീൻ 1998-ലെ ഗിന്നസ്ബുക്കിലെ പട്ടികയിലുൾപ്പെടുത്തിയിട്ടുണ്ട്.ഇത് നിർമ്മിച്ചത് 1855-ൽ ഇംഗ്ലണ്ടിലെ കിറ്റ്സൺ, തോംസൺ ആൻഡ് ഹെവിറ്റ്സൺ അറ്റ് ലീഡ്സ് ആണ്. ഇതിന്റെ ഉടമസ്ഥാവകാശം ഈസ്റ്റ് ഇന്ത്യാ കമ്പനിയ്ക്കായിരുന്നു. അവർ ഇതിനെ സർവീസിനായി വെസ്റ്റ്ബംഗാളിലെ കൽക്കട്ടയിൽ എത്തിയ്ക്കുകയായിരുന്നു. ഈ തീവണ്ടിയിൽ 60 യാത്രക്കാർക്ക് സഞ്ചരിക്കാൻ സാധിയ്ക്കുന്നു.

</doc>
<doc id="408186" url="https://ml.wikipedia.org/wiki?curid=408186" title="റിവാരി റെയിൽവേ ഹെറിറ്റേജ് മ്യൂസിയം">
റിവാരി റെയിൽവേ ഹെറിറ്റേജ് മ്യൂസിയം

റിവാരി റെയിൽവേ ഹെറിറ്റേജ് മ്യൂസിയം ഇന്ത്യയിലെ ഹരിയാന സംസ്ഥാനത്തിലെ റിവാരി നഗരത്തിലാണ് സ്ഥിതിചെയ്യുന്നത്.1893-ലാണ് ഇത് നിർമ്മിക്കപ്പെട്ടത്. 1855-ൽ നിർമ്മിച്ച ആവിയെഞ്ചിനുള്ള തീവണ്ടിയായ ഫെയറി ക്വീൻ എക്സ്പ്രെസ് ഇവിടെയാണ് സൂക്ഷിച്ചിരിക്കുന്നത്.റെവാരി റെയിൽവേ സ്റ്റേഷന്റെ പ്രവേശന കവാടത്തിൽ നിന്ന് 400 മീറ്റർ (1,300 അടി) വടക്ക്, ഗുഡ്ഗാവിൽ നിന്ന് 50 കിലോമീറ്റർ (31 മൈൽ), ന്യൂഡൽഹിയിലെ ചാണക്യപുരിയിലെ ദേശീയ റെയിൽ മ്യൂസിയത്തിൽ നിന്ന് 79 കിലോമീറ്റർ (49 മൈൽ) അകലെയിത് സ്ഥിതിചെയ്യുന്നു.



</doc>
<doc id="408211" url="https://ml.wikipedia.org/wiki?curid=408211" title="ഛത്രപതി ശിവാജി മഹാരാജ് വാസ്തു സംഗ്രഹാലയ">
ഛത്രപതി ശിവാജി മഹാരാജ് വാസ്തു സംഗ്രഹാലയ

മഹാരാഷ്ട്രയിലെ മുംബൈ നഗരത്തിൽ സ്ഥിതി ചെയ്യുന്ന ഒരു സംഗ്രഹാലയമാണ് ഛത്രപതി ശിവാജി മഹാരാജ് വാസ്തു സംഗ്രഹാലയ. ഇന്ത്യയിൽ നിന്നും വിദേശരാജ്യങ്ങളിൽ നിന്നും ലഭിച്ച അമ്പതിനായിരത്തിൽ പരം പ്രദർശനവസ്തുക്കളാണ് ഈ മ്യൂസിയത്തിലുള്ളത്. സിന്ധു നദീതട സംസ്കാരത്തിന്റെ അവശിഷ്ടങ്ങളും ഗുപ്ത, മൗര്യ, ചാലൂക്യ, രാഷ്ട്രകൂട ഭരണകാലങ്ങളിലെ ശില്പങ്ങളും മറ്റും ഇവിടെയുണ്ട്.

1904-ൽ മുംബൈയിലെ പൗരപ്രമുഖർ ചേർന്ന് വെയിൽസ് രാജകുമാരന്റെ സന്ദർശനത്തിന്റെ ഓർമ്മ നിലനിർത്താനായി ഒരു മ്യൂസിയം പണിയണമെന്ന് തീരുമാനിച്ചു. 1905 നവംബർ 11-ന് വെയിൽസ് രാജകുമാരൻ കെട്ടിടത്തിന് തറക്കല്ലിട്ടു. ‘പ്രിൻസ് ഓഫ് വെയിൽസ് മ്യൂസിയം ഓഫ് വെസ്റ്റേൺ ഇന്ത്യ’ എന്നായിരുന്നു ഇതിന്റെ ഔദ്യോഗിക നാമം. 1907 മാർച്ച് ഒന്നിന് കെട്ടിടം പണിയുവാനുള്ള ഭൂമി അനുവദിക്കപ്പെട്ടു. ഒരു തുറന്ന മൽസരത്തിനു ശേഷം 1909-ൽ ജോൺ വിറ്റെറ്റ് എന്ന വാസ്തുശില്പിക്ക് ഇതിന്റെ രൂപരേഖ തയ്യാറാക്കുവാനുള്ള ചുമതല ഏൽപ്പിക്കപ്പെട്ടു. പിൽക്കാലത്ത്, 1911-ൽ ഗേറ്റ് വേ ഓഫ് ഇന്ത്യയുടെ രൂപരേഖ തയ്യാറാക്കിയതും ഇദ്ദേഹമാണ്.
1915-ൽ കെട്ടിടം പണി പൂർത്തിയായിയെങ്കിലും ഒന്നാം ലോകമഹായുദ്ധകാലത്ത് ഈ കെട്ടിടം ഒരു ശിശുക്ഷേമകേന്ദ്രമായും സൈനിക ആശുപത്രിയായും ഉപയോഗിക്കപ്പെട്ടു. പിന്നീട് 1920-ലാണ് മ്യൂസിയം കമ്മിറ്റിക്ക് ഇത് കൈമാറുന്നത്. 1922 ജനുവരി 10-ന് അന്നത്തെ ബോംബേ ഗവർണ്ണറുടെ ഭാര്യ, ലേഡി ലോയ്ഡ്, ഈ മ്യൂസിയം ഉദ്ഘാടനം ചെയ്തു.
1998-ൽ ഇത് ഛത്രപതി ശിവാജി മഹാരാജ് വാസ്തു സംഗ്രഹാലയ എന്ന് പുനർനാമകരണം ചെയ്യപ്പെട്ടു]]..


</doc>
<doc id="408213" url="https://ml.wikipedia.org/wiki?curid=408213" title="ഡാൻജൻ സ്കെയിൽ">
ഡാൻജൻ സ്കെയിൽ

ഗ്രഹണ സമയത്തെ ചന്ദ്രന്റെ നിറഭേദങ്ങൾ കണക്കാക്കുന്ന അളവ് കോലാണ് ഡാൻജൻ സ്കെയിൽ. ചന്ദ്രഗ്രഹണം നടക്കുമ്പോൾ ഭൂമി ചന്ദ്രനെ മറയ്ക്കുന്നു. സൂര്യരശ്മിയെ ചന്ദ്രനിലെത്താതെ ഭൂമി തടയുകയാണ് ചെയ്യുന്നത്. എങ്കിലും ദൗമാന്തരീക്ഷത്തിലൂടെ അരിച്ചെത്തുന്ന സൂര്യരശ്മികൾ നിറഭേദങ്ങളോടുകൂടിയ ചന്ദ്രന്റെ കാഴ്ച നൽകുന്നു.
ഗ്രഹണത്തിന്റെ തീവ്രതയനുസരിച്ച് കടുത്ത ഇരുണ്ട നിറം, ഇരുണ്ടതോ തവിട്ടോ നിറം, രക്തച്ചുവപ്പ്, മഞ്ഞകലർന്ന ചുവപ്പ്, ഓറഞ്ച് എന്നിങ്ങനെ വിവിധ നിറങ്ങളിൽ ചന്ദ്രൻ പ്രത്യക്ഷപ്പെടുന്നു. ഈ നിറഭേദങ്ങൾ കണക്കാക്കുന്നതിനുള്ള തോതാണ് ഡാൻജൻ സ്കെയിൽ. 1921 ൽ, ഫ്രഞ്ച് ജ്യോതിശാസ്ത്രജ്ഞനായ ആൻഡ്രെ ലൂയിസ് ഡാൻജനാണ് ഇത് നിർദ്ദേശിച്ചത്. അദ്ദേഹത്തോടുള്ള ആദരസൂചകമായാണ് ഡാൻജൻ സ്കെയിൽ എന്ന പേര് നൽകിയത്. പൂജ്യം മുതൽ 4 വരെയുള്ള അങ്കനങ്ങളാണ് ഇതിൽ കണക്കാക്കുന്നത്. വളരെയേറെ ഇരുണ്ട ചന്ദ്രഗ്രഹണത്തിന് പൂജ്യം നൽകുമ്പോൾ കൂടിയ തിളക്കത്തോടുള്ള ഗ്രഹണത്തിന് നാല് രേഖപ്പെടുത്തുന്നു. മറ്റുള്ളവയ്ക്ക് 1,2,3 എന്നും നൽകുന്നു. L എന്ന അക്ഷരം കൊണ്ടാണ് ഇതിന്റെ തോത് രേഖപ്പെടുത്തുന്നത്.

സ്കെയിൽ നിർണ്ണയിക്കുന്നത് താഴെക്കാണിച്ച പ്രകാരമാണ്:
ഗ്രഹണസമയത്തെ ചന്ദ്രന്റെ കാഴ്ചയെ സ്വാധീനിക്കുന്ന നിരവധി ഘടകങ്ങളുണ്ട്. 



</doc>
<doc id="408220" url="https://ml.wikipedia.org/wiki?curid=408220" title="സർ ജംഷേട്ജി ജീജീഭോയ് സ്കൂൾ ഓഫ് ആർട്ട്">
സർ ജംഷേട്ജി ജീജീഭോയ് സ്കൂൾ ഓഫ് ആർട്ട്

മഹാരാഷ്ട്രയിലെ മുംബൈ നഗരത്തിലെ ഒരു കലാഭ്യാസസ്ഥാപനമാണ് സർ ജാംഷഡ്ജി ജീജീഭോയ് സ്കൂൾ ഓഫ് ആർട്ട്. ജെ.ജെ. സ്കൂൾ ഓഫ് ആർട്ട് എന്ന ചുരുക്കപ്പേരിലും ഈ സ്ഥാപനം അറിയപ്പെടുന്നു. മുംബൈയിലെ ഏറ്റവും പഴക്കമേറിയ ആർട്ട് സ്കൂൾ ആണ് ഇത്. ഇവിടെ സുന്ദരകലകളിലും ശില്പകലയിലും ബിരുദവും | സുന്ദരകലകളിൽ ബിരുദാനന്തര ബിരുദവും നൽകപ്പെടുന്നു. 

1857 മാർച്ചിലാണ് ഇത് സ്ഥാപിക്കപ്പെട്ടത്. ഈ സ്ഥാപനത്തിന്റെ നിർമ്മിതിക്കായി 100,000 രൂപ സംഭാവന ചെയ്ത സർ ജംഷേട്ജി ജീജീഭോയ്-യുടെ പേര് ഇതിന് നൽകപ്പെട്ടു. ബോംബേ ചീഫ് ജസ്റ്റിസ് അധ്യക്ഷനായ ഒരു കമ്മിറ്റിക്കായിരുന്നു ഇതിന്റെ ഭരണച്ചുമതല. 1857 മാർച്ച് 2-ന് ചിത്രരചനയുടെ ക്ലാസ്സോടെയാണ് ഇതിന്റെ പ്രവർത്തനം ആരംഭിച്ചത്. എൽഫിൻസ്റ്റൺ ഇൻസ്റ്റിറ്റ്യൂഷനിലായിരുന്നു തുടക്കം. 1865-ൽ ജോൺ ഗിഫിത്സ് പ്രിൻസിപ്പൽ ആയി അധികാരമേറ്റു. ഇദ്ദേഹത്തിന്റെ നേതൃത്വത്തിൽ ഈ സ്കൂളിലെ വിദ്യാർഥികളുമുൾപ്പെട്ട സംഘം 1872-1891 കാലഘട്ടത്തിൽ അജന്താ ഗുഹകളിലെ ചുവർച്ചിത്രങ്ങൾ പകർത്തുകയുണ്ടായി.

1866-ൽ സ്കൂളിന്റെ നടത്തിപ്പ് ഇന്ത്യാ ഗവണ്മെന്റ് ഏറ്റെടുത്തു. 1855-ൽ ഇവിടെ പ്രൊഫസറായി എത്തിയ ജോൺ ലോക്ക്വുഡ് കിപ്ലിംഗ് (റുഡ്യാർഡ് കിപ്ലിംഗിന്റെ പിതാവ്)1866-ൽ ഈ സ്ഥാപനത്തിന്റെ പ്രഥമ ഡീൻ ആയി. ഈ സ്കൂൾ കാമ്പസിൽ തന്നെയായിരുന്നു റുഡ്യാർഡ് കിപ്ലിംഗിന്റെ ജനനം. 1878-ൽ ഇന്നു കാണുന്ന നിയോ ഗോഥിക് ശൈലിയിലുള്ള കെട്ടിടത്തിൽ പ്രവർത്തനമാരംഭിച്ചു.

1958-ൽ ഇത് സർ ജെ.ജെ. കോളേജ് ഓഫ് ആർക്കിടെക്ചർ, സർ ജെ.ജെ. ഇൻസ്റ്റിറ്റ്യൂട്ട് ഓഫ് അപ്ലൈഡ് ആർട്ട് എന്നിങ്ങനെ രണ്ടായി തിരിച്ചു. 1981-ൽ മുംബൈ യൂണിവേഴ്സിറ്റിയുടെ ഭാഗമായി.


</doc>
<doc id="408226" url="https://ml.wikipedia.org/wiki?curid=408226" title="മാക്സ് വെർത്ഹീമർ">
മാക്സ് വെർത്ഹീമർ

ആസ്ട്രിയൻ-ഹംഗേറിയൻ മന:ശാസ്ത്രവിദഗ്ദ്ധനായിരുന്നു മാക്സ് വെർത്തീമർ.(ഏപ്രിൽ 15, 1880 – ഒക്ടോബർ 12, 1943)പ്രാഗിൽ 1880 ൽ ജനിച്ച മാക്സ് നിയമപഠനത്തിനു ശേഷമാണ് ബർലിനിൽ എത്തി മന:ശാസ്ത്രപഠനങ്ങൾക്ക് തുടക്കമിട്ടത്.കാൾ സ്റ്റംഫിന്റെ ശിക്ഷണത്തിലായിരുന്നു പരിശീലനം.ഗെസ്റ്റാൾട്ട് ചികിത്സാപദ്ധതിയുടെ മൂന്ന് ഉപജ്ഞാതാക്കളിൽ ഒരാളാണ് വെർത്ഹീമർ."ഫലദായക ചിന്ത" അദ്ദേഹത്തിന്റെ വിഖ്യാതകൃതിയാണ് .


</doc>
<doc id="408227" url="https://ml.wikipedia.org/wiki?curid=408227" title="വോൾഫ്ഗാങ് കോഹ്ലർ">
വോൾഫ്ഗാങ് കോഹ്ലർ

ജർമ്മൻ മന:ശാസ്ത്രവിദഗ്ദ്ധനായിരുന്നു വോൾഫ്ഗാങ് കോഹ്ലർ.(21 ജനു: 1887- റവൽ– 11 ജൂൺ 1967)റ്റ്യൂബിങ്ങൻ ,ബോൺ ബർലിൻ എന്നിവിടങ്ങളിലായിരുന്നു പഠനം.പിന്നീട് മാക്സ് വെർത്തീമറോടൊപ്പം മന:ശാസ്ത്രപഠനങ്ങൾക്ക് തുടക്കമിട്ടു.ഗെസ്റ്റാൾട്ട് ചികിത്സാപദ്ധതിയുടെ മൂന്ന് ഉപജ്ഞാതാക്കളിൽ ഒരാളാണ് കോഹ്ലർ.കാൾ സ്റ്റംഫിന്റെ ശിക്ഷണത്തിലായിരുന്നു ഉന്നതപരിശീലനവും ഡോക്ടറേറ്റും.ഉൾക്കാഴ്ചയെ സംബന്ധിച്ച സിദ്ധാന്തങ്ങളാണ് ശ്രദ്ധേയം.ഇരുപതാം നൂറ്റാണ്ടിലെ ഏറ്റവും ഉദ്ധരിക്കപ്പെട്ട അൻപതു മനശാസ്ത്രജ്ഞരിലൊരാളാണ് കോഹ്ലർ.


</doc>
<doc id="408228" url="https://ml.wikipedia.org/wiki?curid=408228" title="കുർട് കോഫ്ക">
കുർട് കോഫ്ക

ജർമ്മൻ മന:ശാസ്ത്രവിദഗ്ദ്ധനായിരുന്നു കുർട് കോഫ്ക<nowiki>. (ജീവിത കാലം : മാർച്ച് 18, 1886 – നവം: 22, 1941) ബർലിനിൽജനിച്ച കൊഫ്ക ബർലിനിൽ വച്ചു തന്നെ ഗവേഷണപഠനങ്ങൾക്ക് തുടക്കമിട്ടു. തുടർന്ന് കാൾ സ്റ്റംഫിന്റെഒപ്പം ബിരുദം നേടി.[1] ഗെസ്റ്റാൾട്ട് ചികിത്സാപദ്ധതിയുടെ മൂന്ന് ഉപജ്ഞാതാക്കളിൽ ഒരാളാണ്കുർട് കോഫ്ക. നാസി ഭരണത്തോട് അമർഷം പ്രകടിപ്പിച്ച് കോഫ്ക ജർമ്മനി വിട്ട് അമേരിക്കയിൽ താമസമാക്കുകയും ഗവേഷണം തുടരുകയും ചെയ്തു. ഫോർഷുങ് എന്ന പ്രസിദ്ധീകരണത്തിന്റെ സംശോധകനുമായിരുന്നു കുർട്.</nowiki>


</doc>
<doc id="408229" url="https://ml.wikipedia.org/wiki?curid=408229" title="ഹെർമൻ എബ്ബിങ്ഹോസ്">
ഹെർമൻ എബ്ബിങ്ഹോസ്

ജർമ്മൻ മന:ശാസ്ത്രവിദഗ്ദ്ധനായിരുന്നു ഹെർമൻ എബ്ബിങ്ഹോസ്.(ജ: ജനു: 24, 1850 – ഫെബ്രു:26, 1909))ബർലിനിൽ ബിരുദപഠനം പൂർത്തിയാക്കിയ ഹെർമൻ സ്മരണയെ സംബന്ധിച്ച ഗവേഷണപഠനങ്ങൾക്ക് തുടക്കമിട്ടു.മറവി,പഠനം എന്നിവയെ സംബന്ധിച്ച വക്രരേഖാപഠനം ആദ്യമായി അവതരിപ്പിച്ചത് ഹെർമനാണ്. 


</doc>
<doc id="408231" url="https://ml.wikipedia.org/wiki?curid=408231" title="ബാബ രാം ചന്ദ്ര">
ബാബ രാം ചന്ദ്ര

1920-കളിലും 1930 കളിലും ഭൂവുടമകളുടെ ദുരുപയോഗം തടയുന്നതിന് കൃഷിക്കാരെ സംഘടിപ്പിച്ച നേതാവായിരുന്നു ബാബ രാം ചന്ദ്ര . ഇന്ത്യക്ക് പുറമെ ഫിജി ചരിത്രത്തിലും അദ്ദേഹം പ്രശസ്തനാണ്.12 വർഷക്കാലം ഫിജിയിൽ ജോലിയിൽ പ്രവേശിച്ച തൊഴിലാളിയെന്ന നിലയിലും, നിർബന്ധിത തൊഴിൽ സബ്രദായമായ ഇന്ഡൻച്ചർ സിസ്റ്റം അവസാനിപ്പിക്കാനുള്ള തന്റെ ശ്രമങ്ങളേയും അവസാനിപ്പിക്കാൻ അദ്ദേഹം പ്രവർത്തിച്ചു. ശ്രീധർ ബൽവന്ത് ജൊധ്പുർകാർ എന്നാണ്യഥാർത്ഥ പേര് . ബ്രാഹ്മണനായിരുന്നു അദ്ദേഹം. 1904 ൽ ഫിജിക്ക് അംബേദ്കറെ തൊഴിലാളിയായി രാംചന്ദ്ര റാവു എന്ന പേര് മാറ്റിയതിനു ശേഷം ബ്രാഹ്മണൻ ബ്രാഹ്മണെ മറച്ചുവയ്ക്കാൻ ശ്രമിച്ചു. കമലാ കാന്റ് ത്രിപാഠിയുടെ ചരിത്ര കഥാപാത്രമായ ബേഡഖലിൽ പ്രധാന കഥാപാത്രങ്ങളിൽ ഒരാളാണ് ഇദ്ദേഹം. 1947 ൽ അദ്ദേഹം അന്തരിച്ചു.


</doc>
<doc id="408234" url="https://ml.wikipedia.org/wiki?curid=408234" title="കുർട് ലെവിൻ">
കുർട് ലെവിൻ

ജർമ്മൻ- അമേരിക്കൻ മന:ശാസ്ത്രജ്ഞനായിരുന്നു കുർട് ലെവിൻ.(ഏപ്രിൽ 15, 1880 – ഒക്ടോബർ 12, 1943)പ്രഷ്യയിലെ ഒരു സാധാരണ കുടുംബത്തിൽ 1890 ൽ ജനിച്ച ലെവിൻ വൈദ്യശാസ്ത്ര പഠനത്തിനാണ് ബർലിനിൽ എത്തിയത്.തന്റെ ഇരുപത്തിനാലാമത്തെ വയസ്സിൽ മനശാസ്ത്രത്തിൽ ഡോക്ടറേറ്റ് കരസ്ഥമാക്കി. സാമൂഹിക മനശാസ്ത്രത്തിൽ ലെവിന്റെ സംഭാവനകൾ പ്രധാനമാണ്.ഇരുപതാം നൂറ്റാണ്ടിൽ ഏറ്റവും ശ്രദ്ധിക്കപ്പെട്ട മനശാസ്ത്രവിദഗ്ദ്ധരിലൊരാളാണ് ലെവിൻ.


</doc>
<doc id="408235" url="https://ml.wikipedia.org/wiki?curid=408235" title="ആൽബർട്ട് എല്ലിസ്">
ആൽബർട്ട് എല്ലിസ്

അമേരിക്കൻ മന:ശാസ്ത്രജ്ഞനായിരുന്നു ആൽബർട്ട് എല്ലിസ്. ( Albert Ellis ജനനം: സെപ്റ്റംബർ 27, 1913 – ജൂലൈ 24, 2007-പെൻസിൽ വാനിയ) "റാഷണൽ ഇമോട്ടീവ് ബിഹേവിയർ തെറാപ്പി" എന്ന അപഗ്രഥനരീതി വികസിപ്പിച്ചെടുത്തത് എല്ലിസ് ആണ്. ("REBT").നവീനമായ അവബോധ പെരുമാറ്റ ചികിത്സാ(കോഗ്നിറ്റിവ് ബിഹേവിയറൽ)രീതികളിൽ നിർണ്ണായക സ്വാധീനമാണ് എല്ലിസ് ചെലുത്തിയത്..
എല്ലിസിന്റേതായി 80 പുസ്തകങ്ങളും 1200 ലേഖനങ്ങളും പ്രസിദ്ധീകരിക്കപ്പെട്ടിട്ടുണ്ട്.


</doc>
<doc id="408238" url="https://ml.wikipedia.org/wiki?curid=408238" title="കാൾ സ്റ്റംഫ്">
കാൾ സ്റ്റംഫ്

ജർമ്മൻ മനശാസ്ത്രജ്ഞനും തത്ത്വചിന്തകനുമായിരുന്നു കാൾ സ്റ്റംഫ്.(ജ: 21 ഏപ്രിൽ 1848 – 25 ഡിസം: 1936).ഗെസ്റ്റാൾട്ട് സിദ്ധാന്തങ്ങൾ വികസിപ്പിച്ചെടുക്കുന്നതിൽ സ്റ്റംഫ് നിർണ്ണായക സ്വാധീനമാണ് ശിഷ്യന്മാരായ കോഹ്ലറിലും, കോഫ്കയിലും ചെലുത്തിയത്.ബർലിൻ സർവ്വകലാശാലയിൽ അദ്ധ്യാപകനാകുന്നതിനു മുൻപ് പ്രേഗിലെയും,മ്യൂണിക്കിലേയും സർവ്വകലാശാലകളിൽ സേവനം അനുഷ്ഠിച്ചിരുന്നു.


</doc>
<doc id="408249" url="https://ml.wikipedia.org/wiki?curid=408249" title="ഹംഗേറിയൻ ഭാഷ">
ഹംഗേറിയൻ ഭാഷ

ഹംഗറിയിലെ ഔദ്യോഗിക ഭാഷയാണ് ഹംഗേറിയൻ ( Hungarian "മഗ്യാർ" ) യൂറോപ്യൻ യൂണിയന്റെ 24 ഔദ്യോഗിക ഭാഷകളിൽ ഒന്നാണിത്. 1920-ലെ ട്രിയനൻ ഉടമ്പടി പ്രകാരം നേരത്തെ ആസ്ട്രോ-ഹങ്കേറിയൻ സാമ്രാജ്യത്തിൽ ഉൾപ്പെട്ടിരുന്ന സ്ലോവാക്യ, പടിഞ്ഞാറൻ ഉക്രൈൻ, റൊമാനിയയിലെ ദക്ഷിണ, മദ്ധ്യ പ്രദേശങ്ങൾ (ട്രാൻസിൽവേനിയ, പാർത്തിയം), വടക്കൻ സെർബിയ, തെക്കൻ പോളണ്ട്, വടക്കൻ ക്രൊയേഷ്യ, വടക്കൻ സ്ലൊവീന്യ എന്നീ പ്രദേശങ്ങളിലേയ്ക്കു ചിതറിപ്പോയ ഹംഗേറിയൻ വംശജർ ധാരാളമായി താമസിക്കുന്നയിടങ്ങളിൽ ഹംഗേറിയൻ ഭാഷ സംസാരിക്കുന്നവർ ധാരാളമായുണ്ട്.ഇന്തോ-യുറോപ്യൻ ഭാഷകളിൽ ഉൾപ്പെടാത്ത യൂറോപ്യൻ ഭാഷകളിൽ ഒന്നാണിത്. ഉറാലിക്ക് ഭാഷാഗോത്രത്തിൽ ഉൾപ്പെടുന്ന ഒരു ഭാഷയാണിത്


</doc>
<doc id="408253" url="https://ml.wikipedia.org/wiki?curid=408253" title="കോട്ടയം ചെല്ലപ്പൻ">
കോട്ടയം ചെല്ലപ്പൻ

മലയാളചലച്ചിത്രരംഗത്തിന്റെ ആരംഭം മുതൽ അറുപതുകൾ വരെ അഭിനയരംഗത്തുണ്ടായിരുന്ന പ്രതിഭാധനനാണ് കോട്ടയം ചെല്ലപ്പൻ (20 ജനുവരി 1923 – 26 ഡിസംബർ 1971) . അക്കാലത്തെ മിക്ക നടന്മാരെയും പോലെ നാടകരംഗത്തുനിന്നാണ് അദ്ദേഹം സിനിമയിലെത്തിയത്. തുടർന്നും അദ്ദേഹം നാടകരംഗത്തുണ്ടായിരുന്നു.. 1967ൽ കദീജ എന്ന ഒരു ചിത്രത്തിന് കഥയും എഴുതിയിട്ടുണ്ട്.

കോട്ടയത്തിനടുത്ത് കാരാപുഴയിൽ പൂവേലിൽ ശങ്കുവിന്റെയും കുഞ്ഞിപ്പെണ്ണിന്റെയും ആറുമക്കളിൽ ഒരാളായി 1923 ജനുവരി 20നു ജനിച്ചു. രാഘവൻ, കരുണാകരൻ, സുകുമാരൻ സുമതിക്കുട്ടി, പത്മാവതി എന്നിവരാണ് കൂടപ്പിറപ്പുകൾ. കോട്ടയം എം.ഡി ഹൈസ്കൂളിൽ പഠിച്ചു. ഇന്റർമീഡിയറ്റ് വരെ വിദ്യാഭ്യാസമുഌഅ അദ്ദേഹം നാടകരംഗത്ത് സജീവമായി. തുടർന്ന് സിനിമാരംഗത്തെത്തിയ അദ്ദേഹം തിക്കുറിശ്ശിയുടെനിർദ്ദേശപ്രകാരമാണ് പേരിനൊപ്പം കോട്ടയം ചേർത്തത്. 1971ൽ 48അം വയസ്സിൽ ഹൃദ്രോഗം മൂലം അന്തരിച്ചു. (ഡിസംബർ 20) 



</doc>
<doc id="408255" url="https://ml.wikipedia.org/wiki?curid=408255" title="ജമുനാറാണി">
ജമുനാറാണി

തെലുങ്ക്, കന്നട, തമിഴ്, മലയാളം, സിംഹള എന്നീ ഭാഷകളിലായി ആറായിരത്തിലധികം ഗാനങ്ങൾ ആലപിച്ചിട്ടുള്ള പ്രസിദ്ധഗായികയാണ് കെ. ജമുനാറാണി. 1938 മെയ് 17 ന് ആന്ധ്രപ്രദേശിൽ ജനിച്ചു കെ വരദരാജുലു വയലിൻ വിദുഷി കെ ദ്രൌപതി എന്നിവരാണ് മാതാപിതാക്കൾ

ഏഴാമത്തെ വയസ്സിൽ (1946) ത്യാഗയ്യ എന്ന ചിത്രത്തിലാണ് കുട്ടിയായ ജമുനാറാണി ആദ്യമായി പാടിയത്. 1952 ൽ ‘വളയപതി’ എന്ന തമിഴ് സിനിമയിൽ നായികയ്ക്കുവേണ്ടി ഗാനം ആലപിച്ചു. 1953 ൽ ദേവദാസ് എന്ന സിനിമയിലെ റാണിയുടെ പാട്ടുകളും പ്രേക്ഷക ഹൃദയം കവർന്നു. ഗുലേബക്കാവലി (1955)യിലെ 'ആശയും എൻ നേശമും', പാട്ടൊന്‌റു കേട്ടേൻ (പാശമലർ ) ,ആട്ടം ആട്ടം (ബാഗപ്പിരിവിനൈ) തുടങ്ങി അനേകം ഹിറ്റുകൾ ജമുനാറാണിയുടേതായി പിറന്നു.

ജമുനാറാണിയെ മറന്നുകൊണ്ട്, തമിഴ് ചലച്ചിത്രഗാനങ്ങളുടെ സുവർണ്ണകാലത്തെപ്പറ്റി ഓർക്കുക സാദ്ധ്യമല്ല. ഒരു പ്രത്യേകതരം ശൃംഗാരരസം തുളുമ്പുന്ന ഭാവം അവരുടെ ശബ്ദത്തിനുണ്ട്.

1953 ൽ ജമുനാറാണി തന്റെ ആദ്യ സിംഹള ഗാനം ആലപിച്ചു.‘സുജാത’ ആയിരുന്നു ചിത്രം. തുടർന്ന് നിരവധി സിംഹളഗാനങ്ങളും ആലപിച്ചു.

ജനോവ എന്ന ചിത്രത്തിൽ എം.എസ്. വിശ്വനാഥന്റെ സംഗീതത്തിൽ 'ഇടിയപ്പം...' എന്ന ഗാനം ആലപിച്ചുകൊണ്ട് ജമുനാറാണി മലയാളത്തിൽ പ്രവേശിച്ചു. എം ജി രാമചന്ദ്രൻ അഭിനയിച്ച ഏക മലയാള ചിത്രം കൂടിയാണ് ജനോവ. ഇതിൽ എം ജി ആറിന് ശബ്ദം നലികിയിരിക്കുന്നത് സബാസ്റ്റ്യൻ കുഞ്ഞുകുഞ്ഞു ഭാഗവതരാണ്. ‘ആനവളർത്തിയ വാനമ്പാടി’,‘ഭാഗ്യജാതകം’,‘പുതിയ ആകാശം പുതിയ ഭൂമി’, ‘സ്നേഹദീപം’,ഡയൽ 2244’ എന്നീ ചിത്രങ്ങളിലും അവർ മലയാളത്തിൽ പാടിയിട്ടുണ്ട്. അവിവാഹിതരായ അവർ സഹോദരനുമായി മദ്രാസിൽ താമസിയ്ക്കുന്നു. 1998 ൽ തമിഴ്‌നാട് സർക്കാരിന്റെ കലൈമാമണി പുരസ്കാരം ലഭിച്ചു. 2002 ൽ അറിഞ്ഞർ അണ്ണാദുരൈ പുരസ്കാരവും ലഭിച്ചു. 


</doc>
<doc id="408267" url="https://ml.wikipedia.org/wiki?curid=408267" title="ഇവാൻ ഇല്ലിച്ച്">
ഇവാൻ ഇല്ലിച്ച്

ക്രൊയേഷ്യൻ-ഓസ്ട്രിയൻ ദാർശനികനും, നിരൂപകനുമായിരുന്നു ഇവാൻ ഇല്ലിച്ച്. (4 സെപ്റ്റംബർ 1926 – 2 നവം: 2002) സമകാലിക വിദ്യാഭ്യാസം,തൊഴിൽ, ഊർജ്ജ ഉപയോഗം, ഗതാഗതം, സാമ്പത്തിക വികസനം എന്നിവയെക്കുറിച്ച് വിമർശനാത്മക പഠനങ്ങൾ നടത്തിയിട്ടുള്ള പണ്ഡിതനാണ്. റോമൻ കത്തോലിക്കാ പുരോഹിതനായും അദ്ദേഹം സേവനമനുഷ്ഠിച്ചിട്ടുണ്ട്. ഇറ്റാലിയൻ, സ്പാനിഷ്, ഫ്രഞ്ച്, ജർമൻ എന്നീ ഭാഷകളിൽ അഗാധമായ അവഗാഹമുണ്ടായിരുന്ന ഇല്ലിച്ചിനു ഗ്രീക്ക്, ലാറ്റിൻ, പുറമേ ഇംഗ്ലീഷ്, ഹിന്ദി, എന്നീഭാഷകളും വഴങ്ങുമായിരുന്നു. 1942 മുതൽ 1946 വരെ ദൈവശാസ്ത്രം, തത്ത്വചിന്ത എന്നീ വിഷയങ്ങൾ റോമിലെ പൊന്തിഫിക്കൽ ഗ്രിഗോറിയൻ സർവ്വകലാശാലയിൽ നിന്നും അഭ്യസിച്ചു. 



</doc>
<doc id="408268" url="https://ml.wikipedia.org/wiki?curid=408268" title="ലിയോപോൾഡ് കോർ">
ലിയോപോൾഡ് കോർ

ആസ്ട്രിയയിൽ ജനിച്ച സാമ്പത്തികവിദഗ്ദ്ധനും രാഷ്ട്രീയ നിരീക്ഷകനുമായിരുന്നു ലിയോപോൾഡ് കോർ (5 ഒക്ടോബർ 1909- – 26 ഫെബ്: 1994-ഇംഗ്ലണ്ട്)  പ്യൂർട്ടോ റികോ സർവ്വകലാശാലയിലെ പ്രൊഫസറുമായിരുന്ന കോർ "ദാർശനിക അരാജക്ത്വവാദി എന്നു സ്വയം വിശേഷിപ്പിച്ചിരുന്നു."ബ്രേക്ക് ഡൗൺ ഓഫ് ദ് നേഷൻസ് "അദ്ദേഹത്തിന്റെ ഏറ്റവും വിഖ്യാത കൃതിയാണ്.


</doc>
<doc id="408274" url="https://ml.wikipedia.org/wiki?curid=408274" title="ജോൺ പാപ് വർത്ത്">
ജോൺ പാപ് വർത്ത്

 ഒരു ഇംഗ്ലീഷ് പുരോഹിതനും എഴുത്തുകാരനും ആണ് ജോൺ പാപ്വർത്ത് (ജനനം 12 ഡിസംബർ 1921) പൊതുപ്രവർത്തനത്തിലുമേർപ്പെട്ടിരുന്ന ജോൺ നേരെ വമ്പൻപൊതു ,സ്വകാര്യ സംഘടനകളെ  നിരന്തരം എതിർത്തുപോരുകയും താരതമ്യേന ചെറുകിട സംരംഭങ്ങളുടെ വക്താവുമായിരുന്നു..




</doc>
<doc id="408277" url="https://ml.wikipedia.org/wiki?curid=408277" title="ക്രിസ്റ്റീന പെറി">
ക്രിസ്റ്റീന പെറി

ക്രിസ്റ്റീന ജൂഡിത് പെറി (ജനനം ഓഗസ്റ്റ് 19, 1986) ഒരു അമേരിക്കൻ ഗായികയും ഗാനരചയിതാവുമാണ്. 2010-ൽ ജാർ ഓഫ് ഹാർട്ട്സ് എന്ന തന്റെ അരങ്ങേറ്റഗാനം "സോ യു തിങ്ക് യു ക്യാൻ ഡാൻസ്" എന്ന അമേരിക്കൻ ടെലിവിഷൻ പരിപാടിയിൽ അവതരിപ്പിച്ച ശേഷം അറ്റ്ലാന്റിക് റെക്കോർഡ്സുമായി കരാറിൽ ഒപ്പിടുകയും ദ ഓഷ്യൻ വേ സെഷൻസ് എന്ന എക്സ്റ്റൻഡ്‌ഡ് പ്ലേ ഇറക്കുകയും ചെയ്തു. പിന്നാലെ ആദ്യ സ്റ്റുഡിയോ ആൽബം, ലവ്സ്ട്രോങ് (2011) പുറത്തിറങ്ങി.

2012- ൽ ഇറങ്ങിയ ഹോളിവുഡ് ചിത്രം ദ ട്വിലൈറ്റ് സാഗ: ബ്രേക്കിംഗ് ഡോൺ - പാർട്ട് 2 വിനു വേണ്ടി എ തൗസൻഡ് ഇയേർസ് എന്ന ഗാനം പെറി രചിക്കുകയും റെക്കോർഡ് ചെയ്യുകയും ചെയ്തു. ഈ ഗാനത്തിന്റെ നാലു ദശലക്ഷം പതിപ്പുകൾ യുഎസിൽ വിറ്റഴിയുകയും 4എക്‌സ് പ്ലാറ്റിനം റേറ്റിംഗ് നേടുകയും ചെയ്തു. പെറി പിന്നീട് എ വെരി മെറി പെറി ക്രിസ്മസ്സ് എന്ന തന്റെ രണ്ടാമത്തെ എക്സ്റ്റൻഡ്‌ഡ് പ്ലേ 2012 ൽ ഇറക്കി. 2014 ൽ പെറി രണ്ടാമത്തെ സ്റ്റുഡിയോ ആൽബം ഹെഡ് ഓർ ഹാർട്ട് പുറത്തിറക്കി.



</doc>
<doc id="408287" url="https://ml.wikipedia.org/wiki?curid=408287" title="അഡോബി സിസ്റ്റംസ്">
അഡോബി സിസ്റ്റംസ്

ഒരു അമേരിക്കൻ ബഹുരാഷ്ട്ര കംപ്യൂട്ടർ സോഫ്റ്റ്‌വെയർ കമ്പനിയാണ് അഡോബി സിസ്റ്റംസ് ഇൻകോർപറേറ്റഡ് (/ ədoʊbiː / ədohbee). അമേരിക്കൻ ഐക്യനാടുകളിലെ കാലിഫോർണിയയിലെ സാൻ ജോസിലാണ് കമ്പനി ആസ്ഥാനം. ചരിത്രപരമായി മൾട്ടിമീഡിയ, സർഗാത്മകത സോഫ്റ്റ്‌വെയർ ഉത്പന്നങ്ങളുടെ നിർമ്മാണത്തിൽ കേന്ദ്രീകരിച്ചായിരുന്നു അഡോബി, അടുത്തകാലത്ത് ഇൻറർനെറ്റ് ആപ്ലിക്കേഷൻ സോഫ്റ്റ്‌വെയർ വികസന രംഗത്തേക്കും കടന്നു. ചിത്രങ്ങൾ എഡിറ്റ് ചെയ്യുന്ന സോഫ്റ്റ്‌വെയർ ആയ ഫോട്ടോഷോപ്പ്, അക്രോബാറ്റ് റീഡർ, പോർട്ടബിൾ ഡോക്യുമെന്റ് ഫോർമാറ്റ് (പിഡിഎഫ്), അഡോബി ക്രിയേറ്റീവ് സ്യൂട്ട്, അതിന്റെ പിൻഗാമിയായ അഡോബി ക്രിയേറ്റീവ് ക്ലൗഡ് എന്നിവയിലൂടെയാണ് കമ്പനി അറിയപ്പെടുന്നത്.

ജോൺ വാർനോക്ക്, ചാൾസ് ഗെഷ്കെ എന്നിവർ ചേർന്ന് ഡിസംബർ 1982 ൽ ആണ് ഈ കമ്പനിക്ക് രൂപം നൽകിയത്. പോസ്റ്റ് സ്ക്രിപ്റ്റ് പേജ് വിവരണ ഭാഷ വികസിപ്പിക്കുന്നതിനും വിൽക്കുന്നതിനുമായി സീറോക്സ് പിഎആർസി കമ്പനിയിലെ ജോലി ഇരുവരും ഈ കമ്പനി സ്ഥാപിച്ചത്. 1985 ൽ ആപ്പിൾ കമ്പ്യൂട്ടർ അവരുടെ ലേസർറൈറ്റർ പ്രിന്ററുകളിൽ ഉപയോഗിക്കാൻ അഡോബിയിൽ നിന്നു പോസ്റ്റ് സ്ക്രിപ്റ്റ് ലൈസൻസ് വാങ്ങി. 

2015 ഓടെ, അഡോബി സിസ്റ്റംസ് കമ്പനിയിൽ ലോകമെമ്പാടുമായി ഏകദേശം 15,000 ജീവനക്കാർ ഉണ്ടെന്നാണ് കണക്ക്. ഇതിൽ നാല്പതു ശതമാനം പേർ സാൻ ഹോസെയിലാണ് ജോലി ചെയ്യുന്നത്. ന്യൂട്ടൺ, ന്യൂയോർക്ക് സിറ്റി, മിനെപൊളിസ്, ലേഹി, സിയാറ്റിൽ, സാൻ ഫ്രാൻസിസ്കോ എന്നിവിടങ്ങളിലും പ്രധാന വികസന പ്രവർത്തനങ്ങൾ നടക്കുന്നുണ്ട്.


</doc>
<doc id="408289" url="https://ml.wikipedia.org/wiki?curid=408289" title="മാൻഡ്രിൽ">
മാൻഡ്രിൽ

ഓൾഡ് വേൾഡ് മങ്കി കുടുംബത്തിലെ (Cercopithecidae) ഒരു അംഗമാണ് മാൻഡ്രിൽ (മാൻഡ്രില്ലസ് സ്ഫിങ്ക്സ്). ഡ്രിൽ എന്ന ഇനത്തോടൊപ്പം, മാൻഡ്രില്ലസ് എന്ന ജനുസ്സിൽ പെട്ട രണ്ടു ഇനങ്ങളിൽ ഒന്നാണ് ഇത്. മാൻഡ്രില്ലും ഡ്രില്ലും ഒരിക്കൽ ബബൂണുകൾക്കൊപ്പം പാപ്പിയോ ജനുസ്സിലാണ് ഉൾപ്പെടുത്തിയിരുന്നതെങ്കിലും ഇപ്പോൾ മാൻഡ്രില്ലസ് എന്ന സ്വന്തം ജനുസ്സ് രൂപീകരിച്ചു. കാഴ്‌ച്ചയിൽ ബബൂണുകളെപ്പോലെ തോന്നിക്കുമെങ്കിലും ഇവർക്ക് സെർക്കോസീബസ് മാംഗാബേയുമായാണ് അടുത്ത ബന്ധം. തെക്കൻ കാമറൂൺ, ഗാബോൺ, ഇക്വറ്റോറിയൽ ഗിനിയ, കോംഗോ എന്നിവിടങ്ങളിൽ മാൻഡ്രേലുകൾ കാണപ്പെടുന്നു. ഉഷ്ണമേഖലാ മഴക്കാടുകളിലാണ് ഇവ കാണപ്പെടുന്നത്. മാൻഡ്രില്ലുകൾ വളരെ വലിയ കൂട്ടങ്ങളായി ജീവിക്കുന്നു. പഴങ്ങളും ഷഡ്പദങ്ങളുമൊക്കെ ഭക്ഷിക്കുന്ന മിശ്രഭുക്കാണ് മാൻഡ്രലുകൾ. ജൂലൈ മുതൽ സെപ്റ്റംബർ വരെയാണ് ഇണചേരൽ കാലം. 

ലോകത്തിലെ ഏറ്റവും വലിയ കുരങ്ങുകളാണ് മാൻഡ്രില്ലുകൾ. " മുതിർന്ന ആൺ മാൻഡ്രില്ലിനെപ്പോലെ ഇത്രയും അസാധാരണമായ രീതിയിൽ നിറമുള്ള ഒരു സസ്തനിയും ഇല്ല”എന്ന് തന്റെ ഡിസന്റ് ഓഫ് മാൻ എന്ന പുസ്തകത്തിൽ ചാൾസ് ഡാർവിൻ എഴുതി. വംശനാശ ഭീഷണി നേരിടുന്ന ഒരിനമായാണ് ഐ.യു.സി.എൻ ഇവയെ കണക്കാക്കുന്നത്.  

ഒലിവ് പച്ച അല്ലെങ്കിൽ കടുത്ത ഗ്രെ നിറമാണ് മാൻഡ്രില്ലുകളുടെ രോമത്തിന്. വയറിന്റെ ഭാഗത്ത് വെളുത്ത നിറമാണ്. മുന്നോട്ടുതള്ളി നിൽക്കുന്ന മുഖത്തു ഒരു ചുവന്ന വരയും അതിന്റെ വശങ്ങളിലെ നീല വരമ്പുകൾ എന്നിവ സവിശേഷതയാണ്. കൂടാതെ ചുവന്ന നാസാരന്ധികളും അധരങ്ങളും, മഞ്ഞയിൽ വെള്ള നിറഞ്ഞ താടിയും ഉണ്ട്. ജനനേന്ദ്രിയങ്ങൾക്കും മലദ്വാരത്തിനും ചുറ്റുമുള്ള പ്രദേശങ്ങൾ ചുവന്ന, പിങ്ക്, നീല, സ്കാർലെറ്റ്, പർപ്പിൾ എന്നീ ബഹുവർണങ്ങൾ നിറഞ്ഞതാണ്. മുതിർന്ന ആൺ മാൻഡ്രില്ലുകളിൽ ഈ വർണ്ണവൈവിധ്യം കൂടുതൽ പ്രകടമാണ്. 



</doc>
<doc id="408301" url="https://ml.wikipedia.org/wiki?curid=408301" title="ലൂയിസ് ഫോൺസി">
ലൂയിസ് ഫോൺസി

ലൂയിസ് അൽഫോൻസോ റോഡ്രിഗസ് ലോപ്പസ് സെപേറോ (ജനനം ഏപ്രിൽ 15, 1978) അഥവാ ലൂയിസ് ഫോൺസി ഒരു പോർട്ടൊ റിക്കൻ ഗായകനും ഗാനരചയിതാവുമാണ്. പോർട്ടൊ റിക്കൻ ഗായകൻ ഡാഡി യാങ്കിയോടൊപ്പം ചേർന്ന് അവതരിപ്പിച്ച ഡെസ്പസിറ്റോ എന്ന ഗാനത്തോടെ ലോകപ്രശസ്തി നേടി. ഈ ഗാനത്തിന് നാല് അവാർഡുകൾ ലഭിച്ചു. 2017 ൽ ജസ്റ്റിൻ ബീബർ ഈ ഗാനം റീമിക്സ് ചെയ്തു. ഡെമി ലോവറ്റോയുമായി ചേർന്ന് പുറത്തിറക്കിയ “എച്ചാമെ ലാ കുൾപ്പ” എന്ന യുഗ്മഗാനമാണ് ഫോൺസിയുടെ ഏറ്റവും പുതിയ ഗാനം.  

Notes



</doc>
<doc id="408306" url="https://ml.wikipedia.org/wiki?curid=408306" title="മാൻഖുർദ്">
മാൻഖുർദ്

മുംബൈ നഗരത്തിന്റെ കിഴക്കുഭാഗത്തുള്ള ഒരു നഗരപ്രാന്തപ്രദേശമാണ് മാൻഖുർദ്. മുംബൈ സബർബൻ റെയിൽവേയുടെ ഹാർബർ ലൈനിലാണ് മാൻഖുർദ് റെയിൽവേ സ്റ്റേഷൻ സ്ഥിതിചെയ്യുന്നത്.
മുംബൈ-നവിമുംബൈ പ്രദേശങ്ങളെ വേർതിരിക്കുന്ന താനെ ഉൾക്കടലിനു സമീപമാണ് ഇതിന്റെ സ്ഥാനം. ഹാർബർ ലൈനിൽ മുംബൈയിലെ അവസാന സ്റ്റേഷനാണ് മാൻഖുർദ്. ഇതിനു ശേഷം വാശി റെയിൽവേ പാലം കടന്ന് ഹാർബർ ലൈൻ വാശിയിലെത്തുന്നു. ബോംബേ പോർട്ട് ട്രസ്റ്റിന്റെ ഉടമസ്ഥതയിലുള്ള ഒരു തീവണ്ടിപ്പാതയും മാൻഖുർദിലൂടെ കടന്നുപോകുന്നുണ്ട്. ഹാർബർ ലൈൻ ഈ പ്രദേശത്തെ നോർത്ത്, സൗത്ത് എന്നിങ്ങനെ രണ്ട് മേഖലകളായി തിരിക്കുന്നു. 
ഭാഭാ ആണവ ഗവേഷണകേന്ദ്രം ഇതിനടുത്താണ്. മാൻഖുർദ് ഗ്രാമം, അണുശക്തിനഗർ, ട്രോംബേ, നേവൽ ആർമ്ഡ് ഡിപ്പോ, നാവികസേനാ ഉദ്യോഗസ്ഥരുടെ വാസസ്ഥാനം തുടങ്ങിയവ ഈ പ്രദേശത്ത് സ്ഥിതിചെയ്യുന്നു.


</doc>
<doc id="408308" url="https://ml.wikipedia.org/wiki?curid=408308" title="മസ്തിഷ്‌കമരണം">
മസ്തിഷ്‌കമരണം

തലച്ചോറിന്റെ പ്രവർത്തനം പൂർണമായും നിലക്കുന്നതിനെയാണ് മസ്തിഷ്‌ക മരണം(Brain death) എന്നു പറയുന്നത്. . 
(ജീവൻ നിലനിർത്താൻ അത്യാവശ്യമായ സ്വമേധയാ അല്ലാത്ത പ്രവർത്തനങ്ങൾ ഉൾപ്പെടെനിലക്കുന്നതിനെ). ഇത്തരം സംഭവങ്ങളിൽ വ്യക്തി ആരോഗ്യവാനായി ജീവിച്ചിരുന്ന കാലത്ത് സ്വയമെ പ്രവർത്തിച്ചിരുന്ന പല ശാരീരിക പ്രവർത്തനങ്ങളും നടന്നുകൊണ്ടിരിക്കും. 
തലച്ചോർ മരിക്കുകയും അവയവങ്ങൾ പ്രവർത്തിച്ചുകൊണ്ടിരിക്കുകയും ചെയ്യുന്നവരുടെ ഹൃദയം, കിഡ്‌നി, ലിവർ എന്നിവ മാറ്റിവെക്കുന്ന ശസ്ത്രക്രിയകളെ അത് സഹായിക്കും.

‌‌__സൂചിക__
__പുതിയവിഭാഗംകണ്ണി__

</doc>
<doc id="408309" url="https://ml.wikipedia.org/wiki?curid=408309" title="ലാത്രോപ്പ്">
ലാത്രോപ്പ്

ലാത്രോപ്പ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, സാൻ ജോവാക്വിൻ കൗണ്ടിയിലുൾപ്പെട്ട ഒരു നഗരമാണ്.  2010 ലെ അമേരിക്കൻ ഐക്യനാടുകളിലെ  സെൻസസ് രേഖകൾ പ്രകാരമുള്ള ഈ നഗരത്തിലെ ആകെ  ജനസംഖ്യ 18,023 ആയിരുന്നു. വടക്കൻ കാലിഫോർണിയായിൽ ഇന്റർസ്റ്റേറ്റ് 5, എസ്.ആർ 120 എന്നീ പാതകൾ പരസ്പരം മുറിച്ചു കടന്നുപോകുന്നിടത്താണ് ഈ നഗരം സ്ഥിതിചെയ്യുന്നത്. 


</doc>
<doc id="408314" url="https://ml.wikipedia.org/wiki?curid=408314" title="ബൃഹന്മുംബൈ ഇലക്ട്രിക് സപ്ലൈ ആൻഡ് ട്രാൻസ്പോർട്ട്">
ബൃഹന്മുംബൈ ഇലക്ട്രിക് സപ്ലൈ ആൻഡ് ട്രാൻസ്പോർട്ട്

മുംബൈ നഗരത്തിലെ പൊതുഗതാഗതം, വൈദ്യുതി വിതരണം എന്നിവയുടെ ചുമതലയുള്ള പൊതുമേഖലാ സ്ഥാപനമാണ് ബൃഹന്മുംബൈ ഇലക്ട്രിക് സപ്ലൈ ആൻഡ് ട്രാൻസ്പോർട്ട്. ബെസ്റ്റ് (BEST) എന്ന ചുരുക്കപ്പേരിലാണ് കൂടുതലും അറിയപ്പെടുന്നത്.
1873-ൽ ബോംബേ ട്രാംവേ കമ്പനി ലിമിറ്റഡ് എന്ന പേരിൽ നഗരത്തിലെ ട്രാം ഗതാഗതത്തിന്റെ ചുമതലയുമായാണ് ഈ സ്ഥാപനത്തിന്റെ തുടക്കം. 1905 നവംബറിൽ വാഡി ബന്ദറിൽ ഒരു താപവൈദ്യുതനിലയം സ്ഥാപിക്കപ്പെട്ടു. ഇതിൽ നിന്നുള്ള വൈദ്യുതിയായിരുന്ന് ട്രാം ഗതാഗതത്തിന് ഉപയോഗിച്ചത്. അതോടെ ബോംബേ ഇലക്ട്രിക് സപ്ലൈ & ട്രാംവേയ്സ് കമ്പനി ലിമിറ്റഡ് എന്ന പേര് സ്വീകരിച്ചു. 1926-ലാണ് കമ്പനി മോട്ടോർ ബസുകൾ ഓറ്റിച്ചു തുടങ്ങിയത്. ഇതേത്തുടർന്ന് 1947 മുതൽ ബോംബേ ഇലക്ട്രിക് സപ്ലൈ ആൻഡ് ട്രാൻസ്പോർട്ട് എന്ന പേരിലായി പ്രവർത്തനം. 1995-ൽ ബോംബേ നഗരത്തിന്റെ പേര് മുംബൈ എന്നാക്കിയതോടെ ഈ സ്ഥാപനവും ബൃഹന്മുംബൈ ഇലക്ട്രിക് സപ്ലൈ ആൻഡ് ട്രാൻസ്പോർട്ട് എന്ന് പുനർനാമകരണം ചെയ്യപ്പെട്ടു.


</doc>
<doc id="408320" url="https://ml.wikipedia.org/wiki?curid=408320" title="ആര്യക്കര ഭഗവതി">
ആര്യക്കര ഭഗവതി

വടക്കൻ കേരളത്തിൽ കെട്ടിയാടിക്കപ്പെടുന്ന ഒരു തെയ്യമാണ് ആര്യക്കര ഭഗവതി 

ആരിയർ നാട്ടിൽനിന്ന് ( ആര്യൻ ?) മരക്കലം ( പായ്ക്കപ്പൽ) കയറി മലനാട്ടിൽ എത്തിയ കന്യയാണു ആര്യക്കര ഭഗവതി എന്ന് ഐതിഹ്യം. കോലത്തുനാട് കാണാൻ കരയിൽ ഇറങ്ങി, കണിക്കര അച്ഛൻ എന്ന ഒരു കാരണവരുടെ വസൂരി രോഗം
ഭേദമാക്കിയ ആര്യക്കര ഭഗവതി, കടിഞ്ഞിക്കടവിലെ ചെമ്പകമരചോട്ടിൽ ആരൂഢം കൊള്ളുന്നു എന്ന് വിശ്വസിക്കുന്നു. 


</doc>
<doc id="408321" url="https://ml.wikipedia.org/wiki?curid=408321" title="വണ്ണാത്തിപ്പോതി">
വണ്ണാത്തിപ്പോതി

വടക്കൻ കേരളത്തിൽ കെട്ടിയാടിക്കപ്പെടുന്ന ഒരു തെയ്യമാണ് വണ്ണാത്തിപ്പോതി

തെയ്യക്കാരനായിരുന്ന ഒരു പെരുമണ്ണാൻന്റെ പത്നിയായിരുന്നു വണ്ണാത്തി . കരുവാൾ ഭഗവതി, ഈ വണ്ണാത്തിയെ പാറക്കല്ലിൽ അടിച്ച് കൊല്ലുകയും, മരണാനന്തരം വണ്ണാത്തി, വണ്ണാത്തിപ്പോതി ( വണ്ണാത്തി ഭഗവതി ) ആയി എന്നും ഐതിഹ്യം


</doc>
<doc id="408322" url="https://ml.wikipedia.org/wiki?curid=408322" title="കാപ്പാളത്തിപ്പോതി">
കാപ്പാളത്തിപ്പോതി

വടക്കൻ കേരളത്തിൽ കെട്ടിയാടിക്കപ്പെടുന്ന ഒരു തെയ്യമാണ് കാപ്പാളത്തിപ്പോതി 

വഴിപിഴച്ചുപോയി ഗർഭിണിയായ കുമ്പ എന്ന സ്ത്രീയെ , കുടുംബത്തിന്റെ മാനം കെടുത്തിയതിനു ആങ്ങളമാർ വെട്ടിക്കൊല്ലുകയും , മരണശേഷം കുമ്പ, കാപ്പാളത്തിപ്പോതി എന്ന തെയ്യമായി മാറുകയും ചെയ്തു എന്ന് ഐതിഹ്യം. 


</doc>
<doc id="408325" url="https://ml.wikipedia.org/wiki?curid=408325" title="തോട്ടുംകര ഭഗവതി">
തോട്ടുംകര ഭഗവതി

വടക്കൻ കേരളത്തിൽ കെട്ടിയാടിക്കപ്പെടുന്ന ഒരു തെയ്യമാണ് തോട്ടുംകര ഭഗവതി 

പതിനാലു മക്കളും മരിച്ച ഒരു സ്ത്രീ രാമായണം വായിക്കുന്നത് അറിഞ്ഞ കോലത്തുനാട് രാജാവ് ആ സ്ത്രീയുടെ തലയിൽ പന്തം അടിച്ച് കയറ്റി മലവെള്ളത്തിൽ എറിയാൻ കൽപനയിട്ടു. മലവെള്ളത്തിൽ നിന്നും ദേവതയായി ഒരു തോട്ടിൻ കരയിൽ ഉദയം ചെയ്ത ഭഗവതിയാണു തോട്ടുംകര ഭഗവതി എന്നു വിശ്വസിക്കുന്നു. 


</doc>
<doc id="408326" url="https://ml.wikipedia.org/wiki?curid=408326" title="ചിറ്റെയി ഭഗവതി">
ചിറ്റെയി ഭഗവതി

വടക്കൻ കേരളത്തിൽ കെട്ടിയാടിക്കപ്പെടുന്ന ഒരു തെയ്യമാണ് ചിറ്റെയി ഭഗവതി 

ചിറ്റേയി പുഴയുടെ തീരത്ത് മഹാകാളീ പൂജ നടത്തിയിരുന്ന ഭക്തയായിരുന്നു തീയ്യസമുദായത്തിൽ ജനിച്ച ചിറ്റേയി അമ്മ. ടിപ്പുസുൽതാൻ ആ ക്ഷേത്രം കൊള്ളയടിച്ചപ്പോൾ ദേവീവിഗ്രഹം കെട്ടിപ്പിടിച്ച് ഇരിക്കുകയായിരുന്ന ചിറ്റേയി അമ്മ അവിടെ വച്ച് മരണപ്പെടുകയും മരണ ശേഷം ചിറ്റേയി ഭഗവതി ആയി എന്നും ഐതിഹ്യം. വാരിക്കാട്ട് ഇല്ലത്തെ ഐശ്വര്യ ദേവത ആയി ചിറ്റെയി ഭഗവതി 


</doc>
<doc id="408329" url="https://ml.wikipedia.org/wiki?curid=408329" title="ഹെറോൺ">
ഹെറോൺ

ഹെറോൺ ശുദ്ധജലത്തിൽ കാണുന്ന വലിയ ചുണ്ടുകളും, വലിയ കാലുകളുമുള്ള തീരദേശപക്ഷിയാണ്. ആർഡെയിഡേ കുടുംബത്തിലാണ് ഇവയെ ഉൾപ്പെടുത്തിയിരിക്കുന്നത്. 64 തിരിച്ചറിയപ്പെട്ട വർഗ്ഗങ്ങൾ ഈ കുടുംബത്തിലുണ്ട്. കാഴ്ചയിൽ ഈഗ്രറ്റുകളെപോലെയും ബൈറ്റേണിനെപ്പോലെയും അല്ലെങ്കിലും ഇവയ്ക്ക് ജൈവശാസ്ത്രപരമായ ചെറിയ വ്യത്യാസമാണുള്ളത്. ക്സിഗ്ക്സാഗ് ഹെറോൺ ("Zebrilus undulatus"), ഈഗ്രറ്റ്, ബൈറ്റേൺ എന്നിവയും ഹെറോണിനോടൊപ്പം ആർഡെയിഡേ കുടുംബത്തിൽ മോണോഫൈലെറ്റിക് ഗ്രൂപ്പിലുൾപ്പെട്ടതാണ്. വെള്ള നിറമുള്ള തൂവലുകളാൽ അലങ്കരിക്കപ്പെട്ടതാണ് ഹെറോൺ പക്ഷിയുടെ ശരീരം. 

ഗ്രേ ഹെറോൺ, വൈറ്റ് -ഫേസെഡ് ഹെറോൺ, പസഫിക് റീഫ് ഹെറോൺ ("Egretta sacra"), ഗോലിയാത്ത് ഹെറോൺ, വൈറ്റ്-ഇയേർഡ് നൈറ്റ് ഹെറോൺ, പർപ്പ്ൾ ഹെറോൺ, ഇന്ത്യൻ പോണ്ട് ഹെറോൺ, ബ്ലാക്ക് ക്രൗൺഡ് നൈറ്റ് ഹെറോൺ എന്നിവ വിവിധ ഇനത്തിൽപ്പെട്ട ഹെറോണുകളാണ്. വംശനാശഭീഷണി നേരിടുന്ന വൈറ്റ്-ഇയേർഡ് നൈറ്റ് ഹെറോൺ എന്ന ഇനത്തിൽപ്പെട്ട പക്ഷിയെ ചൈനയിലെ സിഷുവാൻ പ്രവിശ്യയിൽ വനസംരക്ഷണ വകുപ്പ് കണ്ടെത്തിയിരുന്നു. ലോകത്തിലുടനീളം ഈ ഇനത്തിൽപ്പെട്ട പക്ഷികൾ 1000-ത്തിൽ താഴെ മാത്രമാണെന്നാണ് കണക്കാക്കിയിട്ടുള്ളത്. 
ഹെറോൺ എന്ന പദം ആദ്യമായി ഇംഗ്ലീഷ് ഭാഷയിൽ പ്രത്യക്ഷപ്പെട്ടത് 1300 ഓടെയാണ്. പഴയ ഫ്രഞ്ച് ഹൈറോൺ, ഈറോൺ (പന്ത്രണ്ടാം നൂറ്റാണ്ട്), മുമ്പത്തെ ഹൈറോ (പതിനൊന്നാം നൂറ്റാണ്ട്), ഫ്രാങ്കിഷ് ഹൈഗിറോയിൽ നിന്ന് അല്ലെങ്കിൽ പ്രോട്ടോ-ജർമ്മനിക് * ഹൈഗ്രോ, * ഹ്രൈഗ്രോ എന്നിവയിൽ നിന്ന് ഉത്ഭവിച്ചിരിക്കാം.

ഹെറോണുകളെ ഷൈറ്റ്പോക്കുകൾ / ˈʃaɪtpoʊk /, അല്ലെങ്കിൽ യൂഫെമിസ്റ്റിക്കായി ഷൈക്ക്പോക്കുകൾ അല്ലെങ്കിൽ ഷൈപോക്കുകൾ എന്നും വിളിക്കുന്നു. വെള്ളത്തിൽ മുന്നോട്ടു കുതിക്കുമ്പോൾ മലം വിസർജ്ജിക്കുന്ന സ്വഭാവമുള്ളതുകൊണ്ട് ഹെറോണുകൾക്ക് ഈ പേര് നൽകിയതായി വെബ്‌സ്റ്റേഴ്സ് നിഘണ്ടു സൂചിപ്പിക്കുന്നു.

ഓക്സ്ഫോർഡ് ഇംഗ്ലീഷ് നിഘണ്ടുവിന്റെ 1971 ലെ കോം‌പാക്റ്റ് പതിപ്പിൽ വടക്കേ അമേരിക്കയിലെ ചെറിയ ഗ്രീൻ ഹെറോൺ (ബ്യൂട്ടോറൈഡ്സ് വയർ‌സെൻ‌സ്) യുണൈറ്റഡ് സ്റ്റേറ്റ്സിൽ നിന്ന് ഉത്ഭവിച്ചതാണെന്ന് വിവരിക്കുന്നു. 1853 മുതൽ പ്രസിദ്ധീകരിച്ച ഒരു ഉദാഹരണം ഉദ്ധരിച്ച്. ഓക്സ്ഫോർഡ് ഇംഗ്ലീഷ് നിഘണ്ടുവിൽ ഷിറ്ററോ അല്ലെങ്കിൽ ഷെഡെറോ പദങ്ങൾ ഹെറോണുകൾക്കായി ഉപയോഗിക്കുന്നു. കൂടാതെ നേർത്തതും ദുർബലവുമായ വ്യക്തിയെ അർത്ഥമാക്കുന്ന അവഹേളിക്കുന്ന പദങ്ങളായും ഇത് പ്രയോഗിക്കുന്നു. സ്‌കോട്ട്‌ലൻഡിലെ ജെയിംസ് ആറാമന്റെ (1566-1625) രാജകീയ ഉത്തരവിലെ ഗെയിംബേർഡുകളുടെ പട്ടികയിൽ ഈ പേര് ഒരു ഹെറോണിന് കാണാം. ഷിറ്റെറോ ഷൈറ്റെഹെറോണിന്റെ ഒരു അപഭ്രംശ്ശബ്‌ദമാണെന്ന് ഓക്സ്ഫോർഡ് ഇംഗ്ലീഷ് നിഘണ്ടുവിൽ അനുമാനിക്കുന്നു.

വലിയ കാലുകളും വലിയ കഴുത്തുമുള്ള വലിപ്പമേറിയതും എന്നാൽ ഇടത്തരം വലിപ്പമുള്ളതുമായ പക്ഷികളാണ് ഹെറോണുകൾ. വളരെ ചെറിയ ആൺ-പെൺ രൂപവ്യത്യാസം ഈ പക്ഷികളിൽ കാണപ്പെടുന്നു. ഹെറോണുകളിൽ ഏറ്റവും വലിയ ഇനമാണ് ഗോലിയാത്ത് ഹെറോൺ ("Ardea goliath"). എഴുന്നേറ്റുനിൽക്കുമ്പോൾ ഇതിന് 140 സെന്റിമീറ്റർ പൊക്കമുണ്ട്. പറക്കുമ്പോൾ ഹെറോണുകളുടെ കഴുത്ത് 's' ആകൃതിയിലായി കാണപ്പെടുന്നു. വംശനാശഭീഷണി നേരിടുന്ന പക്ഷി കൂടിയാണിത്. ഹെറോണുകളുടെ തൂവലുകൾ മൃദുവാണ്. നീല, കറുപ്പ്, ബ്രൗൺ, വെള്ള, ഗ്രെ എന്നീ നിറങ്ങളിൽ ഇവ കണ്ടുവരുന്നു.

ഹെറോണുകളുടെ കുടുംബം അന്റാർട്ടിക്ക ഒഴികെ ലോകമെമ്പാടും വ്യാപിച്ചുകാണുന്നു. ഇവ കോസ്മോപൊളിറ്റൻ ഡിസ്ട്രിബൂഷനിൽപ്പെട്ടതാണ്. നീന്താനറിയാത്ത ജലപക്ഷികളായ ഇവ തടാകങ്ങളുടെയും നദികളുടെയും തീരങ്ങളിലും ചതുപ്പുകളിലും, കടൽതീരത്തും, കുളങ്ങളുടെ കരകളിലും ആണിത് കണ്ടുവരുന്നത്. സമതലപ്രദേശങ്ങളിലാണ് കൂടുതൽ കാണുന്നത് എങ്കിലും ചില വർഗ്ഗങ്ങൾ ഉയർന്ന പർവ്വതങ്ങളിലും കണ്ടുവരുന്നു. ഹെറോണുകൾ കൂടുതലും സഞ്ചാരസ്വഭാവമുള്ളവയാണ്. കൂടാതെ ഇതിൽ ദേശാടനപക്ഷികളും കാണപ്പെടുന്നു. ഓരോസ്ഥലങ്ങളിൽ പകുതി വീതം ദേശാടനം നടത്തുന്ന ഒരു ദേശാടനപക്ഷിയാണ് ഗ്രെ ഹെറോൺ. പകുതി ദേശാടനം ബ്രിട്ടനിലാണെങ്കിൽ ഇവ ബാക്കി പകുതി സ്കാൻഡിനാവിയയിലായിരിക്കും. ഇവ ഇരതേടുന്നതും ദേശാടനം നടത്തുന്നതും കൂട്ടമായിട്ടാണ്. 

ഹെറോണുകളും ബൈറ്റേണുകളും കീടഭോജികളാണ്. തണ്ണീർത്തടങ്ങളിൽ കൂട്ടമായി ജീവിക്കുന്ന ഇവ ജലത്തിൽ വളരുന്ന ജീവികളെയാണ് ഭക്ഷണമാക്കുന്നത്. യെല്ലോ-ക്രൗൺഡ് നൈറ്റ് ഹെറോണുകളുടെ ഇര ഞണ്ടുകളാണ്. 



</doc>
<doc id="408331" url="https://ml.wikipedia.org/wiki?curid=408331" title="ഉണ്ണങ്ങ">
ഉണ്ണങ്ങ

വടക്കൻ കേരളത്തിൽ കെട്ടിയാടിക്കപ്പെടുന്ന ഒരു തെയ്യമാണ് ഉണ്ണങ്ങ 

മണിയറ ചന്തുവിന്റെ പെങ്ങൾ ആയിരുന്ന ഉണ്ണങ്ങ മരണശേഷം ദൈവമായി. വയലിൽ വീണുമരിച്ച ഉണ്ണങ്ങയെ നാട്ടുകാർ ദഹിപ്പിക്കുകയായിരുന്നു. പിന്നീട് അവിടെ വന്ന കുറത്തിയമ്മ പട്ടടയിലെ കനലിൽ നിന്നും ഉണ്ണങ്ങയെ ഉയർത്തെഴുന്നേൽപ്പിച്ചു എന്ന് ഐതിഹ്യം . 


</doc>
<doc id="408332" url="https://ml.wikipedia.org/wiki?curid=408332" title="കരിന്തിരി നായർ">
കരിന്തിരി നായർ

വടക്കൻ കേരളത്തിൽ കെട്ടിയാടിക്കപ്പെടുന്ന ഒരു തെയ്യമാണ് കരിന്തിരി നായർ 

കുറുമ്പ്രാന്തിരി വാണവരുടെ പൈക്കളെ തിന്നാൻ വരുന്ന പുലികളെ വകവരുത്താൻ പോയ യുവാവായിരുന്നു കരിന്തിരി നായർ. അദ്ദേഹം അവസാനം പുലികളാൽ കൊല്ലപ്പെടുകയും മരണശേഷം തെയ്യമാവുകയും ചെയ്തു. 


</doc>
<doc id="408334" url="https://ml.wikipedia.org/wiki?curid=408334" title="മരുതിയോടൻ കുരിക്കൾ">
മരുതിയോടൻ കുരിക്കൾ

മരണ ശേഷം ദൈവമായി ആരാധിക്കാൻ തുടങ്ങിയ ഒരു തെയ്യമാണ് മരുതിയോടൻ കുരിക്കൾ 

ഇല്ലത്തെ തമ്പുരാട്ടിയുടെ ഇംഗിതം നിഷേധിച്ചതിന്ന് ചെയ്യാത്ത കുറ്റം ചാർത്തപ്പെട്ട് അവസാനം ഒരു മരുതുമരത്തിൽ ജീവിതം അവസാനിപ്പിക്കേണ്ടിവന്ന കഥാനായകനാണു മരുതിയോടൻ കുരിക്കൾ എന്നു ഐതിഹ്യം 


</doc>
<doc id="408335" url="https://ml.wikipedia.org/wiki?curid=408335" title="കല്ലിടിൽ കണ്ണമ്മാൻ">
കല്ലിടിൽ കണ്ണമ്മാൻ

മരണ ശേഷം ദൈവമായി ആരാധിക്കാൻ തുടങ്ങിയ ഒരു യോദ്ധാവായിരുന്ന തെയ്യമാണ് കല്ലിടിൽ കണ്ണമ്മാൻ 

കല്ലിടിൽ തറവാട്ടിലെ ഒരു യോദ്ധാവായിരുന്നു കണ്ണൻ. കോലത്തിരിക്ക് വേണ്ടി കരിതലക്കൂട്ടത്തിനെതിരേ പടപൊരുതുമ്പോൾ പടയിൽ കണ്ണൻ മരിച്ചു വീണു. വെള്ളാരങ്ങര ഭഗവതി യുടെ അനുഗ്രഹത്തോടെ ഉയർത്തെഴുന്നേറ്റ കണ്ണൻ, കല്ലിടിൽ കണ്ണമ്മാൻ തെയ്യമായി. 


</doc>
<doc id="408336" url="https://ml.wikipedia.org/wiki?curid=408336" title="തുളുവീരൻ">
തുളുവീരൻ

മരണ ശേഷം ദൈവമായി ആരാധിക്കാൻ തുടങ്ങിയ ഒരു യോദ്ധാവായിരുന്നു തെയ്യമാണ് തുളുവീരൻ 

തുളുനാട്ടിൽ തുളുവരശന്റെ മകനായാണു വീരൻ ജനിച്ചത്. തുളുപ്പടയെ ആക്രമിച്ക മറുതല കൂട്ടത്തെ മുച്ചൂടും തകർത്ത ശേഷം യുദ്ധ ഭൂമിയിൽ വച്ച് തുളുവീരൻ സ്വർഗം പൂകി എന്നു ഐതിഹ്യം. 


</doc>
<doc id="408337" url="https://ml.wikipedia.org/wiki?curid=408337" title="മുക്രിപോക്കർ">
മുക്രിപോക്കർ

ഒരു തെയ്യമാണ് മുക്രിപോക്കർ അഥവാ മുക്രിത്തെയ്യം . "കലന്തൻ മുക്രി" എന്ന പേരിലും ഈ തെയ്യം അറിയപ്പെടാറുണ്ട്. ഒരു യോദ്ധാവായിരുന്ന മുക്രിപോക്കറെ മരണ ശേഷം ദൈവമായി ആരാധിക്കുകയാണ് ഇവിടെ ചെയ്യുന്നത്. കാസർകോഡ് ജില്ലയിൽ വെള്ളരിക്കുണ്ട് മാലോം കൂലോം ഭഗവതി ക്ഷേത്രം, കമ്പല്ലൂർ കോട്ട നായർ തറവാട്, മൗവ്വേനി കോവിലകം ദേവീ ക്ഷേത്രം തുടങ്ങിയ തെയ്യസ്ഥാനങ്ങളിലേക്ക് ഈ കോലം കെട്ടിയാടുന്നത്.

നാടുവാഴിയുടെ കാര്യസ്ഥനായിരുന്നു ആയോധനാ വീരനായ പോക്കർ. പോക്കറെ , നാടുവാഴിയുടെ സേവകന്മാർ ചതിച്ച് കൊല്ലുകയായിരുന്നു. മരണശേഷം പോക്കർ, മുക്രിപോക്കർ തെയ്യമായി എന്ന് ഐതിഹ്യം. 


</doc>
<doc id="408340" url="https://ml.wikipedia.org/wiki?curid=408340" title="ഐപ്പള്ളി">
ഐപ്പള്ളി

മരണ ശേഷം ദൈവമായി ആരാധിക്കാൻ തുടങ്ങിയ രാജകുടുംബാംഗമാണു തെയ്യമാണ് ഐപ്പള്ളി 

അഴീക്കോട് നാടുവാഴിയുടെ മകനായിരുന്നു പിത്താരി. പിത്താരിയെ കോലത്തിരി രാജാവ് വെടിവെച്ച് കൊല്ലുകയായിരുന്നു. പിത്താരിയാണു മരണശേഷം ഐപ്പള്ളി തെയ്യമായത് എന്ന് ഐതിഹ്യം. പിത്താരിയെ വധിക്കുന്നത് തടഞ്ഞ അഴീക്കോട് നാടുവാഴിയേയും കോലത്തിരി വധിച്ചു. അഴീക്കോട് നാടുവാഴിയാണു മരണശേഷം എമ്പ്രാൻ കുരിക്കൾ തെയ്യമായത് . 


</doc>
<doc id="408341" url="https://ml.wikipedia.org/wiki?curid=408341" title="ഭാവുചാ ധക്കാ">
ഭാവുചാ ധക്കാ

മുംബൈയിലെ താനെ ഉൾക്കടലിൽ മത്സ്യബന്ധന ബോട്ടുകളും യാത്രാബോട്ടുകളും അടുക്കുന്ന ഒരു ജെട്ടിയാണ് ഭാവുചാ ധക്കാ. ഫെറി വാർഫ് എന്ന പഴയ പേര് ഇന്നും പ്രചാരത്തിലുണ്ട്. 
ലക്ഷ്മൺ ഹരി ചന്ദാർജീ അജിങ്ക്യ(1789-1858) എന്ന വ്യക്തിയാണ് ഈ കടവ് പണികഴിപ്പിച്ചത്. ഇദ്ദേഹത്തെ പ്രാദേശികർ ബഹുമാനത്തോടെ ജ്യേഷ്ഠൻ എന്നയർത്ഥത്തിൽ ‘ഭാവു’ എന്ന് വിളിച്ചിരുന്നു. അങ്ങനെയാണ് മറാഠി ഭാഷയിൽ ‘ജ്യേഷ്ഠന്റെ കടവ്’ എന്ന് അർഥം വരുന്ന ‘ഭാവുചാ ധക്കാ’ എന്ന പേര് ഈ കടവിന് കൈവന്നത്.
1835 വരെ ഈ മുംബൈയിൽ ചരക്കുകൾക്കും യാത്രക്കാർക്കുമായി സ്ഥിരം കടവുകളൊന്നുമുണ്ടായിരുന്നില്ല. അന്നത്തെ ഗവണ്മെന്റ് കടവുകൾ പണിയുവാനായി സ്വകാര്യവ്യക്തികൾക്ക് സ്ഥലം പാട്ടത്തിന് നൽകുകയുണ്ടായി. ഈ അവസരം ഉപയോഗിച്ച് ജെട്ടി പണിത ആദ്യത്തെ തദ്ദേശീയനാണ് ലക്ഷ്മൺ ഹരി ചന്ദാർജീ അജിങ്ക്യ. 1841-ലാണ് ഇത് നിർമ്മിക്കപ്പെട്ടത്.
മത്സ്യബന്ധന ബോട്ടുകളും യാത്രാബോട്ടുകളും ഇന്നും ഭാവുചാ ധക്ക ഉപയോഗപ്പെടുത്തുന്നു. മുംബൈയിലെ ഏറ്റവും വലിയ മത്സ്യച്ചന്തകളിലൊന്ന് ഇതിന്റെ പരിസരത്താണ് . മോറ, രേവാസ് എന്നീ സ്ഥലങ്ങളിലേക്ക് യാത്രാബോട്ടുകളുടെ സർവീസും ഉണ്ട്.

ഹാർബർ ലൈനിലെ ഡോക്ക് യാർഡ് റോഡ് ആണ് ഏറ്റവുമടുത്ത റെയിൽവേ സ്റ്റേഷൻ. ബെസ്റ്റ് ബസ്സുകളുടെ സർവീസും ഈ സ്ഥലത്തേക്ക് ഉണ്ട്.


</doc>
<doc id="408342" url="https://ml.wikipedia.org/wiki?curid=408342" title="എമ്പ്രാൻ കുരിക്കൾ">
എമ്പ്രാൻ കുരിക്കൾ

മരണ ശേഷം ദൈവമായി ആരാധിക്കാൻ തുടങ്ങിയ രാജകുടുംബാംഗമാണു തെയ്യമാണ് എമ്പ്രാൻ കുരിക്കൾ 

അഴീക്കോട് നാടുവാഴിയുടെ മകനായിരുന്നു പിത്താരി. പിത്താരിയെ കോലത്തിരി രാജാവ് വെടിവെച്ച് കൊല്ലുകയായിരുന്നു. പിത്താരിയാണു മരണശേഷം ഐപ്പള്ളി തെയ്യമായത് എന്ന് ഐതിഹ്യം. പിത്താരിയെ വധിക്കുന്നത് തടഞ്ഞ അഴീക്കോട് നാടുവാഴിയേയും കോലത്തിരി വധിച്ചു. അഴീക്കോട് നാടുവാഴിയാണു മരണശേഷം എമ്പ്രാൻ കുരിക്കൾ തെയ്യമായത് . 


</doc>
<doc id="408344" url="https://ml.wikipedia.org/wiki?curid=408344" title="കോരച്ചൻ">
കോരച്ചൻ

മരണ ശേഷം ദൈവമായി ആരാധിക്കാൻ തുടങ്ങിയ തെയ്യമാണു കോരച്ചൻ 

വയനാട്ട്കുലവന്റെ ഉപാസകനായിരുന്നു കുഞ്ഞിക്കോരൻ. തെയ്യാട്ടം നടക്കുന്ന സമയത്ത് ഭക്തിലഹരിയിൽ തിരുവായുധം കൊണ്ട് ആത്മാഹൂതി ചെയ്ത് കുഞ്ഞിക്കോരൻ, കോരച്ചൻ തെയ്യമായി എന്ന് ഐതിഹ്യം 


</doc>
<doc id="408348" url="https://ml.wikipedia.org/wiki?curid=408348" title="കാന്നെൽട്ടൺ">
കാന്നെൽട്ടൺ

കാന്നെൽട്ടൺ അമേരിക്കൻ സംസ്ഥാനമായ ഇന്ത്യാനയിലെ പെറി കൗണ്ടിയിലുൾപ്പെട്ടതും ഒഹായോ നദിയോരത്തു സ്ഥിതിചെയ്യുന്നതുമായ ട്രോയ് ടൌൺഷിപ്പിലെ ഒരു പട്ടണമാണ്.  2010 ലെ സെൻസസ് അനുസരിച്ചുള്ള ഈ പട്ടണത്തിലെ ജനസംഖ്യ 1,563 ആയിരുന്നു. 2010 വരെ സംസ്ഥാനത്തെ സംയോജിപ്പിക്കപ്പെട്ട ഏറ്റവും ചെറിയ നഗരമായിരുന്ന കാന്നെൽട്ടൺ, ടെൽ സിറ്റിയിലേയ്ക്കു കൌണ്ടി സീറ്റ് മാറ്റി സ്ഥാപിക്കുന്നതുവരെ പെറി കൌണ്ടിയുടെ ആസ്ഥാനമായിരുന്നു. 

1844 ൽ സ്വീകരിക്കപ്പെട്ട പട്ടണത്തിന്റെ കാന്നെൽട്ടൺ എന്ന പേര്, ഈ പ്രദേശത്ത് ഒരിക്കൽ ഖനനം ചെയ്തിരുന്ന കാന്നെൽ കൽക്കരിയുടെ (കാന്റിൽ കോൾ എന്നു പേരുള്ള ഓയിൽ ഷെയിൽ വർഗ്ഗത്തിൽപ്പെട്ട ഒരു തരം ബിറ്റുമിനസ് കൽക്കരി) പേരിൽനിന്നാണ്. 1844 മുതൽ ഇവിടെ ഒരു തപാൽ ഓഫീസ് പ്രവർത്തിച്ചു വരുന്നുണ്ട്. കാന്നെൾട്ടൺ കോട്ടൺ മിൽ, കാന്നെൽട്ടൺ ഹിസ്റ്റോറിക് ഡിസ്ട്രിക്റ്റ്, സെന്റ് ലൂക്ക്സ് എപ്പിസ്കോപ്പൽ പള്ളി എന്നിവ ചരിത്ര സ്ഥലങ്ങളുടെ ദേശീയ രജിസ്റ്ററിൽ ഉൾപ്പെടുത്തിയിരിക്കുന്നു.


</doc>
<doc id="408353" url="https://ml.wikipedia.org/wiki?curid=408353" title="ബ്ലഡ് മൂൺ">
ബ്ലഡ് മൂൺ

പൂർണ്ണ ചന്ദ്രഗ്രഹണ സമയത്ത് ഇരുണ്ട ചുമപ്പ് നിറത്തിൽ കാണുന്ന ചന്ദ്രബിംബമാണ് രക്തചന്ദ്രൻ. ഭൗമാന്തരീക്ഷത്തിൽ വച്ച് സൂര്യപ്രകാശത്തിനുണ്ടാകുന്ന അപവർത്തനം, വിസരണം എന്നീ പ്രതിഭാസങ്ങൾ മൂലമാണ് രക്തചന്ദ്രൻ ദൃശ്യമാകുന്നത്. ചുവപ്പ് ചന്ദ്രൻ, ചെമ്പൻ ചന്ദ്രൻ എന്നീ പേരുകളിലും ഇത് അറിയപ്പെടുന്നു.

ഗ്രഹണ സമയത്ത് ഭൂമിയുടെ നിഴൽ പൂർണമായും ചന്ദ്രനെ മറച്ചാലും ചന്ദ്രൻ മങ്ങിയ ചുവപ്പ് നിറത്തിൽ ദൃശ്യമാകും. ഭൂമിയുടെ അന്തരീക്ഷമാണ് ഇത്തരം ഒരു കാഴ്ചയ്ക്ക് കാരണം. ഭൂമിയുടെ അന്തരീക്ഷത്തിൽ കൂടി കടന്നുപോകുന്ന സൂര്യപ്രകാശത്തിന്റെ കുറച്ചുഭാഗം അപവർത്തനത്തിനും വിസരണത്തിനും വിധേയമായി ഭൂമിയുടെ നിഴൽ ഭാഗത്തേയ്ക്ക് വളഞ്ഞ് ചന്ദ്രനിൽ പതിയ്ക്കുന്നു. ഈ പ്രകാശ രശ്മികൾ അവിടെ നിന്നും പ്രതിഫലിച്ച് വീണ്ടും ഭൂമിയിൽ പതിയ്ക്കുമ്പോൾ ചന്ദ്രമുഖം നമുക്ക് ദൃശ്യമാകുന്നു. എന്നാൽ ദൃശ്യപ്രകാശത്തിലെ തരംഗദൈർഘ്യം കുറഞ്ഞ വർണ്ണങ്ങളായ വയലറ്റ്, നീല, പച്ച നിറങ്ങൾ ഏതാണ്ട് പൂർണ്ണമായും വിസരണത്തിന് വിധേയമായി ഭൂമിയിൽ നിന്ന് ചന്ദ്രനിൽ പതിക്കാതെ പോകുന്നു. അതു കൊണ്ട് ആ നിറങ്ങൾ തിരികെ എത്തുന്നില്ല. തരംഗ ദൈർഘ്യം കൂടിയ ഓറഞ്ച്, ചുവപ്പ് നിറങ്ങൾ മാത്രം ചന്ദ്രനിൽ നിന്നും പ്രതിഫലിച്ച് നമ്മുടെ കണ്ണുകളിൽ എത്തുമ്പോൾ ചുവന്ന നിറത്തിലുള്ള ചന്ദ്രനെ നാം കാണുന്നു. അതായത് പൂർണ്ണ ചന്ദ്രഗ്രഹണ സമയത്ത് പൂർണ്ണമായും അദൃശ്യമാകുന്നതിന് പകരം ചന്ദ്രൻ മങ്ങിയ ചുവപ്പ് നിറത്തിൽ ദൃശ്യമാവുകയാണ് ചെയ്യുക. ഏതാണ്ട് സന്ധ്യാകാശത്തിലെ സൂര്യനെ പോലെ. ഭാഗീക ചന്ദ്രഗ്രഹണ സമയത്ത് ചന്ദ്രന്റെ പ്രഭമൂലം നമുക്ക് ചന്ദ്രന്റെ ഇരുണ്ട ഭാഗം ഇപ്രകാരം കാണാൻ കഴിയില്ല. ഭൗമാന്തരീക്ഷത്തിലെ പൊടിപടലങ്ങളുടെ സാന്നിദ്ധ്യത്തിനനുസൃതമായി ചുവപ്പ് നിറത്തിൽ ഏറ്റക്കുറച്ചിലുകൾ ഉണ്ടാകാം. അന്തരീക്ഷ മലിനീകരണത്തിന്റെ ഒരു അളവുകോലായും ഇതിനെ കണക്കാക്കുന്നു.


.*2028.ഡിസംബർ31(ബ്ലൂ മൂൺ)



</doc>
<doc id="408355" url="https://ml.wikipedia.org/wiki?curid=408355" title="സത്യകല">
സത്യകല

തെക്കേ ഇന്ത്യൻ ചലച്ചിത്രരംഗത്തെ ഒരു നടിയാണ്സത്യകല 1970 -80 കാലത്ത് മലയാളം, തമിഴ് ചിത്രങ്ങളിൽ പ്രധാന റോളുകളിൽ സത്യകല ഉണ്ടായിരുന്നു. . 

സത്യകല ജനിച്ചത് തമിഴ് നാട്ടിലാണ്. 1980ൽ ശാലിനി എന്റെ കൂട്ടുകാരി എന്ന ബോക്സോഫീസ് ഹിറ്റിലൂടെ ആണ് മലയാള സിനിമയിലെത്തിയത്. തുടർന്ന് തിർക്കേറിയ അവർ മമ്മുട്ടി, പ്രേം നസീർ പോലുള്ള പ്രമുഖ നടന്മാരുടെ നായികയായി പല ചിത്രങ്ങളിൽ അഭിനയിച്ചു. . 1984ൽ മലയാളസിനിമാലോകം വിട്ട് മദ്രാസിൽ താമസിക്കുന്നു. തമിഴ് സിനിമയിലും സീരിയലുകളീലും പിന്നീടും ഉണ്ടായിരുന്നു.



</doc>
<doc id="408358" url="https://ml.wikipedia.org/wiki?curid=408358" title="ജെയിംസ് മക്കീൻ കാറ്റൽ">
ജെയിംസ് മക്കീൻ കാറ്റൽ

അമേരിക്കൻ മന:ശാസ്ത്രവിദഗ്ദ്ധനായിരുന്നു ജെയിംസ് മക്കീൻ കാറ്റൽ. (ജീവിത കാലം : മെയ് 25, 1860 – ജനു: 20, 1944പെൻസിൽവാനിയയിൽ ജനിച്ച കാറ്റൽ 1921–1944 കാലയളവിൽ അമേരിക്കയിലെ അനേകം ശാസ്ത്രകാര്യ സമിതികളിൽ സേവനം അനുഷ്ഠിച്ചു. ശാസ്ത്രജേർണലുകളുടെ സംശോധകനായും പ്രവർത്തിച്ചിട്ടുണ്ട്.പി.എച്ച്.ഡി നേടിയശേഷം അമേരിക്കൻ സർവ്വകലാശാലകളിൽ അദ്ധ്യാപകനുമായിരുന്നു.


</doc>
<doc id="408362" url="https://ml.wikipedia.org/wiki?curid=408362" title="വു ചൈനീസ്">
വു ചൈനീസ്

ഷാങ്ഹായ് നഗരം, സെജിയാങ് പ്രവിശ്യ, ജിയാങ്സു പ്രവിശ്യയുടെ തെക്കൻ ഭാഗങ്ങൾ എന്നിവിടങ്ങളിൽ സംസാരിക്കപ്പെടുന്ന ഭാഷയാണ് വു ചൈനീസ് (Wu Shanghainese: , Suzhou dialect: , Wuxi dialect: ) ഭാഷാശാസ്ത്രപരമായി സാമ്യതകളുള്ള ഭാഷകളുടെ കൂട്ടമാണിത്.


</doc>
<doc id="408369" url="https://ml.wikipedia.org/wiki?curid=408369" title="റോബെർട്ട് നോസിക്ക്">
റോബെർട്ട് നോസിക്ക്

Robert Nozick (/ˈnoʊzɪk/; November 16, 1938 – January 23, 2002) പ്രമുഖ അമേരിക്കൻ തത്ത്വചിന്തകനാണ്.


</doc>
<doc id="408370" url="https://ml.wikipedia.org/wiki?curid=408370" title="ബെർബർ ഭാഷ">
ബെർബർ ഭാഷ

ബെർബർ ജനത സംസാരിക്കുന്ന ഭാഷകളാണ് ബെർബർ ഭാഷ (Berber) അഥവാ അമാസിഘ് (Amazigh languages Berber name: , , ), ഈ ഭാഷ ആഫ്രോ-ഏഷ്യാറ്റിക് ഭാഷാ സമൂഹത്തിൽ ഉൾപ്പെടുന്നു. വടക്കേ ആഫ്രിക്കയിൽ. സംസാരിക്കപ്പെടുന്ന ഈ ഭാഷ പുരാതനമായ ലിബികോ ബെർബർ ലിപി ഉപയോഗിച്ചാണ് എഴുതിവന്നത്, ഇന്ന് വ്യഞ്ജനമാത്രമായ(abjad) റ്റിഫിനാഗ് അക്ഷരമാല ഉപയോഗിച്ച് എഴുതുന്നു


</doc>
<doc id="408373" url="https://ml.wikipedia.org/wiki?curid=408373" title="ഗോർഡൻ ആൾപോർട്ട്">
ഗോർഡൻ ആൾപോർട്ട്

അമേരിക്കൻ മന:ശാസ്ത്രവിദഗ്ദ്ധനായിരുന്നു ഗോർഡൻ ആൾപോർട്ട്. (ജീവിത കാലം : 2 നവംബർ 11, 1897 – ഒക്ടോ:9, 1967)ഇന്ത്യാനയിൽ ജനിച്ച ഗോർഡൻ വ്യക്തിത്വമന:ശാസ്ത്രത്തിലാണ് തന്റെ ശ്രദ്ധ പതിപ്പിച്ചത്. വ്യക്തിഗുണവിശേഷണങ്ങളെ സംബന്ധിച്ച ഗോർഡന്റെ ട്രയിറ്റ് സിദ്ധാന്തം ശ്രദ്ധേയമായ ഒന്നാണ്.പെരുമാറ്റമന:ശാസ്ത്രത്തിലും വ്യക്തിത്വവികസനത്തെ സംബന്ധിച്ച സിദ്ധാന്തങ്ങളിലും അദ്ദേഹത്തിന്റെ സംഭാവന ശ്രദ്ധേയമാണ്.


</doc>
<doc id="408378" url="https://ml.wikipedia.org/wiki?curid=408378" title="ക്വെചുവൻ ഭാഷ">
ക്വെചുവൻ ഭാഷ

തെക്കേ അമേരിക്കയിലെ ആന്തിസിനും സമീപപ്രദേശങ്ങളിലും സംസാരിക്കപ്പെടുന്ന ഭാഷകളാണ് ക്വെചുവൻ ഭാഷകൾ (Quechua ഒരു പുരാതന മാതൃഭാഷയിൽനിന്നും ഉരുത്തിരിഞ്ഞ ക്വെചുവൻ എൺപത് ലക്ഷം മുതൽ ഒരു കോടിയോളം ആൾക്കാരാൽ സംസാരിക്കപെടുന്നു. പെറുവിലെ 25% (77 ലക്ഷം) ആൾക്കാർ ക്വെചുവൻ ഭാഷകളിലൊന്നാണ് സംസാരിക്കുന്നത്. ഇൻക സാമ്രാജ്യത്തിലെ പ്രധാന ഭാഷയായിരുന്നു. അയ്മാറ ഭാഷയെ ക്വെചുവൻ ഭാഷയുമായി വളരെയടുത്ത ബന്ധമുള്ള ഭാഷയാണെന്നു കരുതുന്നു.


</doc>
<doc id="408382" url="https://ml.wikipedia.org/wiki?curid=408382" title="മൈക്കിൾ ജെ. സാൻഡെൽ">
മൈക്കിൾ ജെ. സാൻഡെൽ

ഒരു അമേരിക്കൻ തത്ത്വചിന്തകനും ഹാർഡ്വാർഡ് പ്രൊഫസറുമാണ് മൈക്കിൾ ജെ. സാൻഡെൽ .ജോൺ റൗൾസിന്റെ "എ തിയറി ഒവ് ജസ്റ്റിസി"ന്റെ വിമർശനമായ 
"ലിബെറലിസവും നീതിയുടെ പരിമിതികളും" എന്ന ആദ്യ ഗ്രന്ഥം 
തന്നെ ശ്രദ്ധ നേടി .



</doc>
<doc id="408383" url="https://ml.wikipedia.org/wiki?curid=408383" title="മലയ് ഭാഷ">
മലയ് ഭാഷ

ബ്രൂണെയ്, ഇന്തൊനേഷ്യ, മലേഷ്യ ,സിംഗപ്പൂർ എന്നിവിടങ്ങളിൽ സംസാരിക്കപ്പെടുന്ന ഭാഷയണ് മലയ് ഭാഷ (Malay ; ) ആസ്ട്രോനേഷ്യൻ ഭാഷാഗോത്രത്തിൽ ഉൾപ്പെടുന്ന ഒരു ഭാഷയാണിത്. 29 കോടിയോളം ആൾക്കാർ ഈ ഭാഷ് സംസാരിക്കുന്നു 


</doc>
<doc id="408388" url="https://ml.wikipedia.org/wiki?curid=408388" title="ഇൻഗുറി നദി">
ഇൻഗുറി നദി

ഇൻഗുറി നദി പടിഞ്ഞാറൻ ജോർജ്ജിയയിൽ ആണ് സ്ഥിതിചെയ്യുന്നത്. റഖയുടെ സമീപപ്രദേശമായ സ്വനെറ്റിയുടെ വടക്കു-കിഴക്കൻ ഭാഗത്തുനിന്നുത്ഭവിക്കുന്ന 213 കിലോമീറ്റർ നീളമുള്ള ഈ നദി പ്രദേശത്തുള്ള ജലവൈദ്യുതിയിൽ പ്രധാന പങ്കുവഹിക്കുന്നു. ഇൻഗുറി നദി കരിങ്കടലിനും കാസ്പിയൻ കടലിനുമിടയിലുള്ള കോക്കസസ് പർവ്വതത്തിലുള്ള ഉയർന്ന സ്ഥാനത്ത് സ്ഥിതിചെയ്യുന്ന ശ്ഖാരയിൽ കൂടി പുറപ്പെട്ട് കടൽ തീരത്തെ നഗരമായ അനക്ലിയയ്ക്കടുത്തുള്ള കരിങ്കടലിൽ പതിക്കുന്നു. ഹൈഡ്രോ ഇലക്ട്രിക്ക് ഡാമായ ഇൻഗുറി അണക്കെട്ട് ഈ നദിയിലാണ് സ്ഥിതിചെയ്യുന്നത്.



</doc>
<doc id="408390" url="https://ml.wikipedia.org/wiki?curid=408390" title="റീറ്റ ഓറ">
റീറ്റ ഓറ

റീറ്റ സഹാറ്റ്സിയു ഓറ (ജനനം 1990 നവംബർ 26) ഒരു ഇംഗ്ലീഷ് ഗായികയും അഭിനേത്രിയുമാണ്. ഫെബ്രുവരി 2012 ൽ 
ഡി.ജെ ഫ്രെഷിന്റെ സിംഗിൾ "ഹോട്ട് റൈറ്റ് നൗ" എന്ന ഗാനത്തിലൂടെയാണ് ശ്രദ്ധിക്കപെട്ടത്. ഈ ഗാനം യുകെയിൽ ഒന്നാം സ്ഥാനത്ത് എത്തി. 2012 ആഗസ്റ്റിൽ ഓറ എന്ന് പേരിൽ തന്റെ ആദ്യ സ്റ്റുഡിയോ ആൽബം പുറത്തിറക്കി. ഈ ആൽബം യുകെയിൽ ഒന്നാം സ്ഥാനത്ത് എത്തി. ഈ ആൽബത്തിൽ “ആർ.ഐ. പി”, “ഹൗ വീ ഡു (പാർട്ടി)” തുടങ്ങിയ യുകെ നമ്പർ വൺ സിംഗിളുകളും ഉൾപെടുന്നു. 2012 വർഷം യുകെ സിംഗിൾസ് ചാർട്ടിൽ ഏറ്റവും കൂടുതൽ നമ്പർ വൺ സിംഗിൾസ് ഉള്ള ഗായികയാണ് ഓറ. തുടർച്ചയായി മൂന്നു സിംഗിൾസ് ഒന്നാം സ്ഥാനത്ത് എത്തി.  



</doc>
<doc id="408394" url="https://ml.wikipedia.org/wiki?curid=408394" title="സെർബോ-ക്രൊയേഷ്യൻ">
സെർബോ-ക്രൊയേഷ്യൻ

ദക്ഷിണ സ്ലേവിക്ക് ഭാഷകളിലൊന്നാണ് സെർബോ-ക്രൊയേഷ്യൻ(Serbo-Croatian , 

ഇത് സെർബോ-ക്രൊയേറ്റ് (Serbo-Croat , ),സെർബോ-ക്രൊയേറ്റ്-ബോസ്നിയൻ(Serbo-Croat-Bosnian (SCB),) ബോസ്നിയൻ-ക്രൊയേഷ്യൻ-സെർബിയൻ ( Bosnian-Croatian-Serbian (BCS), അഥവാ ബോസ്നിയൻ-ക്രൊയേഷ്യൻ-മൊണ്ടിനെഗ്രിയൻ-സെർബിയൻ (Bosnian-Croatian-Montenegrin-Serbian (BCMS), എന്നും അറിയപ്പെടുന്നു. സെർബിയ, ക്രൊയേഷ്യ, ബോസ്നിയ മൊണ്ടിനെഗ്രൊ എന്നിവിടങ്ങളിലെ പ്രധാന ഭാഷയാണിത്. നാല് മാനകരൂപങ്ങളുള്ള ഒരു ബഹുകേന്ദ്രീകൃത ഭാഷ ആണ് (pluricentric language) .


</doc>
<doc id="408397" url="https://ml.wikipedia.org/wiki?curid=408397" title="റിക്കി ജെർവായിസ്">
റിക്കി ജെർവായിസ്

കൊമേഡിയനും,നടനും,എഴുത്തുകാരനും,സംവിധായകനും നിർമ്മാതാവും സംഗീതജ്ഞനുമാണ് റിക്കി ജെർവായിസ് ().





</doc>
<doc id="408399" url="https://ml.wikipedia.org/wiki?curid=408399" title="റോണാഡ് ഡ്വാർകിൻ">
റോണാഡ് ഡ്വാർകിൻ

അമേരിക്കൻ തത്വചിന്തകനും നിയമജ്ഞനും 
ഭരണഘടനാ വിദഗ്ദ്ധനുമാണ് 
റോണാഡ് ഡ്വാർകിൻ.





</doc>
<doc id="408409" url="https://ml.wikipedia.org/wiki?curid=408409" title="കണ്ണാരംവള്ളി">
കണ്ണാരംവള്ളി

കാനറ ക്ലൈംബർ എന്നറിയപ്പെടുന്ന കണ്ണാരംവള്ളി പശ്ചിമഘട്ടത്തിലെ നിത്യഹരിതവനങ്ങളിൽ മരത്തിൽ കയറിപ്പോകുന്ന വലിയൊരുവള്ളിയാണ്. .



</doc>
<doc id="408410" url="https://ml.wikipedia.org/wiki?curid=408410" title="ലയർ പക്ഷി">
ലയർ പക്ഷി

ഒരു ആസ്ത്രേലിയൻ പക്ഷിയാണ് ലയർ പക്ഷി ( Lyrebird ). Menura ജീനസിൽ Menuridae കുടുംബത്തിൽപ്പെട്ട ഇവ മറ്റ് ജീവികളുടെ ശബ്ദവും കൃത്രിമ ശബ്ദവും അനുകരിക്കുന്നതിൽ വിദഗ്ദരാണ്. ആൺപക്ഷികളുടെ മനോഹരമായ നീണ്ട വാൽച്ചിറക് ശ്രദ്ധേയമാണ്.

രണ്ട് സ്പീഷീസ് പക്ഷികളാണ് ഈ വിഭാഗത്തിലുള്ളത്:

പാസറൈൻ വിഭാഗത്തിൽപ്പെട്ടവയിൽ താരതമ്യേന വലിപ്പം കൂടിയവയാണ് ലയർ പക്ഷികൾ. അപൂർവ്വമായി മാത്രമേ ഇവ പറക്കുകയുള്ളൂ. ഉയർന്ന പ്രദേശങ്ങളിൽ നിന്നും താഴ്‌വാരങ്ങളിലേക്ക് പറക്കുന്നു. പെൺപക്ഷികൾ 74-84 cm വലിപ്പമുണ്ടാവും. ആൺപക്ഷികൾക്ക് 80 മുതൽ 98 cm വരെ നീളമുണ്ടാവും.

വിക്ടോറിയ, ന്യൂ സൗത്ത് വെയ്ൽസ്, സൗത്ത്-ഈസ്റ്റ് ക്വീൻലാന്റ് എന്നിവിടങ്ങളിലും ടാസ്മാനിയയിലും ഇവയെ കാണപ്പെടുന്നു. മറ്റ് പല നാഷണൽ പാർക്കുകളിലും ഇവയെ സംരക്ഷിച്ചിട്ടുണ്ട്.

ലയർപക്ഷികൾ മനുഷ്യരുമായി അടുക്കാറില്ല. അപകട സാധ്യതയുണ്ടെന്നുകണ്ടാൽ, ഇവ, തീവ്ര ശബ്ദം പുറപ്പെടുവിക്കുകയും ഓടി രക്ഷപ്പെടുകയും ചെയ്യുന്നു. അതിന് സാധിച്ചില്ലെങ്കിൽ കരിയിലയ്ക്കിക്കിടയിൽ അനങ്ങാതെ ഒളിച്ചിരുന്ന് രക്ഷപ്പെടുന്നു
പഴുതാര, ചിലന്തി, മണ്ണിര, ശലഭങ്ങൾ, വണ്ടുകൾ തുsങ്ങിയ ജീവികളും അവയുടെ ലാർവ്വയും ഇവ ഭക്ഷണമാക്കുന്നു.

30 വർഷം വരെ ജീവിതദൈർഘ്യമുള്ളവയാണ് ലയർ പക്ഷികൾ. പെൺപക്ഷികൾ 6 വയസ്സാവുമ്പോഴാണ് മുട്ടയിടുന്നത്. ആൺപക്ഷികൾ 6 മുതൽ 8 വയസ്സ് വരെയാവുമ്പോഴാണ് ഇണ ചേരുന്നു. ഒരു ആൺ പക്ഷിക്ക് എട്ടു പിടകൾ വരെ ഉണ്ടാവാം. ആൺപക്ഷികൾ അവയുടെ അധികാര പരിധി നിർണ്ണയിക്കാറുണ്ട്. മണ്ണ് കൊണ്ടോ ചുള്ളിക്കമ്പു കൊണ്ടോ ഇവ അതിർത്തി സൂചിപ്പിക്കുന്ന അടയാളങ്ങൾ സൃഷ്ടിക്കുന്നു.

പെൺപക്ഷി മണ്ണിൽ നിർമ്മിക്കുന്ന കുടിൽ സാധാരണ ഒരു മുട്ടയാണ് ഇടുന്നത്. പെൺപക്ഷി തന്നെ അടയിരിക്കുന്നു. 50 ദിവസങ്ങൾ കൊണ്ട് മുട്ട വിരിയുന്നു. കുഞ്ഞിനെ വളർത്തുന്നതും പെൺപക്ഷി തന്നെയാണ്.

എല്ലാ കാലത്തും ലയർ പക്ഷികൾ പാടാറുണ്ടെങ്കിലും ഇണചേരൽ കാലത്ത് (ജൂൺ - ആഗസ്ത് ) ഇതിന്റെ തീവ്രത കൂടുതലായിരിക്കും. അവയുടെ തനതു ശബ്ദത്തോടൊപ്പം മറ്റു മൃഗങ്ങളുടേയും പക്ഷികളുടേയും മറ്റും ശബ്ദവും ചേർത്താണ് ഇവ പാടുന്നത്.
യന്ത്രങ്ങളും മറ്റ് ഇലക്ട്രാണിക് ഉപകരണങ്ങളും ഉണ്ടാക്കുന്ന കൃത്രിമ ശബ്ദം പോലും ഇവ അതേ പോലെ അനുകരിച്ച് പാടാറുണ്ട്.
ലയർ പക്ഷികൾ വംശനാശ ഭീഷണി നേരിട്ടിരുന്നുവെങ്കിലും സംരക്ഷണ പ്രവർത്തനങ്ങൾ ശക്തിപ്പെട്ടതോടെ, എണ്ണം സാധാരണ നിലയിലെത്തിയിട്ടുണ്ട്.

Attenborough, D. 1998. "The Life of Birds." p. 212 


</doc>
<doc id="408412" url="https://ml.wikipedia.org/wiki?curid=408412" title="കാഞ്ചി">
കാഞ്ചി

ഒരു ഫയർആയുധത്തിന്റെയോ എയർതോക്കിന്റെയോ ക്രോസ്ബോയുടെയോ സ്പിയർതോക്കിന്റെയോ വെടിവയ്പ്പ് തുടങ്ങിവയ്ക്കുന്ന ഒരു മെക്കാനിസത്തിനാണ് കാഞ്ചി എന്നുപറയുന്നത്. ഇത് സാധാരണയായി മുറുക്കിവച്ചിരിക്കുന്ന ഒരു സ്പ്രിംഗോ ശക്തിയോടെ ഇടിക്കുന്ന ഒരു കല്ലോ ഒക്കെ സ്വതന്ത്രമാക്കുന്നതിനുള്ള സ്വിച്ചാണ്.   വെടിവയ്ക്കുന്നതല്ലാത്ത മറ്റ് ആയുധങ്ങളെയും (ഒരു കെണി, ബോംബ് സ്വിച്ച് തുടങ്ങിയവ) സജ്ജീവമാക്കുന്ന മെക്കാനിസങ്ങളും കാഞ്ചി എന്നറിയപ്പെടുന്നു. ഒരു കാഞ്ചിയിൽ ചെലുത്തുന്ന ചെറിയ ഊർജ്ജം വളരെ വലിയ ഊർജ്ജം സ്വതന്ത്രമാക്കുന്നതിന് കാരണമാകുന്നു. 

ഡബിൾ ആക്ഷൻ ഫയർ ആയുധങ്ങളുടെ രൂപകല്പനയിൽ കാഞ്ചി ആയുധം സജ്ജമാക്കാനും ഉപയോഗിക്കുന്നു. കാഞ്ചി അനേകം കാര്യങ്ങൾക്ക് ഉപയോഗിക്കുന്ന ഒരു വലിയ നിര ആയുധങ്ങൾ തന്നെയുണ്ട്. സാധാരണ തോക്കുകളിൽ ചൂണ്ടുവിരൽ ഉപയോഗിച്ച് പുറകോട്ട് തള്ളിനീക്കുന്ന ഒരു കോലാണ് കാഞ്ചി. എം2 ബ്രൌണിംഗ് മെഷീൻ ഗണ്ണിൽ തള്ളവിരൽ ഉപയോഗിച്ചാണ് കാഞ്ചി പ്രവർത്തിപ്പിക്കുന്നത്. സ്പ്രിംഗ്ഫീൽഡ് ആർമറി എം6 സ്കൌട്ടിൽ കൈഉപയോഗിച്ച് ഞെക്കുന്ന തരം കാഞ്ചിയാണുള്ളത്.


</doc>
<doc id="408414" url="https://ml.wikipedia.org/wiki?curid=408414" title="ഹാൻസ് കെൽസെൻ">
ഹാൻസ് കെൽസെൻ

ഒരു ഓസ്ട്രിയൻ നിയമവിദഗ്ദ്ധനും നിയമജ്ഞനും രാഷ്ട്രീയ തത്വചിന്തകനുമാണ് ഹാൻസ് കെൽസെൻ (German: [hans ˈkɛlsən]; October 11, 1881 – April 19, 1973). 1920-ൽ ഓസ്ട്രിയൻ ഭരണഖടന (ഏതാണ്ട് വലിയ മാറ്റമൊന്നുമില്ലാതെ ഇപ്പോഴും പ്രയോഗത്തിലുള്ള) എഴുതിയത് അദ്ദേഹമാണ് .



</doc>
<doc id="408418" url="https://ml.wikipedia.org/wiki?curid=408418" title="എച്. എൽ. എ. ഹാർട്ട്">
എച്. എൽ. എ. ഹാർട്ട്

ബ്രിട്ടീഷ് നിയമജ്ഞനും നിയമശാസ്ത്രത്തിലെ അതികായനുമാണ് ഹെർബെർട്ട് ലയണൽ അഡോൽഫസ് ഹാർട്ട്.



</doc>
<doc id="408419" url="https://ml.wikipedia.org/wiki?curid=408419" title="മാർട്ടിൻ സെലിഗ്മാൻ">
മാർട്ടിൻ സെലിഗ്മാൻ

ജ: ആഗസ്റ്റ് 12, 1942-ആൽബനി ) അമേരിക്കൻ മനശാസ്ത്രവിദഗ്ദ്ധനും ക്രിയാത്മക മനശാസ്ത്രത്തിന്റെ വികാസത്തിനു തന്റേതായ സംഭാവനകൾ നൽകുകയും ചെയ്ത വ്യക്തിയാണ് മാർട്ടിൻ സിഗ്മാൻ.മനുഷ്യന്റെ ഗുണാത്മകമായ സവിശേഷതകളെ വളർത്തിയെടുത്ത് ജീവിതം ആനന്ദകരമാക്കേണ്ടതിന്റെ ആവശ്യത്തെക്കുറിച്ചും അതിന്റെ പ്രാധാന്യത്തെക്കുറിച്ചും സിഗ്മാൻ ഊന്നിപ്പറയുകയുണ്ടായി.

പോസിറ്റീവ് സൈക്കോളജി,സ്വായത്ത നിസ്സഹായത.PERMA.
The Optimistic Child, Child's Play, Learned Optimism, and Authentic Happiness,Flourish.



</doc>
<doc id="408422" url="https://ml.wikipedia.org/wiki?curid=408422" title="ഐസായെ ബെർലിൻ">
ഐസായെ ബെർലിൻ

ബ്രിട്ടീഷ്-റഷ്യൻ സാമൂഹ്യ രാഷ്ട്രീയ സിദ്ധാന്തകാരനും 
തത്വചിന്തകനുമാണ് ഐസായെ ബെർലിൻ. 



</doc>
<doc id="408424" url="https://ml.wikipedia.org/wiki?curid=408424" title="ഹാൻസ് ജെ. ഐസൻക്">
ഹാൻസ് ജെ. ഐസൻക്

ജർമ്മനിയിൽ ജനിച്ച ഹാൻസ് ഐസൻക് (4 മാർച്ച് 1916 – 4 സെപ്റ്റം: 1997)ഇരുപതാം നൂറ്റാണ്ടിലെ ശ്രദ്ധേയരായ മന:ശാസ്ത്രജ്ഞരിലൊരാളായിരുന്നു. സിഗ്മണ്ട് ഫ്രോയിഡിന്റെ ചികിത്സാപദ്ധതികളെ നിശിതമായി വിമർശിച്ചുപോന്ന ഐസൻക് വർത്തമാനപ്രശ്നങ്ങളെ സ്വീകരിച്ച് കുറഞ്ഞ സമയപരിധിക്കുള്ളിൽ കക്ഷികൾക്ക് ചികിത്സാപരിഹാരം നിർദ്ദേശിക്കുന്നതിനുള്ള രീതി സ്വീകരിച്ചയാളായിരുന്നു.മേധാശക്തിയേയും വ്യക്തിത്വത്തെ സംബന്ധിച്ച പഠനങ്ങളും ഐസൻ കിന്റെ സംഭാവനകളിൽപ്പെടുന്നു.


</doc>
<doc id="408429" url="https://ml.wikipedia.org/wiki?curid=408429" title="ഹിലരി പാട്നം">
ഹിലരി പാട്നം

അമേരിക്കൻ ഗണീതശാസ്ത്രജ്ഞനും തത്വചിന്തകനും കമ്പ്യൂട്ടർ സയന്റിസ്റ്റുമാണ് ഹിലരി പാട്നം.


</doc>
<doc id="408432" url="https://ml.wikipedia.org/wiki?curid=408432" title="എറിക് എറിക്സൺ">
എറിക് എറിക്സൺ

ലോകപ്രശസ്തനായ മനഃശാസ്ത്രജ്ഞനായിരുന്നു Erik Homberger Erikson എറിക് എറിക്സൺ (ജനനം Erik Salomonsen; 15 ജൂൺ 1902 – 12 മേയ്1994) ജർമ്മനിയിലെ ഫ്രാങ്ക്ഫർട്ടിൽ 1902 ൽ ജനനം. ആദ്യകാലങ്ങളിൽ ചിത്രകാരനായി വിയന്നയിൽ തങ്ങിയ എറിക്സൺ അന്നാ ഫ്രോയിഡിനെ കണ്ടുമുട്ടിയതു വഴിത്തിരിവായി.സൈക്കോ അനലിറ്റിക്കൽ സൊസൈറ്റിയുടെ സാക്ഷ്യപത്രം നേടിയ എറിക്സൺ മാനസികാപഗ്രഥന ചികിത്സ തുടർന്നു. അമേരിക്കയിലേയ്ക്ക് കുടിയേറിയ എറിക് അടിസ്ഥാന ബിരുദം ഇല്ലാതിരുന്നിട്ടു കൂടി പ്രശസ്തമായ ഹാർവാർഡ്, കാലിഫോണിയ സർവ്വകലാശാല, യേൽ സർവ്വകലാശാല എന്നിവടങ്ങളിൽ പ്രൊഫസർ ആയി ജോലി ചെയ്തു. . 2002 ൽ മനശാസ്ത്ര പ്രസിദ്ധീകരണമായ റിവ്യൂ ഓഫ് സൈക്കോളജിയിൽ നടന്ന ഒരു കണക്കെടുപ്പിൽ എറിക്സൻ ഇരുപതാം നൂറ്റാണ്ടിൽ, ലോകത്തിലെ ഏറ്റവും കൂടുതൽ ഉദ്ധരിക്കപ്പെട്ടിട്ടുള്ള 12-ആമത്തെ മനഃശാസ്ത്രനായി രേഖപ്പെടുത്തിയിരിക്കുന്നു. വ്യക്തിത്വ പ്രതിസന്ധിയെക്കുറിച്ചുള്ള പഠനങ്ങളും നിരീക്ഷണങ്ങളും തത്ത്വങ്ങളുമാണ് എറിക്സണെ ഏറ്റവും പ്രശസ്തനാക്കിയത്. 

ഡെന്മാർക്കിലെ ഒരു ഉയർന്ന ജൂത തറവാട്ടിലെ അംഗമാണ് എറിക്കിന്റെ അമ്മ കാഴ്ല അബ്രാഹ്ംസെൻ. അച്ഛൻ വാൽഡെമാർ ഇസിദോർ സലോമോൻസൻ ഒരു ഓഹരിവ്യാപാരി ആയിരുന്നു. എറിക്കിനെ ഗർഭം ധരിക്കുന്ന സമയത്ത് സലോമോൻസർ ഡെന്മാർകിൽ ഇല്ലായിരുന്നു. അവിഹിത ബന്ധത്തിൽ ഗർഭിണിയായ ഉടനെ കാഴ്ല ജർമനിയിലെ ഫ്രാങ്കഫർട്ടിലേക്ക് രക്ഷപ്പെടുകയും അവിടെ വച്ച് 1902 ജൂൺ 15 നു എറിക്കിന്റെ പ്രസവിക്കുകയും ചെയ്തു. ഏറിക് സലോമോൻസെൻ എന്നാണ് ജനനരേഖകളിൽ കൊടുത്തിരിക്കുന്നത്. എറിക്കിന്റെ യഥാർത്ഥ അച്ഛൻ ജൂതനല്ല എന്നല്ലാതെ മറ്റു രേഖകൾ പ്രസിദ്ധമാക്കിയിട്ടില്ല..

എറിക്കിന്റെ ജനനശേഷം കാഴ്ല നർസിങ്ങ് പരിശീലനം നേടുകയും കാൾശ്രൂഹെ എന്ന സ്ഥലത്തേക്ക് മാറിത്താമസിക്കുകയും ചെയ്തു. അവർ പിന്നീട് എറിക്കിനെ നോക്കിയിരുന്ന വിദഗ്ദ്ധനയായ തിയോഡോർ ഹോംബെർഗർ എന്ന ജൂതഭിഷഗ്വരനെ വിവാഹം കഴിച്ചു. അല്പം മുതിരുന്നതു വരെ എറിക്കിന്റെ വളർത്തച്ഛനായ തിയോഡോർ താൻ തന്നെയാണ് എറിക്കിന്റെ അച്ഛൻ എന്നാണ് അവനോട് പറഞ്ഞിരുന്നത്. അദ്ദേഹം 1908 ൽ എറിക് സലോമോൻസെൻ എന്ന പേരു മാറ്റി എറിക് ഹോംബെർഗർ എന്ന പേരു നൽകുകയും എറിക്കിനെ ഔദ്യോഗികമായി ദത്തു പുത്രനായി സ്വീകരിക്കയും ചെയ്തു.ref></ref

</doc>
<doc id="408434" url="https://ml.wikipedia.org/wiki?curid=408434" title="റോബർട്ട് കോൾസ്">
റോബർട്ട് കോൾസ്

റോബർട്ട് കോൾസ് (ജ: ഒക്ടോ: 12, 1929)  അമേരിക്കൻ എഴുത്തുകാരനും, കുട്ടികളെ സംബന്ധിച്ചുള്ള മനോരോഗചികിത്സാ വിഗദ്ധനും ഹാർവാർഡ് സർവ്വകലാശാലയിലെ അദ്ധ്യാപകനുമാണ്.


</doc>
<doc id="408436" url="https://ml.wikipedia.org/wiki?curid=408436" title="അലസ്ഡർ മാക്ലിന്റയർ">
അലസ്ഡർ മാക്ലിന്റയർ

ഒരു സ്കോടിഷ് തത്വചിന്തകനാണ് അലസ്ഡർ മാക്ലിന്റയർ.




</doc>
<doc id="408437" url="https://ml.wikipedia.org/wiki?curid=408437" title="തോമസ് കുൻ">
തോമസ് കുൻ

അമേരിക്കൻ ഊർജ്ജതന്ത്രജ്ഞനും ദാർശനികനുമായിരുന്നു തോമസ് കുൻ.(ജൂലൈ 18, 1922 – ജൂൺ 17, 1996).ശാസ്ത്രചരിത്ര വിജ്ഞാനം,ശാസ്ത്രതത്വങ്ങളുടെ ആവിർഭാവം എന്നിവയിൽ ആഴത്തിലുള്ള പഠനം നടത്തിയിട്ടുണ്ട്.The Structure of Scientific Revolutions എന്നതാണ് പ്രധാനകൃതി.


</doc>
<doc id="408438" url="https://ml.wikipedia.org/wiki?curid=408438" title="കാരൻ ഹോർണി">
കാരൻ ഹോർണി

നവ ഫ്രോയ്ഡിയൻ തരംഗത്തിലെ മുഖ്യനാമമാണ് കാരൻഹോർണിയുടേത്.സ്ത്രീവാദിത്വമന:ശാസ്ത്രത്തിന്റെ മുഖ്യവക്താവായി ഹോർണിയെ കരുതുന്നവരുണ്ട്.ജർമ്മനിയിലെ ഹാംബർഗിൽ ജനിച്ച ഹോർണി (16 സെപ്റ്റം: 1885 – 4 ഡിസം: 1952) ബെർലിൻ സൈക്കോഅനലിറ്റിക് ഇൻസ്റ്റിറ്റ്യൂട്ടിന്റെ സ്ഥാപകാംഗമാണ്. 


</doc>
<doc id="408440" url="https://ml.wikipedia.org/wiki?curid=408440" title="ഗുസ്താവ് ഫെക്ക്നർ">
ഗുസ്താവ് ഫെക്ക്നർ

ലീപ്സിഗ് സർവ്വകലാശാലയിൽ ഭൗതികശാസ്ത്ര പ്രൊഫസ്സറായ ജോലിനോക്കിയിരുന്ന ഫെക്ക്നർ മന:ശാസ്ത്രമേഖലയുമായി പിന്നീട് ബന്ധപ്പെടുകയും പരീക്ഷണ മന:ശാസ്ത്രവും മനോഭൗതികവുമായി ബന്ധപ്പെടുത്തി നിരവധി പഠനങ്ങൾ പൂർത്തിയാക്കുകയും ചെയ്തു. വെബർ-ഫെക്ക്നർ നിയമം സംക്ഷേപിക്കുന്നതിൽ ഫെക്ക്നറുടെ പങ്ക് നിസ്തുലമാണ്.


</doc>
<doc id="408442" url="https://ml.wikipedia.org/wiki?curid=408442" title="വെബർ-ഫെക്ക്നർ നിയമം">
വെബർ-ഫെക്ക്നർ നിയമം

ഗുസ്താവ് ഫെക്ക്നറും ജർമ്മൻ മനശാസ്ത്രജ്ഞനായ ഹെൻറീഹിനോടൊപ്പം വികസിപ്പിച്ച സിദ്ധാന്തമാണിത്.


</doc>
<doc id="408446" url="https://ml.wikipedia.org/wiki?curid=408446" title="കരിപുരണ്ട ജീവിതങ്ങൾ">
കരിപുരണ്ട ജീവിതങ്ങൾ



</doc>
<doc id="408466" url="https://ml.wikipedia.org/wiki?curid=408466" title="മഹാരാജപുരം വിശ്വനാഥയ്യർ">
മഹാരാജപുരം വിശ്വനാഥയ്യർ

കർണ്ണാടക സംഗീതത്തിലെ പ്രമുഖ വാഗ്ഗേയകാരന്മാരിലൊരാളായ മഹാരാജപുരം വിശ്വനാഥ അയ്യർ (1896–1970)  തമിഴ്നാട്ടിലെ മഹാരാജപുരത്ത് ജനിച്ചു.ഗായകനായ രാമ അയ്യരായിരുന്നു പിതാവ്. സംഗീതകലാനിധി സംഗീതഭൂപതി എന്നീ ബഹുമതികൾ അദ്ദേഹത്തിനു സമ്മാനിക്കപ്പെട്ടിട്ടുണ്ട്.

അദ്ദേഹത്തിന്റെപ്രമുഖ ശിഷ്യന്മാരിൽ ശെമ്മാങ്കുടി ശ്രീനിവാസ അയ്യർ,മന്നാർകുടി സാംബശിവഭാഗവതർ,പുത്രനായ മഹാരാജപുരം സന്താനം എന്നിവർഉൾപ്പെടുന്നു.

അദ്ദേഹം അഭിനയിച്ച ഒരു തമിഴ് സിനിമയാണ് ഭക്തനന്ദനാർ .1935  ജനുവരി  1 നു  ഈ ചിത്രം പ്രദർശനം തുടങ്ങി.


</doc>
<doc id="408467" url="https://ml.wikipedia.org/wiki?curid=408467" title="മന്നാർഗുഡി സാംബശിവഭാഗവതർ">
മന്നാർഗുഡി സാംബശിവഭാഗവതർ

കർണ്ണാടക സംഗീതജ്ഞനും ഹരികഥാകാരനുമായിരുന്നു മന്നാർഗുഡി സാംബശിവഭാഗവതർ. (1912–2004).തമിഴിലും തെലുങ്കിലും സംസ്കൃതത്തിലുമായി അദ്ദേഹം മൂവായിരത്തോളം കീർത്തനങ്ങൾ ചിട്ടപ്പെടുത്തിയിട്ടുണ്ട്.


</doc>
<doc id="408483" url="https://ml.wikipedia.org/wiki?curid=408483" title="ഈഗ്രറ്റ">
ഈഗ്രറ്റ

ഈഗ്രറ്റ ഒരു ജീനസ് നാമമാണ്. ഇതിൽ ഇടത്തരം വലിപ്പമുള്ള ഹെറോണുകൾ ആണ് ഉൾപ്പെട്ടിരിക്കുന്നത്. ചൂടുള്ള കാലാവസ്ഥയിലാണ് ഇത് കൂടുതലും പ്രജനനം നടത്തുന്നത്. ഫ്രാൻസിലെ ഒസിറ്റാൻ ഭാഷയിൽ ഈഗ്രറ്റ എന്നാൽ അർത്ഥം ഹെറോൺ എന്നാണ്. ലിറ്റിൽ ഇഗ്രെറ്റിൽ (ചിന്നമുണ്ടി) നിന്നാണ് ഈ ജീനസിന് ഈഗ്രറ്റ എന്ന നാമം ലഭിച്ചത്. 
ഈ ജീനസിനെ പ്രതിനിധീകരിക്കുന്ന പക്ഷികൾ ലോകമെമ്പാടും കാണുന്നുണ്ട്. അതിൽ പ്രധാനമായും ലിറ്റിൽ ഇഗ്രെറ്റുകൾ പഴയ ലോകത്തിൽ ധാരാളമായി കണ്ടുവരുന്നു. ഈ പക്ഷികൾ ഇന്ന് അമേരിക്കയിൽ കുടിയേറി പാർക്കാൻ തുടങ്ങിയിരിക്കുന്നു. ഈഗ്രറ്റ ജീനസിൽപ്പെട്ട ഹെറോണുകൾ ഘടനയിൽ ഇഗ്രെറ്റുകളെപ്പോലെ വലിയകഴുത്തും വലിയ കാലുകളും കാണപ്പെടുന്നു. സാധാരണയായി വളരെക്കുറച്ച് തൂവലുകൾ മാത്രമാണ് ഇതിന്റെ സവിശേഷത. എന്നാൽ പ്രജനനകാലമാകുമ്പോൾ ഇവയ്ക്ക് ധാരാളം തൂവലുകൾ ഉണ്ടാകുന്നു. ഈഗ്രറ്റ ഹെറോണുകളുടെ പ്രജനനസ്ഥലം ചുടുള്ള മേഖലകളിലെ ചതുപ്പുനിറഞ്ഞ തണ്ണീർത്തടങ്ങൾ ആണ്. നിരപ്പായ പ്രദേശത്തൊ, കുറ്റിക്കാടുകളിലൊ, മരത്തിന്റെ കൊമ്പുകളിലോ മറ്റും വേഡിംഗ് ബേർഡ്സിനോടൊപ്പം (ജലത്തിലൂടെ നടക്കുന്ന പക്ഷികൾ) കൂട്ടമായി കൂടു കൂട്ടുന്നു. കീടഭോജികളായ ഈ ഹെറോണുകൾ പ്രാണികൾ, ഉഭയജീവികൾ എന്നിവയെ കൂടാതെ ഇരയുടെ പിന്നാലെ സൂക്ഷ്മമായി പതുങ്ങി നടന്നും ഭക്ഷിക്കുന്നു.

ഈഗ്രറ്റയിലുള്ള മറ്റു ഹെറോൺ കൂട്ടങ്ങൾ ടാക്സോണമിയിൽ തർക്കങ്ങളുടെ ഉറവിടമാണ്. ഇതിൽ നിന്ന് കുറച്ച് വർഗ്ഗങ്ങൾ ആർഡിയ ജീനസിലുൾപ്പെടുത്തിയിരിക്കുന്നു. ഉദാഹരണത്തിന് ഗ്രേറ്റ് ഹെറോൺ ആർഡിയയിലാണെങ്കിൽ ലാർജ് വൈറ്റ് സ്പീഷീസായ ഗ്രേറ്റ് ഈഗ്രറ്റ് ചില കാാരണങ്ങളാൽ ഈഗ്രറ്റയിലാണുൾപ്പെടുത്തിയിട്ടുള്ളത്. ഈഗ്രറ്റയിലുള്ള ചില അംഗങ്ങൾക്ക് സാധാരണ നാമം ഹെറോണും ഈഗ്രറ്റും എന്നും കാണപ്പെടുന്നു. ഇത് വലിയആശയകുഴപ്പങ്ങൾക്കിടയാക്കുന്നു. ഇത് ജീനസ് ഈഗ്രറ്റയെയും ആർഡിയയെയും വേർതിരിക്കാൻ പ്രയാസമുണ്ടാക്കുന്നു.

മുൻ മിയോസിൻ കാലഘട്ടത്തിലെ ഒരു അറിയപ്പെടുന്ന ഫോസിൽ സ്പീഷീസ് ആണ് "Egretta subfluvia"


</doc>
<doc id="408487" url="https://ml.wikipedia.org/wiki?curid=408487" title="ഷുഗർലോഫ് മൗണ്ടൻ">
ഷുഗർലോഫ് മൗണ്ടൻ

ബ്രസീലിലെ റിയോ ഡി ജനീറോയിൽ സ്ഥിതി ചെയ്യുന്ന ഒരു പർവതം ആണ് ഷുഗർലോഫ് മൗണ്ടൻ (പോർച്ചുഗീസ്: പാവോ ഡി ആകുരൂർ [pɐw d͡ʒi asukaʁ]). അറ്റ്ലാന്റിക്ക് സമുദ്രത്തിലേക്ക് തള്ളി നിൽക്കുന്ന ഒരു ഉപദ്വീപിൽ ഗുവനബാര ബേയുടെ അടുത്തായാണ് ഈ പർവതം സ്ഥിതിചെയ്യുന്നത്. 396 മീറ്റർ (1,299 അടി) ഉയരമുള്ള ഈ പർവതത്തിനു പരമ്പരാഗതമായി നിർമ്മിക്കുന്ന ശുദ്ധീകരിക്കപ്പെട്ട പഞ്ചസാരകട്ടിയുടെ രൂപമാണ് അതിനാലാണ്‌ അതിനു ഷുഗർലോഫ് മൗണ്ടൻ എന്ന പേര്‌ ലഭിച്ചത്. നഗരത്തിന്റെ കാഴ്ചകൾ കാണാൻ കഴിയുന്ന രീതിയിൽ ഇവിടെ സ്ഥാപിച്ച കേബിൾവേ ലോകപ്രസിദ്ധമാണ്.

റിയോ ഡി ജനീറോ നഗരപ്രദേശത്ത് സമുദ്രത്തിനോട് ചേർന്ന് ഉയർന്ന് നിൽക്കുന്ന നിരവധി പർവ്വതങ്ങളിൽ ഒന്നാണ് ഈ പർവതം. 2006 ൽ സ്ഥാപിച്ച ഷുഗർലോഫ് മൗണ്ടൻ ആൻഡ് ഉർക ഹിൽ നാച്ചുറൽ മോണുമെന്റ് ഈ പർവതത്തെ സംരക്ഷിക്കുന്നു. 2012 ൽ യുനെസ്കോ ഇത് ഒരു ലോക പൈതൃകസ്ഥാനമായി പ്രഖ്യാപിച്ചു. 

ബ്രസീലിൽ കരിമ്പിന്റെ കച്ചവടം അതിന്റെ അത്യുന്നതിയിൽ നിന്നിരുന്ന പതിനാറാം നൂറ്റാണ്ടിൽ പോർട്ടുഗീസുകാരാണ് ഈ പർവതത്തിനു ഷുഗർലോഫ് എന്ന പേര് നൽകിയത്. ചരിത്രകാരനായ വിറിയറ ഫസാണ്ട പറയുന്നതനുസരിച്ച്, കൊൺ ആകൃതിയിൽ പഞ്ചസാരകട്ടി നിർമിച്ചു കപ്പലിൽ കയറ്റി അയച്ചിരുന്നു. ഇതിന്റെ ആകൃതിയും പർവതത്തിന്റെ ആകൃതിയും ഒരുപോലെ ആയിരുന്ന അതിനാൽ പർവതത്തിനു ഈ പേര് ലഭിച്ചു. 

65 പേർക്ക് കയറാവുന്ന ഒരു ഗ്ലാസ് ഭീതിയുള്ള കേബിൾ കാർ സംവിധാനം ഇവിടെയുണ്ട്. ഷുഗർലോഫ്, മോറോ ഡാ ഉർക്ക കൊടുമുടികളടെ മധ്യേ 1,400 മീറ്റർ (4,600 അടി) നീളമുള്ള ഈ സംവിധാനം ഓരോ 20 മിനിറ്റിലും ഓടുന്നു. 1912 ൽ നിർമിച്ച ഈ സംവിധാനം 1972-73 കാലഘട്ടത്തിലും, 2008 ലും പുനർനിർമ്മിച്ചു. കേബിൾ കാർ മോറോ ഡാ ബാബിലോണിയയുടെ അടിവാരത്തിൽ നിന്നും മോറോ ഡാ ഉർക്കയിലേക്കും അവിടെ നിന്ന് ഷുഗർലോഫ് ഉച്ചകോടിയിലേക്കും പോകും. 

ഷുഗർലോഫ്, സമീപത്തുള്ള മോറോ ഡാ ബാബിലോണിയ, മോറോ ഡാ ഉർക എന്നീ പർവതങ്ങളിൽ പർവതാരോഹണം നടത്തുന്നതു സഞ്ചാരികൾക്ക് കാണാം. ഇവ മൂന്നും കൂടിയാൽ ലോകത്തിലെ ഏറ്റവും വലിയ നാഗരിക പർവതാരോഹണ ഏരിയകളിൽ ഒന്നാണിത്.  


</doc>
<doc id="408510" url="https://ml.wikipedia.org/wiki?curid=408510" title="അഗാസ്സിസ് കൊടുമുടി">
അഗാസ്സിസ് കൊടുമുടി

അഗാസ്സിസ് കൊടുമുടി അമേരിക്കൻ ഐക്യനാടുകളിലെ സംസ്ഥാനമായ അരിസോണയിലെ രണ്ടാമത്തെ ഉയരമുള്ള കൊടുമുടിയാണ്. ഈ കൊടുമുടിയുടെ ഉയരം ഏകദേശം 12,360 അടി (3,767 മീ.) ആണ്. അരിസോണയിലെ ഫ്ലാഗ്സ്റ്റാഫ് നഗരത്തിന് വടക്കായി സാൻ ഫ്രാൻസിസ്കോ കൊടുമുടികളിലാണ് ഇതു സ്ഥിതിചെയ്യുന്നത്.


</doc>
<doc id="408511" url="https://ml.wikipedia.org/wiki?curid=408511" title="ഫ്ലാഗ്സ്റ്റാഫ്">
ഫ്ലാഗ്സ്റ്റാഫ്

ഫ്ലാഗ്സ്റ്റാഫ്, അമേരിക്കൻ ഐക്യനാടുകളുടെ തെക്കു പടിഞ്ഞാറൻ മേഖലയിൽ, വടക്കൻ അരിസോണയിലെ കൊക്കോനിനോ കൌണ്ടിയിലുൾപ്പെട്ട ഒരു നഗരമാണ്. 2015 ൽ കണക്കു കൂട്ടിയതുപ്രകാരം ഈ നഗരത്തിലെ ജനസംഖ്യ 70,320 ആയിരുന്നു. ഫ്ലാഗ്സ്റ്റാഫ് കംബൈൻഡ് മെട്രോപോളിറ്റൻ പ്രദേശത്തെ മൊത്തം ജനസംഖ്യ 139,097 ആണ്. 1876 ജൂലൈ 4 ന് അമേരിക്കൻ ഐക്യനാടുകളിലെ നൂറാം വാർഷികാഘോഷവേളയിൽ “സെക്കൻറ് ബോസ്റ്റൺ പാർട്ടി” എന്നറിയപ്പെട്ട സ്‌കൗട്ട് സംഘം സ്ഥാപിച്ച ഒരു പൈൻ പതാകയുടെ പേരാണ് ഈ നഗരത്തിന് നൽകിയിരിക്കുന്നത്. അമേരിക്കൻ ഐക്യനാടുകളിലെ ബൃഹത്തായ പോണ്ടെറോസ പൈൻ മരക്കാടുകളുടെ പടിഞ്ഞാറൻ ഭാഗത്തിനു സമാന്തരമായി  കൊളറാഡോ പീഠഭൂമിയുടെ തെക്കുപടിഞ്ഞാറൻ വരമ്പിനു സമീപത്താണ് ഫ്ലാഗ്സ്റ്റാഫ്  നഗരം സ്ഥിതിചെയ്യുന്നത്. അരിസോണ സംസ്ഥാനത്തെ ഏറ്റവും ഉയരം കൂടിയ പർവതനിരയായ സാൻ ഫ്രാൻസിസ്കോ കൊടുമുടികളുടെ തൊട്ടു തെക്കുഭാഗത്തായി മൗണ്ട് എൽഡനു പാർശ്വസ്ഥമായാണ് ഫ്ലാഗ്സ്റ്റാഫ് സ്ഥിതി ചെയ്യുന്നത്. 12,633 അടി (3,851 മീറ്റർ) ഉയരമുള്ളതും അരിസോണയിലെ ഏറ്റവും ഉയർന്ന ഭാഗവുമായ ഹംഫ്രീസ് കൊടുമുടി ഫ്ലാഗ്സ്റ്റാഫിന് ഏകദേശം 10 മൈൽ (16 കിലോമീറ്റർ) വടക്കായി കച്ചിന പീക്ക്സ് വന്യതയിലാണ് നിലനിൽക്കുന്നത്. ഫ്ലാഗ്സ്റ്റാഫ് നഗരത്തിന്റെ ആദ്യകാല സമ്പദ് വ്യവസ്ഥ മര ഉരുപ്പടികൾ, റെയിൽറോഡ്, മേച്ചിൽപ്പുറ വ്യവസായങ്ങൾ എന്നിവയെ അടിസ്ഥാനമാക്കിയായിരുന്നു. ഇന്ന്, നെസിൽ പുരിന പെറ്റ്കെയർ പോലുള്ള കമ്പനികളുടെ ഒരു പ്രധാന വിതരണ കേന്ദ്രമായും ലോവെൽ ഒബ്സർവേറ്ററി, ദി യുഎസ് നേവൽ ഒബ്സെർവേറ്ററി, യു.എസ്. ജിയോളജിക്കൽ സർവേ ഫ്ലാഗ്സ്റ്റാഫ് സ്റ്റേഷൻ, വടക്കൻ അരിസോണ യൂണിവേഴ്സിറ്റി എന്നിവയുടെ കേന്ദ്രസ്ഥാനമായും നിലനിൽക്കുന്നു.

ഗ്രാൻഡ് കാന്യൺ ദേശീയോദ്യാനം, ഓക്ക് ക്രീക്ക് കാന്യൺ, അരിസോണ സ്നോബോൾ, മെറ്റിയോർ ഗർത്തം, ചരിത്രപാത റൂട്ട് 66 എന്നിവയുമായുള്ള സാമീപ്യത്താൽ ഫ്ലാഗ്സ്റ്റാഫ് നഗരത്തിൽ  ശക്തമായ ഒരു ടൂറിസം മേഖല വികാസം പ്രാപിച്ചിട്ടുണ്ട്. ഡബ്യൂ.എൽ. ഗോറെ &  അസോസിയേറ്റ്സ് ഈ നഗരം കേന്ദമാക്കി പ്രവർത്തനമാരംഭിച്ചതോടെ മെഡിക്കൽ ഉപകരണങ്ങളുടെ നിർമ്മാണകേന്ദ്രമെന്ന നിലയിലും ഫ്ലാഗ്സ്റ്റാഫ് അറിയപ്പെടുന്നു.

നഗരത്തിൻറ നാമകരണത്തെക്കുറിച്ച് കഥകളും നിലനിൽക്കുന്നുണ്ട്. 19-ആം നൂറ്റാണ്ടിന്റെ മധ്യത്തിലും അവസാനത്തിലും   അനേകം സർവേയർമാരും ഖനിജാന്വേഷകരും നിക്ഷേപകരും ഈ വഴി സഞ്ചരിച്ചിരുന്നു. അവർ ഒരു ഉയരമുള്ള പൈൻമരം വെട്ടിയൊരുക്കി അമേരിക്കൻ പതാക അതിൽ പാറിപ്പറക്കാൻ അനുവദിക്കുകയും ഏകദേശം 20 വർഷക്കാലം അതുവഴി സഞ്ചരിച്ച പലരും ഈ രീതി പിന്തുടരുകയും ചെയ്തു. ഈ പതാക ഉയർന്നുനിന്നിരുന്നതിനു ചുറ്റുപാടുമുള്ള പ്രദേശം കാലക്രമേണ ഫ്ലാഗ്സ്റ്റാഫ് എന്നറിയപ്പെടുകയും ചെയ്തു. 1876 ൽ തോമസ് എഫ്. മക്മിലൻ എന്ന വ്യക്തി മാർസ് ഹില്ലിന്റെ അടിവാരത്തിൽ നഗരത്തിനു പടിഞ്ഞാറുവശത്തായി ഒരു ക്യാബിൻ നിർമ്മിച്ചതോടെയാണ് ഈ പ്രദേശത്തെ ആദ്യ സ്ഥിരകുടിയേറ്റകേന്ദ്രം സ്ഥാപിക്കപ്പെട്ടത്. ആദ്യകാലത്തെ സമ്പദ് വ്യവസ്ഥയെ താങ്ങിനിറുത്തിയിരുന്നത് മരവ്യവസായം, കന്നുകാലി വളർത്തൽ എന്നിവയായിരുന്നു. 1886 ൽ അൽബുക്കർക്കും ഐക്യനാടുകളുടെ പടിഞ്ഞാറൻ തീരവും ബന്ധിപ്പിക്കുന്നതിനിയിലുള്ള റെയിൽറോഡിലെ വലിയ നഗരമായി ഫ്ലാഗസ്റ്റാഫ് വളർന്നിരുന്നു. പത്രപ്രവർത്തകനായ ഷാർലറ്റ് ഹാൾ ഉദ്ദേശം 1900 ലെ ഒരു ഡയറിയിൽ കുറിച്ചതുപ്രകാരം അക്കാലത്ത് ഈ നഗരത്തിൽ നിലനിന്നരുന്ന ഭവനങ്ങൾ ഒരു മൂന്നാംകിട മൈനിംഗ് ക്യാമ്പിലേതിനുസമമായിരുന്നുവെന്നാണ്. മലിനവായുവും ലഭ്യമായ സാധനങ്ങളുടെ താങ്ങാനാവത്ത വിലയാലും നഗരജീവിതം അത്ര സുഖപൂർ‌ണ്ണമായിരുന്നില്ല.1894-ൽ മസാച്ചുസെറ്റ്സ് ജ്യോതിശാസ്ത്രജ്ഞനായിരുന്ന പെർസിവൽ ലോവെൽ ഒരു പുതിയ നിരീക്ഷണശാലയ്ക്ക് അനുയോജ്യമായ ഒരു സ്ഥലം കണ്ടെത്തുന്നതിനായി ഏ. ഇ. ഡഗ്ലസസ് എന്ന വ്യക്തിയെ ഏർപ്പാടാക്കിയിരുന്നു. ഫ്ലാഗ്സ്റ്റാഫ് പോലെ ഉയർന്ന പ്രദേശം അനുയോജ്യമായ സ്ഥലമായി അദ്ദേഹം വിശേഷിപ്പിച്ചു. രണ്ടു വർഷത്തിനു ശേഷം, ലോവെൽ ഓർഡർ ചെയ്തു നിർമ്മിച്ച 24 ഇഞ്ച് (610 മില്ലീമീറ്റർ) ക്ലാർക് ടെലിസ്കോപ്പ് ഇവിടെ സ്ഥാപിക്കപ്പെട്ടുയ 1930 ൽ ഈ നിരീക്ഷണകേന്ദ്രത്തിലെ ഒരു ദൂരദർശിനികളിലൊന്നുപയോഗിച്ച് പ്ലാട്ടോ ഗ്രഹത്തെ കണ്ടെത്തിയിരുന്നു. 1955 ൽ യു.എസ്. നേവൽ ഒബ്സർവേറ്ററി ഈ പ്രദേശത്തെ വർദ്ധിച്ചുവരുന്ന ജ്യോതിശാസ്ത്ര സാന്നിദ്ധ്യത്തിൽ താത്പര്യം പ്രകടിപ്പിക്കുകയും യുണൈറ്റഡ് സ്റ്റേറ്റ്സ് നേവൽ ഒബ്സർവേറ്ററി ഫ്ലാഗ്സ്റ്റേഷനിൽ സ്ഥാപിക്കുകയും 1978 ൽ പ്ലൂട്ടോയടെ ഉപഗ്രഹമായ ചാരോൺ ഇവിടനിന്നു നിരീക്ഷിച്ചു കണ്ടെത്തുകയും ചെയ്തു.

</doc>
<doc id="408515" url="https://ml.wikipedia.org/wiki?curid=408515" title="ഒന്നാം ഇന്റർനാഷണൽ">
ഒന്നാം ഇന്റർനാഷണൽ

ലോകത്ത് ആദ്യമായി അന്താരാഷ്ട്ര തലത്തിൽ തൊഴിലാളികൾക്ക് വേണ്ടി രൂപീകരിക്കപ്പെട്ട സംഘടനയാണ് ഇന്റർനാഷണൽ വർക്കിങ്ങ് മെൻസ് അസോസിയേഷൻ ( IWA , 1864-1876).ഒന്നാം ഇൻറർനാഷണൽ എന്നും ഇത് അറിയപ്പെടുന്നു.പല ഇടതുപക്ഷ സോഷ്യലിസ്റ്റ് , കമ്മ്യൂണിസ്റ്റ് രാഷ്ട്രീയ ഗ്രൂപ്പുകൾ ചേർന്ന് രൂപപ്പെടുത്തിയ, ട്രേഡ് യൂണിയൻ സംഘടനകളുടെ കൂട്ടമായിരുന്നു ഇത്.1864 ൽ ലണ്ടനിലെ സെന്റ് മാർട്ടിനസ് ഹാളിൽ നടന്ന ഒരു തൊഴിലാളിയുടെ യോഗത്തിലാണ് ഇത് സ്ഥാപിതമായത്. അതിന്റെ ആദ്യ സമ്മേളനം 1866 ൽ ജനീവയിൽ നടന്നു.
ഈ സംഘടനയുടെ രൂപീകരണത്തിൽ നിർണ്ണായക പങ്കുവഹിച്ച രണ്ടു വ്യക്തിത്വങ്ങളായിരുന്നു കാൾ മാക്സും ഏംഗൽസും.
1872-ലെ കമ്യൂണിസ്റ്റ്, അരാജകവാദി വിഭാഗങ്ങൾ തമ്മിലുള്ള സംഘട്ടനങ്ങളിൽ സംഘടന വിഭജിക്കപ്പെട്ടു. 1876 ​​ൽ അത് പിരിച്ചുവിട്ടു. തുടർന്ന് 1889 ൽ രണ്ടാം ഇന്റർനാഷണൽ സ്ഥാപിതമായി.


</doc>
<doc id="408521" url="https://ml.wikipedia.org/wiki?curid=408521" title="അശാന്തൻ">
അശാന്തൻ

കേരളത്തിലെ ഒരു ചിത്രകാരനും ശിൽപ്പിയുമായിരുന്നു അശാന്തൻ. അമച്വർ നാടക രംഗത്തും ഇദ്ദേഹം സംഭാവനകൾ നൽകിയിട്ടുണ്ട്.

1968 ലായിരുന്നു അദ്ദേഹത്തിന്റെ ജനനം. പോണേക്കര പീലിയാട് കുട്ടപ്പനും കുറുമ്പയും മാതാപിതാക്കൾ. ചിത്രകലയിലും ശിൽപ കലയിലും വിദ്യാഭ്യാസം നേടിയ അദ്ദേഹം ഫോർട്ടുകൊച്ചി ഏക ആർട്ട് ഗാലറി, ഇടപ്പള്ളി ചങ്ങമ്പുഴ സ്മാരക ഗ്രന്ഥശാല എന്നിവിടങ്ങളിൽ ചിത്രകല - വാസ്തുകല അധ്യാപകനായി സേവനമനുഷ്ടിച്ചിരുന്നു.

കൊമേഴ്സ്യൽ ആർട്ട്സ് രംഗത്ത് നിന്ന് ഇദ്ദേഹം സമ്പൂർണമായും വിട്ടുനിന്നിരുന്നു. പ്രകൃതിയുടെ വിവിധതലങ്ങൾ ഇദ്ദേഹത്തിന്റെ ചിത്രങ്ങളിൽ കാണാം. മുടിയാട്ടം, കതിരുകാള, തുടിപ്പാട്ട് തുടങ്ങിയ നാടൻകലകളും അദ്ദേഹത്തിന്റെ ചിത്രങ്ങൾക്ക് പ്രമേയമായിട്ടുണ്ട്.

ചങ്ങമ്പുഴയുടെ രമണൻ പെൻസിൽ സ്കെച്ചുകൾ ചെയ്തിട്ടുണ്ട്. 2018 ജനുവരി 31 ന് അന്തരിച്ചു.


അശാന്തന്റെ മൃതദേഹം ഡർബാർ ഹാൾ ആർട്ട്സ് സെന്ററിൽ പൊതുദർശനത്തിനു വക്കാൻ ഹാളിന്റെ അധികാരികളായ കേരള ലളിത കലാ അക്കാദമി തീരുമാനിച്ചു. എന്നാൽ ഹാളിനു സമീപത്തുള്ള ശിവക്ഷേത്രത്തിന്റെ ഭാരവാഹികൾ ഈ നിക്കം ഉപേക്ഷിക്കണമെന്ന് ലളിതകലാ അക്കാദമി ഭാരവാഹികളോടു ആവശ്യപ്പെട്ടു. ക്ഷേത്ര പൂജകൾ അവസാനിച്ചിട്ടില്ലെന്നു, ഇപ്പോൾ മൃതദേഹം അവിടെ പൊതുദർശനത്തിനു വെച്ചാൽ ക്ഷേത്രം അശുദ്ധിയാക്കപ്പെടും എന്നുമായിരുന്നു ക്ഷേത്ര ഭാരവാഹികൾ പറഞ്ഞത്. ലളിത കലാ അക്കാദമി പ്രവർത്തകർ ക്ഷേത്ര ഭരണാധികാരികളോടു സംസാരിച്ചുവെങ്കിലും, അതിനിടെ ഒരു കൂട്ടം ആളുകൾ ഡർബാർ ഹാളിൽ വച്ചിരുന്ന പോസ്റ്ററുകളും മറ്റും വലിച്ച കീറി നശിപ്പിക്കുകയായിരുന്നു. ഒരു കലാകാരൻ ഇത്രയേറെ അപമാനിക്കപ്പെട്ട് ഭൂമിയിൽ നിന്ന് പോകുന്നത് മനുഷ്യവർഗത്തിന്റെ ചരിത്രത്തിൽ തന്നെ ആദ്യമായിരിക്കുമെന്ന്, ഗായകനും സംഗീതസംവിധായകനുമായ ഷഹബാസ് അമൻ അഭിപ്രായപ്പെട്ടു.


</doc>
<doc id="408560" url="https://ml.wikipedia.org/wiki?curid=408560" title="കതിരുകാള നൃത്തം">
കതിരുകാള നൃത്തം

ദക്ഷിണകേരളത്തിലെ നെൽക്കൃഷിക്കാർക്കിടയിൽ നിലവിലുള്ള ഒരു കാർഷികനൃത്തമാണ് കതിരുകാള നൃത്തം . നെൽക്കതിർകൊണ്ട്‌ കാളയുടെ മാതൃകയുണ്ടാക്കി, കെട്ടുകാഴ്‌ചയായി വാദ്യഘോഷത്തോടുകൂടി എഴുന്നള്ളിക്കുന്നു. കൃഷിക്കും ഗോസംരക്ഷണത്തിനും ഇത്‌ നല്ലതാണെന്നാണ്‌ പ്രാചീന വിശ്വാസം. 

ചില ക്ഷേത്രങ്ങളിലെ ഉൽസവങ്ങളോടനുബന്ധിച്ചാണ് കതിരുകാളകളെ കെട്ടിയാടുന്നത്. കാളയുടെ രൂപമുണ്ടാക്കി നെൽക്കതിരുകൾ കൊണ്ട് പീലികൾ പോലെ കെട്ടിയാണ് കതിരുകാളയെ ഒരുക്കുന്നത്. ക്ഷേത്രത്തിൽ നിന്ന് പൂജിച്ച കതിരുകളാണ് ഇതിന് ഉപയോഗിക്കുന്നത്. സ്വന്തം നാട്ടിലെ കതിരുകളാണ് ഉപയോഗിക്കുന്നത് എന്നതിനാൽ, കൃഷി മുടങ്ങാതിരിക്കാൻ ഗ്രാമീണർ ശ്രദ്ധിക്കുന്നു. 

ചെണ്ടമേളങ്ങളുടെ അകമ്പടിയോടെ നാലുപേർ കൈയേണിയിൽ ഈ കാളയെ തോളത്തു വച്ച് നടക്കുന്നു. മേളത്തിനൊത്ത് നൃത്തം ചെയ്യുന്നു. നാട്ടുവഴികളിലൂടെ നൃത്തസംഘം ഓരോ വീട്ടിലുമെത്തുന്നു. മുറ്റത്ത് അൽപ നേരം നൃത്തം ചവിട്ടുന്നു. വീട്ടുകാർ നൽകുന്ന കാണിക്ക സ്വീകരിക്കുന്നു.


</doc>
<doc id="408564" url="https://ml.wikipedia.org/wiki?curid=408564" title="ഗണ്ഡരാദിത്യ ചോഴൻ">
ഗണ്ഡരാദിത്യ ചോഴൻ

പരാന്തകൻ ഒന്നാമന്റെ പുത്രനും ചോഴരാജാവുമായിരുന്നു ഗണ്ഡരാദിത്യ ചോഴൻ ().

പരാന്തകൻ ഒന്നാമന്റെ നാടുതീണ്ടൽ മുതൽ, 985-ൽ രാജരാജ ചോഴൻ ഒന്നാമന്റെ സിംഹാസനാരോഹണം വരെയുള്ള കാലഘട്ടത്തിലെ ചോളചരിത്രം വ്യക്തമല്ല. ഈ 30 വർഷ കാലയളവിൽ 5 രാജാക്കന്മാർ ഭരണത്തിലിരുന്നു എന്ന് കരുതപ്പെടുന്നു. ഇതുമായി ബന്ധപ്പെട്ട് നിരവധി വാദങ്ങൾ നിലനിൽപ്പുണ്ട്.

രാജകുടുംബാംഗങ്ങൾ തമ്മിൽ പരസപര വിധ്വേഷം നിലനിന്നിരുന്നു എന്നാണ് ഒരു വാദം. മറ്റൊരു വാദം രാഷ്ട്രകൂടരുടെ അധിനിവേശത്തെ സംബന്ധിച്ചാണ്.


</doc>
<doc id="408567" url="https://ml.wikipedia.org/wiki?curid=408567" title="ഐ.എൻ. എസ്.കരഞ്ച്">
ഐ.എൻ. എസ്.കരഞ്ച്

സ്കോർപീൻ മാതൃകയിൽ പ്രോജക്ട് 75 ന്റെ ഭാഗമായി ഫ്രഞ്ച് സഹകരണത്തോടെ നിർമ്മിക്കപ്പെട്ട മൂന്നാമത്തെ സ്‌കോർപീൻ ക്ലാസ് അന്തർവാഹിനിയാണ് ഐ.എൻ.എസ് കരഞ്ച്. ഡീസൽ -ഇലക്ട്രിക് ഊർജ്ജം ഉപയോഗിക്കുന്ന കരഞ്ച് 2018 ജനുവരി 31 നാണ് നീരണിഞ്ഞു.ഗോവയിലെ മസഗോൺ ഡോക്കിലാണ് ഐഎൻഎസ് കരഞ്ചിന്റെ നിർമ്മാണം നടന്നത്.1565 ടൺ ഭാരമുള്ള ഈ അന്തർവാഹിനി ഐഎൻഎസ് കൽവാരി, ഐഎൻഎസ് ഖണ്ഡേരി എന്നിവയുടെ തുടർച്ചയാണ്.ഫ്രഞ്ച് കമ്പനിയായ ഡിസിഎന്നുമായി സഹകരിച്ചാണ് ഇതിന്റെ നിർമ്മാണം.


</doc>
<doc id="408570" url="https://ml.wikipedia.org/wiki?curid=408570" title="ഛിന്നമസ്താ">
ഛിന്നമസ്താ

ഹൈന്ദവ വിശ്വാസപ്രകാരം പത്ത് മഹാവിദ്യകളിൽ ഒന്നായ ദേവീ സങ്കല്പമാണ് ഛിന്നമസ്താ. ഛിന്നമസ്തിക, പ്രചണ്ഡ ചണ്ഡിക എന്നീ നാമങ്ങളിലും ഈ ദേവി അറിയപ്പെടുന്നു. മസ്തകം അഥവാ ശിരസ്സ് ഛിന്നമാക്കപ്പെട്ടത് എന്നാണ് ഛിന്നമസ്തയുടെ അർഥം. തന്ത്രശാസ്ത്രത്തിൽ പ്രാധാന്യമുള്ള ഒരു ദേവിയാണ് ഛിന്നമസ്താ. ശിരസ്സ് സ്വയം ഛേദിച്ച രൂപത്തിലാണ് ഛിന്നമസ്താ മാതയെ ചിത്രീകരിക്കാറുള്ളത്. തന്റെ ഇടത്തെ കയ്യിൽ ഛേദിച്ച ശിരസ്സും വലത്തെ കയ്യിൽ വാളും ഏന്തിയിരിക്കുന്നു. ദേവിയുടെ കാൽക്കൽ മൈഥുനത്തിൽ ഏർപ്പെട്ടിരിക്കുന്ന ദമ്പതികളെയും ചിത്രീകരിക്കുന്നു. ഛേദിച്ചകഴുത്തിൽനിന്നും മൂന്ന് രകതധാരകൾ പ്രവഹിക്കുന്നതായി കാണം. വയിൽ രണ്ട് രക്തധാരകൾ സമീപത്തുള്ള രണ്ട് സ്ത്രീകളും മൂന്നാമത്തെത് ദേവിയുടെ മസ്തകവും പാനം ചെയ്യുന്നതാണ് ഛിന്നമസ്താ ദേവിയുടെ രൂപം.


</doc>
<doc id="408571" url="https://ml.wikipedia.org/wiki?curid=408571" title="വൂപ്പർ അരയന്നം">
വൂപ്പർ അരയന്നം

വൂപ്പർ അരയന്നം (Whooper swan) ("Cygnus cygnus") വടക്കൻ ഭൂഗോളാർദ്ധത്തിൽ കാണുന്ന ഏറ്റവും വലിയ പറക്കുന്ന ജലപക്ഷികളിലൊന്നായ അരയന്നമാണിത്. ഇവയുടെ വൂപ്പിംഗ് ശബ്ദം മറ്റുപക്ഷികളെക്കാൾ വലുതാണ്. ഇതിന്റെ അടുത്തബന്ധുവായ യൂറേഷ്യയോടും വടക്കേ അമേരിക്കയോടും ചേർന്ന് കാണപ്പെടുന്ന ട്രംപെറ്റർ അരയന്നം സിഗ്നസ് ജീനസിൽപ്പെട്ടതാണ്. പക്ഷികളെക്കുറിച്ചുള്ള ശാസ്ത്രീയപഠനമായ ഓർണിത്തോളജിയിൽ1976-ൽ ഫ്രാൻസിസ് വില്ലബൈ, ജോൺ റേ എന്നിവർ സൂചിപ്പിച്ചിരിക്കുന്നത് ഈ അരയന്നം "ദ എൽക് ഹൂപെർ" അല്ലെങ്കിൽ വൈൽഡ് സ്വാൻ എന്നാണ്. സയന്റിക് നാമമായ സിഗ്നസ് ലാറ്റിനിൽ "സ്വാൻ" എന്നാണ്. 

വൂപ്പർ അരയന്നം ഇന്ത്യൻ ഉപഭൂഖണ്ഡത്തിലെയും വടക്കേ അമേരിക്കയിലെയും വളരെ അപൂർവ്വ സന്ദർശകരാണ്. സ്കോട്ട് ലാന്റിലും, ഐർലാന്റിലും, നോർത്തേൻ ഇംഗ്ലണ്ടിലും, ഈസ്റ്റ് ആൻഗ്ലിയയുടെ വിവിധഭാഗങ്ങളിലും ഇതിനെ കണ്ടുവരുന്നു. യൂറോപ്പിൽ വൂപ്പർ അരയന്നം ബഹുമാനിക്കപ്പെടുന്ന പക്ഷിയാണ്. ഫിൻലാൻഡിലെ ദേശീയപക്ഷികൂടിയാണിത്.

വൂപ്പർ അരയന്നം ബെവിക്സ് അരയന്നവുമായി കാഴ്ചയിൽ സാമ്യം കാണിക്കുന്നു. സാധാരണ അരയന്നങ്ങളേക്കാൾ വലിപ്പമുള്ളവയാണിവ. മഞ്ഞ നിറമുള്ള ചുണ്ടിന്റെ അറ്റം കറുപ്പുനിറമാണ്. തൂവെള്ള കഴുത്തും ചാരനിറത്തിൽ കുത്തും വരകളും നിറഞ്ഞ ചിറകുകളും ഇവയെ മറ്റു അരയന്നങ്ങളിൽ നിന്ന് വ്യത്യസ്തമാക്കുന്നു.നെഞ്ചിൽ നേരിയ തവിട്ടുനിറമുളള ഇവയുടെ അടിവയറും വാലിന്റെ അടിഭാഗവും വെളുപ്പുനിറത്തിലാണ്. മഞ്ഞക്കാലുകളിലെ വിരലുകൾ ചർമ്മം കൊണ്ട് ബന്ധിതങ്ങളാണ്. യങ് ബേർഡ്സിന് മങ്ങിയ നരച്ചതൂവലുകളാണുള്ളത്. ഈ വർഗ്ഗക്കാർ കീടഭോജികളാണ്. യൂറോപ്പിൽ 25,300-32,800 ജോഡികളും, റഷ്യയിൽ10,000-100,000 ജോഡികളും കാണപ്പെടുന്നു. 2015-ലെ ബേർഡ് ലൈഫ് ഇന്റർനാഷണലിന്റെ കണക്കനുസരിച്ച് 50,600-65,500 പ്രായപൂർത്തിയായ വൂപ്പർ അരയന്നം കാണപ്പെടുന്നു.

140–165 സെന്റിമീറ്റർ നീളമുള്ള ഇതിന്റെ ചിറകിന്റെ വിസ്താരം 205–275 സെന്റിമീറ്റർ ആണ്. ശരീരഭാരം ശരാശരി 7.4–14 കിലോഗ്രാമാണ്. ഇതിലെ പൂവന്റെ ഭാരം ശരാശരി 9.8–11.4 കിലോഗ്രാമും പിടയുടെ ഭാരം ശരാശരി 8.2–9.2 കിലോഗ്രാമും ആണ്. ഡെൻമാർക്കിലെ ഒരുപൂവന്റ റെക്കോർഡ് ഭാരം 15.5 കിലോഗ്രാം രേഖപ്പെടുത്തിയിട്ടുണ്ട്. ഏറ്റവും ഭാരം കൂടിയ പറക്കുന്ന പക്ഷിയായി ഇതിനെ കണക്കാക്കുന്നു. സ്റ്റാൻഡേർഡ് മെഷർമെന്റ് പ്രകാരം വിങ് കോർഡിന്റെ നീളം 56.2–63.5 സെന്റിമീറ്റർ (22.1–25.0 ഇഞ്ച്), ടാർസസ് 10.4–13 സെന്റിമീറ്റർ (4.1–5.1 ഇഞ്ച്), ചുണ്ടിന്റെ നീളം 9.2–11.6 സെന്റിമീറ്റർ (3.6–4.6 ഇഞ്ച്) ആണ്.

അഞ്ചു മുതൽ ഏഴുവരെ മുട്ടകളാണ് ഓരോ പ്രാവശ്യവും ഇടാറുള്ളത്. പച്ച കലർന്ന വെളുത്ത മുട്ടകളിൽ 40 ദിവസത്തോളം അടയിരുന്നതിനുശേഷമാണ് കുഞ്ഞുങ്ങൾ വിരിയുന്നത്. ആൺ അരയന്നം കൂടിനും ഇണയ്ക്കും കാവൽ നിൽക്കുന്നു.



</doc>
<doc id="408575" url="https://ml.wikipedia.org/wiki?curid=408575" title="ഭാരത് ഇൻറർഫേസ് ഫോർ മണി">
ഭാരത് ഇൻറർഫേസ് ഫോർ മണി

ഭാരത് ഇൻറർഫേസ് ഫോർ മണി അഥവാ ഭീം യൂണിഫൈഡ് പെയ്മെന്റ്സ് ഇന്റർഫേസ് (യുപിഐ) സാങ്കേതികവിദ്യ അടിസ്ഥാനമാക്കി, നാഷണൽ പേയ്മെന്റ്സ് കോർപ്പറേഷൻ ഓഫ് ഇന്ത്യ (എൻപിസിഐ) വികസിപ്പിച്ചെടുത്ത, ഒരു മൊബൈൽ ആപ്ലിക്കേഷൻ ആണ്. 2016 ഡിസംബർ 30 ന് ന്യൂ ഡൽഹിയിലെ താൽക്കത്തോറ സ്റ്റേഡിയത്തിൽ വച്ചു നടന്ന ഡിജി ധൻ മേളയിൽ പ്രധാനമന്ത്രി നരേന്ദ്ര മോദിയാണ് ഇത് അവതരിപ്പിച്ചത്. ഡോ. ഭീംറാവു ആർ. അംബേദ്കറിന്റെ പേര് നൽകിയ ഈ ആപ്പ് ബാങ്കുകൾ മുഖേന ഇ-പേയ്മെന്റ് നടത്തുന്നത്തിനു ഉപകരിക്കുന്നു. 2016 ലെ ഇന്ത്യൻ ബാങ്ക് നോട്ട് നിരോധനത്തോടനുബന്ധിച്ച് ക്യാഷ്‌ലെസ് ഇടപാടുകൾ പ്രോത്സാഹിപ്പിക്കുന്നതിനാണ് ഇത് പുറത്തിറക്കിയത്.

ഇമ്മീഡിയറ്റ് പേയ്‌മെന്റ് സർവീസ് (ഐ.എം.പി.എസ്) സംവിധാനത്തിന്റെ അതേ അടിസ്ഥാന സൗകര്യങ്ങൾ ഉപയോഗിക്കുന്നതിനാൽ ഈ സേവനം ലഭ്യമായ എല്ലാ ബാങ്കുകളെയും ഭീം ആപ്പ് പിന്തുണക്കും. വിവിധ ബാങ്ക് അക്കൗണ്ടുകൾ തമ്മിൽ ഉടനടി പണം കൈമാറാൻ കഴിയുന്ന ഈ ആപ്ലിക്കേഷൻ എല്ലാ മൊബൈൽ ഉപകരണങ്ങളിലും ഉപയോഗിക്കാം.

യുപിഐ പേയ്മെന്റ് മേൽവിലാസം ഉള്ളതോ ഇല്ലാത്തതോ ആയ അക്കൗണ്ടുകളിലേക്ക് പണം കൈമാറ്റം ചെയ്യുവാൻ ഭീം ആപ്പ് വഴി സാധിക്കും. അക്കൗണ്ട് നമ്പർ, ഐ.എഫ്.എസ്.സി വിവരങ്ങൾ അടങ്ങിയ ക്യു.ആർ. കോഡ് സ്കാൻ ചെയ്‌തോ അല്ലെങ്കിൽ എം.എം.ഐ.ഡി ഉപയോഗിച്ചോ ആണ് ഈ കൈമാറ്റം നടക്കുക.

പണം ശേഖരിച്ച് വയ്ക്കുന്ന പേറ്റിഎം, മോബിക്വിക്, എംപേസ, എയർറ്റെൽ മണി തുടങ്ങിയ മൊബൈൽ വാലറ്റുകളിൽ നിന്നു വ്യത്യസ്തമായി ഭീം ആപ്ലിക്കേഷൻ വ്യത്യസ്ത ബാങ്ക് അക്കൗണ്ടുകൾക്കിടയിൽ പണം കൈമാറ്റം ചെയ്യുന്ന ഒരു സംവിധാനം മാത്രമാണ്. ഇത് മുഖേന നടക്കുന്ന ഇടപാടുകൾ ഏതാണ്ട് ഉടനടി ആയിരിക്കും, വാരാന്ത്യങ്ങളും ബാങ്ക് അവധി ദിനങ്ങളും ഉൾപ്പെടെ ഇരുപത്തിനാല് മണിക്കൂറും ഈ സേവനം ലഭ്യമാണ്. 

ഭീം ആപ്പ് ഉപയോക്താക്കളെ അവരുടെ ബാങ്ക് അക്കൌണ്ടുകളിലെ നിലവിലെ ബാലൻസ് പരിശോധിക്കാനും കൂടാതെ ഇടപാടുകൾ നടത്തുന്നതിന് വിവിധ അക്കൗണ്ടുകൾ ഉപയോഗിക്കാനും അനുവദിക്കുന്നു, എന്നിരുന്നാലും ഒരു സമയത്ത് ഒരു അക്കൗണ്ട് മാത്രമേ സജീവമാകാൻ കഴിയൂ. 

ഉപയോക്താക്കൾക്ക് ഒരു നിശ്ചിത തുകയ്ക്കായി അവരുടെ സ്വന്തം ക്യു.ആർ. കോഡ് സൃഷ്ടിക്കാൻ സാധിക്കും, അത് വാണിജ്യ ഇടപാടുകൾക്ക് വളരെ സഹായകരമാണ്. ഉപയോക്താക്കൾക്ക് ഒന്നിലധികം പേയ്മെന്റ് വിലാസങ്ങൾ സൃഷിക്കാവുന്നതാണ്. 

₹1 മുതൽ ₹1 ലക്ഷം വരെയുള്ള ഇടപാടുകൾക്ക് യാതൊരു വിധ കൈമാറ്റ ഫീസും നിലവിലില്ല.

ഭീം ആപ്ലിക്കേഷൻ നിലവിൽ ഇംഗ്ലീഷ്, ഹിന്ദി, ബംഗാളി, തമിഴ്, തെലുങ്ക്, കന്നഡ, മലയാളം, ഒഡിയ, ഗുജറാത്തി, മറാത്തി, പഞ്ചാബി, ആസാമീസ്, ഉർദു എന്നിങ്ങനെ പതിമൂന്ന് ഭാഷകളിൽ ലഭ്യമാണ്. സമീപഭാവിയിൽ ഇന്ത്യയിലെ ഇരുപത്തിരണ്ടു ഔദ്യോഗിക ഭാഷകളിലും ലഭ്യമാകുമെന്ന് കരുതപ്പെടുന്നു.

ഭീം ആപ്പ് 125 ലക്ഷം ഇന്ത്യക്കാർ ഉപയോഗിക്കുന്നു എന്ന് 2017 ലെ കേന്ദ്ര ബജറ്റ് അവതരണവേളയിൽ കേന്ദ്ര ധനകാര്യ മന്ത്രി അരുൺ ജെയ്റ്റ്‌ലി വെളിപ്പെടുത്തി. ഇതിന്റെ ഉപയോഗം പ്രോത്സാഹിപ്പിക്കുന്നതിന്‌ രണ്ടു പുതിയ സ്കീം സ്കീമുകൾ സർക്കാർ തുടങ്ങുമെന്ന് അദ്ദേഹം പറഞ്ഞു. ഒന്ന് വ്യക്തികൾക്കുള്ള റഫറൽ പേയ്മെന്റ് ആയിരിക്കും, മറ്റൊന്ന് ഭീം ആപ്ലിക്കേഷനിൽ നിന്നും പേയ്മെൻറ് സ്വീകരിക്കുന്ന വ്യാപാരികൾക്കുള്ള കാഷ്ബാക്ക് ആയിരിക്കും.



</doc>
<doc id="408576" url="https://ml.wikipedia.org/wiki?curid=408576" title="മലനിര">
മലനിര

മലനിര അല്ലങ്ങിൽ പർവതനിര ഒരു പറ്റം പർവ്വതങ്ങൾ അല്ലങ്ങിൽ മലകൾ (കുന്നുകൾ) ചേർന് ഉണ്ടാകുന്ന ഒരു പ്രദേശം ആണ്.

</doc>
<doc id="408609" url="https://ml.wikipedia.org/wiki?curid=408609" title="ജെയ്മി ഡോർനൻ">
ജെയ്മി ഡോർനൻ

ജെയിംസ് "ജെയ്മി" ഡോർനൻ (ജനനം 1 മേയ് 1982) ഒരു ഐറിഷ് നടനും, മോഡലും സംഗീതജ്ഞനുമാണ്. എബിസി പരമ്പര വൺസ് അപ്പോൺ എ ടൈമിൽ (2011-2013) ഷരീഫ് ഗ്രഹാം ഹംബർട്ടിനെയും ബി.ബി.സി. ടു അവതരിപ്പിച്ച ദ ഫാൾ (2013-2016) എന്ന ക്രൈം പരമ്പരയിൽ സീരിയൽ കൊലയാളിയായ പോൾ സ്പെക്ടർ എന്ന വേഷവും അവതരിപ്പിച്ചു. അവസാനത്തെ വേഷത്തിനിന് മികച്ച നടനുള്ള ബ്രിട്ടീഷ് അക്കാദമി ടെലിവിഷൻ പുരസ്കാരത്തിന് നാമനിർദ്ദേശം ലഭിച്ചു. 2015 മുതൽ ഫിഫ്റ്റി ഷെഡ്സ് ചലച്ചിത്രപരമ്പരയിൽ ക്രിസ്ത്യൻ ഗ്രേ എന്ന കഥാപാത്രത്തെ അവതരിപ്പിച്ചു. 



</doc>
<doc id="408610" url="https://ml.wikipedia.org/wiki?curid=408610" title="ഫോക്സസ് (ഗായിക)">
ഫോക്സസ് (ഗായിക)

ലൂയിസ റോസ് അല്ലെൻ (ജനനം: ഏപ്രിൽ 29, 1989), ഫോക്സസ് എന്ന സ്റ്റേജ് നാമത്തിൽ അറിയപ്പെടുന്ന ഒരു ബ്രിട്ടീഷ് ഗായികയും, ഗാനരചയിതാവും നടിയുമാണ്. 2012 ൽ ഇറങ്ങിയ സെഡ്ഡിന്റെ "ക്ലാരിറ്റി" എന്ന ഗാനത്തിൽ ഫോക്സസ് ശബ്ദം നൽകുകയും ആ ഗാനം ബിൽബോർഡ് ഹോട്ട് 100 ചാർട്ടിൽ എട്ടാം സ്ഥാനത്ത് എത്തുകയും മികച്ച ഡാൻസ് റെക്കോർഡിന് ഉള്ള ഗ്രാമി അവാർഡ് നേടുകയും ചെയ്തു.  

ഫൊക്സ്സിന്റെ ആദ്യ ആൽബം "ഗ്ലോറിയസ്" 2014 ൽ യുകെയിൽ പുറത്തിറങ്ങി. "യൂത്ത്, ലെറ്റ്സ് ഗോ ഫോർ ടുനൈറ്റ്, "ഹോൾഡിംഗ് ഓൺ ടു ഹെവൻ"" തുടങ്ങിയ ടോപ്പ് 20 സിംഗിൾസ് ഈ ആൽബത്തിൽ നിന്നുള്ളതാണ്. രണ്ടാമത്തെ ആൽബമായ "ഓൾ ഐ നീഡ്" 2016 ഫെബ്രുവരി 5-ന് പുറത്തിറങ്ങി. ""ബോഡി ടോക്ക്", "ബെറ്റർ ലവ്", "അമേസിങ്", "ക്രൂവൽ"" തുടങ്ങിയ സിംഗിളുകൾ ഇതിൽ ഉൾപ്പെടുന്നു.  


</doc>
<doc id="408615" url="https://ml.wikipedia.org/wiki?curid=408615" title="ഏറ്റവും കൂടുതൽ പേർ പങ്കെടുത്ത സംഗീത കച്ചേരികളുടെ പട്ടിക">
ഏറ്റവും കൂടുതൽ പേർ പങ്കെടുത്ത സംഗീത കച്ചേരികളുടെ പട്ടിക

ഏറ്റവും കൂടുതൽ പേർ പങ്കെടുത്ത സംഗീത കച്ചേരികളുടെ (കൺസേർട്ട്) പട്ടികയാണ് ഈ താൾ.ബിൽബോർഡ് ബോക്സ്കോർ പ്രകാരം ഒരു ലക്ഷം പേർ ഒരുമിച്ച് ആദ്യമായി ഒരു കച്ചേരിയിൽ പങ്കെടുക്കുന്നത് 1977 സെപ്തംബർ 3 ന് ഗ്രേറ്റ്ഫുൾ ഡെഡ് ന്റെ ന്യൂ ജേഴ്സിയിലെ കച്ചേരിയിൽ ആണ്. 107,019 പേരാണ് അന്ന് ഈ കച്ചേരി വീക്ഷിക്കാനെത്തിയത്.ഇത് ഇന്നും അമേരിക്കൻ ഐക്യനാടുകളിലെ ഏറ്റവും വലിയ ടിക്കറ്റ് വിറ്റഴിക്കപ്പെട്ട കച്ചേരിയാണ്.ഫ്രാങ്ക് സിനാട്ര, ടിന ടർണർ, പോൾ മക്കാർട്ട്നി എന്നിവർ യഥാക്രമം ബ്രസീലിലെ മറക്കാന സ്റ്റേഡിയംത്തിൽ വെച്ച് ഈ നേട്ടം മറികടന്നിട്ടുണ്ട്. 184,000 പേരാണ് അന്ന് ഈ കച്ചേരികൾ കാണാനെത്തിയത്. എന്നാൽ 2017 ജൂലൈ ഒന്നിന് ഇറ്റാലിയൻ ഗായകൻ വാസ്കോ റോസ്സി മക്കാർട്ട്നിയുടെ ഈ നേട്ടം മറികടന്നു.


</doc>
<doc id="408616" url="https://ml.wikipedia.org/wiki?curid=408616" title="അഹമ്മദ് കോയ ശാലിയാത്തി">
അഹമ്മദ് കോയ ശാലിയാത്തി

കേരളത്തിലെ ഇസ്‌ലാമി പണ്ഡിതനാണ് അഹമ്മദ് കോയ ശാലിയാത്തി.,1884ലാണ് ജനനം. ഹൈദരാബാദ് നൈസാമിന്റെ ഔദ്യോഗിക മുഫ്തിയായിരുന്നു.ചാലിയത്ത് അദ്ദേഹം സ്ഥാപിച്ച അസ്ഹരിയ്യ ലൈബ്രറി വിലപ്പെട്ട പൗരാണിക അറബി ഗ്രന്ഥങ്ങളുടെ ശേഖരമാണ് .1954 ൽ അന്തരിച്ചു. നാൽപ്പതിലധികം പുസ്തകങ്ങൾ അറബി, അറബി മലയാളം, മാലയാളം ഭാഷകളിലായി രചിച്ചിട്ടുണ്ട്.
അൽ ഫതാവൽ അസ്ഹരിയ്യ


</doc>
<doc id="408617" url="https://ml.wikipedia.org/wiki?curid=408617" title="നിർഭയ്">
നിർഭയ്

നിർഭയ് ഇന്ത്യ വികസിപ്പിച്ച ഏതു കാലാവസ്ഥയിലും പ്രവർത്തിക്കുന്ന ഒരു ദീർഘദൂര ക്രൂയിസ് മിസൈൽ ആണ്. പ്രതിരോധ ഗവേഷണ വികസന സംഘടന [Defense Research Development Organisation - (DRDO)] ആണ്‌ ഈ മിസൈലിന്റെ രൂപകല്പനയും വികസനവും നിർവഹിച്ചത്. ഈ മിസൈൽ പലതരം വാഹിനികളിൽ നിന്ന് വിക്ഷേപിക്കാൻ സാധ്യമാണ്. മിസൈൽ ആണവം അല്ലെങ്കിൽ പരമ്പരാഗത ആയുധം വഹിക്കാൻ പ്രാപ്തിയുള്ളതാണ്.

ഇന്ത്യയുടെ തദ്ദേശ നിർമിതമായ ആദ്യ ആണവായുധ വാഹക ക്രൂയിസ് മിസൈൽ ആണ് നിർഭയ് . 2014-ലാണ് ഇത് പരീക്ഷിച്ചത്. ഇതിന്റെ പ്രഹരശേഷി 700 കിലോമീറ്റർ വരെയുണ്ട്. 


</doc>
<doc id="408621" url="https://ml.wikipedia.org/wiki?curid=408621" title="സ്കാബീസ്">
സ്കാബീസ്

സർകോപ്റ്റെസ് സ്കാബീ എന്ന മൈറ്റ് മൂലം തൊലിയിൽ ഉണ്ടാകുന്ന ചൊറി രോഗമാണ് സ്കാബീസ് - Scabies. അതിവേഗം പകരുന്ന ഒരു ചർമ്മരോഗമാണിത്. എല്ലാ പ്രായക്കാരെയും ഈ രോഗം ബാധിക്കുന്നു. നേരിട്ടുള്ള സ്പർശനം വഴി മാത്രമാണ് രോഗം പകരുന്നത്. ഹസ്തദാനം നൽകിയാൽ പോലും ഈ രോഗം മറ്റുള്ളവരിലേക്ക് വ്യാപിക്കുന്നു. അസാധ്യമായ ചൊറിച്ചിലും ചർമ്മത്തിലെ ചുവന്ന പാടുകളും കുരുക്കളുമാണ് ഇതിന്റെ പ്രധാന ലക്ഷണം. രാത്രിയിലാണ് ചൊറിച്ചിൽ കൂടുന്നത്. മൈറ്റുകൾ ചർമ്മം തുരക്കുമ്പോളും, സഞ്ചരിക്കുമ്പോഴുമാണ് ചൊറിച്ചിലിനു കാരണമാകുന്നത്. നഗ്ന നേത്രങ്ങൾ കൊണ്ട് ഈ ജീവികളെ കാണുവാൻ സാധ്യമല്ല. മൈക്രോസ്കോപ്പിലൂടെയാണ് ഇവയെ നിരീക്ഷിക്കാൻ സാധിക്കുക. കൂടിയ ആർദ്രതയും കുറഞ്ഞ ഊഷ്മാവും രോഗത്തിന് അനുകൂല സാഹചര്യമൊരുക്കുന്നു. സാധാരണ തണുപ്പുകാലങ്ങളിലാണ് ഈ അസുഖം കൂടുതലായും കാണപ്പെടാറുള്ളത്. കൊതുക്, സാധാരണ മൂട്ട, ചൂടുകുരുക്കൾ മുതലായവയുടെ പാടുകളാണെന്നു കരുതി സ്കാബീസ് പലപ്പോഴും തെറ്റിദ്ധരിക്കപ്പെടാറുണ്ട്. വിജയകരമായ ചികിത്സയ്ക്കു ശേഷം വീണ്ടും ഈ അസുഖം കാണപ്പെടാൻ സാധ്യതയുണ്ട്. 

ആദ്യം അണുബാധ ഉണ്ടായി ഒരാൾ രണ്ടു മുതൽ ആറ് ആഴ്ചകൾക്കുള്ളിൽ ആദ്യം ലക്ഷണങ്ങൾ കാണിച്ചു തുടങ്ങുന്നു. തുടർന്ന് 24 മണിക്കൂറിനകം ലക്ഷണങ്ങൾ പൂർണ്ണമാകുന്നു. വിരലുകളുടെ ഇടയിൽ, കാൽപാദങ്ങളിൽ, കക്ഷം, വയറിന്റെ മടക്കുകളിൽ, ലിഗം, നിതംബം, സ്തനങ്ങളുടെ അടിയിൽ എന്നിവിടങ്ങളിലാണ് കൂടുതലായി കാണപ്പെടുന്നത്. മിക്കവരുടെയും ശരീരത്തിൽ S ആകൃതിയിൽ വരകൾ കാണപ്പെടുന്നു. പെർമെത്രിൻ ക്രീമുകളും ഐവർമെക്ടിൻ ഗുളികകൾ, ആന്റിഹിസ്റ്റമിൻ ഗുളികകൾ എന്നിവ ഇതിനെതിരയി ഉപയോഗിക്കുന്നു. രോഗം പിടിപ്പെട്ടവർ ഉപയോഗിച്ച വസ്ത്രങ്ങൾ, ബെഡ്ഷീറ്റുകൾ ഉപയോഗിച്ചാലും ഈ രോഗം പകരുന്നു. അതിനാൽ വസ്ത്രങ്ങൾ ചൂടുവെള്ളത്തിൽ പുഴുങ്ങി ഉപയോഗിക്കുന്നതാണ് ഉത്തമം. അല്ലെങ്കിൽ രോഗം വീണ്ടും വരാനും പകരാനും കാരണമാകുന്നു. 

മൈറ്റുകൾ ശരീരത്തിൽ കയറിപ്പറ്റിയാലും ചിലപ്പോൾ രണ്ടുമുതൽ ആറാഴ്ച്ചവരെ ലക്ഷണങ്ങളൊന്നും ചിലപ്പോൾ കാണിക്കില്ല. എന്നാൽ തൊലിക്കുള്ളിൽവെച്ചുതന്നെ 2.5 സെന്റീമീറ്റർ വ്യാപ്തിയിൽ ഇവയ്ക്ക് പടരുവാൻ സാധിക്കും. 24 മുതൽ 36 മണിക്കൂർ വരെ സാധാരണ റൂം ഊഷ്മാവിൽ മൈറ്റുകൾക്ക് ജീവിക്കുന്നു. ഇവ പറക്കുകയോ മറ്റൊരിടത്തേക്ക് ചാടുകയോ ഇല്ല. സ്പർശനത്തിലൂടെയൊ നേരിട്ടുള്ള ഇടപെടലിലൂടെയൊ മാത്രം പകരുന്ന മൈറ്റുകൾ ലൈംഗിക ബന്ധത്തിലൂടെയും മനുഷ്യരിൽ പകരുന്നു. 

സൂചിമുനയേക്കാൾ ചെറുതാണ് രോഗം പരത്തുന്ന മൈറ്റുകൾ. 0.3mm-0.4mm മാത്രമാണ് പെൺ ജീവികളുടെ വലിപ്പം. മൈറ്റുകൾക്ക് കണ്ണുകൾ ഇല്ല. ആൺ ജീവികൾക്ക് ഇതിന്റെ പകുതിയെ വലിപ്പമുള്ളു. ചർമ്മത്തിനു പുറമേ എത്തിപ്പെടുന്ന പെൺമൈറ്റുകൾ ഉടൻ തന്നെ ചർമ്മം തുരന്ന് അകത്തേക്ക് പ്രവേശിക്കാൻ ശ്രമം തുടങ്ങുന്നു. ചർമ്മത്തെ ദ്രവിപ്പിച്ചു കളയാൻ കഴിവുള്ള ചില എൻസൈമുകൾ ഇവയുടെ ശരീരത്തിൽ ഉണ്ട്. ഇതിന്റെ സഹായത്തോടെ മൈറ്റുകൾ ചർമ്മം തുരന്ന് അകത്തു പ്രവേശിക്കുന്നു. ഏകദേശം ഒരു മണിക്കൂർ കൊണ്ട് ചർമ്മത്തിനുള്ളിൽ പ്രവേശിക്കുന്നു. ഉള്ളിലെത്തിയ മൈറ്റുകൾ ഉടൻ തന്നെ മുട്ട ഇടുവാൻ തുടങ്ങുന്നു. ഇതിനായി ചർമ്മത്തിനുള്ളിൽ ദ്വാരം ഉണ്ടാക്കുന്നു.1 സെന്റീമീറ്റർ വരെയുള്ള മാളങ്ങൾ വരെ തൊലിക്കടിയിൽ ഉണ്ടാക്കാറുണ്ട്. തൊലിയിലുണ്ടാക്കിയ ഓരോ ഓരോ കുഴിയിലും രണ്ടോ മൂന്നോ മുട്ടകൾ ഓരോ ദിവസവും ഇടുന്ന മൈറ്റുകൾ 30 ദിവസം കൊണ്ട് അറുപതു മുട്ടകൾവരെയിടുന്നു. മൂന്നു മുതൽ ഏഴു ആഴ്‌ചക്കുള്ളിൽ പക്വതയെത്തിയ മൈറ്റുകളായി ഇവ മാറും. മനുഷ്യചർമ്മത്തിനടിയിൽ വെച്ചുതന്നെയാണ് മൈറ്റുകൾ ജീവിതചക്രം പൂർത്തിയാക്കുക.

2 മാസത്തോളും ആയുസുള്ള മൈറ്റുകൾ ജീവിതകാലം മുഴുവൻ മുട്ടകളിടുന്നു. അവസാനം ദ്വാരത്തിന്റെ അറ്റത്തായി ഇവ ചത്തിരിക്കും. മൂന്നു മുതൽ എട്ടു ദിവസം കൊണ്ട് മുട്ട വിരിഞ്ഞു പുറത്തു വരുന്ന മൈറ്റുകൾ രണ്ട്-മൂന്ന് ആഴ്ചകൾ കൊണ്ട് വളർന്ന് വലുതാകുന്നു. ഇവയിലെ ആൺമൈറ്റുകൾ പെൺ‌മൈറ്റുകളെ തേടി പുറപ്പെടുന്നു. ആയുസ്സിൽ ഒരിക്കൽ മാത്രം ഇണ ചേരുന്ന അൺമൈറ്റുകളുടെ ആയുസ്സ് അതോടെ അവസാനിക്കുന്നു. പെൺമൈറ്റുകൾ ചർമ്മം തുരന്ന് മുട്ടയിടാൻ ആരംഭിക്കുന്നു. 



</doc>
<doc id="408628" url="https://ml.wikipedia.org/wiki?curid=408628" title="ഗ്രേലാഗ് ഗൂസ്">
ഗ്രേലാഗ് ഗൂസ്

ഗ്രേലാഗ് ഗൂസ് ("Anser anser"), അനറ്റിഡേ കുടുംബത്തിൽപ്പെട്ട ജലപക്ഷിയായ ഗൂസുകളിലെ ഏറ്റവും വലിയ സ്പീഷീസാണ്. അൻസെരിഫോർമിസ് നിരയിൽപ്പെടുന്ന താറാവിന്റെയും അരയന്നങ്ങളുടെയും ബന്ധുക്കളാണ് ഗൂസുകൾ. പേത്ത അഥവാ വാത്ത എന്നും പേരുണ്ട്. ഒരു ടൈപ് സ്പീഷസായ ഇതിന്റെ ജീനസ് നാമം ആൻസെർ ലാറ്റിനിൽ "ഗൂസ്" എന്നാണ്. വൈൽഡ് ലൈഫ് ആൻഡ് കൺട്രി ആക്ട് പ്രകാരം ഷെഡ്യൂൾ 2 പട്ടികയിലുൾപ്പെടുത്തിയിട്ടുള്ള പക്ഷിയാണിത്. 1360 ബി.സി. കാലഘട്ടത്തിനുമുമ്പ് തന്നെ ഗൂസുകൾ വളർത്തുപക്ഷികളായിരുന്നു. പൂർണ്ണ വളർച്ചയെത്താത്ത തൂവൽ കൊഴിഞ്ഞ ഗൂസുകളുടെ വലിയ കൂട്ടം ബാൾട്ടിക് കടലിലെ ഗോട്ട്ലാൻഡിനടുത്തുള്ള റേനെ ദ്വീപിൽ കാണാറുണ്ട്. 

മധ്യ ഏഷ്യയ്ക്ക് കുറുകെയുള്ള ഭാഗങ്ങൾ ഒഴികെ യൂറോപ്പിലെ കൂടുതൽ പ്രദേശങ്ങളിലും ഇതിനെ കണ്ടുവരുന്നു. ഡെൻമാർക്ക്, ബ്രിട്ടൻ, സ്വീഡൻ എന്നീ പ്രദേശങ്ങളിൽ ഗ്രേലാഗ് ഗൂസ് ധാരാളം കാണുന്നതായി കണ്ടെത്തിയിട്ടുണ്ട്. മഞ്ഞുകാലത്ത് യൂറോപ്പിലും ഏഷ്യയിലും ഉള്ള പക്ഷികൾ ചൂടുള്ള പ്രദേശം തേടി തെക്കുഭാഗത്തേയ്ക്ക് ദേശാടനം നടത്തുന്നു. ചൂടുള്ള കാലാവസ്ഥ അന്വേഷിച്ചെത്തുന്ന ദേശാടനപക്ഷികൾ യൂറോപ്പിന്റെ തെക്കുപടിഞ്ഞാറൻ ഭാഗങ്ങളിലും, ആഫ്രിക്കയുടെ വടക്കുഭാഗങ്ങളിലും, വളരെ കുറച്ച് ഗൂസുകൾ കരിങ്കടലിന്റെയും കാസ്പിയൻ കടലിന്റെ ഭാഗങ്ങളിലുമായി കാണപ്പെടുന്നു. കാലാവസ്ഥ മാറുമ്പോൾ തിരിച്ചുള്ള ദേശാടനകാലം ജനുവരി മുതൽ ഏപ്രിൽ വരെയാണ്.

വലിയ തലയും ത്രികോണാകൃതിയിലുള്ള കൊക്കും ഇവയെ മറ്റുള്ളവയിൽ നിന്ന് വ്യത്യസ്തമാക്കുന്നു. ചാരനിറവും തവിട്ടുനിറവും കലർന്ന തൂവലുകൾ കൊണ്ട് ശരീരത്തിന്റെ മുകൾഭാഗം മൂടപ്പെട്ടിരിക്കുന്നു. വെളുത്ത വയറും ചാരനിറത്തിൽ ഷെയ്ഡുകളുമുള്ള കീഴ്നെഞ്ചും ഇവയ്ക്കുണ്ട്. ചുണ്ടിന് ഓറഞ്ചോ അല്ലെങ്കിൽ പിങ്ക് നിറവും, കാലുകൾക്കും പാദങ്ങൾക്കും പിങ്ക് നിറവുമാണ്.പഴയലോകത്തും ഇവയെ ധാരാളം കണ്ടിരുന്നു. വെള്ളത്തിലും കരയിലും ഒരുപോലെ ജീവിക്കാൻ ഇവയ്ക്ക് കഴിയുന്നു.

ഗ്രാസ്സ്, റൂട്ട്സ്, സെറീയൽ ലീവ്സ്, സ്പിൽഡ് ഗ്രെയിൻസ് എന്നിവയാണ് ഇവയുടെ ഭക്ഷണം. യു.കെ.യിൽ ബ്രീഡിംഗ് ഗൂസുകൾ 46,000 ജോഡികൾ വരെ കാണപ്പെടുന്നു. യു.കെ.യിലെ സമതലപ്രദേശങ്ങളിൽ വർഷം മുഴുവനും ഗ്രേലാഗ് ഗൂസുകളെ കാണാൻ സാധിക്കുന്നുണ്ട്. ഇവയ്ക്ക് 74-91 സെന്റിമീറ്റർ വലിപ്പവും, 41.2- 48 സെന്റിമീറ്റർ ചിറകിന് നീളവും, 6.2 -6.9 സെന്റിമീറ്റർ വാലിന് നീളവും, 6.4 - 6.9 സെന്റിമീറ്റർ ചുണ്ടിന് നീളവും, 2.16 - 4.56 കിലോഗ്രാം ശരീരഭാരവും,147 -180 സെന്റിമീറ്റർ ചിറകു വിസ്താരവും ഉണ്ട്.ഇവയ്ക്കിടയിൽ സെക്ഷ്യൽ ഡൈമോർഫിസവും കണ്ടുവരുന്നു. പൂവൻ പിടയേക്കാൾ വലിപ്പവും കാണപ്പെടുന്നു.

കുറ്റിച്ചെടികൾക്കും മറ്റുജലസസ്യങ്ങൾക്കും നടുവിലാണ് കൂടൊരുക്കുന്നത്. മുട്ടകൾക്കുമേൽ പെൺപക്ഷി അടയിരിക്കുന്നു. 28 ദിവസങ്ങൾ കൊണ്ടാണ് മുട്ടകൾ വിരിയുന്നത്. 

ജലപക്ഷികളുടെ കുടുംബമായ അനറ്റിഡേയിലെ അംഗമാണ് ഗ്രേലാഗ് ഗൂസ്. ആദ്യമായി 1758-ൽ കാൾ ലിനേയസ് ഇതിനെകുറിച്ച് വിവരണം നൽകുമ്പോൾ ജീനസ് നാമം "അനസ്" എന്നായിരുന്നു. എന്നാൽ രണ്ടുവർഷങ്ങൾക്കുശേഷം ഫ്രഞ്ചു ജീവശാസ്ത്രജ്ഞനായ മാതുറിൻ ജാക്വിസ് ബ്രിസ്സൺ ഗ്രേലാഗ് ഗൂസ് ടിപിക്കൽ സ്പീഷീസായതിനാൽ ജീനസ് നാമം "ആൻസർ ആൻസർ" എന്ന് മാറ്റി. ഇവയെ കൂടാതെ രണ്ട് ഉപവർഗ്ഗങ്ങളെ കൂടി തിരിച്ചറിയപ്പെട്ടിട്ടുണ്ട്. റൊമാനിയൻ ബ്രീഡായ ഈസ്റ്റേൺ ഗ്രേലാഗ് ഗൂസ് ("A. a. rubrirostris"), വടക്ക് മധ്യയൂറോപ്പിലെയും ഐസ് ലാൻഡിലെയും ബ്രീഡായ വെസ്റ്റേൺ ഗ്രേലാഗ് ഗൂസ് ("A. a. anser") എന്നിവയാണ്. ചിലപ്പോൾ രണ്ട് വർഗ്ഗങ്ങൾ ചേർന്ന് സങ്കരയിനം ഉണ്ടാകുന്നു. ഗ്രേലാഗ് ഗൂസ്, ബർണക്കിൾ ഗൂസുമായോ ("Branta leucopsis"), കാനഡ ഗൂസുമായോ ("Branta canadensis"), ചിലയവസരങ്ങളിൽ മൂട്ട് സ്വാനുമായോ ("Cygnus olor") സങ്കരവർഗ്ഗമുണ്ടാക്കുന്നു. 3000 വർഷങ്ങൾക്കു മുമ്പ് പുരാതന ഈജിപ്തിൽ ആദ്യമായി ഇണങ്ങിയ ജീവി ഗ്രേലാഗ് ഗൂസ് ബ്രീഡ് ("A. a. domesticus") ആയിരുന്നു.




</doc>
<doc id="408637" url="https://ml.wikipedia.org/wiki?curid=408637" title="മുഖക്കണക്ക്">
മുഖക്കണക്ക്

ക്ഷേത്രങ്ങളിൽ വിഗ്രഹങ്ങൾ നിർമ്മിക്കാൻ ഉപയോഗിച്ചിരുന്ന ഒരു അളവിന്റെ കണക്ക്.ജനാലപ്പഴുതിലൂടെ വെയിൽ കടക്കുമ്പോൾ കാണപ്പെടുന്ന പൊടിയാണ് ത്രസരേണു.എട്ടു ത്രസരേണു ഒരു ബലാഗ്രം.എട്ടു ബലാഗ്രം ഒരു ലിഖ്യ. എട്ടു ലിഖ്യ ഒരു യുക.എട്ടു യുക ഒരു യവം.എട്ടു യവം ഒരു വിരൽ. പന്ത്രണ്ട് വിരൽ ഒരു മുഖം.

</doc>
<doc id="408639" url="https://ml.wikipedia.org/wiki?curid=408639" title="മാതുറിൻ ജാക്വിസ് ബ്രിസ്സൺ">
മാതുറിൻ ജാക്വിസ് ബ്രിസ്സൺ

മാതുറിൻ ജാക്വിസ് ബ്രിസ്സൺ (30 ഏപ്രിൽ 1723 – 23 ജൂൺ 1806) ഫ്രെഞ്ച് ജീവശാസ്ത്രജ്ഞനും തത്ത്വചിന്തകനും ആയിരുന്നു. ഫോൺടെനെ-ലെ-കോംറ്റെയിലാണ് ജനിച്ചത്. ജീവിതത്തിന്റെ ആദ്യഘട്ടത്തിൽ പ്രകൃതിചരിത്രാന്വേഷണത്തിൽ സമയം ചിലവഴിച്ചെങ്കിലും അദ്ദേഹം ആ മേഖലയിൽ "ലെ റെഗ്നെ ആനിമൽ"(1756), "ഓർണിത്തോളജി"(1760) എന്നിവ പ്രസിദ്ധീകരിക്കുകയുണ്ടായി. അദ്ദേഹം ഗ്രേലാഗ് ഗൂസ് എന്ന ജലപക്ഷിയ്ക്ക് ടിപിക്കൽ സ്പീഷീസായതിനാൽ ജീനസ് നാമം "ആൻസർ ആൻസർ" എന്ന് നല്കുകയുണ്ടായി.


</doc>
<doc id="408648" url="https://ml.wikipedia.org/wiki?curid=408648" title="അവർണ്ണർ">
അവർണ്ണർ

വർണ്ണാശ്രമ വ്യവസ്ഥിതിക്ക് പുറത്തുള്ള ജാതി സമൂഹത്തെയാണ് അസവർണ്ണർ ,അവർണ്ണർ എന്ന് വിശേഷിക്കപ്പെടുന്നു ഈഴവർ, എഴുത്തച്ഛൻ ആശാരി തട്ടാൻ തുടങ്ങിയ കമ്മാളർ തിയ്യർ,പാണർ,ഗണകർ,പുള്ളുവർ,നാടാർ ,വണ്ണാൻ,മണ്ണാൻ,വേലൻ ,ഭരതർ,കുലാലർ ധീരവർ പോലുള്ള ഒട്ടേറെ എന്നല്ല അധികം ജാതിസമൂഹങ്ങളെയും പുലയർ, പറയർ പോലുള്ള പുറം ജാതികളും മലയൻ, കാടൻ തുടങ്ങിയ ആദിവാസി ഗോത്രങ്ങളും ആര്യവല്കരണം നടന്ന ബ്രാഹ്മണമേധാവിത്വമുള്ള കേരളീയ സമൂഹത്തിൽ അവർണ്ണരായും ആസ്പൃശ്യരായും അഭിമതരായും വിവിധ നിലയിൽ തീണ്ടാജാതിക്കാർ എന്ന് കണക്കാക്കകപ്പെട്ടിരുന്നു. ക്ഷത്രിയരാരും ശൂദ്രരായും സങ്കരവർണ്ണികരായു പരിഗണിച്ചിരുന്ന നായർ വിഭാഗങ്ങളെയും വെള്ളാളവിഭാഗങ്ങളെയും ആര്യാധിപത്യം തുടങ്ങുന്ന ചാതുർവർണ്യം ദക്ഷിണേന്ത്യയിൽ നടപ്പാക്കികൊണ്ടിരുന്ന ആദ്യകാലത്ത് സവർണ്ണരായി ബ്രാഹ്മണർ കണ്ടിരുന്നില്ല. ബ്രാഹ്മണസഹവർത്തിത്വവും സംസർഗ്ഗവും മൂലം പിന്നീട് സവർണ്ണവിഭാഗമായി അംഗീകരിക്കപ്പെട്ടു.എന്നിരുന്നാലും നമ്പൂതിരിമാർ വൈദികമതം സ്വീകരിക്കാത്ത നായരെ അത് മഹാരാജാവായാൽ പോലും ആചാരബന്ധങ്ങളിൽ ശൂദ്രരായേ പൊതുവായി കണക്കാക്കിയിരുന്നുള്ളു എങ്കിലും സമൂഹത്തിൽ ഉന്നത സ്ഥാനവും എല്ലാ സ്വാതന്ത്യവും കല്പിച്ചിരുന്നു.ശൂദ്രനായ നായരെ മലയാളശൂദ്രൻ എന്നും ശൂദ്രനായ വെള്ളാളനെ പാണ്ഡിശൂദ്രൻ എന്നും നമ്പൂതിരിമാർ വിശേഷിപ്പിച്ചിരുന്നു,പഞ്ചമർ[അഭിമതർ...ഗണകർ,കമ്മാളർ,കുലാലർ,ദേവകർ ആദിയായ ജാതികൾ]; , തൊട്ടു കൂടാ ജാതികൾ , അധഃകൃതർ, കീഴാളൻ, ചണ്ഡാളൻ, അവശൻ, ദുർബലൻ കീഴാളർ , അടിയാളർ ,അസ്പൃശ്യർ എന്നിങ്ങനെയൊക്കെ ഇവരറിയപ്പെടാറുണ്ട്.

ബ്രഹ്മാവിന്റെ മുഖത്ത് നിന്നും ബ്രാഹ്മണരും കൈയിൽ നിന്ന് ക്ഷത്രീയരും തുടയിൽ നിന്ന് ശൈവരും കാൽ പാദത്തിൽ നിന്ന് ശൂദ്രരും സൃഷ്ടിക്കപ്പെട്ടു എന്നാണ് ഐതിഹ്യം. ഇങ്ങനെ സൃഷ്ടിക്കപ്പെട്ടവരാണ് ചാതുർ വർണ്ണ വ്യവസ്ഥിതിക്ക് അകത്തുള്ള സവർണ്ണർ. ശരീര ഭാഗത്തിൽ നിന്നല്ലാതെ മാലിന്യങ്ങളിൽ നിന്നും സൃഷ്ടിക്കപ്പെട്ട ഹീന ജാതികളാണ് ചണ്ഡാളന്മാർ, രാക്ഷസന്മാർ , തുടങ്ങിയവർ. ഇത്തരക്കാർ അധഃസ്ഥിത വർഗക്കാരായ അവർണ്ണരായി വിശേഷിക്കപ്പെടുന്നു. മുൻജന്മ പാപങ്ങളാണ് ശൂദ്രരെയും ചണ്ഡാളന്മാരുടെയും ജനനത്തിനു പിറകിലെന്ന വിശ്വാസവും ഉണ്ട്

പരശുരാമൻ മഴു എറിഞ്ഞാണ് മലയാളം (കേരളം) ഉണ്ടാകുന്നത് എന്നാണു ഐതിഹ്യം. മഴു എറിഞ്ഞു ഉണ്ടാക്കിയ പ്രദേശത്തെ നാല് രാജ്യങ്ങളും 200 ഗ്രാമങ്ങളുമാക്കി തരം തിരിച്ചു ഉത്തര ഭൂമിയിങ്കൽ ചെന്നു, ആർയ്യപുരത്തിൽനിന്നു ആർയ്യബ്രാഹ്മണരെകൊണ്ടുപോന്നു അധികാരമേൽപ്പിച്ചു എന്നാണ് പുരാണം. കാല ക്രമേണെ അധികാരം ഏറ്റെടുത്ത് നടത്താൻ ക്ഷത്രിയരെയും, കച്ചവടത്തിനായി വൈശ്യരെയും ,ബ്രാഹ്മണ ദാസ്യവൃത്തിക്കായി ശൂദ്രരെയും കേരളത്തിൽ കുടിയിരുത്തി. അക്രമകാരികളായ ദസ്യുക്കളെ അടിമകളായി പിടിച്ചു കൊണ്ട് വന്നുവെന്നും മണ്ണിൽ പണിയെടുക്കാൻ നിയോഗിച്ചു.

ആഫ്രിക്കയിൽ നിന്നും സിന്ധു നദീതടത്തിലേക്ക് കടന്നു വന്നു പിന്നീട് ദക്ഷിണേന്ത്യൻ മേഖലകളിലേക്ക് കുടിയേറിയ നെഗ്രിറ്റോയ്സ് വംശത്തില്പ്പെട്ട ഇന്നത്തെ കാടർ , തോടർ തുടങ്ങിയ ആദിവാസി ഗോത്രങ്ങളാണ് കേരള പ്രദേശത്തെ ആദിമ നിവാസികൾ എന്ന് കരുതപ്പെടുന്നു. ഇവർക്ക് ശേഷം ഈ പ്രദേശങ്ങളിലേക്ക് പ്രോട്ടോ ആസ്റ്റ്രലോയ്ഡ് വിഭാഗത്തിൽ പെട്ടവർ കടന്നു വരികയും പാർപ്പുകൾ നിർമ്മിക്കുകയും ചെയ്തു. ഇവരുടെ ആഗമനത്തിനു ശേഷം കുടിയേറിപ്പാര്ത്തവരാണ് തര്മിലോയ്' (Termiloi) ദ്രമിള, ദ്രവിഡ എന്ന് വിളിക്കപ്പെടുന്ന മെഡിറ്ററേനിയന് വംശക്കാര്. ആദ്യം വന്ന പ്രോട്ടോ-ആസ്റ്റ്രലോയ്ഡ് വംശത്തില്പ്പെട്ടവരുമായി ചേർന്നുള്ള ഒരാവാസ വ്യവസ്ഥിതിയായിരുന്നു ഇവരുടേത്. മഹാശിലാ സംസ്കാരവും ഇരുമ്പുകൊണ്ടുള്ള ആയുധങ്ങളും ഇവിടെ നടപ്പാക്കിയത് ഇവരാണെന്ന് വിശ്വസിക്കപ്പെടുന്നു. മെഡിറ്ററേനിയന്- പ്രോട്ടോ-ആസ്റ്റ്രലോയ്ഡ് സങ്കരവര്ഗമാണ് പിൽകാലത്ത് , തമിഴർ, ദ്രാവിഡർ എന്നൊക്കെ അറിയപ്പെട്ടത്.

ക്രിസ്തു വർഷം തുടങ്ങുന്നതിനു മുൻപേ ഈ പ്രദേശവുമായി മെസപ്പൊട്ടോമിയ ഒമാൻ തുടങ്ങിയ രാജ്യങ്ങൾക്ക് വ്യാപാര ബന്ധമുണ്ടായതായി കാണുന്നുണ്ട്. അറബികൾ മലൈബാർ എന്നാണ് ഈ പ്രദേശത്തെ പറഞ്ഞിരുന്നത്.അറബികൾക്ക് ശേഷം ചീനക്കാരും റോമക്കാരുമൊക്കെ കേരളവുമായി കച്ചവടം നടത്തിയിരുന്നതായ തെളിവുകൾ ലഭ്യമായിട്ടുണ്ട് ക്രിസ്തു വർഷം ആരംഭിച്ചതിനു ശേഷം ഒന്നാം നൂറ്റാണ്ടിനു ശേഷമാണ് കഴിഞ്ഞു വന്ന തിബത്തൻ ആയ വംശജരും നേപ്പാൾ നാഗ വംശജരുമാണ് നാരന്മാരും പിന്നീട് നായന്മാരുമായി പരിണമിച്ചവർ. ശേഷം സിലോൺ,ചൈന,ബര്മ,ബംഗാൾ ,തൊണ്ടൈനാട്,പങ്കലനാട്, പല്ലവനാട് എന്നീ രാജ്യങ്ങളിൽ നിന്നും വന്നെത്തിയ നാഗ-ഏലത്രീയരുകളാണ് പിന്നീട് ഈഴവ തീയ്യ വിഭാഗമായി രൂപാന്തരപ്പെട്ടത് എന്ന് കരുതുന്നു. ഇവർക്ക് ശേഷം ആര്യവംശജരായ ബ്രാഹ്മണർ ആര്യാവർത്തനത്തിൽ നിന്നും തുളുനാട് - കിഴക്കൻ തീരങ്ങൾ വഴി കേരളത്തിലേക്ക് കടന്നു വന്നത് ആറാം നൂറ്റാണ്ടിന്റെയും എട്ടാം നൂറ്റാണ്ടിന്റെയും ഇടയിലാണ്. പിന്നാലെ വന്ന വംശജർ മുൻപുള്ള ഗോത്രങ്ങളുടെ മേൽ അധീശത്വം സ്ഥാപിക്കുകയും അടിമകളാക്കി മാറ്റുകയും ചെയ്തിരുന്നു. 

ആദ്യ കാലത്ത് മോനോതീയിസം സാബിസം പാഗനിസം എന്നിങ്ങനെ പല ചിന്താധാരകളിലൂടെ സഞ്ചരിച്ച മലയാള കരയിലെ ഗോത്ര സമൂഹങ്ങളിൽ ബിസി മൂന്നാം നൂറ്റാണ്ടിലാണ് ബുദ്ധമതം ചുവടുറപ്പിക്കുന്നത്. ചേര രാജ്യത്തിന്റെ അധികാരത്തിൽ പെട്ട ഈ പ്രദേശങ്ങളിലേക്ക് മൗര്യ രാജാക്കന്മാർ അയച്ച ബുദ്ധ ഭിക്ഷുക്കളിലൂടെ ഇവിടം ബുദ്ധ മതം പ്രചരിക്കുകയായിരുന്നു. വിവിധ ഭാഗങ്ങളായി ചേര വംശം ,ആയ് വംശം , നന്നവംശം എന്നിവരുടെ രാജ്യങ്ങളായിരുന്നു ഇന്നത്തെ കേരളം . മൗര്യ ചേര സാമ്രാജ്യങ്ങളുടെ പതനത്തിനു ശേഷം ബുദ്ധമതത്തിനോടൊപ്പം എ ഡി മൂന്നാം നൂറ്റാണ്ടിൽ ജൈന മതവും ഇവിടങ്ങളിൽ പ്രചാരം നേടി. ഖൈറുള്ള , ചേരളം ,തമിഴകം, മഹൽബുഖാർ , മലൈബാർ, മലയാളനാട് എന്നൊക്കെ വിശേഷിപ്പിക്കപ്പെട്ടു കൊണ്ടിരുന്ന മലനാട് ഇടനാട് തീരനാട് എന്നീ ഭൂപ്രദേശങ്ങൾ അടങ്ങിയ ഈ പ്രദേശം തറകളെന്ന ഗോത്ര കൂട്ടങ്ങളിൽ നിന്നും നാടുവാഴികളുടെ കീഴിൽ അനേകം രാജ്യങ്ങളായി മാറി. ആറാം നൂറ്റാണ്ടിന്റെയും എട്ടാം നൂറ്റാണ്ടിനുമിടയിൽ ഇവിടങ്ങളിലേക്ക് ആര്യ ബ്രാഹ്മണർ കടന്നു വരികയും ചെയ്തതോട് കൂടി ബുദ്ധ ജൈന മതങ്ങൾക്ക് നാശം സംഭവിക്കുകയും വേദാന്ത ദർശനത്തിലൂടെ ശൈവ വൈഷ്ണവ മതങ്ങൾ പ്രാചാര്യം നേടുകയുമുണ്ടായി. വേദാന്തികളോട് പുറം തിരിഞ്ഞു നിന്നവരാണ് അവർണ്ണരായി മാറ്റി നിർത്തപ്പെട്ടതെന്നു കരുതുന്ന ചരിത്രകാരന്മാരുണ്ട്. വൈദിക മത പ്രചാരണത്തോടെയാണ് വർണ്ണാശ്രമ ധർമ്മം എന്ന ചാതുർവർണ്ണ്യം നിലവിൽ വരുന്നത്. . 

ജാതി വ്യവസ്ഥ രൂപീകൃതമായതോടു കൂടി വിവിധതരം ആചാരങ്ങൾ നടപ്പാക്കപ്പെട്ടു. തൊട്ടുകൂടായ്മ കണ്ടുകൂടായ്മ , ദണ്ഡനമസ്ക്കാരം, അയിത്തം, തീണ്ടൽ തുടങ്ങിയ നിയമങ്ങൾ അതിൽ ചിലതാണ്. ഇതനുസരിച്ചു അവർണ്ണർക്ക് പൊതുവഴികൾ ഉപയോഗിക്കുവാനോ സ്വത്ത് സമ്പാദിക്കുവാനോ പൂർണ്ണമായി വസ്ത്രം ധരിക്കുവാനോ സാധിക്കുമായിരുന്നില്ല. പുറം ജാതികളുടെ നിഴലുകൾ ഉയർന്ന ജാതിക്കാരുടെ നിഴലുകളിൽ പതിക്കാൻ പാടുണ്ടായിരുന്നില്ല. തൊട്ടശുദ്ധമാക്കിയാലോ തീണ്ടാപ്പാട് പാലിക്കാതെയിരുന്നാലോ കൊല്ലപ്പെടുമായിരുന്നു 
ഇത്തരം നിയമങ്ങളുടെ കഠിനത മൂലം പത്ത് - ഇരുപത് നൂറ്റാണ്ട് കാലയളവുകളിൽ ഒട്ടേറെ കീഴാളർ വിവിധ മതങ്ങളിലേക്ക് പരാവർത്തനം ചെയ്യുകയുണ്ടായി. ഇടക്കാലത്ത് സാമൂതിരി രാജ്യത്ത് മൈസൂർ രാജാക്കന്മാർ നടപ്പാക്കിയ അയിത്ത നിരോധനം, മാറുമറക്കൽ നിയമം , ഹുസൂർ നികുതി പോലുള്ള നിയമങ്ങൾ മൂലം മലബാറിലെ വൈദിക ആചാര കണിശതകളിൽ മാറ്റം വന്നെങ്കിലും ബ്രിട്ടീഷ് ആധിപത്യം വന്നപ്പോൾ പഴയ പടിയിലേക്ക് തന്നെ ഈ ദേശങ്ങൾ മടങ്ങി.
1931-ലെ സെൻസസിൽ അയിത്തത്തിനും അടിമത്തത്തിനും വിധേയരായ അധഃസ്ഥിതി വർഗ്ഗങ്ങളെ ഹിന്ദു മതത്തിൽ ഉൾപ്പെടുത്തി ബ്രിട്ടീഷ് സർക്കാർ വിജ്ഞാപനമിറക്കിയത് കീഴാള വിഭാഗങ്ങൾ കൂടി ചേർന്ന് വിശാലമായ ഹിന്ദു മത രൂപീകരണത്തിന് നാന്ദിയൊരുക്കി.

1947 നു ശേഷം തിരുവിതാകൂറും, തിരുകൊച്ചിയും, മലബാറും അടങ്ങുന്ന രാജ്യങ്ങൾ ഇന്ത്യൻ യൂണിയനിൽ ലയിച്ചു. ഇതോടെ 1950 ഇൽ നിലവിൽ വന്ന ഇന്ത്യൻ ഭരണ ഘടനയുടെ അടിസ്ഥാനത്തിൽ അവർണ്ണ ജനവിഭാഗങ്ങളുടെ സാമൂഹിക ജീവിതത്തിനു മാറ്റം വരുവാൻ തുടങ്ങി. വർണ്ണാശ്രമ ആചാരങ്ങൾ നിരോധിച്ചും സംവരണം ഏർപ്പെടുത്തിയും പിന്നോക്കമായി പോയ ജാതികളെ ഉയർത്തി കൊണ്ട് വരുവാനുള്ള ശ്രമങ്ങൾക്ക് തുടക്കം കുറിച്ചു. 1956 ഐക്യ കേരള സംസ്ഥാനം രൂപീകരിക്കപ്പെട്ടതോടെ അധഃസ്ഥിതി വിഭാഗങ്ങളെ മുഖ്യധാരയിലേക്കെത്തിക്കുവാനുള്ള ശ്രമങ്ങൾ സംസ്ഥാന തലത്തിലും ആരംഭിക്കുകയുണ്ടായി. 
കേന്ദ്ര- സംസ്ഥാനങ്ങൾക്ക് കീഴിൽ ഇത്തരം ജനവിഭാഗങ്ങളെ മുഖ്യധാരയിലേക്കെത്തിക്കുവാനുള്ള നിരവധി പദ്ധതികൾ നടന്നു വരുന്നുണ്ട്. ഈഴവ തീയ്യ ധീരവ വിശ്വ കർമ്മ വിഭാഗങ്ങളുടെ ജീവിത നിലവാരത്തിൽ കാര്യമായ പുരോഗതി ദർശിക്കാനാവും. ദളിതരുടെ അവസ്ഥയ്ക്ക് മാറ്റം വന്നിട്ടുണ്ടെങ്കിലും ആദിവാസി വിഭാഗങ്ങൾ ഇപ്പോഴും കാര്യമായ പുരോഗതി വരാതെ കഴിയുന്നു എന്നൊരാക്ഷേപമുണ്ട്. ശ്രീനാരായണ ഗുരു , അയ്യങ്കാളി, സഹോദരൻ അയ്യപ്പൻ എന്നിവർ ഇവരിലെ നവോത്ഥാന നായകരാണ്. പാർശ്വവത്കരിക്കപ്പെട്ടവരുടെ ഉന്നമനത്തിനായി നിരവധി സംഘടനകൾ ഇവർക്കിടയിൽ ഇന്ന് പ്രവർത്തിച്ചു പോരുന്നുണ്ട് എസ്.എൻ.ഡി.പി പുലയ മഹാസഭ , ഡി.എച്.ആർ.എം കേരള പുലയർ മഹാസഭ, അഖില കേരള ധീവര സഭ, കേരള വിശ്വകര്മ്മസഭ തുടങ്ങിവ അതിൽ ചിലതാണ്



 

</doc>
<doc id="408656" url="https://ml.wikipedia.org/wiki?curid=408656" title="സതോഷി നകാമോട്ടോ">
സതോഷി നകാമോട്ടോ

ബിറ്റ്കോയിൻ എന്ന ഡിജിറ്റൽകറൻസി രൂപകല്പന ചെയ്ത അജ്ഞാതനായ വ്യക്തിയോ അല്ലെങ്കിൽ ഒരു കൂട്ടം വ്യക്തികളോ ആണ് സതോഷി നകാമോട്ടോ എന്നറിയപ്പെടുന്നത്.  1975 ഏപ്രിൽ 5 എന്ന ജനനത്തീയതിയുംജാപ്പനീസ് പൗരത്വവും ഈ പേരിലുള്ളയാൾ(ആൾക്കാർ) അവകാശപ്പെടുന്നു.എന്നാൽ അമേരിക്കയിലും യൂറോപ്പിലും താമസമാക്കിയ  ക്രിപ്റ്റോഗ്രാഫിയിലും കമ്പ്യൂട്ടർ സാങ്കേതികതയിലും നിപുണരായ ജപ്പാൻകാരല്ലാത്ത ഒരു കൂട്ടം വ്യക്തികളാണ് സതോഷി നകാമോട്ടോ എന്നും ഉഹാപോഹമുണ്ട്.

2018 മുതൽ, അമേരിക്കൻ കലാകാരനായ വിൻസെന്റ് വാൻ വോൾമെർ സതോശി നകാംട്ടോ ആണ്. Z ന് വേണ്ടി. ഉദാഹരണമായി, അദ്ദേഹം ഒരു ഗണിതശാസ്ത്രജ്ഞനും ഗൂപ്പിളജിസ്റ്റുമാണെന്ന വസ്തുതയെക്കുറിച്ചും അദ്ദേഹം വിശദീകരിക്കുന്നു. സാങ്കേതിക വിദഗ്ദ്ധരെ നയിക്കുന്ന വിദഗ്ദ്ധരുടെ വിദഗ്ദ്ധരുമായി നല്ല ബന്ധമുണ്ട്. ഈ അവകാശവാദത്തെ അദ്ദേഹം എതിർക്കുന്നു.



</doc>
<doc id="408660" url="https://ml.wikipedia.org/wiki?curid=408660" title="സാരവാക്ക്">
സാരവാക്ക്

സാരവാക്ക് Sarawak (/səˈrɑːwɒk/; ) മലേഷ്യയിലെ ഒരു സംസ്ഥാനമാണ്. ബോർണിയോയുടെ വടക്കുപടിഞ്ഞാറ് കിടക്കുന്ന സറവാക്കിന്റെ വടക്കുകിഴക്ക് ഭാഗത്ത് മലേഴ്യൻ സംസ്ഥാനമായ സബാ കിടക്കുന്നു. തെക്ക് ഇന്തോനേഷ്യൻ പ്രവിശ്യയായ ബോർണിയോയുടെ ഭാഗമായ കലിമന്താൻ കിടക്കുന്നു. വടക്ക് സ്വതന്ത്രരാജ്യമായ ബ്രൂണൈ ആണു സ്ഥിതിചെയ്യുന്നത്. സാരവാക്ക് സർക്കാർ ആസ്ഥാനമായ കുചിങ്ങ് വാണിജ്യകേന്ദ്രം കൂടിയാണ്. മിറി, മലേഷ്യ, സിബു, ബിന്തുലു എന്നിവയാണു മറ്റു പ്രധാന പട്ടണങ്ങളും നഗരങ്ങളും. 2015 ലെ സെൻസസ് പ്രകാരം, സാറവാക്കിൽ 2,636,000 ആണ് ജനസംഖ്യ. സാരവാക്കിൽ മദ്ധ്യരേഖാ കാലാവസ്ഥയാണനുഭവപ്പെടുന്നത്. ആയതിനാൽ ട്രോപ്പിക്കൽ മഴക്കാടുകളും അനേകം സസ്യജന്തു ജനുസ്സുകളും ഇവിടെയുണ്ട്. ഇവിടെയുള്ള ഗുനുങ്ങ്മുലു ദേശീയോദ്യാനം അനേകം ഗുഹകൾ ചേർന്നതാണ്. രാജാങ് നദി മലേഷ്യയിലെ ഏറ്റവും നീളമുള്ള നദിയാണ്. ഈ നദിയുടെ ഒരു കൈവഴിയായ ബാല്യി നദിയിലുള്ള ബാക്കുൻ ഡാം തെക്കുകിഴക്കേ ഏഷ്യയിലെ ഏറ്റവും വലിയ ഡാമുകളിലൊന്നാണ്. സാരവാക്കിലെ ഏറ്റവും ഉയരം കൂടിയ കൊടുമുടി മുരുദ് പർവ്വതമാണ്. 

40,000 വർഷങ്ങൾക്കുമുമ്പേതന്നെ സാരവാക്കിലെ നിയാ ഗുഹകളിൽ മനുഷ്യൻ പാർത്തിരുന്നതിനു തെളിവുകളുണ്ട്. സന്തുബോങ് എന്ന പുരാവസ്തുഖനനപ്രദേശത്തുനിന്നും 8, 13 നൂറ്റാണ്ടുകൾക്കിടയിലുള്ള ഒരു നിര ചൈനീസ് സിറാമിക് വസ്തുക്കൾ ലഭിക്കുകയുണ്ടായി. സാരവാക്കിന്റെ തീരപ്രദേശങ്ങളിൽ ബ്രൂണിയൻ സാമ്രാജ്യത്തിന്റെ സ്വാധീനത്തിലായിരുന്നു. 1839ൽ, ബ്രിട്ടിഷ് പര്യവേഷകനായ ജെയിംസ് ബ്രൂക്ക് James Brooke, സാരവാക്കിൽ എത്തി. അദ്ദേഹവും അദ്ദേഹത്തിന്റെ പിൻതലമുറകളും 1841 മുതൽ 1946 വരെ ഭരിച്ചു. രണ്ടാം ലോകമഹായുദ്ധസമയത്ത് ഈ പ്രദേശം മൂന്നു വർഷത്തേയ്ക്ക് ജപ്പാൻകാർ പിടിച്ചെടുത്തു ഭരണം സ്ഥാപിച്ചു. യുദ്ധശേഷം, അവസാന വെളുത്ത രാജാക്കന്മാർ (ഇന്തോനേഷ്യയിലെ ഇംഗ്ലിഷ് രാജമാർ)ആയ ചാൾസ് വെയ്നെർ ബ്രൂക്ക് സാരവാക്ക് ബ്രിട്ടനിൽ ലയിപ്പിച്ചു. 1946ൽ ഇത് ബ്രിട്ടന്റെ കീഴിലുള്ള ഒരു കോളനിയായിത്തീർന്നു.  1963 ജൂലൈ 22നു സാരവാക്കിനു ബ്രിട്ടൻ സ്വയംഭരണം വാഗ്ദാനം ചെയ്തു. 1963 സെപറ്റംബർ 16ൽ സ്ഥാപിതമായ മലേഷ്യയുടെ സ്ഥാപനത്തിനു കാരണമായ അംഗരാജ്യമായി ഈ പ്രദേശം മാറി. എന്നിരുന്നാലും, ഇന്തോനേഷ്യ സാരവാക്കിന്റെ മലേഷ്യയുമായുള്ള കൂടിച്ചേരലിനെ എതിർത്തുവന്നു. 1990വരെ നിലനിന്ന കമ്യൂണിസ്റ്റ് തീവ്രവാദത്തിനും ഇതു കാരണമായി. 

സാരവാക്കിന്റെ രാജ്യഭരണത്തലവൻ യാങ് ദി-പെർത്വ നെഗേരി എന്നറിയപ്പെടുന്ന ഗവർണ്ണറും സർക്കാർ തലവൻ പ്രധാനമന്ത്രിയുമാണ്. സാരവാക്ക് ഭരണവിഭാഗങ്ങളും ഡിസ്ട്രിക്റ്റുകളും ആയിത്തിരിച്ച് വെസ്റ്റ്മിൻസ്റ്റർ സംവിധാന പ്രകാരം ഭരണം നടത്തുന്നു. മലേഷ്യയിലെ ആദ്യ ലെജിസ്ലേച്ചർ സംവിധാനമാണിത്. 


</doc>
<doc id="408661" url="https://ml.wikipedia.org/wiki?curid=408661" title="ചിറ്റൂർ ജില്ല">
ചിറ്റൂർ ജില്ല

,ആന്ധ്രാപ്രദേശിലെ റായലസീമയിലെ ഒരു ജില്ലയാണ് ചിറ്റൂർ (). ചിറ്റൂർ ആണ് ഈ ജില്ലയുടെ ആസ്ഥാനം.ഈ ജില്ലയിൽ 2011ലെ സെൻസസ് അനുസരിച്ച് 4,170,468 ജനങ്ങളുണ്ട്. ചിറ്റൂർ ജില്ലയിൽ തിരുപ്പതി പോലുള്ള അനേകം ക്ഷേത്രങ്ങളുണ്ട്. ആന്ധ്രാപ്രദേശിന്റെ തെക്ക് ഭാഗത്ത് പൈനി നദീതാഴവാരത്തിലാണ് ഈ ജില്ല സ്ഥിതിചെയ്യുന്നത്. ചെന്നൈ – ബംഗളൂർ സെക്ഷനിലുള്ള ചെന്നൈ-മുംബൈ ദേശീയപാതയിൽ ആണീ ജില്ലയുള്ളത്. ഇത് മാങ്ങ, ധാന്യങ്ങൾ, പഞ്ചസാര, നിലക്കടല തുടങ്ങിയവയുടെ വിപണനകേന്ദ്രമാണ്.

ചിട്ടൂർ എന്ന തലസ്ഥാന പട്ടണത്തിന്റെ പേരിൽനിന്നുമാണ് ഈ ജില്ലയ്ക്ക് ഈ പേരു വന്നത്.


TIRUMALA(Tirumala)
LORD BALAJI(APPALAYA GUNTA)
LORD BALAJI(NARAYANAVANAM)
LORD SHIVA TEMPLE(Sri Kala Hasthi)
LORD SHIVA(GUDIMALLAM 2000YEARS OLD)
LORD GANESHA(KANIPAKAM)
KAILASAKONA (PUTTUR)
TALAKONA(NEAR CHITTOOR)
LORD HANUMAN(ARDHAGIRI NEAR CHITTOOR)


</doc>
<doc id="408662" url="https://ml.wikipedia.org/wiki?curid=408662" title="ജമ്മലമഡുഗു">
ജമ്മലമഡുഗു

ആന്ധ്രാപ്രദേശിലെ കഡപ്പ ജില്ലയിലെ ഒരു മുനിസിപ്പാലിറ്റിയും റെവന്യൂഡിവിഷനുമാണ് ജമ്മലമഡുഗു. ഇത് ജമ്മലമഡുഗു റവന്യു ഡിവിഷനിലെ ജമ്മലമഡുഗു താലൂക്കിലാണ്.

ജമ്മലമഡുഗു . ആണു സ്ഥാനം. ഈ സ്ഥലത്തിന്റെ ശരാശരി ഉയരം 169 metres (554 feet)ആകുന്നു.

2001ലെ സെൻസസ് പ്രകാരം, ജമ്മലമഡുഗുവിൽ ഏതാണ്ട് 46,000 ആണു ജനസംഖ്യ. പുരുഷന്മാർ 49% ആണ് എന്നാൽ സ്ത്രീകൾ 51% വരും. ജമ്മലമഡുഗുവിലെ സാക്ഷരതാനിരക്ക് 79.5% ആണ്. ഇത് ദേശീയ സാക്ഷരതാനിരക്കായ 59.5%നേക്കാൾ കൂടുതലാണ്: പുരുഷന്മാരുടെ സാക്ഷരതാനിരക്ക് 85% ആണെങ്കിൽ, സ്ത്രീകളൂടേത് 74% മാത്രമേയുള്ളു. 11% ജനങ്ങളും 6 വയസ്സിനു താഴെമാത്രം പ്രയമായവരാണ്.

ജമ്മലമഡുഗു ദേശീയപാത 67ൽ ആണുള്ളത്. ഹൈദരാബാദ്, ബെംഗളൂരു, ചെന്നൈ, വിജയവാഡ കഡപ്പ എന്നിവിടങ്ങളിലേയ്ക്ക് ഇവിടെനിന്നും പതിവായി ബസ്സുകളുണ്ട്.

ജമ്മലമഡുഗു റെയിൽവേ സ്റ്റേഷൻ നന്ദ്യാൽ-യെർറഗുണ്ട്‌ല സെകഷനിൽ ആണുള്ളത്. ഗുണ്ടക്കൽ റെയിൽവേ ഡിവിഷന്റെ പരിധിയിൽപ്പെടുന്നു.


</doc>
<doc id="408664" url="https://ml.wikipedia.org/wiki?curid=408664" title="ഘണ്ഡശാല, കൃഷ്ണ ജില്ല">
ഘണ്ഡശാല, കൃഷ്ണ ജില്ല

ആന്ധ്രാപ്രദേശിലെ കൃഷ്ണാ ജില്ലയിലെ ഒരു ഗ്രാമമാണ് ഘണ്ഡശാല. ഇത്, മച്ചിലിപട്ടണത്തിൽനിന്നും 21 കിലോമീറ്ററും കൃഷ്ണാ നദിയിൽ നിന്നും 11 കിലോമീറ്ററും അകലെയാണ്. 60 കിലോമീറ്റർ അകലെയുള്ള വിജയവാഡയാണ് ഈ ജില്ലയിലെ ഏറ്റവും വലിയ പട്ടണം. ബുദ്ധമതശേഷിപ്പുകൾക്കു പ്രസിദ്ധമായ സ്ഥലമാണിത്.

ഘണ്ഡശാല ആന്ധ്രാപ്രദേശിലെ കൃഷ്ണാ ജില്ലയുടെ മണ്ഡൽ ആസ്താനവും പട്ടണവുമാണ്. മച്ചിലിപട്ടണത്തിൽനിന്നും 21 കിലോമീറ്റർ പടിഞ്ഞാറും കൃഷ്ണാ നദിയിൽ നിന്നും 11 കിലോമീറ്റർ  അകലെയുമാണ്. 

1870-71ൽ ഈസ്റ്റിന്ത്യാ കമ്പനിയുടെ ബോസ്-വെൽ ആണ് ആദ്യമായി ഘണ്ഡശാലയുടെ ചരിത്രപ്രാധാന്യം ചൂണ്ടിക്കാണിച്ചത്. അലക്സാണ്ടർ റിയ ആണ് ഘണ്ഡശാലയിലെ സ്തൂപം കുഴിച്ചെടുത്തത്. ഇതിനു112 അടി ചുറ്റളവും 23 അടി ഉയരവുമുണ്ട്. 1919-20ൽ കൊത്തിയുണ്ടാക്കിയ ബുദ്ധമതസ്തൂപത്തിന്റെയും പലകകളുടെയും ഭാഗങ്ങൾ കണ്ടെത്തി. ഘണ്ഡശാല ഒരു കാലത്ത് ഇന്തോ-റോമൻ വാണിജ്യകേന്ദ്രവും പ്രധാന മതകേന്ദ്രവുമായിരുന്നു. ബുദ്ധമതപ്രതിമകളും ശില്പങ്ങളും ഹിന്ദുമത രുപങ്ങളും ഈ സ്ഥലത്തിന്റെ പഴയ പ്രതാപം കാണിക്കുന്നു. ബുദ്ധമതസന്യാസി മഠങ്ങളുടെ ചുണ്ണാമ്പുകല്ലുകൊണ്ടുണ്ടാക്കിയ തൂണുകളോടുകൂടിയ ഹാളുകളുടെ അവശിഷ്ടങ്ങൾ (ഇവ രണ്ടും മൂന്നും നൂറ്റാണ്ടുകളിലേതാണ്.) ഇവിടെനിന്നും കണ്ടെടുത്തിട്ടുണ്ട്. ഇവിടെനിന്നും കുഴിച്ചെടുത്ത ബുദ്ധമത മഹാചൈത്യ അല്ലെങ്കിൽ സ്തൂപം തനതായ രുപഘടനയുള്ളതാണ്. മദ്ധ്യത്തിൽ ചതുരക്കട്ടയുടെ ഇഷ്ടികതൂണിൽ രാശിചക്രത്തിലെ 12 രാശികളും ചിത്രീകരിച്ചിരിക്കുന്നു.

ചൈത്യഗൃഹങ്ങളുടെ രൂപഘടന ശതവാഹന സാമ്രാജ്യകാലത്തെ തനതുശൈലിയിൽ ഉള്ള വലിപ്പത്തിലും ആകൃതിയിലുമുള്ളതാണ്. ഈ ഗൃഹസഞ്ചയത്തിൽ ബുദ്ധമതസന്യാസിമാർക്ക് താമസിക്കാനായി പ്രത്യേകം പ്രത്യേകം താമസസ്ഥലം ക്രമീകരിച്ചിരിക്കുന്നു. എല്ലാ ചുമരുകളും ഏറ്റവും മുന്തിയ കുമ്മായം കൊണ്ട് തേച്ചുമിനുക്കിയിരിക്കുന്നു. ചുണ്ണാമ്പുകല്ലുകൊണ്ടു നിർമ്മിക്കപ്പെട്ട ഈ ത്രിമാന കൊത്തുപണിയിൽ സ്തൂപത്തിന്റെ മകുടത്തിൽ രണ്ടു പൂമാല പിടിച്ചയാളുകളും ഒരു ധർമ്മ ചക്രവും മദ്ധ്യഭാഗത്ത് ചെറിയ ഒരു പീഠത്തിൽ ഒരു ചെറിയ സ്തൂപവും കാണാൻ കഴിയും. ഗൗതമബുദ്ധന്റെ ജനനം കാണിക്കുന്ന താമരപ്പൂവ് ഇരിക്കുന്ന ഒരു കുടവും കണ്ടെത്തിയിട്ടുണ്ട്. സ്തൂപത്തിനു മദ്ധ്യഭാഗത്തെ അറയിലേയ്ക്കു കേന്ദ്രീകരിച്ചിരിക്കുന്ന ആന്തരമായ ചക്രം കാണാൻ കഴിയും. 

കൈത്തറി വ്യവസായം<br>
ഈ ഗ്രാമത്തിൽ കൈത്തറി വ്യവസായം അവളരെ പുഷ്ടിപ്പെട്ടിട്ടുണ്ട്. മംഗളഗിരി, ഗദ്‌വാൾ കോട്ടൺ സാരികൾ വളരെ പ്രസിദ്ധിയുള്ളതാണ്. ഇവ രാജ്യത്തിന്റെ വിവിധ ഭാഗങ്ങളിലേയ്ക്ക് കയറ്റി അയയ്ക്കപ്പെടുന്നുണ്ട്.

മച്ചിലിപട്ടണം വിജയവാഡയിലേയ്ക്ക് റോഡു വഴിയും റെയിൽവേ വഴിയും ബന്ധിപ്പിച്ചിട്ടുണ്ട്. വിജയവാഡയിൽനിന്നും 20 കിമി അകലെ ഗണ്ണവാരം എന്ന സ്ഥലത്താണ് വിമാനത്താവളമുള്ളത്.



</doc>
<doc id="408676" url="https://ml.wikipedia.org/wiki?curid=408676" title="ലിനക്സ് ഫൗണ്ടേഷൻ">
ലിനക്സ് ഫൗണ്ടേഷൻ

സുസ്ഥിരവും വികസനാത്മകവുമായ സമൂഹങ്ങൾ തുറന്ന സ്രോതസ്സ് പദ്ധതികൾ ഉപയോഗിച്ച് നടപ്പിലാക്കുന്നതിനും അതുവഴി സാങ്കേതികവിദ്യാവികസനവും വ്യാവസായിക സ്വീകരണവും ലക്ഷ്യമാക്കി പ്രവർത്തിക്കുന്ന സംഘടനയാണ് ലിനക്സ് ഫൌണ്ടേഷൻ. ലോകത്തിലെ ഏറ്റവും വലിയ തുറന്ന സ്രോതസ് സംഘടനയാണ് ലിനകസ് ഫൌണ്ടേഷൻ. ഈ സംഘടന ലിനക്സിന്റെ ഉപയോഗവും വികസവും പ്രോത്സാഹിപ്പിക്കുകയും "ലോകചരിത്രത്തിലെ ഏറ്റവും വലിയ സാങ്കേതികവിദ്യാ സമ്പത്തിനെ" പിന്തുണയ്ക്കുകയും ചെയ്യുന്നു.

2000 ഓപ്പൺസോഴ്സ് ഡെവലപ്മെന്റ് ലാബ്സ് ആയിട്ടാണ് ആണ്  ആരംഭിച്ചത്. പിന്നീട് ഇത് ഫ്രീ സ്റ്റാന്റേഡ്സ് ഗ്രൂപ്പുമായി ലയിച്ചു ലിനക്സ് ഫൌണ്ടേഷൻ ആയി മാറി. ലിനക്സിന്റെ കർത്താവായ ലിനസ് ടോർവാൾഡ്സിന്റെയും പ്രധാന പരിപാലകനായ ഗ്രെഗ് ക്രൊവാഹ് ഹാർട്ട്മാന്റെയും പ്രവർത്തനങ്ങൾ ഈ സംഘടന പിൻതുണയ്ക്കുന്നു. ഇത് എടി ആന്റ് ടി, സിസ്കോ, ഫുജിറ്റ്സു, ഹിറ്റാച്ചി, ഹ്വാവേ, ഐബിഎം, ഇന്റൽ, മൈക്രോസോഫ്റ്റ്, എൻഇസി, ഒറാക്കിൾ, ക്വാൾക്കോം, സാംസങ്ങ്, വിഎംവെയർ തുടങ്ങിയ കമ്പനികളുടെയും ലോകമാകമാനമുള്ള ഡവലപ്പർമാരുടെയും സഹായത്താൽ നടത്തുന്നു. 

സീപകാലത്ത് ലിനക്സ് ഫൌണ്ടേഷൻ അതിന്റെ സേവനങ്ങൾ വിപുലീകരിക്കുകയുണ്ടായി. വിവിധ പരിപാടികൾ, പരിശീലനങ്ങൾ, സർട്ടിഫിക്കറ്റുകൾ, സ്വതന്ത്ര പദ്ധതികൾ തുടങ്ങിയവ ലിനക്സ് ഫൌണ്ടേഷൻ നടത്തുന്നു. ഓപ്പൺ നെറ്റ്വർക്ക് ഓട്ടോമേഷൻ പ്ലാറ്റ്ഫോം, ഹൈപ്പർലെഡ്ജർ, ക്ലൌഡ് നേറ്റീവ് കമ്പ്യൂട്ടിംഗ് ഫൌണ്ടേഷൻ, ക്ലൌഡ് ഫൌണ്ടറി ഫൌണ്ടേഷൻ, നോഡ് ജെഎസ് ഫൌണ്ടേഷൻ തുടങ്ങി അനേകം പദ്ധതികൾ ലിനക്സ് ഫൌണ്ടേഷൻ പ്രവർത്തിപ്പിക്കുന്നു.


</doc>
<doc id="408679" url="https://ml.wikipedia.org/wiki?curid=408679" title="സ്പെക്ട്രെ (സുരക്ഷാ പാളിച്ച)">
സ്പെക്ട്രെ (സുരക്ഷാ പാളിച്ച)

ബ്രാഞ്ച് പ്രവചനം നടത്തുന്ന ആധുനിക മൈക്രോപ്രോസസ്സറുകളെ ബാധിക്കുന്ന ഒരു പാളിച്ചയാണ് സ്പെക്ട്രെ. മിക്കവാറും മൈക്രോപ്രോസസ്സറുകളിലെല്ലാം ഒരു ബ്രാഞ്ച് മിസ്പ്രെഡിക്ഷൻ നിൽന്ന് സ്പെക്യുലേറ്റീവ് എക്സിക്കൂഷൻ നടത്തുമ്പോൾ ചിലപ്പോളെല്ലാം സ്വകാര്യമായ ഡാറ്റ ആക്രമണകാരികൾക്ക് പ്രാപ്യമായ രീതിയിൽ അവശേഷിപ്പിക്കാൻ സാദ്ധ്യതയുണ്ട്.  ഉദാഹരണത്തിന് ഒരു സ്പെക്കുലേറ്റീവ് എക്സിക്യൂഷൻ ഒരു പ്രത്യേക മെമ്മറി പാറ്റേണിനെ വായിക്കുന്നു എന്നിരിക്കട്ടെ ഇത് ഒരു സ്വകാര്യ ഡാറ്റയെ ആശ്രയിക്കുന്നതാണെങ്കിൽ അതിന്റെ പരിണതഫലമായി ഉണ്ടാവുന്ന ഡാറ്റ കാഷേ ഒരു ഉപചാനൽ ഉണ്ടാക്കുന്നു അതുവഴി ഒരു ആക്രമണകാരിക്ക് ഈ വിവരം മുഴുവനും ഒരു ടൈമിംഗ് ആക്രമണം ഉപയോഗിച്ച് ചോർത്തിയെടുക്കാൻ കഴിയും.
സ്പെക്ട്രെയുമായി ബന്ധപ്പെട്ട രണ്ട് കോമൺ വൾനറബിലിറ്റീസ് ആന്റ് എക്സ്പോഷേഴ്സ് ഐഡികളാണ് സിവിഇ-2017-5753 ഉം(ബൌണ്ട്സ് ചെക്ക് ബൈപാസ് സ്പെക്ട്ര-വി1) സിവിഇ-2017-5715ഉം (ബ്രാഞ്ച് ടാർജറ്റ് ഇൻജക്ഷൻ സ്പെക്ട്ര-വി2). ജാവാസ്ക്രിപ്റ്റിനായി ഉപയോഗിക്കുന്ന ജിറ്റ് എൻജിനുകൾ പാളിച്ചയുള്ളതാണെന്ന് കണ്ടെത്തിയിട്ടുണ്ട്. ഇതുവഴി ഒരു വെബ്സൈറ്റിന് മറ്റൊരു വെബ്സൈറ്റിന്റെ ഡാറ്റവായിക്കാൻ ഇതുവഴികഴിയും ഇത് ബ്രൌസറിന്റെ മെമ്മറിയിൽനിന്നും നേരിട്ട് വായിച്ചെടുക്കാനും സാധിക്കും.

ഹോം കമ്പ്യൂട്ടറുകളെയും അനുബന്ധ ഉപകരണങ്ങളെയും സ്പെക്ട്രയിൽനിന്നും മെൽറ്റ്ഡൌണിൽനിന്നും രക്ഷിക്കാനുള്ള അനേകം ശ്രമങ്ങൾ നടക്കുന്നുണ്ട്. സ്പെക്ട്ര പാച്ചുകൾ എല്ലാം തന്നെ വലിയതോതിൽ കമ്പ്യൂട്ടറുകളുടെ പ്രകടനം പതുക്കെയാക്കുമെന്ന് നിരീക്ഷിക്കപ്പെടുന്നു. പഴയ കമ്പ്യൂട്ടറുകൾ പതുക്കെയാവുന്നത് വളരെ കൂടുതലാണ്. പുതുതലമുറ കമ്പ്യൂട്ടറുകളിൽ 2 മുതൽ 14 ശതമാനം വരെ പ്രകടനം കുറയുന്നുണ്ട്. 18 ജനുവരി 2018 ൽ എട്ടാം തലമുറ ഇന്റൽ ചിപ്പുകളിൽ സ്പെക്ട്രെ മെൽറ്റ്ഡൌൺ പാച്ചുകൾമൂലം അനേകം തവണ അനാവശ്യമായി കമ്പ്യൂട്ടർ റീസ്റ്റാർട്ട് ആകുന്നതായി ശ്രദ്ധയിൽപ്പെട്ടിട്ടുണ്ട്. 

സ്പെക്ട്രെയുടെ പരിഹാരം ഇന്റൽ ഒരു പുതിയ സെക്യൂരിറ്റി ഫീച്ചറായി അവതരിപ്പിച്ചപ്പോൾ ഈ പാച്ചുകളെയെല്ലാം ലിനസ് ടോർവാൾഡ്  "മുഴുവൻ പക്കാ ചവറ്" എന്നാണ് വിളിച്ചത്. ഇൻഡയറക്റ്റ് ബ്രാഞ്ച് റെസ്ട്രിക്റ്റഡ് സ്പെക്കുലേഷൻ മൈക്രോകോഡ് സപ്പോർട്ട് ഇല്ലാതെ ലിനക്സ് കെർണലിലെ ഫങ്ഷൻ ട്രേസിംഗ് മെക്കാനിസം ഉപയോഗിച്ച് സ്പെക്ട്രെ പിഴവ് പരിഹരിക്കാമെന്ന് ഇൻഗോ മോൽനാർ നിർദ്ദേശിച്ചു. ഇന്റൽ സ്കൈലേക്കും അതിനു പുതിയതുമായ ആർക്കിടെക്ചറുകളും ഉപയോഗിക്കുന്ന പ്രോസസ്സറുകളിൽ ഒരു പ്രകടന കുറവിന് ഇത് വഴിതെളിക്കും. 

25 ജനുവരി 2018 ൽ സ്പെക്ട്രയുടെയും മെൽറ്റ്ഡൌണിന്റെയും ഇപ്പോഴത്തെ അവസ്ഥയും ഇവ പരിഹരിക്കാനുള്ള ഭാവിയിലെ പരിഗണനകളും അവതരിപ്പിക്കപ്പെട്ടു.


</doc>
<doc id="408680" url="https://ml.wikipedia.org/wiki?curid=408680" title="മെൽറ്റ്ഡൌൺ (സുരക്ഷാ പാളിച്ച)">
മെൽറ്റ്ഡൌൺ (സുരക്ഷാ പാളിച്ച)

ഇന്റൽ എക്സ്86 മൈക്രോപ്രോസസ്സറുകൾ, ഐബിഎം പവർ പ്രോസസ്സറുകൾ, ആം അടിസ്ഥാനമായ മൈക്രോപ്രോസസ്സറുകൾ എന്നിവയെ ബാധിക്കുന്ന ഒരു ഹാർഡ്വെയർ പാളിച്ചയാണ് മെൽറ്റ്ഡൌൺ. ഒരു തെമ്മാടി പ്രോസസ്സിന്  അതിന് അധികാരമില്ലെങ്കിൽ പോലും എല്ലാ മെമ്മറിയും വായിക്കാൻ അവസരമൊരുക്കുന്ന പാളിച്ചയാണിത്.

മെൽറ്റ്ഡൌൺ വളരെ വലിയ വിഭാഗം സിസ്റ്റങ്ങളെ ബാധിക്കും. ഇത് കണ്ടെത്തിയസമയത്ത് ഐഒഎസ്, ലിനക്സ്, മാക് ഒഎസ്, വിന്റോസ് എന്നീ ഓപ്പറേറ്റിംഗ് സിസ്റ്റങ്ങൾ ഉപയോഗിക്കുന്ന എല്ലാ ഡിവൈസുകളെയും ബാധിക്കും എന്നു റിപ്പോർട്ട് ചെയ്തു. ഭൂരിഭാഗം സെർവ്വറുകളെയും ക്ലൌഡ് സർവ്വീസുകളെയും ഇത് ബാധിക്കും. ഭൂരിഭാഗം സ്മാർട്ട് ഡിവൈസുകളെയും എംബഡഡ് ഡിവൈസുകളെയും (നെറ്റ്വർക്കിംഗ് ഉപകരണങ്ങൾ) ആം അടിസ്ഥാനമായി പ്രവർത്തിക്കുന്ന എല്ലാ ഉപകരണങ്ങളെയും (മൊബൈലുകൾ, സ്മാർട്ട് ടിവികൾ തുടങ്ങിയവ) ഇത് ബാധിക്കും. സോഫ്റ്റ്വെയർ മാത്രം അടിസ്ഥാനമാക്കി പ്രവർത്തിക്കുന്ന മെൽറ്റ്ഡൌൺ പാച്ച് കമ്പ്യൂട്ടറുകളുടെ പ്രവർത്തനം ചില പ്രത്യേക സാഹചര്യങ്ങളിൽ 5 മുതൽ 30 ശതമാനം വരെ കുറയ്ക്കം. എന്നാൽ പാച്ചുകൾ ഇറക്കിയ കമ്പനികൾ പറയുന്നത് ഇവക്ക് വളരെ മിനിമം പ്രവർത്തന വ്യതിയാനത്തിനേ സാദ്ധ്യതയുള്ളൂ എന്നാണ്. 

മെൽറ്റ്ഡൌണിന്റെ കോമൺ വൾണറബിലിറ്റീസ് ആന്റ് എക്സ്പോഷേർസ് ഐഡി സിവിഇ-2017-5754ആണ്. ഇത് റോഗ് ഡാറ്റ കാഷേ ലോഡ് എന്നറിയപ്പെടുന്നു. 2018 ജനുവരിയിൽ ഇത് മറ്റൊരു സുരക്ഷാപിഴവായ സ്പെക്ട്രെയോടൊപ്പം അവതരിപ്പിക്കപ്പെട്ടു. സ്പെക്ട്രെ മെൽറ്റ്ഡൌണിന്റെ പോലെതന്നെ സ്വഭാവസവിശേഷതകളുള്ള മറ്റൊരു സുരക്ഷാപിഴവാണ്. മെൽറ്റ്ഡൌണും സ്പെക്ട്രെയും "മഹാദുരന്തം" എന്നാണ് സുരക്ഷാസാങ്കേതിക വിദഗ്ദ്ധർ വിശേഷിപ്പിച്ചത്. ഇവരണ്ടും വളരെ ഗുരുതരമായിരുന്നു അതുകൊണ്ട് ആദ്യം ഗവേഷകർ ഇവ ഇല്ലായിരിക്കുമെന്നാണ് വിചാരിച്ചത്.


</doc>
<doc id="408683" url="https://ml.wikipedia.org/wiki?curid=408683" title="പെരുമുണ്ടി">
പെരുമുണ്ടി

ഗ്രേറ്റ് ഈഗ്രറ്റ് ("Ardea alba") "അമേരിക്കൻ ഈഗ്രറ്റ്", "ലാർജ് ഈഗ്രറ്റ്" (പഴയ ലോകം), "കോമൺ ഈഗ്രറ്റ്", "ഗ്രേറ്റ് വൈറ്റ് ഈഗ്രറ്റ്" , "ഗ്രേറ്റ് വൈറ്റ് ഹെറോൺ" എന്നീ പേരുകളിൽ അറിയപ്പെടുന്ന ഇവ നാലു ഉപവർഗ്ഗങ്ങളിലായി ഏഷ്യ, ആഫ്രിക്ക, അമേരിക്ക, തെക്കൻ യൂറോപ്പ് എന്നിവിടങ്ങളിൽ കണ്ടുവരുന്നു. ഉഷ്ണമേഖലാപ്രദേശങ്ങളിലും ലോകത്തെ മറ്റു ചൂടുള്ള പ്രദേശങ്ങളിലും ഇവയെ കണ്ടുവരുന്നു. ജലത്തിന്റെ സാന്നിദ്ധ്യമുള്ള പ്രദേശങ്ങളിലെ വൃക്ഷങ്ങളിൽ ഇവ കൂടു കൂട്ടി പാർക്കുന്നു.

വെള്ളരിപ്പക്ഷികളിൽ ഏറ്റവും വലിയ ഇനമാണ് പെരുമുണ്ടി. പ്രകടമായ വലിപ്പ വ്യത്യാസം കൊണ്ട് തന്നെ പെരുമുണ്ടിയെ തിരിച്ചറിയാം. കൂടുകെട്ടുന്ന കാലത്ത് ചെറുമുണ്ടിയെ പ്പോലെ തന്നെ കൊക്കിന് കറുപ്പ് നിറമാണ്. മറ്റുകാലങ്ങളിൽ മഞ്ഞ നിറമായിരിക്കും. പ്രജനനകാലത്ത് പെരുമുണ്ടിക്ക്, പുറത്ത് മാത്രമേ അലങ്കാരത്തൂവലുകൾ കാണപ്പെടുന്നുള്ളു. ഇക്കാലത്ത് കണ്ണിന് മുകളിലുള്ള ചർമ്മം നീല നിറമാകും. കൊറ്റില്ലങ്ങളിൽ മറ്റ് കൊക്കുകളോടൊപ്പം പെരുമുണ്ടിയും കൂടുകെട്ടും. 

ഗ്രേറ്റ് ഈഗ്രറ്റ് എല്ലാ ഈഗ്രറ്റുകളെയും പോലെ ഹെറോണുകളുടെ കുടുംബമായ ആർഡെയിഡേയിലെ അംഗമാണ്. പാരമ്പര്യമായി ഇവ സികോണിഫോംസ് നിരയിൽപ്പെട്ട കൊറ്റികളോടൊപ്പമാണ് തരംതിരിച്ചിരിക്കുന്നത് എങ്കിലും അടുത്ത ബന്ധുവായ പെലിക്കണുകളുടെ കൂട്ടത്തിൽ പെലിക്കണിഫോംസ് നിരയിലാണ് കാണപ്പെടുന്നത്. ഗ്രേറ്റ് ഈഗ്രറ്റിനെ കാസമെരോഡീയസ്, ഈഗ്രറ്റ അല്ലെങ്കിൽ ആർഡിയ ജീനസിലെ അംഗമായി വർഗ്ഗീകരിച്ചിരിക്കുന്നു. 

ലോകത്തിന്റെ പലഭാഗങ്ങളിലായി ഇവയുടെ നാല് ഉപവർഗ്ഗങ്ങൾ കാണപ്പെടുന്നു. ഇവകൾ തമ്മിൽ വളരെ കുറച്ച് മാത്രമേ വ്യത്യാസമുള്ളൂ.

ഗ്രേറ്റ് ഈഗ്രറ്റുകൾ മറ്റു ഹെറോണുകളുടെ കൂടുകളിൽ കുടിയേറി പാർക്കുന്നു. വൃക്ഷങ്ങളിലൊ ചെറിയ കൊമ്പുകളിലൊ കമ്പുകളൊ സസ്യങ്ങളിൽനിന്ന് ലഭിക്കുന്ന മറ്റു വസ്തുക്കൾകൊണ്ടോ കൂടുകൾ നിർമ്മിക്കുന്നു. ഇവ ഓരോ കൂടുകളിലും ഇളം പച്ച കലർന്ന നീലനിറത്തിലുള്ള മൂന്നോ നാലോമുട്ടകൾ ഇടുന്നു. മുട്ട വിരിയുമ്പോൾ എല്ലാകുഞ്ഞുങ്ങളും രക്ഷപെടാറില്ല. കൂട്ടത്തിലെ തിക്കും തിരക്കിനിടയിൽപെട്ട് വലിയ കുഞ്ഞുങ്ങൾ ചെറിയ കുഞ്ഞുങ്ങളെ കൊല്ലുന്നു. കഞ്ഞുങ്ങളുടെ ശരീരം മുഴുവനും വലിയ വെള്ള മൃദുവായ തൂവലുകൾ കൊണ്ട് പൊതിഞ്ഞിരിക്കുന്നു. ജനനസമയത്ത് തന്നെ തല ഉയർത്താനുള്ള കഴിവും ഇവയ്ക്കുണ്ട്.1800-1900 നും ഇടയിലുള്ള കാലയളവിൽ തൂവലിനുവേണ്ടി പക്ഷിവേട്ടക്കാർ ഇവയെ കൊന്നൊടുക്കിയതിനാൽ ഇവയുടെ എണ്ണം 90% വരെ കുറയാനിടയായി. നിയമപ്രകാരം ഇവയെ സംരക്ഷിക്കാൻ തുടങ്ങിയതിനുശേഷമാണ് എണ്ണത്തിൽ കാര്യമായ വർദ്ധനവ് ഉണ്ടായത്. തണ്ണീർത്തടങ്ങൾ നശിക്കുന്നതിനാലും ഇവയുടെ വാസസ്ഥലങ്ങൾ നശിക്കുന്നതുകൊണ്ടും ഗ്രേറ്റ് ഈഗ്രറ്റുകളുടെ എണ്ണം കുറഞ്ഞുവരുന്നു. ഗ്രേറ്റ് ഈഗ്രറ്റിനെ നാഷണൽ അബൻഡന്റ് സൊസൈറ്റിയുടെ പ്രതീകമായി സ്വീകരിച്ചിരിക്കുന്നു.

വെളള തൂവൽക്കൂട്ടം കൊണ്ടുനിറഞ്ഞ ഏറ്റവും വലിയ ഹെറോൺ ആണ് ഗ്രേറ്റ് ഈഗ്രറ്റ്. നീളമുളള കൂർത്ത മഞ്ഞചുണ്ടുകളും യോജിപ്പിക്കാത്ത ചർമ്മമുള്ള കാല്പാദങ്ങളും വലിയ വിരലുകളും ഇവയ്ക്കുണ്ട്. നിവർന്നു നില്ക്കുമ്പോൾ ഒരു മീറ്റർ പൊക്കവും, 80 മുതൽ 104 സെ.മീ.(31 മുതൽ 41 ഇഞ്ച്) വരെ നീളവും, 131 മുതൽ 170 സെ.മീ. (52 മുതൽ 67 ഇഞ്ച്) വരെ ചിറകുവിസ്താരവും, 700 മുതൽ 1,500 ഗ്രാം (1.5 മുതൽ 3.3 lb) വരെ ശരീരഭാരവും (ഏകദേശം 1,000 ഗ്രാം) ഇവയ്ക്കുണ്ട്. ഗ്രേറ്റ് ബ്ലു ഇഗ്രെറ്റുകളേക്കാൾ (ഗ്രേ ഹെറോൺ) ("A. cinerea") ഇവ ചെറിയ തോതിൽ വലിപ്പം കുറവാണ്. ആണും പെണ്ണും കാഴ്ചയിൽ ഒരുപോലെയാണ്. എന്നാലും ആണിന് പെൺ
ഗ്രേറ്റ് ഈഗ്രറ്റിനേക്കാൾ അല്പം വലിപ്പം കൂടുതലാണ്. പ്രജനനകാലത്ത് പുറകുവശത്ത് നീളവും ഭംഗിയുമുള്ള നാരുപോലെയുള്ള തൂവലുകൾ ഉണ്ടാകുന്നു. ഇത് ചുരുണ്ട് വാലറ്റം വരെ കിടക്കുന്നു.



</doc>
<doc id="408690" url="https://ml.wikipedia.org/wiki?curid=408690" title="മുഹ്‌യുദ്ദീൻ നഖ്ശബന്ധിയ്യ">
മുഹ്‌യുദ്ദീൻ നഖ്ശബന്ധിയ്യ

ഇരുപത്തൊന്നാം നൂറ്റാണ്ടിൽ മംഗലാപുരത്തിനടുത്ത ഭട്കലിൽ ജീവിച്ചിരുന്ന നഖ്ശബന്തിയ സൂഫി ആചാര്യനാണ് മുഹ്യുദ്ദീൻ ഭട്കൽ. മുഹ്യുദ്ദീൻ സാഹിബ്, പുലി മൊയ്തീൻ എന്നൊക്കെയുള്ള വിളിപ്പേരുകളിലാണ് ഇദ്ദേഹം അറിയപ്പെട്ടിരുന്നത്. പുലിത്തോൽ അല്ലെങ്കിൽ പുലി തോലിന് സമാനമായ പുതപ്പ് അണിയുന്നതിനാൽ ആണ് പുലി മൊയ്തീൻ എന്ന വിളിപ്പേര് ഇദ്ദേഹത്തിന് ലഭിക്കാൻ കാരണം. 

മുഹ്യുദ്ദീനെ കുറിച്ച് കൂടുതൽ ആധികാരികമായ വിവരങ്ങൾ ഒന്നും ലഭ്യമല്ല. കേരളത്തിലെ പ്രസിദ്ധ സൂഫി യോഗി അബൂബക്കർ മടവൂർന്റെ മുർഷിദ് [വഴികാട്ടി, ഗുരുനാഥൻ] എന്ന നിലയിലാണ് മുഹ്യുദ്ദീൻ പ്രശസ്തനായത്.

പ്രമുഖ സൂഫി സന്യാസികളുടെ ചരിത്രങ്ങളിൽ അവരുടെ ജീവിത താര വഴി മാറ്റി വിടുന്നതിനെന്ന പോൽ ചില നിഗൂഡ വ്യക്തിത്വങ്ങൾ പ്രത്യക്ഷപ്പെട്ടിരുന്നതായി കാണാം. അത്തരത്തിൽ അബൂബക്കർ മടവൂരിന്റെ ജീവിതത്തിൽ നിർണായക സ്വാധീനം ചെലുത്തിയ ആളാണ് മുഹ്യുദീൻ. കോഴിക്കോട് ഒട്ടേറെ നാൾ അലഞ്ഞു തിരിഞ്ഞ ഇദ്ദേഹം ഒരു നാൾ അബൂബക്കർ പ്രധാനാധ്യാപകനായ ദർസിൽ എത്തുകയും കവിത ആലപിക്കുകയുമായിരുന്നു. ഒന്ന് രണ്ടു വട്ടം ഇതാവർത്തിച്ചപ്പോൾ അബൂബക്കർ മുഹ്യുദ്ദീനെ തേടിയെത്തുകയും ബൈഅത്ത് [അനുസരണപ്രതിജ്ഞ] ചെയ്ത് ശിഷ്വത്വം സ്വീകരിക്കുകയും ചെയ്തു. 

ഒമ്പതു വർഷത്തോളം നീണ്ടു നിന്ന ആധ്യാത്മിക പരിശീലനത്തിന് ശേഷം അബൂബക്കറിനെ വിട്ട് ഇദ്ദേഹം യാത്ര തിരിച്ചു. മംഗലാപുരത്ത് വെച്ച് മരണപ്പെട്ടെന്നും അവിടെ ഖബറടക്കം ചെയ്തെന്നും ആധികാരികമല്ലാത്ത വാർത്തകളുണ്ട് 


</doc>
<doc id="408699" url="https://ml.wikipedia.org/wiki?curid=408699" title="ഫ്രാസർ നദി">
ഫ്രാസർ നദി

ഫ്രാസർ നദി, കാനഡയിൽ ബ്രിട്ടീഷ് കൊളമ്പിയയിലെ ഏറ്റവും ദൈർഘ്യമേറിയ നദിയാണ്. റോക്കി മലനിരകളിലെ ബ്ലാക്ൿറോക്ക് മലനിരകൾക്ക് സമീപത്തുള്ള ഫ്രാസർ പാസിൽനിന്ന് ഉത്ഭവിക്കുന്ന ഈ നദി 1,375 കിലോമീറ്റർ (854 മൈൽ) ദൂരം സഞ്ചരിച്ച്, വാൻകൂവറിനു സമീപം ജോർജിയ കടലിടുക്കിലേക്ക് പതിക്കുന്നു. ഇത് കാനഡയിലെ പത്താം സ്ഥാനമുള്ള ഏറ്റവും ദൈർഘ്യമേറിയ നദിയാണ്. 

1808 ൽ നോർത്ത് വെസ്റ്റ് കമ്പനിയ്ക്കുവേണ്ടി, ഇന്നത്തെ പ്രിൻസ് ജോർജ്ജ് സൈറ്റിൽനിന്ന് ഏറെക്കുറെ ഈ നദീമുഖത്തേയ്ക്കു നടത്തപ്പെട്ട പര്യവേക്ഷണ സംഘത്തെ നയിച്ചിരുന്ന സൈമൺ ഫ്രാസർ എന്നയാളുടെ പേരാണ് ഈ നദിക്ക് നൽകപ്പെട്ടത്.


</doc>
<doc id="408704" url="https://ml.wikipedia.org/wiki?curid=408704" title="ഡ്യൂക്സ് ബാലെസ് ദേശീയോദ്യാനം">
ഡ്യൂക്സ് ബാലെസ് ദേശീയോദ്യാനം

ഡ്യൂക്സ് ബാലെസ് ദേശീയോദ്യാനം മധ്യ കിഴക്കൻ ബുർക്കിനാ ഫാസോയിലുള്ള ഒരു ദേശീയോദ്യാനമാണ്. ഇത് മൌഹൂൻ പ്രവിശ്യയിൽ ബ്ലാക്ക് വോൾട്ടാ നദിയ്ക്ക് തൊട്ടു പടിഞ്ഞാറായി സമുദ്രനിരപ്പിൽനിന്ന് 235 മൂതൽ 310 മീറ്റർ വരെ ഉയരത്തിൽ സ്ഥിതിചെയ്യുന്നു.


</doc>
<doc id="408705" url="https://ml.wikipedia.org/wiki?curid=408705" title="മൗണ്ട് എൽഗോൺ ദേശീയോദ്യാനം">
മൗണ്ട് എൽഗോൺ ദേശീയോദ്യാനം

മൗണ്ട് എൽഗോൺ ദേശീയോദ്യാനം, വിക്ടോറിയ തടാകത്തിന് 140 കിലോമീറ്റർ (87 മൈൽ) വടക്കുകിഴക്കായി സ്ഥിതിചെയ്യുന്ന കെനിയയിലെ ഒരു ദേശീയോദ്യാനമാണ്. 1,279 ചതുരശ്ര കിലോമീറ്ററാണ് (494 ചതുരശ്ര മൈൽ) വിസ്തൃതിയിൽ വ്യാപിച്ചുകിടക്കുന്ന ഈ ദേശീയോദ്യാനം, കെനിയയുടെയും ഉഗാണ്ടയുടെയും അതിർത്തികളിലാണ് സ്ഥിതിചെയ്യുന്നത്. ഉഗാണ്ടൻ ഭാഗത്തുള്ള ദേശീയോദ്യാനത്തിന് 1,110 ചതുരശ്ര കിലോമീറ്റർ (430 ചതുരശ്ര മൈൽ വിസ്തൃതിയും, കെനിയൻ ഭാഗം 169 ചതുരശ്ര കിലോമീറ്റർ (65 ചതുരശ്ര മൈൽ) വിസ്തൃതിയുമുള്ളതാണ്. കെനിയൻ ഭാഗം 1968 ലും ഉഗാണ്ടൻ ഭാഗം 1992 ലും ദേശീയോദ്യാനമായി വിജ്ഞാപനം നടത്തപ്പെട്ടു.


</doc>
<doc id="408706" url="https://ml.wikipedia.org/wiki?curid=408706" title="ലോൻഗോനോട്ട് കൊടുമുടി">
ലോൻഗോനോട്ട് കൊടുമുടി

ലോൻഗോനോട്ട് കൊടുമുടി, ആഫ്രിക്കയിലെ കെനിയയിൽ ഗ്രേറ്റ് റിഫ്റ്റ് വാലിയിലെ നയ്വാഷാ തടാകത്തിന്റെ തെക്കുകിഴക്കായി സ്ഥിതി ചെയ്യുന്ന ഒരു സ്ട്രാറ്റോവോൾക്കാനോയാണ്. 1860 കളിലാണ് ഇത് അവസാനമായി പൊട്ടിത്തെറിച്ചതെന്നു കരുതപ്പെടുന്നു. "ശിഖരങ്ങളുള്ള പർവ്വതങ്ങൾ" അല്ലെങ്കിൽ "കുത്തനെയുള്ള ഗിരിശിഖരം" എന്നർഥമുള്ള "ഒലൂനോങ്കോട്ട് " എന്ന മസായി വാക്കിൽ നിന്നാണ് ഈ പേരിന്റെ ഉത്ഭവം.


</doc>
<doc id="408708" url="https://ml.wikipedia.org/wiki?curid=408708" title="നമോറോക ദേശീയോദ്യാനം">
നമോറോക ദേശീയോദ്യാനം

സിങ്കി ഡി നമോറോകാ സ്ടിക്റ്റ് നേച്ചർ റിസർവ്വ് എന്നുകൂടി അറിയപ്പെടുന്ന നമോറോക ദേശീയോദ്യാനം മഡഗാസ്കറിന്റെ വടക്കുപടിഞ്ഞാറൻ ഭാഗത്ത് മഹാജൻഗ പ്രവിശ്യയിൽ, പ്രത്യേകിച്ച് സൊവാലാല ജില്ലയിൽ സ്ഥിതി ചെയ്യുന്ന ഒരു കർശന പ്രകൃതിദത്ത റിസർവ് ആണ്. 


</doc>
<doc id="408709" url="https://ml.wikipedia.org/wiki?curid=408709" title="ബൈയേ ഡി ബാലി ദേശീയോദ്യാനം">
ബൈയേ ഡി ബാലി ദേശീയോദ്യാനം

ബൈയേ ഡി ബാലി ദേശായോദ്യാനം, മഡഗാസ്കറിലെ ദേശീയ ഉദ്യാനമാണ്.

ബൈയേ ഡി ബാലി ദേശീയോദ്യാനം അല്ലെങ്കിൽ ബാലി ബേ ദേശീയോദ്യാനം സൊവാലാല ജില്ലയിലെ ബോയെനി മേഖലയിൽ സൊവാലാലയ്ക്കും അമ്പോഹിപാക്കിയ്ക്കും സമീപത്തായി, അടുത്ത പ്രധാന നഗരമായ മഹാജനൻഗയ്ക്ക് ഏകദേശം 150 കിലോമീറ്റർ (93 മൈൽ) ദൂരത്തിലാണ് സ്ഥിതിചെയ്യുന്നത്. സിങ്കി ഡി നമോറോക ദേശീയോദ്യാനം ഈ പാർക്കിന് അതിർത്തിയായി നിലനിൽക്കുന്നു.


</doc>
<doc id="408710" url="https://ml.wikipedia.org/wiki?curid=408710" title="കാറ്റിൽ ഈഗ്രറ്റ്">
കാറ്റിൽ ഈഗ്രറ്റ്

കാറ്റിൽ ഈഗ്രറ്റ് ("Bubulcus ibis") കോസ്മോപൊളിറ്റൻ (ടാക്സോൺ) ശ്രേണിയിൽപ്പെട്ട ഹെറോണുകളുടെ വർഗ്ഗത്തിൽപ്പെടുന്ന ഇവ ഉഷ്ണമേഖലാപ്രദേശങ്ങളിലും ഉപോഷ്ണമേഖലാപ്രദേശങ്ങളിലും കൂടാതെ മറ്റുചൂടുള്ള എല്ലാ പ്രദേശങ്ങളിലും കണ്ടുവരുന്നു. കൂടുതലും കന്നുകാലികളോടൊപ്പമാണ് ഇവയെ കാണാൻ കഴിയുന്നത്. മൃഗങ്ങളുടെ പരിസരങ്ങളിലെ പുല്ലുകളിലും തറയിലും കാണപ്പെടുന്ന കീടങ്ങളെ ഭക്ഷിക്കുന്ന സ്വഭാവം ഉള്ളതുകൊണ്ടാണ് ഇവയ്ക്ക് ഈ പേരു ലഭിച്ചത്. 1877- ൽ ഇതിനെ ആദ്യമായി കണ്ടെത്തിയത് അമേരിക്കയിൽ നിന്നാണ്. ആഫ്രിക്കയിൽ നിന്നും പറന്നു വന്നതാകാമെന്ന് കരുതുന്നു. 

മോണോടൈപിക് ജീനസായ ബുബുൾകസിലെ ഒരേ ഒരു അംഗമാണിത്. വെസ്റ്റേൺ കാറ്റിൽ ഈഗ്രറ്റ്, ഈസ്റ്റേൺ കാറ്റിൽ ഈഗ്രറ്റ് എന്നിവ ഇവയുടെ രണ്ട് ഉപവർഗ്ഗങ്ങളാണെന്നാണ് വിദഗ്ദ്ധരുടെ അഭിപ്രായം. കാറ്റിൽ ഈഗ്രറ്റിന്റെ തൂവലുകളുടെ സാമ്യതയനുസരിച്ച് ഈഗ്രറ്റയിലെ ഈഗ്രറ്റുകളേക്കാൾ ഇവ കൂടുതൽ അടുത്ത ബന്ധം കാണിക്കുന്നത് ആർഡിയയിലെ ഹെറോണുകളോടാണ്.

കാറ്റിൽ ഈഗ്രറ്റുകൾ ഒന്നിച്ചുചേർന്ന് ഒറ്റ കൂട്ടമായി കാണപ്പെടുന്നതിനെ ഈഗ്രറ്റുകളുടെ "സ്റ്റാംപീഡ്" ("stampede") എന്നാണ് അറിയപ്പെടുന്നത്. പ്രധാനമായും വടക്കേ അമേരിക്ക, തെക്കെ അമേരിക്ക, യൂറോപ്പ്, ആഫ്രിക്ക, ആസ്ട്രേലിയ എന്നീ പ്രദേശങ്ങളിൽ ഇവ കാണപ്പെടുന്നുണ്ടെങ്കിലും ഇവ ഈ മേഖലകളിൽ സ്ഥിരമായി തങ്ങാറില്ല. നീരൊഴുക്കുള്ള പ്രദേശങ്ങൾ, ചതുപ്പുനിലങ്ങൾ, പുൽപ്രദേശങ്ങൾ, പുൽത്തകിടികൾ എന്നിവ തേടി ഇവ സഞ്ചരിക്കുന്നു. 19-ാംനൂറ്റാണ്ടിനു മുമ്പ് ഇവ ആഫ്രിക്കയിലല്ലാതെ മറ്റൊരു പ്രദേശത്തും നിലനിന്നിരുന്നില്ല. ഇവയുടെ ഉത്ഭവം മധ്യ ആഫ്രിക്കയിലാണ് എന്നുവിശ്വസിക്കപ്പെടുന്നുണ്ടെങ്കിലും പിന്നീട് ഇവ ലോകത്തിന്റെ പല ഭാഗങ്ങളിലും വ്യാപിച്ചിരിക്കാം എന്നു കരുതുന്നു. ഇവയുടെ മേഖല ഫ്ലോറിഡയിൽ വ്യാപിച്ചതിനുശേഷം അവിടെ നിന്ന് ഇവ യഥേഷ്ടം ആഫ്രിക്കയിലും അവിടെ നിന്ന് തെക്കൻ അമേരിക്കയിലേയ്ക്കും സഞ്ചരിക്കാൻ തുടങ്ങി.

1877-ൽ ഇത് എങ്ങനെയോ തെക്കൻ അമേരിക്കയുടെ വടക്കുകിഴക്കൻ ഭാഗത്ത് എത്തിച്ചേരുകയായിരുന്നു. 1941-ൽ അവ യുണൈറ്റഡ് സ്റ്റെയ്റ്റ്സിലെത്തുകയും അവിടെ വ്യാപകമാകാനും തുടങ്ങി. 1953 ആയപ്പോഴേയ്ക്കും അവിടെ അവ കൂടുകൂട്ടി കോളനിയാകുകയും ചെയ്തു. 50 വർഷങ്ങൾക്കുശേഷം വടക്കേ അമേരിക്കയിൽ ഹെറോണുകളുടെ ഒരു വലിയകൂട്ടം അവിടെ ആയിത്തീരുകയും ചെയ്തു. ഏറ്റവും പ്രായമുളള കാറ്റിൽ ഈഗ്രറ്റിന് 17 വർഷം പ്രായമുള്ളതായി രേഖപ്പെടുത്തിയിരിക്കുന്നു. 1979 -ൽ ഇതിനെ പിടിച്ച ഉടൻ തന്നെ പെൻസിൽവാനിയയിലേക്ക് സ്വതന്ത്രമാക്കി. 

1758-ൽ ലിനേയസ് അദ്ദേഹത്തിന്റെ സിസ്റ്റെമ നാച്യറേയിൽ കാറ്റിൽ ഈഗ്രറ്റിനെ കുറിച്ച് ആദ്യമായി വിവരണം നല്കിയിരിക്കുന്നത് "ആർഡിയ ഐബിസ്" എന്നാണ്. 1855-ൽ ഇതിനെ ഇപ്പോഴത്തെ ജീനസിലേക്ക് മാറ്റിയത് ജീവശാസ്ത്രജ്ഞനായ ചാൾസ് ലൂസിയൻ ബോണോപാർട്ട് ആയിരുന്നു.
ജീനസ് നാമമായ "ബുബുൾകസ്" ലാറ്റിനിൽ "കന്നുകാലികളെ മേയ്ക്കുന്നവൻ" എന്നാണ് ഇതുപോലെ ഇംഗ്ലീഷ് പേരിലും കന്നുകാലികളുമായുള്ള ബന്ധത്തെ സൂചിപ്പിക്കുന്നു. ഗ്രീക്കും ലാറ്റിൻ വാക്കുമായ "ഐബിസ്" ആദ്യം മറ്റൊരു ജലപക്ഷിയായ സാക്രഡ് ഐബിസിനെയാണ് സൂചിപ്പിച്ചിരുന്നത്. എന്നാൽ ഇത് ഈ വർഗ്ഗത്തിൽ തെറ്റായിട്ടാണ് കാണിക്കുന്നത്. കാറ്റിൽ ഈഗ്രറ്റ് കൂടുതലും അടുത്ത ബന്ധം കാണിക്കുന്നത് ആർഡിയ ജീനസിനോടാണ്. ഗ്രേറ്റ് ഈഗ്രറ്റും ("A. alba"), ഹെറോൺ ഇനങ്ങളും ഇതിൽ ഉൾക്കൊള്ളുന്നു. മറ്റു ഭൂരിഭാഗം വർഗ്ഗങ്ങളും ജീനസ് ഈഗ്രറ്റയിലുൾപ്പെടുത്തിയിരിക്കുന്നു. ലിറ്റിൽ ബ്ലു ഹെറോൺ ("Egretta caerulea"), ലിറ്റിൽ ഇഗ്രെറ്റ്സ് ("Egretta garzetta"), സ്നോവി ഇഗ്രെറ്റ്സ് ("Egretta thula") എന്നീ അപൂർവ്വ സങ്കരയിനങ്ങളെയും രേഖപ്പെടുത്തിയിട്ടുണ്ട്.

കാറ്റിൽ ഈഗ്രറ്റിന് വെസ്റ്റേൺ കാറ്റിൽ ഈഗ്രറ്റ് ("B. ibis"), ഈസ്റ്റേൺ കാറ്റിൽ ഈഗ്രറ്റ് ("B. coromandus") എന്നീ രണ്ടു ജിയോഗ്രഫിക്കൽ റേസസ് കാണപ്പെടുന്നു. എംസിഅല്ലൻ, ബ്രൂസ് എന്നിവർ ചേർന്ന് രണ്ടു വിഭാഗങ്ങളെയും വേർതിരിച്ചു. "ബേർഡ്സ് ഓഫ് സൗത്ത് ഏഷ്യ" പ്രസിദ്ധീകരിക്കുന്നതിനുമുമ്പ് അടുത്തകാലത്തുള്ള മിക്ക ഗ്രന്ഥകാരും ഇതിനെ കോൺസ്പെസെഫിക് ആയിട്ടാണ് പരിഗണിച്ചിരുന്നത്.


അപൂർവ്വമായി ചില അവസരങ്ങളിൽ മാത്രം ഇവ ജലോപരിതലത്തിൽത്തന്നെ കാണപ്പെടുന്നു. ചെറിയ ദ്വീപിലോ തീരദേശത്തിനരികിലുള്ള ദ്വീപിലോ വൃക്ഷങ്ങളുള്ള തടാകത്തിന്റെയോ നദീതീരത്തോ ചതുപ്പുകളിലൊ ഇവയെ കാണപ്പെടുന്നു. ചില അവസരങ്ങളിൽ ഇവ മറ്റു തണ്ണീർത്തടങ്ങളിൽ കാണുന്ന പക്ഷികൾ, ഐബിസ്, ഹെറോൺ, ഈഗ്രറ്റ്, നീർക്കാക്ക എന്നീ പക്ഷികളോടൊപ്പം കണ്ടുവരുന്നു. നഗരങ്ങളിലെ ചപ്പുചവറുകൾ കൂട്ടിയിടുന്ന സ്ഥലങ്ങളിലും ഇവയെ കണ്ടു വരുന്നു. കാറ്റിൽ ഈഗ്രറ്റ് സ്നോവി ഈഗ്രറ്റിനേക്കാൾ ഉയരം കുറഞ്ഞ ബലിഷ്ഠമായ ഹെറോൺ ആണ്. പ്രജനനകാലത്ത് ഇവയുടെ തല, നെഞ്ച്, മുതുക് എന്നിവയ്ക്ക് ഇളംമഞ്ഞ നിറമാണ്. പ്രജനനമല്ലാത്തപ്പോൾ വർഷം മുഴുവനും വെളളനിറമാണ്. സാധാരണ കാലുകൾക്കും ചുണ്ടുകൾക്കും മഞ്ഞനിറമാണ്. എന്നാൽ പ്രജനനകാലത്ത് ഈ നിറം മാറി പിങ്ക് നിറമാകുന്നു. 88–96 സെ.മീ. (35–38 ഇഞ്ച്) ചിറകുവിസ്താരവും, 46–56 സെ.മീ. (18–22 ഇഞ്ച്) നീളവും, 270–512 ഗ്രാം (9.5–18.1 oz). ശരീരഭാരവും ഇവയ്ക്കുണ്ട്. കാറ്റിൽ ഈഗ്രറ്റ് ഗ്രീൻ ഹെറോണുകളേക്കാൾ വലിപ്പം കാണിക്കുന്നു. 

തെക്കൻ ഏഷ്യയിലെ ഇവയുടെ പ്രജനനകാലം വ്യത്യസ്തപ്പെട്ടു കാണുന്നു. വടക്കേ ഇന്ത്യയിൽ കൂടുനിർമ്മാണം നടത്തുന്നത് മൺസൂണിനു തൊട്ടുമുമ്പുള്ള മേയ് മാസത്തിലാണ്. ആസ്ട്രേലിയയിലെ പ്രജനനകാലം നവംബർ മുതൽ ജനുവരി ആദ്യം വരെയാണ്. വടക്കേ അമേരിക്കയിലെ പ്രജനനകാലം അവസാനിക്കുന്നത് എപ്രിൽ മുതൽ ഒക്ടോംബർ വരെയാണ്. സെയ്‌ഷെൽസിൽ ബുബുൽകസ് ഐ.സെയ്‌ഷെല്ലാരം ("B.i. seychellarum") എന്ന ഉപവർഗ്ഗത്തിന്റെ പ്രജനനകാലം എപ്രിൽ മുതൽ ഒക്ടോംബർ വരെയാണ്. 

2–4 മുട്ടകൾ വരെ ഇടുന്ന ഇവ 4 ആഴ്ചയോളം അടയിരുന്നാണ് മുട്ടകൾ വിരിയിക്കുന്നത്. 2–3 ആഴ്ചകൾ കഴിയുമ്പോൾ കുഞ്ഞുങ്ങൾക്ക് ചിറകുമുളയ്ക്കാൻ തുടങ്ങുന്നു. ഉഷ്ണകാലത്ത് ഇവ യുഎസ് ഗൾഫ് തീരദേശസംസ്ഥാനങ്ങളിലും, മധ്യ അമേരിക്കയിലും, കരീബിയൻ ഭാഗങ്ങളിലും ചിലവഴിക്കുന്നു.


</doc>
<doc id="408711" url="https://ml.wikipedia.org/wiki?curid=408711" title="സിറോ-മലബാർ മലബാർ സഭയുടെ ഇടുക്കി മെത്രാസനം">
സിറോ-മലബാർ മലബാർ സഭയുടെ ഇടുക്കി മെത്രാസനം

സിറോ-മലബാർ സഭയ്ക്കായി കോതമംഗലം രൂപതയുടെ ഭാഗമായിരുന്ന ഇടുക്കി ജില്ലയിലെ ചില സ്ഥലങ്ങൾ ഉൾപ്പെടുത്തി വി.ജോൺ പോൾ രണ്ടാമൻ മാർപ്പാപ്പ 2002 ഡിസംബർ 19 - തയ്യാറാക്കിയ രൂപകല്പനാ ഉത്തരവ് പ്രകാരം 2003 ജനുവരി 15 -ന് എറണാകുളം-അങ്കമാലി അതിരൂപതയ്ക്കു കീഴിൽ സ്ഥാപിതമായ രൂപതയാണ് ഇടുക്കി രൂപത.രൂപതയുടെ അധിപനായി കോതമംഗലം രൂപതാംഗമായിരുന്ന ഫാ.മാത്യൂ ആനിക്കുഴിക്കാട്ടിലിനെയാണ് പരി.പിതാവ് പ്രഥമ മെത്രാനായിആനിക്കുഴിക്കാട്ടിൽ മാർ മാത്യൂ എന്ന നാമത്തിൽ സ്ഥാനമേൽപ്പിച്ചത്. ഇടുക്കി ജില്ലയിലെ കരിമ്പനിലാണ് മെത്രാസന മന്ദിരം.

</doc>
<doc id="408712" url="https://ml.wikipedia.org/wiki?curid=408712" title="റനോമഫാനാ ദേശായോദ്യാനം">
റനോമഫാനാ ദേശായോദ്യാനം

റനോമഫാന ദേശീയോദ്യാനം, മഡഗാസ്കറിന്റെ തെക്കുകിഴക്കൻ ഭാഗത്ത് ഹൗട്ട് മത്സ്യാത്ര, വാട്ടോവാവി-ഫൈറ്റോവിനാനിയിലുമായി സ്ഥിതി ചെയ്യുന്ന ഒരു ദേശീയോദ്യാനമാണ്. 41,600 ഹെക്ടർ (161 ചതുരശ്ര മൈൽ) ഉഷ്ണമേഖലാ മഴക്കാടുകളിലായി വ്യാപിച്ചു കിടക്കുന്നതും, ഗോൾഡൻ ബാമ്പൂ ലീമർ, ഗ്രേറ്റർ ബാമ്പൂ ലീമർ, ബ്ലാക്ക് & വൈറ്റ് റഫ്ഡ് ലീമർ, മിൽനേ-എഡ്വാർഡ്സ് സിഫാക്ക തുടങ്ങി അപൂർവ്വങ്ങളായ നിരവധി സസ്യജാലങ്ങളും ജന്തുക്കളും 130 ൽ അധികം ഇനം തവളകളുടേയും ആവാസകേന്ദ്രമാണിത്.


</doc>
<doc id="408722" url="https://ml.wikipedia.org/wiki?curid=408722" title="എസ്.എം.എച്ച്.എസ്. പതാരം (കൊല്ലം)">
എസ്.എം.എച്ച്.എസ്. പതാരം (കൊല്ലം)

കൊല്ലം ജില്ലയിലെ കുന്നത്തൂർ താലൂക്കിലെ പതാരത്ത് സ്ഥിതി ചെയ്യുന്ന ഒരു എയ്ഡഡ് വിദ്യാലയമാണ് എസ്.എം.എച്ച്.എസ്.എസ്., പതാരം. ശാന്തിനികേതനം മോഡൽ ഹയർ സെക്കന്ററി സ്കൂൾ എന്നതാണ് വിദ്യാലയത്തിന്റെ യഥാർത്ഥ നാമം. ഇവിടെ ഹൈസ്കൂളിനു പുറമേ ഹയർസെക്കൻഡറി തലത്തിലും പഠിപ്പിക്കുന്നു. 2018 ജനുവരിയിൽ ഈ വിദ്യാലയ പരിസരത്തുള്ള കിണറിൽ നിന്ന് സമുദ്രജീവികളുടെ ഫോസിൽ കണ്ടെത്തിയിരുന്നു.



</doc>
<doc id="408723" url="https://ml.wikipedia.org/wiki?curid=408723" title="ഷേക്സ്പിയർ ഇൻ ലവ്">
ഷേക്സ്പിയർ ഇൻ ലവ്

ഓസ്കാർ പുരസ്കാരം നേടിയ പ്രശസ്തമായ ഒരു റൊമാന്റിക് കോമഡി ചലചിത്രമാണ് ഷേക്സ്പിയർ ഇൻ ലവ്. റോമിയോ ആന്റ് ജൂലിയറ്റിന്റെ രചനാവേളയിൽ വില്യം ഷേക്സ്പിയറും വയോള ഡി ലെസ്സിപ്സും തമ്മിലുള്ള സാങ്കൽപ്പിക പ്രണയമാണ് ചിത്രത്തിന്റെ ഇതിവൃത്തം. ജോൺ മേഡൺ ആണ് ചിത്രത്തിന്റെ സംവിധായകൻ. 1998-ൽ പുറത്തിറങ്ങിയ ഈ ചിത്രം മികച്ച ചിത്രം ഉൾപ്പെടെ ഏഴ് ഓസ്കാർ പുരസ്കാരങ്ങൾ നേടി.


</doc>
<doc id="408724" url="https://ml.wikipedia.org/wiki?curid=408724" title="ബോ-ഹെഡ്മ ദേശീയോദ്യാനം">
ബോ-ഹെഡ്മ ദേശീയോദ്യാനം

ബോ-ഹെഡ്മ ദേശീയോദ്യാനം, ടുണീഷ്യയിലെ ഗാഫ്സ ഗവർണറേറ്റിലും സിദി ബുൗസിദ് ഗവർണറേറ്റിലുമായി സ്ഥിതിചെയ്യുന്ന ഒരു ദേശീയോദ്യാനമാണ്. 1980 ഡിസംബർ 18 നു രൂപീകൃതമായ ഈ ദേശീയോദ്യാനം, 2008 മെയ് 28 മുതൽ യുനെസ്കോയുടെ ലോക പൈതൃക സ്ഥലങ്ങളുടെ താത്കാലിക പട്ടികയിൽ ഇടംപിടിച്ചിരുന്നു.


</doc>
<doc id="408725" url="https://ml.wikipedia.org/wiki?curid=408725" title="സ്പെഷ്യൽ പ്രൊട്ടക്ഷൻ ഗ്രൂപ്പ്">
സ്പെഷ്യൽ പ്രൊട്ടക്ഷൻ ഗ്രൂപ്പ്

ഇന്ത്യയുടെ പ്രധാനമന്ത്രി, മുൻ പ്രധാനമന്ത്രിമാർ അവരുടെ വളരെ അടുത്ത കുടുംബാംഗങ്ങൾ എന്നിവരുടെ സുരക്ഷയ്ക്കായി രൂപം കൊടുത്ത പ്രത്യേക സായുധ സുരക്ഷാസേനയാണ് സ്പെഷ്യൽ പ്രൊട്ടക്ഷൻ ഗ്രൂപ്പ് (SPG) .


</doc>
<doc id="408726" url="https://ml.wikipedia.org/wiki?curid=408726" title="ഛാഡ് ബേസിൻ ദേശീയോദ്യാനം">
ഛാഡ് ബേസിൻ ദേശീയോദ്യാനം

ഛാഡ് ബേസിൻ​ ദേശീയോദ്യാനം, വടക്കു കിഴക്കൻ നൈജീരിയയിലെ ഛാഡ് ബേസിനിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനത്തിന്റെ ഭൂതല വിസ്തീർണ്ണം ഏകദേശം 2,258 ചതുരശ്ര കിലോമീറ്ററാണ്. ഈ ദേശീയോദ്യാനം മൂന്നു തുണ്ടുകളായാണ് നിലനിൽക്കുന്നത്. ചിൻഗുർമി-ഡുഗുമ മേഖല ബോർണോ സംസ്ഥാനത്തെ ഒരു സുഡാനിയൻ സാവന്നാ പാരിസ്ഥിതിക മേഖലയിലും ബെയ്ഡ്-ൻഗുരു വെറ്റ്ലാൻറ് & ബുലാടുര മേഖലകൾ യോബ് സംസ്ഥാനത്തെ സഹെൽ പാരസ്ഥിതിക മേഖലയിലുമാണ് സ്ഥിതിചെയ്യുന്നത്.


</doc>
<doc id="408728" url="https://ml.wikipedia.org/wiki?curid=408728" title="എസ്.എം. മുഹമ്മദ് ഷെരീഫ്">
എസ്.എം. മുഹമ്മദ് ഷെരീഫ്

നാലും അഞ്ചും ലോക്‌സഭകളിലെ അംഗമായിരുന്നു എസ്.എം. മുഹമ്മദ് ഷെരീഫ്. തമിഴ്‌നാടിൽ നിന്നും തെരഞ്ഞെടുക്കപ്പെട്ട ആദ്യ മുസ്ലീം ലീഗ് ലോക്സഭാംഗമായിരുന്നു.
1924 ജൂലൈ 15 ന് മുഹമ്മദ്‌ മത്താർ രാവുത്തരുടെയും ജവരുന്നിസയുടെയും മകനായി ജനിച്ചു. അമേരിക്കൻ കോളേജ് (മധുര), ബീഹാർ യുനീവേഴ്സിറ്റി റാഞ്ചി, മദ്രാസ്‌ യുനീവേഴ്സിറ്റി എന്നിവടങ്ങളിലായിരുന്നു വിദ്യാഭ്യാസം. മധുര സിറ്റി മുസ്ലിം ലീഗ് പ്രസിഡന്റ്‌, മധുര ജില്ല മുസ്ലിം ലീഗ് സെക്ടറി, തമിൾ നാട് സംസ്ഥാന മുസ്ലിം ലീഗ് അസിസ്ടന്റ്റ് സെക്ടറി, മധുര മുൻസിപ്പൽ കൗൺസിലർ (1964 -1969) എന്നീ നിലകളിൽ പ്രവർത്തിച്ചു. നാലാം ലോകസഭ തിരഞ്ഞെടുപ്പിൽ മദ്രാസിലെ രാമനാഥപുരം മണ്ഡലത്തിൽ നിന്നും കോൺഗ്രസിന്റെ എസ്. ബാലകൃഷ്ണനെ 32025 വോട്ടിനു പരാജയപ്പെടുത്തി. അഞ്ചാം ലോക്സഭയിലേക്കു മുസ്ലിം ലീഗ് സഥാനാർത്ഥി ആയി തമിഴ്‌നാട്ടിലെ പെരിയകുളം ലോക്‌സഭ മണ്ഡലത്തിൽ നിന്നും സ്വതന്ത്രപാർട്ടിയുടെ അജ്മൽ ഖാനെ 41925 വോട്ടിനു പരാജയപ്പെടുത്തി.


</doc>
<doc id="408730" url="https://ml.wikipedia.org/wiki?curid=408730" title="റൊമാൻസിങ് ദ സ്റ്റോൺ">
റൊമാൻസിങ് ദ സ്റ്റോൺ

റോമാൻസിങ് ദ സ്റ്റോൺ, ഡയാനെ തോമസ് രചിച്ച്, റോബർട്ട് സെമെക്കിസ് സംവിധാനം ചെയ്ത 1984 ലെ ഒരു അമേരിക്കൻ സാഹസിക, റൊമാൻറിക് കോമഡി സിനിമയാണ്. ഈ സിനിമയിലെ പ്രധാന കഥാപാത്രങ്ങളെ അവതരിപ്പിച്ചത്, മൈക്കിൾ ഡഗ്ലസ്, കാതലീൻ ടർണർ, ഡാനി ഡെവിറ്റോ എന്നിവരാണ്. 1985 ൽ ദ ജുവൽ ഓഫ് ദ നൈൽ എന്ന പേരിൽ ഈ ചിത്രത്തിന് ഒരു തുടർഭാഗവും ഇറങ്ങിയിരുന്നു.

ജൊവാൻ വൈൽഡർ ന്യൂയോർക്ക് നഗരത്തിലെ പ്രസിദ്ധയായ ഒരു ഏകാന്ത നോവലിസ്റ്റാണ്. അവളുടെ എഡിറ്റർ വിശ്വസിക്കുന്നത് അവർ എഴുത്തുകാരിയെന്ന നിലയിൽ തന്റെ നോവലുകളിലേതുപോലുള്ള ഒരു റൊമാൻറിക് ഹീറോയെ കണ്ടുമുട്ടാനായി കാത്തിരിക്കുകയാണെന്നാണ്.

അങ്ങനെയിരിക്കെ അർദ്ധ സഹോദരങ്ങളും പുരാവസ്തു വിൽപ്പനക്കാരുമായ ഇറ, റാൾഫ് എന്നിവർ ചേർന്ന് തന്നെ തട്ടിക്കൊണ്ടു പോയിരിക്കുന്നതായി ജോവാന് സഹോദരി ഐലൈനിൽനിന്ന് ഒരു ഫോൺ സന്ദേശം എത്തുന്നു. ഈ വിവരം  തന്റെ എഡിറ്ററായ ഗ്ലോറിയയെ അറിയിക്കുന്നതിനും അവരെ കാണുവാനായി ജോവാൻ ആപ്പാർട്ട്മെൻറു വിട്ടിറങ്ങുകയും അവിടെവച്ച് എഡിറ്റർ ഗ്ലോറിയ തന്റെ മരിച്ചുപോയ ഭർത്താവിന്റെ സഹോദനെ ഏൽപ്പിക്കുവാനായി അവളെ ഒരു പഴയ ഭൂപടം അടങ്ങിയ കവർ ഏൽപ്പിക്കുകയും ചെയ്യുന്നു.

ജോവാൻ അപ്പാർട്ട്മെന്റിലേയ്ക്കു തിരിച്ചുവന്നപ്പോൾ അപ്പാർട്ട്മെന്റ് കൊള്ളയടിക്കപ്പെട്ടതായി മനസ്സിലായി. സാധനങ്ങളെല്ലാം വാരിവലിച്ച് അലങ്കോലമായിക്കിടക്കുന്നു. അതുപോലെ തന്നെ അപ്പാർട്ട്മെന്റ് സൂപ്പർവൈസർ കൊല്ലപ്പെടുകയും ചെയ്തിരിക്കുന്നു. ജോവാന്, സഹോദരി എലെയിനിൽ നിന്ന്  പേടിച്ചരണ്ട സ്വരത്തിലുള്ള ഒരു ഫോൺ സന്ദേശം ലഭിക്കുന്നു (അവരെ ഇറ കത്തിമുനിയിൽ നിർത്തിയിരിക്കുകയായിരുന്നു). സന്ദേശത്തിൽ തനിക്കു ലഭിച്ച ഭൂപടവുമായി അവളോട് ഉടനടി കൊളമ്പിയയിലേയക്കു പോകുവാൻ നിർദ്ദേശിക്കപ്പെട്ടു. അത് എലൈനുള്ള മോചനദ്യവ്യമായി നിശ്ചയിക്കപ്പെട്ടു. ജോവാൻ കൊളമ്പിയയിലേയ്ക്കു പോകുവാൻ തീരുമാനിക്കുകയും തന്റെ സമ്പാദ്യമായ പൂച്ചക്കുട്ടിയെ വരുന്നതുവരെ സംരക്ഷിക്കുവാനായി ഗ്ലോറിയയെ ഏൽപ്പിക്കുകയും ചെയ്യുന്നു.

കൊളമ്പിയയിലേയക്കുള്ള ബസിൽ കയറി തനിക്കു സന്ധിക്കുവാൻ നിശ്ചയിച്ചുറപ്പിച്ച കാർട്ടജീന എന്ന സ്ഥലത്തേയ്ക്കു പോകുവാൻ ശ്രമിച്ച ജോവാനെ, എലൈന്റെ ഭർത്താവ് എഡ്വാർഡോയുടെ കൊലപാതകിയായ കേണൽ സോളോ പിന്തുടരുകയും അവളെ കബളിപ്പിച്ച് തീരദേശ നഗരമായ കാർട്ടജീനയ്ക്കു പകരം കൊളമ്പിയയുടെ ഉൾനാടൻ പ്രദേശത്തേയ്ക്കു പോകുന്ന ബസിലേയ്ക്കു കയറ്റിവിടുകയും ചെയ്യുന്നു.

തങ്ങൾ എവിടേയ്ക്കാണ് പൊയ്ക്കൊണ്ടിരിക്കുന്നതെന്നുള്ള ജോവാന്റെ നിരന്തരമായ ചോദ്യം ബസ് ഡ്രൈവറുടെ ശ്രദ്ധ വ്യതിചലിക്കാൻ കാരണമാകുകയും എതിരേ വന്ന ജീപ്പുമായി ബസ് ഇടിക്കുകയും രണ്ടു വാഹനങ്ങൾക്കും കേടുപാടുകൾ സംഭവിക്കുകയും ചെയ്യുന്നു. ബസിലെ യാത്രക്കാർ ഓരോരുത്തരായി അവടം വിട്ടുപോകുന്നു. സോളോയുടെ ആളുകളിൽ‌നിന്നു പെട്ടെന്നുണ്ടായ ഒരു വെടിവയ്പ്പിൽനിന്നു രക്ഷപെടാൻ അവൾ ബസിനടിയിൽ അഭയം പ്രാപിക്കുന്നു. സോളോ അവളെ ഭീഷണിപ്പെടുത്തുന്നു. തത്സമയം അവിടെയത്തിയ ജീപ്പിന്റെ ഉടമസ്ഥനും അമേരിക്കൻ അലങ്കാരപ്പക്ഷിക്കടത്തുകാരനുമായ ജാക്ക്. റ്റി. കോൾട്ടൺ അവളെ സംരക്ഷിക്കുന്നു. തന്നെ കാടിനു നടുവിൽനിന്നു പുറത്തു കടത്തുന്നതിനും ഏറ്റവുമടുത്ത് ഫോൺ ബൂത്തിലെത്തിക്കുന്നതിനുമായി അവൾ ജാക്കിന് 375 ഡോളറിന്റെ ട്രാവലേർസ് ചെക്ക് വാഗ്ദാനം ചെയ്യുന്നു. നിധി ഒളിഞ്ഞിരിക്കുന്നിടത്തേയ്ക്കു നയിക്കുന്ന ഭൂപടത്തിനായി സോളോയും മിലിട്ടറി പോലീസും പിന്തുടരുന്നതിനിടെ ജാക്കും ജോവാനും രണ്ടുകൂട്ടരെയും ഒഴിവാക്കി ഘോരവനങ്ങളിലൂടെ സഞ്ചരിക്കുന്നു. 

ഒരു മുൻ മരിജുവാന കള്ളക്കടത്തുകാന്റെ തകർന്ന സി -47 വിമാനത്തിനുള്ളിൽ ഒരു രാത്രി അവർ ഒളിപ്പിച്ചു കഴിയുന്നു. അടുത്തദിവസം അവർ ജോവാന്റെ നോവലുകളുടെ ഒരു വലിയ ആരാധകനായ ജുവാൻ എന്ന മയക്കുമരുന്നു രാജാവുമായി കണ്ടുമുട്ടുന്നു. സോളോയിൽ നിന്ന് അവരെ രക്ഷപെടാൻ സഹായിക്കാമെന്ന് അയാൾ വാഗ്ദാനം ചെയ്യുന്നു.

പല സംഭവവികാസങ്ങൾക്കും ശേഷം അവർ ഒരു പട്ടണത്തിലെത്തിച്ചേരുകയും അവിടെ നൃത്തം ചെയ്തും മറ്റും രാത്രികഴിച്ചു കൂട്ടുകയും ചെയ്തു. അതിനിടെ ഭൂപടമുപയോഗിച്ചു നിധി സ്വന്തമായ കണ്ടെത്തുന്നതിന് അവർ തമ്മിൽ ധാരണയായി. തദനുസരണം സൂചനകളെ പിന്തുടർന്ന് അവർ എൽ കൊറാസോൺ (ഹൃദയം) എന്ന പേരിലുള്ള വലിയ മരതകം കണ്ടെത്തി.

ലക്ഷ്യത്തിലേയ്ക്കുള്ള അവസാന യാത്രയിൽ അബദ്ധവശാൽ പിൻവശത്ത് റാൾഫ് ഉറങ്ങിക്കിടന്നിരുന്ന അയാളുടെ കാർ അവർ ഉപയോഗിക്കാനിടവരുകയും അവരെ തോക്കിൻമുനയിൽ നിറുത്തി റാൾഫ് മരതകം അവരിൽനിന്നു കവരുകയും ചെയ്തു. തത്സമയം സോളോ അവിടെത്തിച്ചേരുകയും പിന്നീടുണ്ടായ സംഘട്ടനത്തിൽ ജാക്ക്, റാൾഫിൽനിന്ന് മരതകം തിരിച്ചെടുക്കുകയും അവിടെനിന്നു ഒരു നദിയ്ക്കു സമീപത്തേയക്കു തുരത്തപ്പെടുകയും ഇതിനിടെ ഉഗ്രമായ വെള്ളച്ചാട്ടത്തിലകപ്പെടുകയും ചെയ്തു. രണ്ടുപേരും ഇരുകരകളിലായി രക്ഷപെട്ടു. ജൊവാന്റെ കയ്യിൽ ഭൂപടമുണ്ടായിരുന്നെങ്കിലും ജാക്കിന്റെ കയ്യിലായിരുന്നു മരതകം. ഇരുകരകളിൽനിന്നു സന്ധിക്കുവാനുള്ള ബുദ്ധിമുട്ടുകളിൽ ജാക്ക് കാർട്ടജീനയിലേയ്ക്കുള്ള വഴി പറഞ്ഞുകൊടുക്കുകയും ഇരുവരും അവിടെവച്ചു സന്ധിക്കാമെന്നു വാഗ്ദാനം ചെയ്തു. 

അവൾ കാട്ടജീനയിലെത്തുകയും അപ്പോഴും ഇറയുടേയും റാൾഫിന്റേയും ബന്ദിയായിക്കഴിഞ്ഞിരുന്ന സഹോദരി എലൈനെ കണ്ടുമുട്ടുകയും ചെയ്തു. എന്നാൽ എലൈനയ്ക്കു പകരം ഭൂപടം കൈമാറുന്ന നടപടി അപ്പോൾ അവിടെയെത്തിയ സോളോയുടേയും അനുയായികളുടേയും ഇടപെടലിൽ അലോസരപ്പെടുത്തപ്പെട്ടു. അവർ ജാക്കിനേയും ബന്ദിയായി പിടിച്ചിരുന്നു.

ജാക്ക് കീഴടങ്ങകയും മരതകം സോളോയ്ക്കു കൊടുക്കുകയും ചെയ്തു. എന്നാൽ അവിടെയുണ്ടായിരുന്ന ഒരു മുതല സോളോയുടെ കൈത്തണ്ടയിൽ കടിക്കുകയും കൈയ്യും അതോടൊപ്പം മരതകവും വിഴുങ്ങുകയും ചെയ്തു. സോളോയുടെ അനുയായികളും ഇറായുടെ ഗാംഗും തമ്മിൽ വെടിവയ്പ്പു നടക്കുകയും പിന്തുടരുന്ന സോളോയിൽനിന്നുള്ള  രക്ഷയ്ക്കായി ജാക്കും ജൊവാനും ഓടിമാറുകയും ചെയ്തു.

മരതകം വിഴുങ്ങിയ മുതലയെ തടയുവാൻ ജാക്ക് പരമാവധി ശ്രമിച്ചുവെങ്കിലും ജോവാൻ അപകടത്തിലായതിനാൽ ആ ശ്രമം അയാൾ ഉപേക്ഷിച്ചു. തന്റെ കത്തി ഉപയോഗിച്ച് സോളോ ജോവാനെ കൊലപ്പെടുത്തുവാൻ തുനിഞ്ഞെങ്കിലും ഒരു മുതല മടയിലേയ്ക്ക് അവൾ അയാളെ തള്ളിയിട്ടു. ഇറയും അനുയായികളും രക്ഷപെട്ടുവെങ്കിലും അധികാരികളെത്തുന്ന സമയം റാൾഫ് പിന്നിലായിപ്പോയിരുന്നു. ജോവാനും സഹോദരിയും നോക്കിനിൽക്കെ മുതലയെത്തിരഞ്ഞ് ജാക്ക് വെള്ളത്തിനടിയിലേയ്ക്ക് ഊളിയിട്ടു പോയി. 

കുറച്ചുകാലം കഴിഞ്ഞ് ജോവാൻ ന്യൂയോർക്ക് നഗരത്തിൽ പുതിയ നോവലിനുള്ള കഥാതന്തുവുമായി തിരികെയെത്തുന്നു. കാർട്ടജീനയിൽ നടന്ന സംഭവവികാസങ്ങളായിരുന്ന പുതിയ നോവലിന്റെ ഇതിവൃത്തം. വിവരങ്ങളറിഞ്ഞപ്പോൾ ഗ്ലോറിയ ആനന്താശ്രു പൊഴിക്കുകയും ഇതു മറ്റൊരു ബെസ്റ്റ് സെല്ലറായിരിക്കുമെന്ന അഭിപ്രായം പ്രകടിപ്പിക്കുകയും ചെയ്തു.  വീട്ടിലേയക്കുള്ള യാത്രാമദ്ധ്യേ, എഞ്ചലീനയെന്ന ബോട്ടിൽ തനിക്കായി കാത്തുനിൽക്കുന്ന ജാക്കിനെ, തന്റെ നോവലിലെ മുതലത്തോലു കൊണ്ടുള്ള ബൂട്ടണിഞ്ഞു നിൽക്കുന്ന നായകനേപ്പോലെ അവൾക്കു കാണായി. മരതകം വിഴുങ്ങിയിതിനാൽ മുതല ചത്തുപോകുകയും താൻ മരതകം കൈവശപ്പെടുത്തി വിൽപ്പന നടത്തുകയും തന്റെ സ്വപ്നത്തിലുള്ള ബോട്ടുവാങ്ങുവാൻ ആ പണം ഉപയോഗിക്കുകയും ചെയ്തതായി ജാക്ക് അവളോടു വെളിപ്പെടുത്തി. അവർ ഒരുമിക്കുകയും ഒരു ലോകസഞ്ചാരത്തിനായി കോപ്പുകൂട്ടുകയും ചെയ്തു.

ജാക്ക് ടി. കോൾട്ടന്റെ റോളിൽ സിൽവെസ്റ്റർ സ്റ്റാലനാണ് യഥാർത്ഥത്തിൽ പരിഗണിക്കപ്പെട്ടിരുന്നത്.

റൊമാൻസിംഗ് സ്റ്റോണിന്റെ ചിത്രീകരണത്തിൽ മെക്സിക്കോയിലെ വെറാക്രൂസ് (സാൻ ജുവാൻ ഉലുവ കോട്ട), ഹുവാസ്കാ ഡി ഒക്കാമ്പോ എന്നിവിടങ്ങളും ഉൾപ്പെട്ടിരുന്നു. അതുപോലെ ഉട്ടായിലെ സ്നോ കാന്യോണിൽ ചിത്രത്തിന്റെ ചില ഭാഗങ്ങൾ ചിത്രീകരിക്കപ്പെട്ടു.  ടർണറും ഡഗ്ലാസും നദിയുടെ ഇരുകരകളിലായി വേർപിരിയുന്ന രംഗം വൈറ്റ് നദിക്കരയിലാണ്. ചിത്രത്തിന്റെ മൂന്നിൽ രണ്ടു ഭാഗത്തോളം ചിത്രീകരിക്കപ്പെട്ടത് മെക്സിക്കോയിലെ വെറാക്രൂസിലെ ജാൽക്കോമൽക്കോ നഗരത്തിൽവച്ചായിരുന്നു.


</doc>
<doc id="408731" url="https://ml.wikipedia.org/wiki?curid=408731" title="ജിയാന്നി ചെലാത്തി">
ജിയാന്നി ചെലാത്തി

ഇറ്റാലിയൻ എഴുത്തുകാരനും പരിഭാഷകനും ഡോക്യുമെൻററി സംവിധായകനും ആണ് ജിയാന്നി ചെലാത്തി. 1937ൽ ഇറ്റലിയിലെ സോൻഡ്രിയോയിൽ ജനിച്ചു.ആദ്യ കൃതിയായ "കോമിക്" 1970 ൽ പ്രസിദ്ധീകൃതമായി.ഈ ഗ്രന്ഥത്തിന്റെ അവതാരിക ഇറ്റാലോ കൽവീനോയാണ് നിർവ്വഹിച്ചത്.സാഹിത്യനിരൂപണത്തിലും ചെലാത്തിയുടെ ഇടപെടൽ ശ്രദ്ധേയമാണ്.


</doc>
<doc id="408732" url="https://ml.wikipedia.org/wiki?curid=408732" title="ത്രിശക്തി ഉടമ്പടി">
ത്രിശക്തി ഉടമ്പടി

1940 സെപ്റ്റംബർ 27ന് ബെർലിനിൽ വച്ച് ജർമനി,ഇറ്റലി,ജപ്പാൻ എന്നീ രാജ്യങ്ങൾ തമ്മിലുണ്ടായ ഒരു ഉടമ്പടിയാണ് ത്രിശക്തി ഉടമ്പടി (tripartite pact).രണ്ടാം ലോകമഹായുദ്ധ കാലത്തു സഖ്യ കക്ഷികൾക്ക് എതിരേ അണിനിരന്ന രാജ്യങ്ങളായിരുന്നു ഇവർ .യഥാക്രമം അഡോൾഫ് ഹിറ്റ്ലർ,ഗലീസോ സിയാനോ,സാബുറോ കുറുസു എന്നിവർ രാജ്യത്തെ പ്രതിനിധീകരിച്ചു ഉടമ്പടിയിൽ ഒപ്പുവച്ചു.ത്രികക്ഷി ഉടമ്പടി പ്രാഥമികമായി രൂപം കൊണ്ടത് അമേരിക്കയിലായിരുന്നു.


</doc>
<doc id="408744" url="https://ml.wikipedia.org/wiki?curid=408744" title="സമുദായം">
സമുദായം

ആചാരങ്ങൾ, മതം, മൂല്യങ്ങൾ, സ്വത്വം ആദിയായ ഒന്നോ അതിലധികമോ ഘടകങ്ങളിൽ സമാനതയുള്ള വ്യക്തികളുടെ കൂട്ടത്തെയാണ് സമുദായം (ആംഗലേയം: Community) എന്നു പറയുന്നത്. വളരെയടുത്ത ജനിതകബന്ധങ്ങൾക്കുമപ്പുറത്തേക്ക് നീളുന്ന ദൈർഘ്യമേറിയ സാമൂഹികബന്ധങ്ങളാൽ സമുദായം എന്ന ആശയം നിർവചിക്കപ്പെടുന്നു. കുടുംബം, വീട്, ജോലി, ഭരണകൂടം, സമൂഹം, അല്ലെങ്കിൽ മനുഷ്യത്വം തുടങ്ങിയ സാമൂഹികസ്ഥാപനങ്ങളിൽ തങ്ങളുടെ വ്യക്തിത്വം, തൊഴിൽ, സമൂഹത്തിലെ സ്ഥാനം എന്നിവ നിർവചിക്കപ്പെടുന്നതിന് ഇത്തരം സാമൂഹികബന്ധങ്ങൾ പ്രധാനമാണെന്ന് ആളുകൾ കരുതുന്നു.


</doc>
<doc id="408757" url="https://ml.wikipedia.org/wiki?curid=408757" title="മുതുകുളം ശ്രീധർ">
മുതുകുളം ശ്രീധർ

കവിയും സംസ്കൃത പണ്ഡിതനുമായിരുന്നു മുതുകുളം ശ്രീധർ.( ജ: 1926 ജനു 23-മ:2018 ഫെബ്രുവരി 3)ഏഴു മഹാകാവ്യങ്ങളടക്കം നിരവധി ഗ്രന്ഥങ്ങളുടെ കർത്താവാണ്. കാലടി ശ്രീശങ്കര സർവകലാശാലയിൽ അസോസിയേറ്റ് പ്രൊഫസറായും പ്രവർത്തിച്ചിട്ടുണ്ട്. സൈനികനായും ജോലിനോക്കിയിരുന്ന ശ്രീധർ "ഉഷ" എന്ന ഖണ്ഡകാവ്യവും അക്കാലത്ത് രചിച്ചു.നവഭാരതം, നായകാഭരണം, വിദ്യാധിരാജാ വിജയം, ധർമസ്ഥലീയം, ശ്രീ നീലകണ്ഠഗുരുപാദ ചരിതം, ശ്രീനാരായണഗുരുദേവ ചരിതാമൃതം, അമൃതായനം എന്നിവ ഇദ്ദേഹം രചിച്ച മഹാകാവ്യങ്ങളാണ്.ശങ്കരഭഗവത്പാദർ എന്ന ഇദ്ദേഹത്തിന്റെ സംസ്‌കൃത ഗദ്യപുസ്തകം കാലടി സംസ്‌കൃത സർവകലാശാലയിൽ ബി.എയ്ക്ക് പാഠപുസ്തകമായി. നാഗനന്ദം(ത്യാഗമഹിമ) നാടകം മേഘദൂതം തുടങ്ങി അനേകഗ്രന്ഥങ്ങൾ വിവർത്തനം ചെയ്തു.കേരള സർക്കാർ പ്രസിദ്ധീകരിച്ച വിശ്വവിജ്ഞാനകോശത്തിൽ 'ക' സീരീസിൽ ധാരാളം ലേഖനങ്ങളും എഴുതിയിട്ടുണ്ട്.


</doc>
<doc id="408760" url="https://ml.wikipedia.org/wiki?curid=408760" title="കൈലാസവടിവു ശിവൻ">
കൈലാസവടിവു ശിവൻ

ഇന്ത്യൻ ബഹിരാകാശ ഏജൻസി ഐഎസ്ആർഓയുടെ തലവനാണ് കെ. ശിവൻ എന്ന കൈലാസവടിവു ശിവൻ .എ.എസ് കിരൺ കുമാറിന്റെ പിൻഗാമിയായാണ് തമിഴ്നാട് നാഗർകോവിൽ സ്വദേശിയായ ശിവൻ സ്ഥാനമേൽക്കുന്നത്. ക്രയോജനിക് എഞ്ചിനുകൾ വികസിപ്പിക്കുന്നതിൽ പ്രധാന പങ്കു വഹിച്ച ഇദ്ദേഹം തിരുവനന്തപുരം വിക്രം സാരാഭായ് ബഹിരാകാശ കേന്ദ്രത്തിന്റെ ഡയറക്ടറായിരുന്നു. 6 ഡി ട്രാജക്ടറി സിമുലേഷൻ സോഫ്റ്റ് വെയർ വികസിപ്പിക്കുന്നതിലും ശിവൻ പ്രധാന പങ്കു വഹിച്ചിട്ടുണ്ട്. കെ. ശിവൻ എന്ന ശാസ്ത്രപ്രതിഭ...

അറുപത്തിരണ്ടുകാരനായ കെ ശിവൻ ഒരു റോക്കറ്റ് സയന്റിസ്റ്റും ഐഎസ്ആർഒ യുടെ തലവനും ഒക്കെ ആയിത്തീർന്നതിനു പിന്നിൽ തികഞ്ഞ അർപ്പണബോധവും, അധ്വാനവുമുണ്ട്. കന്യാകുമാരി ജില്ലയിലെ ഒരു കർഷകന്റെ മകനായി ജനിച്ച ശിവൻ ഗ്രാമത്തിലെ ഒരു സർക്കാർ സ്‌കൂളിലാണ് പ്രാഥമിക വിദ്യാഭ്യാസം പൂർത്തിയാക്കുന്നത്. എട്ടാം ക്‌ളാസ്സുവരെ പഠിക്കാനേ ഗ്രാമത്തിലെ സർക്കാർ സ്‌കൂളിൽ സൗകര്യമുണ്ടായിരുന്നുള്ളൂ. തുടർന്ന് പഠിക്കണമെങ്കിൽ പട്ടണത്തിൽ പോയി തങ്ങണം. അതിനുള്ള സാമ്പത്തിക നില അന്ന് അദ്ദേഹത്തിന്റെ വീട്ടുകാർക്ക് ഇല്ലായിരുന്നു. അതിനുള്ള പണം കണ്ടെത്താൻ വേണ്ടി ശിവൻ അന്ന് തൊട്ടടുത്തുള്ള മാർക്കറ്റിൽ മാങ്ങ വിൽക്കാൻ പോകുമായിരുന്നു സ്ഥിരമായി.
ഇതേപ്പറ്റി അദ്ദേഹം ഒരിക്കൽ ഡെക്കാൻ ക്രോണിക്കിൾ പത്രത്തിന് നൽകിയ ഒരു അഭിമുഖത്തിൽ സൂചിപ്പിച്ചിട്ടുണ്ട്, " എന്റേത് ഒരു ദരിദ്ര കുടുംബമായിരുന്നു. മൂത്ത സഹോദരൻ പണമില്ല എന്ന ഒരൊറ്റ കാരണത്താൽ പഠിത്തം നിർത്തേണ്ടി വന്നയാളാണ്. എന്റെ അച്ഛൻ കൈലാസവടിവ് ഒരു കർഷകനായിരുന്നു. അച്ഛൻ സൈക്കിളിൽ മാങ്ങാ കൊണ്ടു ചെന്ന് അങ്ങാടിയിൽ കൊണ്ടുവെച്ച് വിൽക്കുമായിരുന്നു. എന്റെ ഫീസിനുള്ള വക ഞാനും അങ്ങനെ തന്നെയാണ് കണ്ടെത്തിയിരുന്നത് അന്നൊക്കെ.
അങ്ങനെ പഠിത്തത്തോടൊപ്പം ജോലിയും ചെയ്തുകൊണ്ടാണ് ശിവൻ ഇന്റർമീഡിയറ്റ് പഠനം പൂർത്തിയാക്കുന്നത്. അതിനു ശേഷം അദ്ദേഹം നാഗർകോവിലിലെ ഹിന്ദു കോളേജിൽ നിന്നും ശിവൻ ഗണിതശാസ്ത്രത്തിൽ ബിരുദപഠനത്തിന് ചേർന്ന്. ആദ്യമായി കോളേജിലേക്ക് നടന്നു കേറുമ്പോൾ കാലിലിടാൻ നല്ലൊരു ചെരുപ്പുപോലും ഇല്ലായിരുന്നു ശിവന്. എന്നാലും നല്ല മാർക്കോടെ തന്നെ ബിരുദം പൂർത്തിയാക്കി അദ്ദേഹം. കണക്കിന് നൂറിൽ നൂറും നേടി. അതോടെ തന്റെ കുടുംബത്തിൽ നിന്നും ആദ്യമായി ബിരുദം നേടുന്ന ആളായി ശിവൻ. പക്ഷേ, താൻ പഠിക്കേണ്ടത് കണക്കല്ല, ശാസ്ത്രമാണ് എന്ന് ശിവൻ ബിരുദപഠനത്തോടെ തിരിച്ചറിഞ്ഞു.
തുടർന്ന് പഠിക്കാനുള്ള സ്‌കോളർഷിപ്പ് അപ്പോഴേക്കും ശിവൻ സംഘടിപ്പിച്ചു കഴിഞ്ഞിരുന്നു. അതുമായി എൺപതുകളുടെ തുടക്കത്തിൽ മദ്രാസ് ഇൻസ്റ്റിറ്റ്യൂട്ട് ഓഫ് ടെക്‌നോളജിലെത്തി. അവിടെ ശിവൻ ഏയ്റോനോട്ടിക്കൽ എഞ്ചിനീയറിങ്ങ് പഠിക്കാൻ ചേരുന്നു. തുടർന്ന് എസ് നരസിംഹൻ, എൻ എസ് വെങ്കട്ടരാമൻ, എ നാഗരാജൻ, ആർ ധനരാജ് ആർ കെ ജയരാമൻ തുടങ്ങിയ പ്രൊഫസർമാർ അദ്ദേഹത്തെ നേർവഴിക്ക് നയിക്കുന്നു. എപിജെ അബ്ദുൾ കലാം ഇതേ കോഴ്സ് ഇതേ കോളേജിലെ നാലാം ബാച്ചിൽ പഠിച്ചതാണ്, ശിവൻ ഇരുപത്തൊമ്പതാം ബാച്ചിലും. അടുത്തതായി ശിവൻ ചെന്നത് ഇന്ത്യൻ ഇൻസ്റ്റിറ്റ്യൂട്ട് ഓഫ് സയൻസ്, ബെംഗളൂരുവിലേക്കായിരുന്നു. അവിടെ നിന്ന് എയ്റോസ്പേസ് എഞ്ചിനീയറിങ്ങിലും ബിരുദാനന്തര ബിരുദവും. തുടർന്ന് ഐഐടി ബോംബെയിൽ ചേർന്ന് ഡോക്ടറേറ്റ് പഠനവും അദ്ദേഹം പൂർത്തിയാക്കി.
1982-ലാണ് ശിവൻ ഐഎസ്ആർഒയുടെ ഭാഗമാകുന്നത്. വിക്രം സാരാഭായ് സ്‌പേസ് സെന്ററിൽ ക്രയോജനിക് എഞ്ചിൻ വികസിപ്പിച്ചെടുക്കുന്നതിൽ അദ്ദേഹത്തിന്റെ പങ്കു വളരെ വലുതാണ്പോളാർ സാറ്റലൈറ്റ് ലോഞ്ച് വെഹിക്കിൾ (PSLV) വികസിപ്പിച്ചെടുത്ത സംഘത്തിൽ അദ്ദേഹമുണ്ടായിരുന്നു. തുടർന്നുള്ള മൂന്നു പതിറ്റാണ്ടുകാലം അദ്ദേഹം, ജിഎസ്‌എൽവി, പിഎസ്എൽവി, ജിഎസ്‌എൽവി മാർക്ക് ത്രീ തുടങ്ങി പല പ്രസ്റ്റീജ് പ്രോജക്ടുകളുടെയും ഭാഗമായി പ്രവർത്തിക്കുന്നു. അദ്ദേഹമാണ് വിഎസ്എസ്സിക്കുവേണ്ടി 6D ട്രജക്ടറി സിമുലേഷൻ സോഫ്റ്റ് വെയറായ 'സിതാര' വികസിപ്പിച്ചെടുക്കുന്നത്. ഐഎസ് ആർഓയുടെ എല്ലാ ലോഞ്ച് വാഹനങ്ങളുടെയും റിയൽ ടൈം, നോൺ റിയൽ ടൈം ട്രജക്ടറി സിമുലേഷനുകൾക്കും ഉപയോഗിക്കുന്നത് ഈ സോഫ്റ്റ് വെയറാണ്.

ഐഐടി ബോംബെയിലെ മുൻ വിദ്യാർഥിയായ ശിവൻ, 1980ൽ മദ്രാസ് ഇൻസ്റ്റിറ്റ്യൂട്ട് ഓഫ് ടെക്നോളജിയിൽ നിന്നും എയ്റോനോട്ടിക്കൽ എഞ്ചിനീയറിങിൽ ബിരുദം നേടി. 1982ൽ ബെംഗളൂരു ഐഐഎസ്ഇ യിൽ നിന്നും എയ്റോസ്‌പേസ് എഞ്ചിനീയറിങിൽ മാസ്റ്റർബിരുദവും 2006ൽ ഐഐടി ബോംബെയിൽ നിന്നും എയ്റോസ്‌പേസ് എഞ്ചിനീയറിങിൽ പിഎച്ച്ഡിയും കരസ്ഥമാക്കി.


</doc>
<doc id="408774" url="https://ml.wikipedia.org/wiki?curid=408774" title="കന്യാദാനം (ആചാരം)">
കന്യാദാനം (ആചാരം)

ഹൈന്ദവ ആചാര പ്രകാരമുള്ള വിവാഹസമയത്തെ ഒരു പ്രധാന ചടങ്ങാണ് കന്യദാനം.

പിതാവ് തന്റെ പുത്രിയുടെ വലതുകൈ വെറ്റിലയോടു കൂടി വരനെ പിടിപ്പിക്കുന്നതാണ് ഈ കർമ്മം. പിതാവിന്റെ അഭാവത്തിൽ പിത്യസ്ഥാനത്തു നിന്ന് സഹോദരനും കന്യാദാനം നടത്തം. തന്റെ പുത്രിയെ / സഹോദരിയെ ഇനിയുള്ള കാലം നിനക്കായി നല്ക്കിയിരിക്കുന്നു എന്നതാണ് ഈ കിഴ്‌വഴക്കത്തിനാദാരം.


</doc>
<doc id="408776" url="https://ml.wikipedia.org/wiki?curid=408776" title="സ്കാല (പ്രോഗ്രാമിങ് ഭാഷ)">
സ്കാല (പ്രോഗ്രാമിങ് ഭാഷ)

സ്കാല (Scala) ഒരു പൊതു ഉപയോഗ പ്രോഗ്രാമിങ് ഭാഷയാണ്. ഇത് ഫങ്ഷണൽ പ്രോഗ്രാമിങ്ങിനും ശക്തമായ സ്റ്റാറ്റിക് ടൈപ്പ് സിസ്റ്റത്തിനും പിന്തുണ നൽകുന്നു. സ്കാല സോഴ്സ് കോഡ് ജാവ ബൈറ്റ്കോഡിലേക്ക് കംപൈൽ ചെയ്യാൻ ഉദ്ദേശിച്ചുള്ളതാണ്, അങ്ങനെ സംഭവിക്കുന്ന കൃത്യനിർവഹണ കോഡ് ജാവ അയഥാർത്ഥ (വെർച്ച്വൽ) സിസ്റ്റത്തിൽ പ്രവർത്തിക്കുന്നു. സ്കാല ജാവയിൽ ഭാഷയുടെ പരസ്പരമുള്ള പ്രവർത്തനക്ഷമത നൽകുന്നു, അതിനാൽ രണ്ട് ഭാഷകളിലും എഴുതപ്പെട്ട ലൈബ്രറികൾ സ്കാലയിലോ ജാവ കോഡിലോ നേരിട്ട് പരാമർശിക്കപ്പെടാം. ജാവയെ പോലെ, സ്കാല ഓബ്ജക്റ്റ് ഓറിയൻറഡ് ആണ്, കൂടാതെ സി പ്രോഗ്രാമിങ് ഭാഷയുടെ ഓർമ്മപ്പെടുത്തലായി ഒരു വളഞ്ഞ ബ്രേസ് സിൻറാക്സ് ഉപയോഗിക്കുന്നു. ജാവയിൽ നിന്നും വ്യത്യസ്തമായി സ്കീം സ്റ്റാൻഡേർഡ് എം.എൽ., ഹാസ്കൽ തുടങ്ങിയ പ്രോഗ്രാമിങ് ഭാഷകളെ സ്കാലയിൽ പല ഘടകങ്ങളുമായി ബന്ധപ്പെടുത്തിയിരിക്കുന്നു. കറിയിങ്, അനുമാനതരങ്ങൾ, അപര്യാപ്തത, അലസമായ മൂല്യനിർണ്ണയം, മാത‌‌ൃക പൊരുത്തപ്പെടൽ എന്നിവയുൾപ്പെടെ നിരവധി സവിശേഷതകളുണ്ട്. ജാവയിൽ ഇല്ലാത്ത സ്കാലയുടെ മറ്റ് ഫീച്ചറുകൾ ഈ പറയുന്നവയാണ് ഓപ്പറേറ്റർ ഓവർലോഡിംഗ്, ഇച്ഛാനുസൃതമായ പരിധികൾ, നാമപരിധികൾ, അസംസ്കൃത സ്ട്രിംഗ്സ് എന്നിവയാണ്. അതുപോലെ, സ്കാലയിൽ ഇല്ലാത്ത ജാവയുടെ ഒരു സവിശേഷത ഒഴിവാക്കലുകൾ പരിശോധിക്കുകയാണ്.

സ്കാല അളവും വലിപ്പവും മാറ്റാവുന്ന ഭാഷ ആയതിനാൽ, അതിന്റെ ഉപയോക്താക്കളുടെ ആവശ്യങ്ങൾക്കനുസൃതമായി വളരാൻ പാകത്തിലാണ് രൂപകൽപന ചെയ്യുന്നതിരിക്കുന്നത്.

2001 ൽ സ്കാലയുടെ രൂപകൽപ്പന മാർക്കോ ഒഡേർസ്സ്കി ഇക്കോൾ പോളിടെക്നിക് ഫെഡെറലെ ഡെ ലൗസനെയിൽ (ഇ.പി.എഫ്.എൽ.) (ലോസാനിൽ, സ്വിറ്റ്സർലണ്ടിൽ) ആരംഭിച്ചു. ഓഡേഴ്സ്കി മുൻപ് ജനറിക് ജാവയിലും ജാവാക്, സൺസ് ജാവാ കമ്പൈലറിലും പ്രവർത്തിച്ചു.

2003 ന്റെ അന്ത്യത്തിൽ, 2004-ൽ ജാവ പ്ലാറ്റ്ഫോമിൽ സ്കാല പുറത്തിറങ്ങി. 2006 മാർച്ചിൽ രണ്ടാം പതിപ്പ് (v2.0).

ഫംഗ്ഷൻ പ്രോഗ്രാമിന് തുടക്കം കുറിച്ച സ്കാലയ്ക്ക് വലിയ പിന്തുണ 
ഉണ്ടായിരുന്നെങ്കിലും, ജാവാ 8 ഉപയോഗിച്ച് ലാംഡ എക്സ്പ്രഷനുകൾ ഉൾപ്പെടുത്തുന്നത് വരെ ജാവ ഒരു ഒബ്ജക്റ്റ് ഓറിയൻറഡ് ഭാഷയായി തുടർന്നു.

2011 ജനുവരി 17 ന് യൂറോപ്യൻ റിസേർച്ച് കൗൺസിലിൽ നിന്ന് സ്കാല ടീമിന് 2.3 മില്ല്യൺ യൂറോ കിട്ടി. 2011 മേയ് 12-ന് ഓഡേഴ്സ്സ്കിയും സഹകാരികളും ടൈപ്സേഫ് എന്ന കമ്പനി (പിന്നീട് ലൈറ്റ്ബെൻഡ് ഇൻക്. എന്ന പേരിൽ പുനർനാമകരണം ചെയ്തു) സ്കാലയ്ക്ക് വാണിജ്യ പിന്തുണയും പരിശീലനവും സേവനങ്ങളും പ്രദാനം ചെയ്തു. ടൈപ്സേഫിന് 2011 ൽ ഗ്രൈലോക്ക് പാർട്ട്നേഴ്സിൽ നിന്ന് 3 മില്യൺ ഡോളർ നിക്ഷേപവും ലഭിച്ചു.

സ്കാല ജാവ പ്ലാറ്റ്ഫോമിൽ പ്രവർത്തിക്കുന്നു (ജാവ വെർച്വൽ മെഷീൻ) നിലവിലുള്ള ജാവാ പ്രോഗ്രാമുകൾക്ക് അനുയോജ്യമാണ്. ആൻഡ്രോയ്ഡ് ആപ്ലിക്കേഷനുകൾ സാധാരണയായി ജാവയിൽ എഴുതുകയും ജാവ ബൈറ്റ്കോഡിൽ നിന്ന് ഡാൽവിക് ബൈറ്റ്കോഡായി (ഇൻസ്റ്റാളേഷന്റെ സമയത്ത് സ്വതഃസിദ്ധമായ യന്ത്ര ഭാഷയിലേക്ക് വിവർത്തനം ചെയ്യാവുന്നതാണ്), പാക്കേജു ചെയ്യുമ്പോൾ, സ്കാലയുടെ ജാവ അനുയോജ്യത ആൻഡ്രോയ്ഡ് വികസനത്തിന് ഏറെ അനുയോജ്യമാണ്, ഒരു ഫങ്ഷണൽ സമീപനം തിരഞ്ഞെടുക്കുമ്പോൾ കൂടുതൽ സ്വീകാര്യത ലഭിക്കുന്നു.

കമ്പൈലറും ലൈബ്രറികളും ഉൾപ്പെടെ റഫറൻസ് സ്കാല സോഫ്റ്റ്‌വേർ വിതരണമാണ് ബിഎസ്ഡി ലൈസൻസിനു കീഴിൽ റിലീസ് ചെയ്യപ്പെടുന്നത്.

സ്കാല.ജെഎസ് എന്നത് ഒരു സ്കാല കംപൈലറാണ്, അത് ജാവാസ്ക്രിപ്റ്റിലേക്ക് സമാഹരിക്കുന്നു, ഇത് വെബ് ബ്രൌസറുകളിൽ പ്രവർത്തിക്കാൻ കഴിയുന്ന സ്കാല പ്രോഗ്രാമുകൾ എഴുതുന്നത് സാധ്യമാക്കുന്നു.

സ്കാല നേറ്റീവ് ഒരു സ്കാല കംപൈലർ ആണ്, ഇത് എൽഎൽവിഎം കമ്പൈലർ ഇൻഫ്രാസ്ട്രക്ചറിനെ ലക്ഷ്യമിടുന്നു. ഇത് ലൈറ്റ്-വെയിറ്റ് മാനേജുമെന്റ് റൺടൈം ഉപയോഗിയ്ക്കാവുന്ന കോഡ് ഉണ്ടാക്കുന്നു. ഇത് ബോഹെം ഗാർബേജ് കളക്ടറെ പ്രയോജനപ്പെടുത്തുന്നു. ഡെനിസ് ഷബലിൻ ആണ് ഈ പദ്ധതി നയിക്കുന്നത്, 2017 മാർച്ച് 14 ന് അതിന്റെ 0.1 പുറത്തിറങ്ങുകയും ചെയ്തു. കോഡിന്റെ പ്രാരംഭ റൈറ്റ് കംപൈലേഷൻ ഒഴിവാക്കി ജെവിഎമ്മിനു വേണ്ടി ജസ്റ്റ്-ഇൻ-ടൈം കമ്പൈലേഷൻ എന്നതിനേക്കാൾ വേഗത്തിൽ ലക്ഷ്യം നേടാൻ സ്കാല നേറ്റീവ് ഡെവലപ്പ്മെൻറ് 2015-ൽ ആരംഭിച്ചു.

.നെറ്റ് ഫ്രെയിംവർക്കിനെ ലക്ഷ്യം വയ്ക്കുന്ന ഒരു റഫറൻസ് സ്കാല കമ്പൈലർ, 2004 ജൂൺ മാസത്തിൽ പുറത്തിറങ്ങി, എന്നിരുന്നാലും 2012-ൽ അത് ഔദ്യോഗികമായി ഉപേക്ഷിക്കപ്പെട്ടു.

സ്കാലയിൽ എഴുതിയിരിക്കുന്ന ഹലോ വേൾഡ് പ്രോഗ്രാം

ജാവക്കുള്ള സ്റ്റാൻഡ്-എലോൺ (ആരുടെയും സഹായം കൂടാതെ തനിയെ പ്രവർത്തിക്കാൻ കഴിവുള്ള യൂണിറ്റ്‌) ഹലോ വേൾഡ് ആപ്ലിക്കേഷനിൽ നിന്ന് വ്യത്യസ്തമായി, ക്ലാസ് ഡിക്ലറേഷൻ ഇല്ല, ഒന്നും സ്റ്റാറ്റിക് ആയി പ്രഖ്യാപിച്ചിട്ടില്ല. പകരം ഒബ്ജക്റ്റ് കീവേർഡിൽ ഉപയോഗിച്ചിരിക്കുന്ന സിംഗിൾടൺ വസ്തുവാണ് ഉപയോഗിക്കുന്നത്. പ്രോഗ്രാം HelloWorld.scala -ൽ സൂക്ഷിക്കുമ്പോൾ, ആ കമാൻഡ് ഉപയോഗിച്ച് ഉപയോക്താവ് അത് മെഷീൻ കോഡിലേക്ക്‌ കമ്പ്യൂട്ടർ പ്രോഗ്രാം മാറ്റുന്നു.
ഒപ്പം ഇത് പ്രവർത്തിപ്പിക്കുന്നു

സ്കാലയുടെ കംപൈൽ ചെയ്യൽ, നിർവഹിക്കുന്ന മാതൃക എന്നിവ ജാവയുടെതിന് സമാനമാണ്, ഇത് അപ്പാച്ചെ ആൻറ് പോലുള്ള ജാവ ബിൽഡ് ടൂളുകളുമായി പൊരുത്തപ്പെടുന്നു.

"ഹലോ വേൾഡ്" സ്കാല പ്രോഗ്രാമിന്റെ ഒരു ഹ്രസ്വ പതിപ്പ് ചുവടെ ചേർത്തിരിക്കുന്നു:

സ്കാലയിൽ അന്യോന്യം സമ്പർക്കം പുലർത്തുന്ന ഷെൽ, സ്ക്രിപ്റ്റിങ് പിന്തുണ എന്നിവ ഉൾപ്പെടുന്നു. HelloWorld2.scala എന്ന പേരിൽ ഒരു ഫയൽ സൂക്ഷിച്ച്, ഇത് മുൻകൂർ കംപൈൽ ചെയ്യാത്ത ഒരു സ്ക്രിപ്റ്റ് ആയി റൺ ചെയ്യാൻ കഴിയും:

ഓപ്ഷൻ -e ഉപയോഗിച്ച് കമാൻഡുകൾ നേരിട്ട് സ്കാല ഇൻറർപ്രെട്ടറിൽ പ്രവേശിക്കാം:

REPL ൽ എക്സ്പ്രഷനുകളെ പരസ്പരം ചേർക്കാം:

താഴെക്കാണുന്ന ഉദാഹരണം ജാവ, സ്കാല പ്രോഗ്രാമിംഗിലുള്ള നിർദ്ദേശങ്ങളുടെ പൊതുവായ ഘടന (syntax) എന്നിവ തമ്മിലുള്ള വ്യത്യാസങ്ങൾ കാണിക്കുന്നു:
ഈ കോഡിലെ ചില പ്രോഗ്രാമിംഗിലുള്ള നിർദ്ദേശങ്ങളുടെ പൊതുവായ ഘടന വ്യത്യാസങ്ങൾ ഇവയാണ്:

codice_8, അല്ലെങ്കിൽ ഒരു പ്രത്യേക ഫങ്ഷൻ codice_9 അല്ലെങ്കിൽ codice_10.

ഡൊമെയിൻ സവിശേഷ ഭാഷ കൾക്കുള്ള പിന്തുണ അനുവദിക്കുന്നതിനായാണ് ഈ വാക്യഘടനാപരമായ മാറ്റങ്ങൾ രൂപകല്പന ചെയതത്.

മറ്റ് ചില അടിസ്ഥാന വാക്യഘടനകൾ:

താഴെക്കാണുന്ന ഉദാഹരണം ജാവ, സ്കലാ വിഭാഗങ്ങളിലെ നിർവചനത്തെക്കുറിച്ച് താരതമ്യപഠനം നടത്തുന്നു.

മുകളിലുള്ള കോഡ് ജാവ, സ്കാല ക്ലാസുകൾ കൈകാര്യം ചെയ്യുന്ന ആശയപരമായ വ്യത്യാസങ്ങൾ കാണിക്കുന്നു:

സ്കാലയ്ക്ക് സമാനമായ കമ്പൈലിങ് മാതൃക ജാവയും സി ഷാർപ് (C#) ഉം ആണ്, അതായത് പ്രത്യേക കമ്പൈലിങ്, ഡൈനാമിക് ക്ലാസ് ലോഡിങ് എന്നിവ. അതിനാൽ സ്കാല കോഡിന് ജാവ ലൈബ്രറികൾ വിളിക്കാൻ കഴിയും. 

സ്കാലയുടെ പ്രവർത്തന സവിശേഷതകൾ ജാവയുടെതിന് സമാനമാണ്. സ്കാല കമ്പൈലർ, ജാവ കമ്പൈലർ നിർമ്മിച്ചതിന് സമാനമായ ബൈറ്റ് കോഡ് നിർമ്മിക്കുന്നു. വാസ്തവത്തിൽ, സ്കാല കോഡ്, ജാവ കോഡിലേക്ക് വായിക്കാൻ സാധിക്കുന്ന വിധത്തിൽ വേർതിരിച്ചെടുക്കാൻ (decompile) കഴിയും. ചില കൺസ്ട്രക്ടർ പ്രവർത്തനങ്ങൾ ഒഴികെ. ജാവ അയഥാർത്ഥ യന്ത്രത്തിന് (വെർച്ച്വൽ മെഷീൻ (ജെവിഎം)), സ്കാല കോഡ്, ജാവാ കോഡ് എന്നിവ തിരിച്ചറിയാൻ പറ്റാത്തവയാണ്. ഒരു അധിക റൺടൈം ലൈബ്രറി വ്യത്യാസം മാത്രമാണ് ഉള്ളത്, codice_34.

ജാവയുമായി താരതമ്യപ്പെടുത്തുമ്പോൾ സ്കാല ലളിതമായ നിരവധി പ്രത്യേകതകൾ ചേർക്കുന്നു, അതിന്റെ എക്സ്പ്രഷൻ, തരം എന്നിവയിൽ അടിസ്ഥാനപരമായ വ്യത്യാസങ്ങൾ അടങ്ങിയിരിക്കുന്നു, ജാവയിലെ പല കോണുകളായും ഭാഷ 
സിദ്ധാന്തം വൃത്തിയാക്കുന്നു, അവ നീക്കം ചെയ്യുന്നു. സ്കാല കാഴ്ചപ്പാടിൽ, ഇത് പ്രാധാന്യമർഹിക്കുന്നതാണ്, കാരണം സ്കാലയിലെ നിരവധി കൂട്ടിചേർത്ത സവിശേഷതകൾ സി ഷാർപിലും (C#) ലഭ്യമാണ്.


</doc>
<doc id="408778" url="https://ml.wikipedia.org/wiki?curid=408778" title="കൈതക്കൽ">
കൈതക്കൽ

കോഴിക്കോട് ജില്ലയിലെ പേരാമ്പ്ര നിയോജകമണ്ഡലത്തിൽ പെട്ടതും നൊച്ചാട് ഗ്രാമ പഞ്ചായത്തിന്റെ ഭാഗവുമായ ഒരു ചെറിയഅങ്ങാടിയാണ് കൈതക്കൽ

</doc>
<doc id="408780" url="https://ml.wikipedia.org/wiki?curid=408780" title="ഡിഫെൻസ് ഐലൻഡ് വന്യജീവി സങ്കേതം">
ഡിഫെൻസ് ഐലൻഡ് വന്യജീവി സങ്കേതം

ഡിഫെൻസ് ഐലൻഡ് വന്യജീവി സങ്കേതം ആൻഡമാൻ ദ്വീപിലുള്ള ഡിഫെൻസ് ഐലൻഡിലാണ് സ്ഥിതിചെയ്യുന്നത്. തെക്കൻ ആൻഡമാന്റെ ഭരണത്തിൻകീഴിലുള്ള ജില്ലയായ ഈ പ്രദേശം ഇന്ത്യയുടെ കേന്ദ്രഭരണപ്രദേശമായ ആൻഡമാൻ നിക്കോബാർ ദ്വീപുകളുടെ ഒരു ഭാഗമാണ്. പോർട്ട് ബ്ലെയറിൽ നിന്ന് വടക്ക്മാറി 33.5 കിലോമീറ്റർ (21 മൈൽ) ദൂരത്തിലാണ് ദ്വീപ് സ്ഥിതിചെയ്യുന്നത്.

പ്രതിരോധവകുപ്പിന്റെ കീഴിലായ ഈ ദ്വീപ് പൂർണ്ണമായും കിടക്കുന്നത് ജിർകടങിലാണ്. 2004-ലെ സുനാമി തദ്ദേശവാസിയായ നിക്കോബാർ സ്ക്രബ്ഫൗൾ എന്ന ഇനം പക്ഷിയുടെ അംഗസംഖ്യ വളരെയധികം കുറയാൻ കാരണമായി. വെറും 300 എണ്ണം മാത്രം ശേഷിക്കുന്ന 66 സെ.മീ. വലിപ്പമുള്ള നാർകോണ്ഡം വേഴാമ്പൽ ഇവിടെ സംരക്ഷിക്കപ്പെടുന്നു. ദേശീയ വന്യജീവി സംരക്ഷണബോർഡ് 2018 ജൂലൈ 8 മുതൽ നാർകോണ്ഡം പ്രൊജക്ട് തുടങ്ങുന്നതായി "ദ ഹിന്ദുസ്ഥാൻ ടൈംസ്" ദിനപത്രത്തിൽ പ്രസിദ്ധീകരിച്ചിരുന്നു. പ്രധാനമന്ത്രി മൻമോഹൻ സിംഗും പരിസ്ഥിതിവകുപ്പ്മന്ത്രി ജയന്തി നടരാജനും ബോർഡ് അംഗങ്ങളായിട്ടുള്ള പ്രൊജക്ടിന്റെ ലക്ഷ്യം വന്യമൃഗസംരക്ഷണനിയമപ്രകാരം സംരക്ഷണപ്രദേശത്തെ നിർമ്മാണപ്രവർത്തനങ്ങൾ ആണ്. ബോർഡിൽ 47 അംഗങ്ങളുള്ളതിൽ 32 പേർ ഗവൺമെന്റിൽ സേവനം അനുഷ്ഠിക്കുന്നതും വിരമിച്ചവരും ഇതിൽ ഉൾപ്പെടുന്നു.
രാഷ്ടീയപരമായി ഡിഫെൻസ് ഐലൻഡ് കൈഡ് ദ്വീപിനോടൊപ്പം ഫെറാഗുൻച് താലൂക്കിന്റെ ഭാഗമാണ്.


</doc>
<doc id="408781" url="https://ml.wikipedia.org/wiki?curid=408781" title="സിഡ്നി ലൂമെറ്റ്">
സിഡ്നി ലൂമെറ്റ്

ഒരു അമേരിക്കൻ ചലച്ചിത്രസം‌വിധായകനും തിരക്കഥാകൃത്തും നിർമ്മാതാവുമാണ്‌ സിഡ്നി ലൂമെറ്റ് (1924 ജൂൺ 25 – 2011 ഏപ്രിൽ 11). 12 ആന്ഗ്രി മെൻ (1957), മർഡർ ഓൺ ദി ഓറിയന്റ് എക്സ്പ്രസ് (1974), ഡോഗ് ഡേ ആഫ്റ്റർനൂൺ (1975), നെറ്റ്‌വർക്ക് (1976), ദ വെർഡിക്ട് (1982) തുടങ്ങിയവയാണ്‌ അദ്ദേഹത്തിന്റെ പ്രധാന ചലച്ചിത്രങ്ങൾ. അൻപതോളം ചിത്രങ്ങൾ സംവിധാനം ചെയ്ത അദ്ദേഹത്തിന്റെ നിരവധി ചിത്രങ്ങൾ ഓസ്കാർ പുരസ്കാരങ്ങളും നാമനിർദ്ദേശങ്ങളും കരസ്ഥമാക്കി. മികച്ച സംവിധായകനുള്ള അക്കാദമി പുരസ്കാരത്തിനു നാലു തവണ നാമനിർദ്ദേശം ചെയ്യപ്പെട്ടു.


</doc>
<doc id="408784" url="https://ml.wikipedia.org/wiki?curid=408784" title="ജിർകടങ്">
ജിർകടങ്

ജിർകടങ് ആൻഡമാൻ നിക്കോബാർ ദ്വീപിലെ തെക്കൻ ആൻഡമാൻ ജില്ലയിലെ ഒരു ഗ്രാമം ആണ്. അവിടെ 77 വില്ലേജുകൾ കൂടി കാണപ്പെടുന്നു. ലൊക്കേഷൻ കോഡ് 64544132 ആണ്. കുടുംബങ്ങൾ ഇവിടെ താമസിക്കുന്നുണ്ട്.2011-ലെ സെൻസസ് പ്രകാരം ഇവിടത്തെ ജനസംഖ്യ 143 ആണ്.ഇതിൽ 75 പുരുഷന്മാരും 68 സ്ത്രീകളുമാണ്.
30,000 മുതൽ 300,000 വർഷങ്ങൾക്കുമുമ്പ് തന്നെ ഇൻഡിജീനസ് ജനങ്ങൾ ആണ് ഇവിടത്തെപൂർവ്വികർ. 

ആന്തമാൻ നിക്കോബാർ ദ്വീപുകളെ (86.63 %) അപേക്ഷിച്ച് ജിർകടങ് (0.00 %) വിദ്യാഭ്യാസത്തിൽ വളരെ പിന്നോക്കമാണ്. ഇന്ത്യയുടെ "പഞ്ചായത്തി രാജ്" നിയമം അനുസരിച്ച് ഗ്രാമവാസികൾ ഭരണത്തിനായി സർപഞ്ചിനെ തെരഞ്ഞെടുക്കുന്നു.അവിടെ സ്ക്കൂളുകളോ ആശുപത്രികളോ പ്രവർത്തിക്കുന്നില്ല.
കൂടുതൽ ആളുകളും ഗതാഗതത്തിനായി ആശ്രയിക്കുന്നത് കാറും ബസുമാണ്.
ജിർകടങ് ഉഷ്ണമേഖലാ പ്രദേശമാണ്.ഈ പ്രദേശത്തിൽ ധാരാളം വൃക്ഷങ്ങളും കടൽജീവികളും കാണപ്പെടുന്നു. 37.9 ഹെക്ടർ ആണ് ഗ്രാമവിസ്തീർണ്ണം. ജിർകടങിൽ നിന്ന് 50 കിലോമീറ്റർ ദൂരത്തിൽ പോർട്ട് ബ്ലെയർ സ്ഥിതിചെയ്യുന്നു. ഇന്ത്യൻ കോസ്റ്റ് ഗാർഡിന്റെയും ഇന്ത്യൻ നാവികസേനയുടേയും താവളങ്ങൾ ഇവിടെ ഉണ്ട്. ഡിഫെൻസ് ഐലൻഡ് വന്യജീവി സങ്കേതം ഈ ഭാഗത്ത് സ്ഥിതിചെയ്യുന്നുണ്ട്.


</doc>
<doc id="408786" url="https://ml.wikipedia.org/wiki?curid=408786" title="ഹെയ്ലി വില്യംസ്">
ഹെയ്ലി വില്യംസ്

ഹെയ്ലി നിക്കോൾ വില്യംസ് (ജനനം ഡിസംബർ 27, 1988) ഒരു അമേരിക്കൻ ഗായികയും, ഗാനരചയിതാവും, സംഗീതജ്ഞയുമാണ്. പാരമോർ എന്ന റോക്ക് ബാൻഡിന്റെ പ്രധാന ഗായികയും, മുഖ്യ ഗാനരചയിതാവുമാണ് അവർ.

മിസിസിപ്പിയിലെ മെറിഡിയനിൽ ജനിച്ച വില്യംസ് തൻ്റെ പതിനാലാം വയസ്സിൽ മാതാപിതാക്കൾ വിവാഹമോചിതരായതിനെ തുടർന്ന് ടെന്നീസിയിലെ ഫ്രാങ്ക്ലിനിലേയ്ക്ക് താമസം മാറി. പിന്നീട് 2004-ൽ ജോസ് ഫാർറോ, സാക് ഫാർറോ, ജെറമി ഡേവിസ് എന്നിവരോടൊപ്പം പാരമോർ എന്ന ബാൻഡ് രൂപവത്കരിച്ചു. നിലവിൽ ഹെയ്ലി വില്യംസ്, സാക് ഫാർറോ, ടെയ്ലർ യോർക്ക് എന്നിവയാണ് ഈ ബാൻഡിൽ ഉൾപ്പെടുന്നത്. ഓൾ വി നോ ഈസ് ഫോളിങ് (2005), റയട്ട്! (2007), ബ്രാൻഡ് ന്യൂ ഐസ് (2009), പാരമോർ (2013), ആഫ്റ്റർ ലാഫർ (2017) എന്നിങ്ങനെ അഞ്ച് സ്റ്റുഡിയോ ആൽബങ്ങൾ ബാൻഡ് പുറത്തിറക്കി.  

ജെന്നിഫേർസ് ബോഡി (2009) എന്ന ചിത്രത്തിന് വേണ്ടി "ടീനേജേർസ്" എന്ന ഗാനം റെക്കോർഡ് ചെയ്തു. ഒക്ടോബർ ഫാൾ, ദ് ചാരിയട്ട്, സെറ്റ് യുവർ ഗോൾസ്, ന്യൂ ഫൌണ്ടേഷൻ ഗ്ലോറി തുടങ്ങിയ കലാകാരന്മാരുമൊത്ത് നിരവധി ഗാനങ്ങൾ ചെയ്തു. 2010 ൽ, ബി.ഒ.ബിയുടെ "എയർപ്ലേയിൻസ്” ഗാനത്തിൽ സഹകരിച്ചു. ഈ ഗാനം യുഎസ് ബിൽബോർഡ് ഹോട്ട് 100 ൽ ചാർട്ടിൽ ഒന്നാം സ്ഥാനത്തെത്തി. ന്യൂസീലൻഡിലും യുണൈറ്റഡ് കിംഗ്ഡത്തിലും ഈ ഗാനം സ്ഥാനത്ത് എത്തുകയും ഓസ്‌ട്രേലിയ, കാനഡ, റിപ്പബ്ലിക്ക് ഓഫ് അയർലൻഡ് എന്നിവിടങ്ങളിലെ മികച്ച പത്ത് സ്ഥാനങ്ങളിൽ ഇടം നേടുകയും ചെയ്തു . ഈ ഗാനത്തിനു തുടർച്ചയായി, “എയർപ്ലേയിൻസ് II” എന്ന ഗാനം അമേരിക്കൻ റാപ്പർ എമിനിമുമായി ചേർന്ന് ബി.ഒ.ബി പുറത്തിറക്കി. ഇരുവരും പുതുക്കിയ വരികൾ പാടിയപ്പോൾ ഹെയ്ലി വില്യംസ് പാടിയ ഭാഗങ്ങൾ അതേപടി നിലനിർത്തി. ഈ ഗാനത്തിന് ഗ്രാമി അവാർഡിന് നാമനിർദ്ദേശം ലഭിച്ചു.  


</doc>
<doc id="408790" url="https://ml.wikipedia.org/wiki?curid=408790" title="ജയിംസ് കോളിപ്">
ജയിംസ് കോളിപ്

കനേഡിയൻ ജീവരസതത്രജ്ഞനാണ് ജയിംസ് കോളിപ്.(ജ:നവം:20, 1892 –മ: ജൂൺ 9, 1965).ഇൻസുലിന്റെ കണ്ടുപിടിത്തത്തിൽ നിർണ്ണായക പങ്കാണ് കോളിപ് വഹിച്ചത്. പ്രമേഹ രോഗിയായ ലിയോനാർഡ് തോംസൺ എന്ന ബാലനിൽ കോളിപ് സംബന്ധിച്ച് നടത്തിയ പരീക്ഷണങ്ങൾ വിജയമായിരുന്നു.ഹോർമോണുകളെ സംബന്ധിച്ച കോളിപ്പിന്റെ പഠനങ്ങൾ ശ്രദ്ധേയമാണ്.


</doc>
<doc id="408791" url="https://ml.wikipedia.org/wiki?curid=408791" title="ജീവന്റെ അവസാന പൊതു പൂർവ്വികൻ">
ജീവന്റെ അവസാന പൊതു പൂർവ്വികൻ

ഭൂമിയിൽ ഇന്ന് ജീവിച്ചിരിക്കുന്ന എല്ലാ ജീവികളും ഏത് അവസാന പൊതു പൂർവ്വികയി(നി)ൽ നിന്നാണോ പരിണമിച്ചുണ്ടായത്, ആ ജീവിയെ ജീവന്റെ അവസാന പൊതു പൂർവ്വികൻ അഥവാ ലൂക്ക (Last Universal Common Ancestor - Luca) എന്ന് വിളിക്കുന്നു. ഇന്നുള്ള എല്ലാ ജീവിവിഭാഗങ്ങളുടെയും പൊതു പൂർവികയാ(നാ)യി ഈ ഏക കോശജീവിയെ സങ്കൽപ്പിക്കുന്നു.

ഒരേ ആരംഭത്തിൽ നിന്ന് ശാഖകളായി പിരിഞ്ഞുള്ള പരിണാമത്തിലൂടെയാണ് പ്രകൃതിയിലെ ജീവവൈവിദ്ധ്യം ഉണ്ടായതെന്ന് ചാൾസ് ഡാർവിൻ പ്രസ്താവിച്ചിരുന്നു. അതിന് ഒറിജിൻ ഓഫ് സ്പീഷീസ് എന്ന തന്റെ കൃതിയിൽ ഒരുപറ്റം തെളിവുകളും അവതരിപ്പിച്ചിരുന്നു."ജീവൻ നമ്മുടെ ഗ്രഹത്തിൽ ഉൽഭവിച്ച കാലത്തെ ജീവരൂപമൊന്നുമല്ല ലൂക്ക. കുറേക്കാലം കഴിഞ്ഞ് ഇന്നത്തെ ജീവിവിഭാഗങ്ങളായി പരിണമിക്കാൻ വേണ്ട അടിസ്ഥാന സ്വഭാവങ്ങൾ കൈവന്ന അവസ്ഥയെയാണ് ലൂക്ക പ്രതിനിധീകരിക്കുന്നത്. ഭൂമിയുണ്ടായി ഏതാണ്ട് 56 കോടി വർഷങ്ങൾ കഴിഞ്ഞാണ് ലൂക്കയുണ്ടായത്. അതായത് ഏതാണ്ട് 350 - 380 കോടി വർഷങ്ങൾക്ക് മുൻപ് ജീവന്റെ വിദൂരപൂർവിക(ൻ) ഇവിടെ രൂപപ്പെട്ടു.

പരിണാമപരമായി ലൂക്കയുടെ സ്ഥാനം വർഗ്ഗീകരണ പദ്ധതിയിലൂടെ മനസ്സിലാക്കാം. ആധുനിക ജീവപഠനങ്ങളുടെ അടിസ്ഥാനത്തിൽ ജീവലോകത്തെ മൂന്ന് ഡൊമൈനു(domains)കളായി വർഗ്ഗീകരിക്കുന്നു. (കാൾ വൂസ് 1990) ബാക്ടീരിയ, ആർക്കിയ, യൂകാരിയോട്ട എന്നീ ഡൊമൈനുകൾ ആദിമപൂർവികയി(നി)ൽ നിന്ന് പരിണമിച്ചത് വൃക്ഷരൂപത്തിൽ ചിത്രത്തിൽ കൊടുത്തത് നോക്കുക. ഈ ജീവവൃക്ഷത്തിന്റെ തടിയുടെ ഭാഗത്താണ് ലൂക്കയുടെ സ്ഥാനം. ലൂക്കയുടെ ജീൻഘടനയെപ്പറ്റി കുറേ വിവരങ്ങൾ 2016ൽ വില്യം മാർട്ടിൻ, ഹെയിൻറിച്ച് ഹെയിൻ എന്നീ ശാസ്ത്രജ്ഞർ നാച്ചർ മൈക്രോബയോളജി എന്ന ജേർണലിൽ പ്രസിദ്ധീകരിച്ചു. ശാസ്ത്രലോകം ലൂക്കയെപ്പറ്റി പുതിയ വിലയിരുത്തലുകൾ നടത്തിക്കൊണ്ടിരിക്കുകയാണ്.

ആർക്കിയ, ബാക്ടീരിയ വിഭാഗങ്ങൾക്ക് ജനിതകഘടനയിൽ കുറേ അടിസ്ഥാന വ്യത്യാസങ്ങളുണ്ട്. 16 Sr RNA യുണ്ടാക്കുന്ന ജീനുകളുടെ പഠനമാണ് മുകളിൽക്കൊടുത്ത വർഗ്ഗീകരണ പദ്ധതിക്ക് അടിസ്ഥാനമാക്കിയത്. 400 കോടി വർഷങ്ങൾ പഴക്കമുള്ള ഈ ജീനിന് മ്യൂട്ടേഷൻവഴി പലതരം മാറ്റങ്ങളുണ്ടായി. ആർക്കിയ, ബാക്ടീരിയ വിഭാഗങ്ങൾക്ക് കോശങ്ങളിൽ ന്യൂക്ലിയസ് ഇല്ല. പ്രൊകാരിയോട്ടുകൾ എന്നാണ് ഇവയെ പൊതുവിൽ പറയുക. പ്രൊകാരിയോട്ട് വിഭാഗങ്ങളിൽ നിന്ന് ഏകദേശം 60 ലക്ഷം ജീനുകൾ കണ്ടെത്തിയിട്ടുണ്ട്. ഇവയിൽ പൊതുവായി കണ്ടുവരുന്ന 355 ജീൻ ഗ്രൂപ്പുകൾ കണ്ടെത്താൻ മാർട്ടിനും സഹപ്രവർത്തകർക്കും കഴിഞ്ഞു. ലൂക്കയുടെ ജീൻഘടനയിൽ ഈ ജീനുകൾ ഉണ്ടായിരുന്നു എന്നാണ് അവരുടെ നിഗമനം. ഈ ജീനുകളെ അടിസ്ഥാനമാക്കി ലൂക്കയെപ്പറ്റി പുതിയ വിവരങ്ങൾ ഗവേഷകർ അവതരിപ്പിച്ചു.

ലൂക്കയുടേതായി കണ്ടെത്തിയ ജീൻ ഗ്രൂപ്പുകളിൽ ഹൈഡ്രജൻ ഉപയോഗപ്പെടുത്തുന്ന ജീനുകളും, റിവേഴ്സ് ഗൈറേസ് (reverse gyrase) എന്ന എൻസൈം ഉണ്ടാക്കുന്ന ജീനുകളും ഉൾപ്പെടുന്നു. ഉയർന്ന ഊഷ്മാവിൽ ജീവിക്കുന്ന സൂക്ഷ്മജീവികളിലാണ് ഇന്ന് റിവേഴ്സ് ഗൈറേസ് കാണപ്പെടുന്നത്. ലൂക്കയുടെ ഊർജാവശ്യങ്ങൾ ഹൈഡ്രജൻ ഉപയോഗിച്ചായിരുന്നു നടത്തിയിരുന്നത് എന്നും സമുദ്രത്തിനടിയിലെ ഉഷ്ണജലം വരുന്ന അഗ്നിപർവത വെന്റുകളിലായിരുന്നു (Volcanic vents) അത് ജീവിച്ചിരുന്നതെന്നും ഗവേഷകർ വിശദീകരിക്കുന്നു.

ഓക്സിജൻ ഇല്ലാത്ത, കാർബൺ ഡൈയോക്സൈഡും നൈട്രജനും സുലഭമായ അന്തരീക്ഷമായിരുന്നു അന്നു ഭൂമിയിലുണ്ടായിരുന്നത്. അതുകൊണ്ട് ലൂക്ക അവായവ ശ്വസനം നടത്തിയാണ് ശരീരപ്രവർത്തനങ്ങൾ നടത്തിയിരുന്നത്. ശരീരത്തിൽ സംശ്ലേഷണ പ്രവർത്തനങ്ങൾ പരിമിതമായിരുന്നു എന്നും ചുറ്റുപാടുകളിൽ അജീവിയ പ്രവർത്തനങ്ങൾ വഴിയുണ്ടാവുന്ന വസ്തുക്കളെ ലൂക്ക വലിയതോതിൽ ആശ്രയിച്ചിരുന്നു എന്നും വില്യം മാർട്ടിൻ വിശ്വസിക്കുന്നു. ഒരു പക്ഷേ അമിനോ അമ്ലങ്ങൾപോലും ചുറ്റുപാടിൽ നിന്ന് വലിച്ചെടുത്തിരിക്കണം എന്നദ്ദേഹം സൂചിപ്പിക്കുന്നു.
ലൂക്ക 'പകുതി ജീവനുള്ളത്' (half alive) ആയിരുന്നോ എന്ന് അദ്ദേഹം സംശയം പ്രകടിപ്പിക്കുന്നുണ്ട്. എന്നാൽ ഇക്കാര്യത്തിൽ അധികം ശാസ്ത്രജ്ഞരും വിയോജിപ്പ് പ്രകടിപ്പിക്കുന്നുണ്ട്. ആദിമഭൂമിയിലുണ്ടായിരുന്ന രാസമിശ്രിതത്തിലെ (സൂപ്പ് എന്നാണിതിനെ വിശേഷിപ്പിക്കുന്നത്) വസ്തുക്കൾ ലൂക്കയ്ക്ക് മുമ്പുണ്ടായിരുന്ന ജീവികൾ ഉപയോഗിച്ച് തീർത്തിരിക്കാം എന്നാണവർ അഭിപ്രായപ്പെടുന്നത്. ലൂക്കയുടെ ജനിതകവസ്തു DNA തന്നെയായിരിക്കുമെന്നും ജീനുകളുടെ പ്രവർത്തനരീതി (ജനിതക കോഡുകളുപയോഗിച്ച് പ്രോട്ടീൻ നിർമ്മാണം) വികസിച്ചിരുന്നെന്നും വ്യക്തമാണ്. അതേസമയം അമിനോ അമ്ലങ്ങൾ കോശത്തിനത്ത് സംശ്ലേഷണം ചെയ്യുന്നത് എത്രത്തോളം വികസിച്ചിരുന്നു എന്ന് വ്യക്തമല്ല. പഠനത്തിൽ കണ്ടെത്തിയ 355 ജീനുകൾ ക്ലോസ്ട്രീഡിയ എന്ന ബാക്ടീരിയൽ വിഭാഗവുമായും മെത്തനോജനുകൾ എന്ന ആർക്കിയ വിഭാഗവുമായും കൂടുതൽ സാമ്യം കാണിക്കുന്നു. ഇരു വിഭാഗത്തിലേയും ആദിമ ഗ്രൂപ്പുകളായി ഇവയെ പരിഗണിക്കുന്നു

ആദിമ ബാക്ടീരിയങ്ങളെപ്പറ്റിയുള്ള ഫോസിൽ തെളിവുകളും ലൂക്ക പഠനങ്ങളോടൊപ്പം പരിശോധിക്കാം. 370 കോടി വർഷങ്ങൾക്ക് മുമ്പ് ബാക്ടീരിയങ്ങളുണ്ടായിരുന്നു എന്നതിന്റെ നേരിട്ടല്ലാത്ത ഫോസിൽ തെളിവുകളായി ഗ്രീൻലാന്റിൽ നിന്ന് സ്റ്റൊമാറ്റോലിത്തുകൾ കണ്ടെത്തിയയിട്ടുണ്ട്.

ലൂക്കയിൽ നിന്ന് പരിണമിച്ചാണ് ബാക്ടീരിയങ്ങൾ എന്ന വിഭാഗം ഉണ്ടാവുന്നത്. ജീൻ പ്രവർത്തനങ്ങളുടെ സാർവത്രിക മാതൃകകൾ ലൂക്കയിൽ രൂപപ്പെട്ടിരുന്നു എന്നതിനാൽ പരിണാമം വഴിയുള്ള ജൈവവവൈവിധ്യം എളുപ്പമായിരുന്നു. പിന്നീടൊരു കുതിച്ചുചാട്ടം നടന്നത് ന്യൂക്ലിയസ്സ് ഉള്ള യൂകാരിയോട്ടുകൾ രൂപപ്പെട്ടപ്പോഴാണ്. ആർക്കിയയ്ക്ക് രൂപം നൽകിയ ശാഖയിൽ നിന്നാണ് യൂകാരിയോട്ടുകളുടെ പരിണാമം. യൂകാരിയോട്ടുകോശങ്ങളിൽ കാണപ്പെടുന്ന മൈറ്റോകോൺഡ്രിയോണുകളും ക്ലോറോ പ്ലാസ്റ്റുകളും (സസ്യങ്ങളിൽ) പ്രോകാരിയോട്ടുകൾ സഹജീവനം ആരംഭിച്ചുണ്ടായതാണെന്നാണ് നിഗമനം.

ഊർജ ഉപഭോഗവും സ്വയം ഭക്ഷണോൽപ്പാദനവും എളുപ്പമാക്കിയ ഈ മാറ്റങ്ങൾ ഉയർന്ന ജീവികളുടെ പരിണാമം എളുപ്പത്തിലാക്കി. അതേസമയം ബാക്ടീരിയങ്ങളും ആർക്കിയകളും മ്യൂട്ടേഷനുകളും ജീൻവിനിമയ രീതികളും വഴി വൈവിധ്യവൽക്കരണം തുടർന്നുകൊണ്ടിരിക്കുന്നു. ഉയർന്ന ജീവികളുടെ ആവിർഭാവം അവയ്ക്ക് പുതിയ ആവാസമേഖലകൾ തന്നെ തുറന്നുകൊടുക്കുകയും ചെയ്തതു.

ലൂക്ക പഠനങ്ങൾക്ക് മറ്റൊരു വിധത്തിലും പ്രസക്തിയുണ്ട്. ഉയർന്ന ഊഷ്മാവിലുള്ള ഹൈപ്പോതെർമൽ വെന്റുകളിലായിരിക്കണം ആദ്യ ജീവികൾ രൂപപ്പെട്ടതെന്ന് ജീവന്റെ ഉത്ഭവം സംബന്ധിച്ച പരികൽപ്പനകളിലൊന്ന് പറയുന്നു. അഗ്നിപർവത പ്രവർത്തനങ്ങൾ ഇന്നത്തേതിലും അനേകം മടങ്ങ് വ്യാപകമായിരുന്ന ആദ്യകാലത്തെ അവസ്ഥ ഈ പരികൽപ്പനയ്ക്ക് അനുകൂലമാണ്. ലൂക്കയിലേതായി കണ്ടെത്തിയ ചില ജീനുകൾ ഈ പരികൽപനയ്ക്ക് കുറച്ചുകൂടി ശക്തി നൽകുന്നുണ്ട് എന്ന് ശാസ്ത്രജ്ഞർ വിലയിരുത്തുന്നു.


</doc>
<doc id="408802" url="https://ml.wikipedia.org/wiki?curid=408802" title="ജ്ഞാനി ശങ്കരൻ">
ജ്ഞാനി ശങ്കരൻ

 തമിഴ് എഴുത്തുകാരനും വിമർശകനുമായിരുന്ന എൻ. വെമ്പുസ്വാമി ശങ്കരൻ (4 ജനുവരി 1954 – 15 ജനുവരി 2018) ചെങ്കല്പേട്ടിൽ ജനിച്ചു.പത്രപ്രവർത്തനത്തിനുപുറമേ ശങ്കരൻ നാടകങ്ങളിലും ചലച്ചിത്രപ്രവർത്തനങ്ങളിലും സജീവമായിരുന്നു.തമിഴ് മാസികയായ "ധിം തരികിഡ "യുടെ എഡിറ്ററുമായിരുന്നു<br>


</doc>
<doc id="408803" url="https://ml.wikipedia.org/wiki?curid=408803" title="ബ്രസീൽ നട്ട്">
ബ്രസീൽ നട്ട്

ലെസിത്തിഡേസി എന്ന കുടുംബത്തിൽപ്പെട്ട ഒരു തെക്കേ അമേരിക്കൻ വൃക്ഷമാണ് ബ്രസീൽ നട്ട് (Bertholletia excelsa). ഈ വൃക്ഷത്തിന്റെ വാണിജ്യപരമായി വിളവെടുക്കുന്ന ഭക്ഷ്യയോഗ്യമായ വിത്തുകളുടെ പേരും ഇതുതന്നെയാണ്. 

ബെർത്തൊലെറ്റിയ എന്ന ജനുസ്സിലെ ഏക ഇനമാണ് 
ബ്രസീൽ നട്ട് വൃക്ഷം. ഗിനി, വെനസ്വേല, ബ്രസീൽ, കിഴക്കൻ കൊളംബിയ, കിഴക്കൻ പെറു, കിഴക്കൻ ബൊളീവിയ തുടങ്ങിയ രാജ്യങ്ങളിൽ ഇത് വ്യാപകമാണ്. ആമസോൺ നദി, റിയോ നീഗ്രോ, ടാപാജോസ്, ഒരിനോക്കോ എന്നീ നദിതടങ്ങളിൽ വലിയ വനങ്ങളിൽ ഇവ കാണപ്പെടുന്നു. ഫ്രഞ്ച് രസതന്ത്രജ്ഞനായ ക്ലോഡ് ലൂയിസ് ബെർത്തോൾലെറ്റിന്റെ പേരാണ് ഈ വിഭാഗത്തിന് നൽകിയിരിക്കുന്നത്. 

ബ്രസീൽ നട്ട് 50 മീറ്റർ ഉയരവും 1 മുതൽ 2 മീറ്റർ വ്യാസമുള്ള ഒരു വലിയ മരം ആണ്. ആമസോൺ മഴക്കാടുകളിൽ ഏറ്റവും വലിയ മരങ്ങൾക്കിടയിൽ ഒന്നാണ് ഈ വൃക്ഷം. 500 വർഷമോ അതിൽ കൂടുതലോ ജീവിച്ചിരിക്കാമെങ്കിലും ആയിരം വർഷത്തെ വരെ എത്താറുണ്ട് എന്നാണ് ചില വിദഗ്ദ്ധരുടെ അഭിപ്രായം. പുറംതൊലി ചാരനിറവും മിനുസമാർന്നതുമാണ്. ഇലകൾ വരൾച്ച കാലത്ത് പൊഴിയുന്നതും 20 മുതൽ 35 സെന്റിമീറ്റർ നീളവും 10-15 സെന്റീമീറ്റർ വീതിയുമുള്ളതാണ്. പൂക്കൾ ചെറുതും പച്ചകലർന്ന വെളുത്തതുമാണ്. 

ബ്രസീലിൽ ഈ വൃക്ഷം വെട്ടുന്നത് നിയമവിരുദ്ധമാണ്. ഇതിന്റെ ഫലമായി, സർവസാധാരണമായി ഇവ കാണപ്പെടുന്നു. പഴങ്ങൾ വളരെ കനത്തതും കഠിനവുമായതിനാൽ വൃക്ഷത്തിൻകീഴിൽ സഞ്ചരിക്കുന്ന വാഹനങ്ങൾക്കും ആളുകൾക്കും ഗുരുതരമായ ഭീഷണി ഉയർത്തുന്നു. വെള്ളത്തിൽ വീഴുന്ന പഴങ്ങൾ വെള്ളക്കെട്ടിന് കാരണമാവാറുണ്ട്.  


</doc>
<doc id="408811" url="https://ml.wikipedia.org/wiki?curid=408811" title="എവനസെൻസ്">
എവനസെൻസ്

1995 ൽ ഗായികയും പിയാനിസ്റ്റുമായ ഏമി ലീയും ഗിറ്റാറിസ്റ്റ് ബെൻ മൂഡിയും ചേർന്ന് അർക്കൻസാസിലെ ലിറ്റിൽ റോക്കിൽ സ്ഥാപിച്ച ഒരു അമേരിക്കൻ റോക്ക് ബാൻഡ് ആണ് എവനസെൻസ്. സ്വതന്ത്ര ആൽബങ്ങൾ റിക്കാർഡ് ചെയ്ത ശേഷം, 2003-ൽ വിൻഡ്-അപ്പ് റെക്കോർഡ്സുമായി ചേർന്ന് ബാൻഡ് അവരുടെ ആദ്യത്തെ മുഴുനീള ആൽബമായ ഫോളൻ പുറത്തിറക്കി. ഈ ആൽബം ലോകമെമ്പാടും 17 ദശലക്ഷം പകർപ്പുകൾ വിറ്റഴിക്കുകയും, നാമനിർദ്ദേശം ചെയ്യപ്പെട്ട ഏഴു ഗ്രാമി അവാർഡുകളിൽ രണ്ടെണ്ണം നേടുകയും ചെയ്തു. ഒരു വർഷം കഴിഞ്ഞ്, എവനസെൻസ് തങ്ങളുടെ ആദ്യ ലൈവ് ആൽബം എനിവേർ ബട്ട് ഹോം പുറത്തിറക്കുകയും ആഗോളതലത്തിൽ ഒരു ദശലക്ഷം പകർപ്പുകൾ വിറ്റഴിയുകയും ചെയ്‌തു. 2006-ൽ അവരുടെ രണ്ടാമത്തെ സ്റ്റുഡിയോ ആൽബമായ ദ ഓപ്പൺ ഡോർ പുറത്തിറക്കി, അത് അഞ്ച് ദശലക്ഷത്തിലേറെ പകർപ്പുകൾ വിറ്റഴിച്ചു. 

ബാൻഡിന്റെ അംഗങ്ങൾ പലതവണ മാറിയിട്ടുണ്ട്. 2002 ൽ ഡേവിഡ് ഹോഡ്ജസ്, 2003 ൽ സഹ സ്ഥാപകനായ മൂഡി, 2006 ൽ ഗിറ്റാറിസ്റ്റ് ജോൺ ലീ കോംപ്റ്റ്, 2007 ൽ ഡ്രമ്മർ റോക്കി ഗ്രേ, 2015 ൽ ടെറി ബെൽസ്മോ എന്നിവർ ബാൻഡ് വിട്ടുപോയി. അതിനാൽ ബാൻഡിന്റെ മൂന്നു സ്റ്റുഡിയോ ആൽബങ്ങളിലും വ്യത്യസ്ത താരനിരയാണ് ഉള്ളത്. അവസാനത്തെ രണ്ടു മാറ്റങ്ങളും ഒരു ഇടവേളയ്ക്ക് കാരണമായി. ദശാബ്ദത്തിലെ മികച്ച കലാകാരന്മാരുടെ ബിൽബോർഡ് പട്ടികയിൽ എവനസെൻസിന് എഴുപതിയൊന്നാം സ്ഥാനം ലഭിച്ചു.  

2009 ജൂണിൽ പ്രഖ്യാപിച്ച പുതിയ നിരയുമായി ബാൻഡ് അവരുടെ പേര് തന്നെ നൽകിയ മൂന്നാം സ്റ്റുഡിയോ ആൽബം 2011 ഒക്ടോബർ 11-ന് പുറത്തിറക്കി.ബിൽബോർഡ് 200 പട്ടികയിൽ ഒന്നാമതായ ഈ ആൽബം 127,000 പകർപ്പുകൾ വിറ്റഴിച്ചു. റോക്ക് ആൽബം, ഡിജിറ്റൽ ആൽബങ്ങൾ, ബദൽ ആൽബങ്ങൾ, ഹാർഡ് റോക്ക് ആൽബങ്ങൾ ചാർട്ടുകൾ എന്നീ നാല് വ്യത്യസ്ത ബിൽബോർഡ് ചാർട്ടുകളിൽ ഈ ആൽബം ഒന്നാമതെത്തി. 2012 ൽ പുതിയ ആൽബം പ്രോത്സാഹിപ്പിക്കുന്നതിനായി ദി പ്രെറ്റി റെക്ക്ലെസ്, ഫെയർ ടു മിഡ് ലാൻഡ് ഉൾപ്പെടെയുള്ള മറ്റു ബാൻഡുകളുളോടൊപ്പം ബാൻഡ് പര്യടനം നടത്തി. ട്രോയ് മക്ലോറൺ ഇക്കാലത്ത് ഒരു മുഴുവൻസമയ അംഗമായി മാറി. 2012 ൽ ആൽബത്തിന്റെ പര്യടനത്തിന്റെ അവസാനം, ബാൻഡ് മറ്റൊരു ഇടവേളയിൽ പ്രവേശിച്ചു. 

2015 ൽ, എവനസെൻസ് ഇടവേള മതിയാക്കി വീണ്ടും പര്യടനം പുനരാരംഭിക്കും എന്ന് പ്രഖ്യാപിച്ചു. 2017 നവംബർ 10 ന്, എവനസെൻസിന്റെ നാലാം ആൽബമായ സിന്തസിസ് പുറത്തിറങ്ങി.  


</doc>
<doc id="408817" url="https://ml.wikipedia.org/wiki?curid=408817" title="എലിയനേടി">
എലിയനേടി

ലോകത്തിലെ ഏറ്റവും ചെറിയ ജല സസ്തനികളിൽ ഒന്നാണ് എലിയനേടി അഥവാ ഫിൻലെസ്സ് പോർപോയ്‌സ് (Finless Porpoise, ശാസ്ത്രീയ നാമം: "Neophocaena phocaenoides"). ഇന്ത്യയിലെ ജലാശയങ്ങളിൽ കാണപ്പെടുന്ന ഒരേയൊരു പോർപോയിസും(porpoise) ഇവയാണ്. ഊർജ്ജസ്വലമാണെങ്കിലും നാണംകുണുങ്ങികളായ ഇവ സമുദ്രത്തിലും അഴിമുഖ പ്രദേശങ്ങളിലും കാണാം.

നിറം ഗാൻജസ് റിവർ ഡോൾഫിന്റേത് പോലെ വിളറിയ  നീല നിറമോ ചാരനിറം കലർന്ന നീലയോ ആയിരിക്കും. ഡോൾഫിന്റേത് പോലെ പല്ലുകളുള്ള നീണ്ട മുഖത്തിന് പകരം ഇവയുടെ മുഖത്തിന് ഉരുണ്ട ആകൃതിയാണുള്ളത്. പേര് സൂചിപ്പിക്കുന്നത് പോലെ മുതുകിൽ ഫിൻ അഥവാ ചിറകു ഉണ്ടായിരിക്കില്ല. ചുണ്ടും കീഴ്താടിയും അടിവശവും വിളറിയ നിറത്തോടു കൂടിയതാണ്. അവയിൽ ചിലതിന് കീഴ് താടിയിൽ ഇരുണ്ട വരകളുണ്ടാവും. പല്ലിന്റെ ആകൃതി കൊണ്ട് പോർപോയിസിനെ ഡോൾഫിനിൽ  നിന്ന് തിരിച്ചറിയാം. ഡോൾഫിനു കോൺ പോലുള്ള പല്ലുള്ളപ്പോൾ ഇവയുടെ പല്ലുകൾക്ക് തൂമ്പയുടെ ആകൃതിയാണുള്ളത്.

സാധാരണയായി വെള്ളത്തിന് മുകളിലേക്ക് വരാറില്ല. എന്നാൽ കുത്തനെ നിന്ന് തല വെള്ളത്തിന് മേൽ പൊന്തിച്ചു കൊണ്ട് ഒളിനോട്ടം നോക്കാറുണ്ട്. തള്ളയുടെ മുതുകിലേറി സവാരി ചെയ്യുന്ന കുഞ്ഞുങ്ങൾ പൂർണമായും വെള്ളത്തിന് മുകളിൽ വരാറുണ്ട്.

നെറ്റിയിൽ ഡോൾഫിനെ അനുസ്മരിപ്പിക്കുന്ന ഒരു തള്ളിച്ചയും മുൻപിലേക്ക് അല്പം തള്ളി നിൽക്കുന്ന മുഖവുമുള്ളവയാണ് ഫിൻലെസ്സ് പോർപോയിസുകൾ. വായയുടെ അറ്റം മുകളിലേക്കായതിനാൽ ഇവ എപ്പോഴും ചിരിക്കുന്നതായി തോന്നും.

ശരീരത്തിന്റെ മൊത്തം നീളം 1.4 - 1.87 മീറ്റർ. തൂക്കം 30 - 45 കിലോ വരെ ഉണ്ടാകും.

കലക്ക വെള്ളം നിറഞ്ഞ അഴിമുഖ പ്രദേശങ്ങളിലാണ് കാണപ്പെടുന്നത്. കിഴക്കും പടിഞ്ഞാറും ഉള്ള തീരപ്രദേശങ്ങളിലും ഉഷ്ണജലത്തിലും കാണാം. കേരളം, തമിഴ്നാട്, കർണ്ണാടക, ഗോവ, ഒറീസ, ലക്ഷദ്വീപ്, എന്നിവിടങ്ങളോട് ചേർന്ന സമുദ്രത്തിൽ കാണപ്പെടുന്നുണ്ട്.

ആവാസവ്യവസ്ഥയുടെ നശീകരണം, മൽസ്യബന്ധന വലകൾ, കള്ളവേട്ട തുടങ്ങിയവ ഇവയുടെ നിലനിൽപിന് ഭീഷണിയാണ്.




</doc>
<doc id="408822" url="https://ml.wikipedia.org/wiki?curid=408822" title="ബെന്റൺവിൽ">
ബെന്റൺവിൽ

അർക്കൻസാസിലെ ഒൻപതാമത്തെ വലിയ നഗരവും ബെ൯റ്റണ്‌ കൗണ്ടിയുടെ ആസ്ഥാനവും ആണു ബെ൯റ്റണ്‌വിൽ (Bentonville). ഈ നഗരം കൗണ്ടിയുടെ മധ്യത്തിലും കിഴക്കു ഭാഗത്തു റോജർസ് നഗരവും സ്ഥിതി ചെയ്യുന്നത്. ലോകത്തിലെ ഏറ്റവും വലിയ വ്യാപാരിയായ വാൾമാർട്ടിൻറ്റെ ആസ്ഥാനമാണ് ഈ നഗരം. വെള്ളക്കാരുടെ കുടിയേറ്റത്തിനു മുമ്പേ ഈ പ്രദേശം ഒസാജ് എന്നാണ് അറിയപ്പെട്ടിരുന്നത്. 1837 ൽ വെളുത്ത കുടിയേറ്റക്കാർ ആദ്യമായി ഈ പ്രദേശത്തേക്ക് കുടിയേറിയപ്പോൾ ന്യൂയോർക്കിൽ ജീവിച്ചിരുന്ന ലിന്ന് ബോയ്‌ഡ് ബെന്ട്ടൻ എന്ന ശാസ്ത്രജ്ഞനേ ആദരിക്കുന്നതിനായി 1906-ൽ ഈ സമുദായത്തെ ബെ൯റ്റണ്‌വിൽ എന്ന് പുനർനാമകരണം ചെയ്തു. 3, 1873. അമേരിക്കയിലെ സെൻസസ് ബ്യൂറോയുടെ കണക്കനുസരിച്ച്, 2010-ൽ 463,204 പേർ അമേരിക്കയിൽ ജനസംഖ്യയിൽ 109-ാം സ്ഥാനത്തെത്തിയ നാലു രാജ്യങ്ങളിലെ അർക്കൻസാസ് അർക്കൻസാ മെട്രോപ്പൊളിറ്റൻ സ്റ്റാറ്റിസ്റ്റിക്കൽ ഏരിയയിലെ നാലു പ്രധാന നഗരങ്ങളിൽ ഒന്നാണിത്. 2010 ലെ സെൻസസ് പ്രകാരം നഗരത്തിന്റെ ജനസംഖ്യ 35,301 ആണ്. 2016-ൽ ജനസംഖ്യ 47,093 ആണ്.

വാൾട്ടാറ്റ് വിസിറ്റർ സെന്റർ ബെൻൺവിൽവില്ലെ സമതലിലാണ് സ്ഥിതിചെയ്യുന്നത് സാം വാൾട്ടന്റെ വാൾട്ടൺ ഫൈവ് ആൻഡ് ഡീമെയിലെ . നഗരത്തിന്റെ പടിഞ്ഞാറ് ഭാഗത്തുള്ള വാൾടൻ ബൊലേവാർഡുള്ള 15 ബിൽഡുകളുമുണ്ട്. ബെന്റോൺവില്ലയുടെ ഡൗണ്ടൗൺ പട്ടണത്തിന്റെ വടക്കുഭാഗത്ത് ക്രിസ്റ്റൽ ബ്രിഡ്ജസ് മ്യൂസിയം ഓഫ് അമേരിക്കൻ ആർട്ട് ആണ്. 2011 ൽ ആലിസ് വാൾറ്റൺ സ്ഥാപിച്ച ഈ മ്യൂസിയത്തിൽ വാൾട്ടന്റെ സ്വകാര്യ ശേഖരണത്തിലെ പല സൃഷ്ടികളും ഉൾപ്പെടെ നിരവധി അമേരിക്കൻ കലാരൂപങ്ങളിൽ നിന്നുള്ള നിരവധി പുരസ്കാരങ്ങൾ ഈ മ്യൂസിയത്തിൽ ഉണ്ട്. വാൽമാർട്ട് വിസിറ്റർ സെന്ററിൽ നിന്നും ചതുരശ്രയനുസരിച്ച് കൗണ്ടി ഗവൺമെന്റിന്റെ കേന്ദ്രമായ ബെന്റോൻ കൗണ്ടി കോർട്ട്ഹൗസ് ആണ്. സെൻട്രൽ ബെൻടൺ വില്ലെയിൽ അന്തർസംസ്ഥാനപാത 49 / US റൂട്ട് 71 ന്റെ പടിഞ്ഞാറ് ഭാഗത്താണ് ബെന്റൺവില്ലെ ഹൈസ്കൂൾ സ്ഥിതി ചെയ്യുന്നത്.


</doc>
<doc id="408824" url="https://ml.wikipedia.org/wiki?curid=408824" title="ആർഡിയ">
ആർഡിയ

ആർഡിയ ഒരു ജീനസ് നാമമാണ്. ഹെറോണുകൾ ആണ് ഇതിൽ ഉൾപ്പെട്ടിരിക്കുന്നത്. ജീനസ് നാമം ആർഡിയ ലാറ്റിനിൽ "ഹെറോൺ" എന്നാണ്. 80–100 സെ.മീ. ഉം അതിൽ കൂടുതൽ വലിപ്പവുമുള്ള ഹെറോണുകളെയാണ് കാൾ ലിനേയസ് ഈ ജീനസിൽ പറഞ്ഞിരിക്കുന്നത്.

ഗ്രേറ്റ് ഹെറോണുകൾ തണ്ണീർത്തടങ്ങളിൽ കൂട്ടം ചേർന്ന് മത്സ്യങ്ങളെയും തവളകളെയും കൂടാതെ മറ്റു പല ജലജീവികളെയും ഭക്ഷിക്കുന്നു. ആർഡിയയിലെ കൂടുതൽ അംഗങ്ങളും ലോകത്തെമ്പാടും കൂട്ടങ്ങളായി വലിയ വൃക്ഷങ്ങളിൽ വലിയ കമ്പുകൾ ഉപയോഗിച്ച് കൂടുകൾ നിർമ്മിച്ച് പ്രജനനം നടത്തുന്നു. നോർത്തേൺ സ്പീഷീസുകളായ ഗ്രേറ്റ് ബ്ളൂ, ഗ്രേ, പർപ്പിൾ എന്നീ ഹെറോണുകൾ ഉഷ്ണകാലത്ത് തെക്കു ഭാഗത്തേയ്ക്ക് ദേശാടനം നടത്തുന്നു. എന്നാൽ ഗ്രേറ്റ് ബ്ളൂ ഹെറോൺ, ഗ്രേ ഹെറോൺ എന്നീ ഇനങ്ങൾ വാസസ്ഥലത്തിനരികിലുള്ള ജലം തണുത്തുറഞ്ഞാൽ മാത്രമേ ദേശാടനം നടത്തുകയുള്ളൂ.

ഈ ജീനസിലെ പക്ഷികൾക്ക് ബലിഷ്ഠമായ ശരീരവും വലിയ കുന്തം പോലെ കൂർത്ത ചുണ്ടുകളും വലിയ കഴുത്തും നീളമുള്ള കാലുകളും ഇരയുടെ പിന്നാലെ പതുങ്ങിച്ചെന്ന് വേട്ടയാടി പിടിക്കുന്ന സ്വഭാവവും ഇവയ്ക്കുണ്ട്. ഇവ വളരെ സാവധാനത്തിലാണ് പറക്കുന്നത്.

ആർഡിയയിലെ അംഗങ്ങളായ ഗ്രേ, ഗ്രേറ്റ് ബ്ളൂ, കോകോയി എന്നീ ഹെറോണുകൾ പരസ്പരം അടുത്ത ബന്ധം കാണിക്കുന്നതിനാൽ ഇവകൾ കൂടിചേർന്ന് സൂപ്പർ സ്പീഷീസ് ആയി മാറുന്നു. എങ്ങനെയായിരുന്നാലും മിക്ക ഗ്രന്ഥകർത്താക്കളും ഗ്രേറ്റ് ഈഗ്രറ്റിനെ മറ്റു ജീനസുകളായ ഈഗ്രറ്റ, കാസ്മെരോഡിയസ് ("Casmerodius albus" (Linnaeus, 1758), "Egretta alba" (Cramp and Simmons, 1977)) എന്നിവയിലുൾപ്പെടുത്തിയിരിക്കുന്നു. ഈ സ്പീഷീസുകൾ വലിയ ആർഡിയ ഹെറോണുകളുമായി നിറത്തിന്റെ കാര്യത്തിൽ വളരെയധികം സാമ്യത പുലർത്തുന്നുണ്ടെങ്കിലും വളരെ ചെറിയ സാമ്യതകൾ ചെറിയ വൈറ്റ് ഈഗ്രറ്റുകളോടും കാണിക്കുന്നു.
A number of "Ardea" species are only known from subfossil or fossil bones. Their placement in "Ardea" versus "Egretta" may be provisional:


</doc>
<doc id="408826" url="https://ml.wikipedia.org/wiki?curid=408826" title="കാസ്പിയൻ മണൽകാക്ക">
കാസ്പിയൻ മണൽകാക്ക

Caspian Plover

ശാസ്ത്രീയ നാമം : "Charadrius asiaticus"

മെലിഞ്ഞു നീളമുള്ള കാലുകൾ, കണ്ണിനു മുകളിലും നെറ്റിയിലും കഴുത്തിനു മുന്നിലും വെള്ള നിറം, തവിട്ട് തൊപ്പിയും ശരീരവും. തുരുമ്പിന്റെ നിറമുള്ള  അരപ്പട്ടയെ കറുത്ത വരകൊണ്ട് വെളുത്ത അടിഭാഗത്തിൽ നിന്നും വേർതിരിച്ചിരിക്കുന്നു. ചിറകിനടിയിലും വാലിനടിയിലും വെള്ള. കാലുകൾക്ക് പിങ്ക് കലർന്ന മഞ്ഞയോ, ചാരം കലർന്ന പച്ചയോ, തവിട്ടോ. പിടയ്ക്ക് അരപ്പട്ട ചാരം കലർന്ന തവിട്ട് നിറം, കറുപ്പുകൊണ്ട് അടിഭാഗത്തെ വേർതിരിച്ചിട്ടില്ല. കുഞ്ഞുങ്ങൾക്ക് പിടയുടെ അതെ രൂപംതന്നെയായിരിക്കും.

തുറന്ന മരുഭൂമികളിലും ഇടയ്ക്കിടെ വെള്ളപ്പൊക്കമുണ്ടാവുന്ന വരണ്ട പുൽമേടുകളിലും (സ്റ്റെപ്പികൾ) ഉപ്പു പാടങ്ങളിലും ഇവ കാണപ്പെടുന്നു. 

ഷഡ്പദങ്ങളും അവയുടെ  ലാർവകളും. ചിലപ്പോൾ സസ്യഭാഗങ്ങളും (ഇല, വിത്ത് ) കഴിക്കും.

ഏപ്രിൽ തൊട്ട് ജൂൺ അവസാനം വരെ മുട്ടയിടുന്നു. പ്രജനന കാലത്ത് നിലാവുണ്ടെങ്കിൽ   പാതിരാ വരെ പാട്ട് പാടി പറക്കുന്നത്  കാണാം. 10-25 ഇണകൾ ഒരുമിച്ച് 50-60 മീറ്റർ വ്യത്യാസത്തിൽ കൂട്  കൂട്ടുന്നു 

5-12  പക്ഷികൾ ഒരുമിച്ചു ഓഗസ്റ്റ് -ഒക്ടോബർ മാസങ്ങളിൽ ഏഷ്യയിൽ നിന്ന് വടക്ക് കിഴക്കൻ ആഫ്രിക്കയിലേക്ക് പോകുന്നു. മാർച്ച്‌ പകുതി മുതൽ മെയ്‌ തുടക്കം വരെ തിരികെ വരുന്നു

കാസ്പിയൻ കടലിന്റെ വടക്ക് -കിഴക്ക്‌ -പടിഞ്ഞാറ്  ഭാഗങ്ങൾ,  വടക്ക് -പടിഞ്ഞാറൻ ചൈന. ശിശിരകാലത്ത് വടക്ക് -കിഴക്കൻ ആഫ്രിക്കയിലും കാണുന്നു.


</doc>
<doc id="408828" url="https://ml.wikipedia.org/wiki?curid=408828" title="സിൻക്വു ദ്വീപുകൾ">
സിൻക്വു ദ്വീപുകൾ

സിൻക്വു ദ്വീപുകൾ ആന്തമാൻ ദ്വീപസമൂഹത്തിലെ ഒരു ജോഡി ദ്വീപുകളാണിത്. ഇന്ത്യൻ മഹാസമുദ്രത്തിലെ കടലിടുക്കായ വടക്ക് ഡൻകൻ പാസ്സേജിനും ററ്റ് ലാൻഡ് ദ്വീപിനും പാസ്സേജ് ദ്വീപിനും ഇടയിൽ ആണ് ഇത് സ്ഥിതിചെയ്യുന്നത്. ഇന്ത്യയുടെ കേന്ദ്രഭരണപ്രദേശമായ ആൻഡമാൻ നിക്കോബാർ ദ്വീപുകളുടെ ഒരു ഭാഗമാണിത്. നോർത്ത് സിൻക്വു ദ്വീപ്, സൗത്ത് സിൻക്വു ദ്വീപ് എന്നീ രണ്ടു ദ്വീപുകൾ ചേർന്നതാണ് സിൻക്വു ദ്വീപുകൾ. ഇവയെ പരസ്പരം ഒരു മണൽത്തിട്ടകൾ കൊണ്ട് വേർതിരിച്ചിരിക്കുന്നു. ഇക്കോ ടൂറിസത്തിന് പേരുകേട്ട സ്ഥലമാണിത്. പോർട്ട് ബ്ലെയറിൽ നിന്ന് 26 കിലോമീറ്റർ ദൂരത്തിലാണ് സിൻക്വു ദ്വീപുകൾ സ്ഥിതിചെയ്യുന്നത്. 2004-ലെ സുനാമി ഈ പ്രദേശത്തെ ബാധിച്ചിരുന്നു. നോർത്ത് സിൻക്വു ദ്വീപിനും ററ്റ് ലാൻഡ് ദ്വീപിനും ഇടയിൽ മന്നേഴ്സ് കടലിടുക്ക് സ്ഥിതിചെയ്യുന്നു.

മഹാത്മഗാന്ധി മറൈൻ ദേശീയോദ്യാനത്തിന്റെ ഒരു ഭാഗമാണിത്. വണ്ടൂർ മറൈൻ ദേശീയോദ്യാനം എന്നും ഇതിനെ അറിയപ്പെടുന്നു. സിൻക്വു ദ്വീപുകൾ അണ്ടർ വാട്ടർ ഡൈവിങിന് പേരുകേട്ട സ്ഥലമാണിത്. സ്നോർക്കെല്ലിങ്, സ്കൂബ ഡൈവിംഗ്, ഗെയിം ഫിഷിങ് എന്നീ പ്രവർത്തനങ്ങൾ ഇവിടെ നടത്തുന്നു. 


</doc>
<doc id="408829" url="https://ml.wikipedia.org/wiki?curid=408829" title="കോട്ടൂർ">
കോട്ടൂർ

മലപ്പുറം ജില്ലയിൽ തിരൂർ താലൂക്കിൽ, കോട്ടക്കൽ മുനിസിപ്പാലിറ്റിയിലെ ഒരു ഗ്രാമമാണ് കോട്ടൂർ.

കോട്ടക്കൽ പഞ്ചായത്തിലെ ഒരു ഓണം കേറാമൂലയായിരുന്നു കോട്ടൂര്. മുന്പ് ഏറനാടും ഇപ്പോൾ തിരൂരും താലൂക്കിലെ കോട്ടക്കൽ, പുത്തൂർ, പൊന്മള,ചേങ്ങോട്ടൂർ, മാറാക്കര അംശങ്ങളുടെ മദ്ധ്യേയുള്ള ഇന്ത്യനൂർ അംശത്തിലെ ഒരു ദേശമാണ്. ഇന്ത്യനൂരുമായി അതിർത്തി പങ്കിട്ടുന്ന മൈലമ്പാടൻ ഇടവഴി മുതൽ കാരപറന്പ് ഉണ്ണ്യാൽ, തെക്കുമ്പറന്പ് പെരുങ്കുളം മുതൽ 4 സെന്റ് കോളനി വഴി മുതുവത്ത് മുകൾ പറമ്പ് തെക്കും പാലയ്ക്ക തൊടി കോട്ടപ്പറമ്പ് വഴി കൈതക്കൽ ഇടവഴി വരെ പടിഞ്ഞാറും വില്ലൂർ ദേശവുമായി അതിര് പങ്ക് വയ്ക്കുന്ന വലയതോട് വടക്കും അതിരുകളായാണ് കോട്ടൂർ അറിയപ്പെടുന്നതെങ്കിലും പേങ്ങാട്ടിടവഴി ചക്കിയൻമുകൾ കാരപറന്പ് മുതൽ വടക്കുഭാഗം കോട്ടക്കൽ അംശത്തിലെ കുറ്റിപ്പുറം ദേശത്ത് പെട്ടതാണ്. വയലും കരയും തരിശും വെറും പറമ്പുമായി കിടക്കുന്ന ഈ പ്രദേശം കിഴക്കേ കോവിലകം എന്ന് പറയപ്പെടുന്ന കോട്ടക്കൽ സാമൂതിരി കോവിലകത്തിന്റെയും ആതവനാട് ആസ്ഥാനമായ ആഴുവഞ്ചേരി തമ്പ്രാക്കളുടെയും ജന്മഭൂമിയിൽപ്പെട്ടതാണ്.


</doc>
<doc id="408841" url="https://ml.wikipedia.org/wiki?curid=408841" title="ആനന്ദപ്പള്ളി">
ആനന്ദപ്പള്ളി

പത്തനംതിട്ട ജില്ലയിലെ അടൂരിൽ നിന്നും ഏകദേശം 3 കിലോമീറ്റർ മാറി സ്ഥിതിചെയ്യുന്നതും.നെൽകൃഷിയുമായി ബന്ധപ്പെട്ട കാളയോട്ട മത്സരമായ
മരമടിക്ക് പേരുകേട്ട ഒരു ഗ്രാമം ആണ് ആനന്ദപ്പള്ളി.ഈ സ്ഥലത്തെ ഭൂരിഭാഗം പേരും കൃഷിയെ ആശ്രയിച്ചാണ്‌ ഉപജീവനം നടത്തുന്നത്.പൊതുവേ ഈർപ്പമുള്ള പ്രദേശം ആയതുകൊണ്ട് ഇവിടുത്തെ കാലവസ്ഥ ഏവർക്കും ഇഷ്ട്ടപെടുന്ന ഒന്നാണ്.ക്രൈസ്തവ വിഭാഗം ഭൂരിഭാഗമുള്ള ഒരു പ്രദേശമാണ് ആനന്ദപള്ളി.കേരളത്തിന്റെ ഒരു സാംസ്‌കാരിക ഉത്സവം എന്ന പേരിൽ അറിയപെടുന്ന മരമടി നടക്കുന്ന രണ്ടേ രണ്ട് സ്ഥലങ്ങൾ ആണ് ഇന്ന് കേരളത്തിൽ ഉള്ളത് ഒന്ന് പാലക്കാടിലെ കോട്ടായി, ചിതലി പിന്നെ ഉള്ളത് ആനന്ദപ്പള്ളി ആണ്.എന്നാൽ മറ്റു ചില സ്ഥലങ്ങളിൽ ഇത് മറ്റൊരു രീതിയിൽ കാളപ്പൂട്ട്‌ എന്ന പേരിലും നടക്കുന്നുണ്ട്..ഹൈന്ദവ തീർഥാടനകേന്ദ്രമായ ശബരിമലയിലേക്കുള്ള പാത കടന്നുപോകുന്നത് ആനന്ദപള്ളി വഴിയാണ് .



</doc>
<doc id="408845" url="https://ml.wikipedia.org/wiki?curid=408845" title="കൈഡ് ദ്വീപ്">
കൈഡ് ദ്വീപ്

കൈഡ് ദ്വീപ് ആന്തമാൻ ദ്വീപിൽ കാണപ്പെടുന്ന ഒരു ദ്വീപാണിത്. തെക്കൻ ആൻഡമാന്റെ ഭരണത്തിൻകീഴിലുള്ള ജില്ലയായ ഈ പ്രദേശം ഇന്ത്യയുടെ കേന്ദ്രഭരണപ്രദേശമായ ആൻഡമാൻ നിക്കോബാർ ദ്വീപുകളുടെ ഒരു ഭാഗമാണിത്. പോർട്ട് ബ്ലെയറിൽ നിന്ന് വടക്ക്മാറി 30 കിലോമീറ്റർ (19 മൈൽ) ദൂരത്തിലാണ് ദ്വീപ് സ്ഥിതിചെയ്യുന്നത്.

നാപിയർ ബേ ദ്വീപിന്റെ തുടർച്ചയായി ഷോൾ ബേയുടെ വടക്കുഭാഗത്തായി ഈ ദ്വീപ് കാണപ്പെടുന്നു. സമുദ്രനിരപ്പിൽ നിന്ന് 237 മീറ്റർ ഉയരത്തിൽ ഇത് സ്ഥിതിചെയ്യുന്നു. 5.42 ചതുരശ്ര കിലോമീറ്റർ വിസ്തീർണ്ണവും, 3.29 ചതുരശ്ര കിലോമീറ്റർ (2.044 മൈൽ) നീളവും ഇതിനുണ്ട്.

രാഷ്ടീയപരമായി കൈഡ് ദ്വീപ് അയൽ ദ്വീപായ നാപിയർ ബേ ദ്വീപിനോടൊപ്പം ഫെറാഗുൻച് താലൂക്കിന്റെ ഭാഗമാണ്. 

ഈ ദ്വീപിൽ മുൻകാലത്ത് തന്നെ "അകാ-ബീ" എന്നറിയപ്പെടുന്ന കുടിയേറ്റക്കാരുണ്ടായിരുന്നു. 


</doc>
<doc id="408846" url="https://ml.wikipedia.org/wiki?curid=408846" title="വെസ്റ്റ് ദ്വീപ് (ആന്തമാൻ നിക്കോബാർ ദ്വീപുകൾ)">
വെസ്റ്റ് ദ്വീപ് (ആന്തമാൻ നിക്കോബാർ ദ്വീപുകൾ)

വെസ്റ്റ് ദ്വീപ് ആന്തമാൻ ദ്വീപിൽ കാണപ്പെടുന്ന ഒരു ദ്വീപാണിത്. വടക്കൻമധ്യേ ആൻഡമാന്റെ ഭരണത്തിൻ കീഴിലുള്ള ജില്ലയായ ഈ പ്രദേശം ഇന്ത്യയുടെ കേന്ദ്രഭരണപ്രദേശമായ ആൻഡമാൻ നിക്കോബാർ ദ്വീപുകളുടെ ഒരു ഭാഗമാണ്. പോർട്ട് ബ്ലെയറിൽ നിന്ന് വടക്ക്മാറി 212 കിലോമീറ്റർ (132 മൈൽ) ദൂരത്തിലാണ് ദ്വീപ് സ്ഥിതിചെയ്യുന്നത്.

രാഷ്ടീയപരമായി വെസ്റ്റ് ദ്വീപ് അയൽ ദ്വീപായ ക്ലോ പാസ്സേജ് ഗ്രൂപ്പ് ദ്വീപിനോടൊപ്പം ഡിജിൽപുർ താലൂക്കിന്റെയും ടെഹ്സിലിന്റെയും ഭാഗമാണ്. 

വടക്ക് ആന്തമാൻ ദ്വീപിന്റെയും കോകോദ്വീപിന്റെയും ഇടയിൽ ക്ലോ പാസ്സേജ് ഗ്രൂപ്പ് ദ്വീപിന്റെ തുടർച്ചയായി വെസ്റ്റ് ദ്വീപ് സ്ഥിതിചെയ്യുന്നു. വളരെ ചെറിയ ഈ ദ്വീപ് 2.85 ചതുരശ്ര കിലോമീറ്റർ വിസ്തീർണ്ണത്തിൽ വ്യാപിച്ചുകിടക്കുന്നു.


</doc>
<doc id="408853" url="https://ml.wikipedia.org/wiki?curid=408853" title="അലം ബേഗ്">
അലം ബേഗ്

ഒന്നാം സ്വാതന്ത്ര്യ സമരകാലത്തെ നാല്പത്തി ആറാം ബംഗാൾ നേറ്റീവ് ഇൻഫൻട്രിയിലെ ഒരു സൈനികനായിരുന്നു അലം ബേഗ്(അലം ഭേഗ്).1857 ജൂലൈ 9 നു സിയാൽകോട്ടിൽ വച്ച് ഏഴോളം യൂറോപ്യന്മാരെയും ഒരു സ്കോട്ടിഷ് കുടുംബത്തെയും വധിച്ച സംഭവത്തിലെ പ്രധാന പ്രതിയുമായിരുന്നു ബേഗ്. ഇംഗ്ലീഷ് ഈസ്റ്റ് ഇന്ത്യാ കമ്പനിയുടെ പ്രധാന ശത്രുവായി മാറിയ ബേഗ് മധോപൂരിൽ വച്ച് തടവിലാക്കപ്പെട്ടു.ഒരു വർഷത്തിനു ശേഷം ബേഗിനെ പീരങ്കിമുനയുടെ മുന്നിൽ നിർത്തി വധിക്കുകയാണ് ചെയ്തത്.
വധിക്കപ്പെട്ട ബേഗിന്റെ തലയോട്ടി ബ്രിട്ടനിലേയ്ക്ക് യുദ്ധത്തിന്റെ ശേഷിപ്പ് എന്ന നിലയിൽ ഐറിഷ് സൈനികനായ ജോർജ് കോസ്റ്റല്ലോ കൊണ്ടുപോകുകയായിരുന്നു. 1963 ൽ ലണ്ടനിലെ ഒരു മദ്യശാലയിൽ നിന്നു കണ്ടെടുത്ത ബേഗിന്റെ തലയോട്ടി അനന്തരാവകാശികളെ കണ്ടെത്തി ഏൽപ്പിക്കുന്നതിനുചരിത്രകാരനായ കിം വാഗ്നറെ മദ്യശാലയുടെ ഉടമസ്ഥർ ഏൽപ്പിക്കുകയും ചെയ്തു. 


</doc>
<doc id="408861" url="https://ml.wikipedia.org/wiki?curid=408861" title="ഗരംപാനി വന്യജീവി സംരക്ഷണ കേന്ദ്രം">
ഗരംപാനി വന്യജീവി സംരക്ഷണ കേന്ദ്രം

ഗരംപാനി വന്യജീവി സംരക്ഷണ കേന്ദ്രം 6.05 ചതുരശ്ര കിലോമീറ്റർ വിസ്തീർണ്ണത്തിൽ ഇന്ത്യയിലെ ആസ്സാം സംസ്ഥാനത്തിൽ കർബി അങ് ലോങ് ജില്ലയിൽ ഗോലാഗട്ടിൽ നിന്നും 25 കിലോമീറ്റർ ദൂരത്തിലും കാസിരംഗ ദേശീയോദ്യാനത്തിൽ നിന്നും 65 കിലോമീറ്റർ ദൂരത്തിലും സ്ഥിതിചെയ്യുന്നു. പുരാതന സംരക്ഷണകേന്ദ്രങ്ങളിലൊന്നായ ഈ പ്രദേശത്ത് ഉഷ്ണജലം ഒഴുകുന്ന വെള്ളച്ചാട്ടവും അതിനുചുറ്റുമായി നമ്പർ വന്യജീവി സംരക്ഷണ കേന്ദ്രവും സ്ഥിതിചെയ്യുന്നു. 51 ഇനം ഓർക്കിഡുകളും ഇവിടെ കാണപ്പെടുന്നു. വംശനാശഭീഷണി നേരിടുന്ന മൃഗങ്ങൾക്കും, പക്ഷികൾക്കും, സസ്യങ്ങൾക്കും സുരക്ഷിതമായ വാസസ്ഥലം ഇവിടെ ഒരുക്കിയിരിക്കുന്നു.

ഈ സംരക്ഷണ കേന്ദ്രത്തിൽ വംശനാശ ഭീഷണി നേരിടുന്ന സസ്യജന്തുജാലങ്ങളെ ഇവിടെ കാണാൻ കഴിയുന്നു. ഉഷ്ണമേഖലാ അർദ്ധ-ഹരിത സസ്യങ്ങളാണ് ഇവിടെയുള്ളത്. ഉഷ്ണമേഖലകളിൽ കാണപ്പെടുന്ന ഈർപ്പമുള്ള കാലാവസ്ഥയാണ് ഇവിടെ അനുഭവപ്പെടുന്നത്.

ആനകൾ, പുലി, കടുവ, മാൻ, ഗോൾഡൻ ലാംഗുർ ("Trachypithecus geei"), ഹൂളോക്ക് ഗിബൺ ("Hoolock hoolock"), പൂച്ചപ്പുലി ("Prionailurus bengalensis"), തേവാങ്ക് ("Nycticebus coucang"), മ്ലാവ് ("Rusa unicolor"), പിഗ്-റ്റെയിൽ മകാക്യൂ, റീസസ് കുരങ്ങ്, ചൈനീസ് ഉടുമ്പ് ("Manis pentadactyla") , സിവെറ്റ്("Civettictis civetta"), കീരി, ഇന്ത്യൻ കുറുക്കൻ 
ഹിമാലയൻ ബ്ളാക്ക് ബീയർ (മൂൺ ബീയർ) എന്നീ സസ്തനികൾ ഇവിടെ കാണപ്പെടുന്നു.
പെരുമ്പാമ്പ്, മൂർഖൻ, മോണിറ്റർ ലിസാർഡ്, എന്നീ ഉരഗങ്ങളെ ക്കൂടാതെ വിവിധതരം ഉഭയജീവികളെയും ഇവിടെ കണ്ടുവരുന്നു.
വേഴാമ്പൽ ("Ocyceros griseus"), ഗ്രീൻ പീജിയൻ ("Treron fulvicollis"), കിങ്ഫിഷർ("Ceyx azureus"), മിനിവെറ്റ് ("Pericrocotus roseus"), മീൻകൂമൻ ("Ketupa zeylonensis"), കാടുമുഴക്കി ("Dicrurus paradiseus"), മൈന ("Leucopsar rothschildi"), മഞ്ഞക്കറുപ്പൻ ("Oriolus xanthornus") എന്നീ പക്ഷിവർഗ്ഗങ്ങളെയും ഇവിടത്തെ ആവാസവ്യവസ്ഥയിൽ കാണാൻ കഴിയുന്നു.



</doc>
<doc id="408866" url="https://ml.wikipedia.org/wiki?curid=408866" title="ടെഹാചാപി">
ടെഹാചാപി

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് കേൺ കൗണ്ടിയിലെ ടഹാചാപി പർവ്വതനിരകളിൽ സ്ഥിതിചെയ്യുന്ന ഒരു നഗരമാണ് ടെഹാചാപി. സാൻ ജൊവാക്വൻ താഴ്വരയ്ക്കും മൊഹാവി മരുഭൂമിയ്ക്കുമിടയിലായി സമുദ്രനിരപ്പിൽനിന്ന് ഏകദേശം 3,970 അടി (1,210 മീറ്റർ) ഉയരത്തിലാണ് ഈ നഗരം നിലനിൽക്കുന്നത്. ഈ നഗരം ബേക്കേർസ്ഫീൽഡിന് 35 മൈൽ (56 കിലോമീറ്റർ) കിഴക്ക്-തെക്കുകിഴക്കായി മൊഹാവിയ്ക്ക് പടിഞ്ഞാറായി സ്ഥിതിചെയ്യുന്നു. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം 10.0 ചതുരശ്ര മൈൽ (26 ചതുരശ്ര കിലോമീറ്റർ) ഭൂതല വിസ്തീർണ്ണമുള്ള ഈ നഗരത്തിലെ ആകെ ജനസംഖ്യ 14,414 ആണ്.



</doc>
<doc id="408904" url="https://ml.wikipedia.org/wiki?curid=408904" title="വാണിജ്യവൽക്കരണം">
വാണിജ്യവൽക്കരണം

ഒരു പുതിയ ഉൽപ്പന്നത്തെയോ ഉൽപ്പാദന രീതിയെയോ വാണിജ്യപരമായി  അവതരിപ്പിക്കുകയും വിപണിയിൽ ലഭ്യമാക്കുകയും ചെയ്യുന്നതാണ് വാണിജ്യവൽക്കരണം. മുൻപ് ചുരുക്കം മാർക്കറ്റുകളിൽ ഉൽപ്പന്നം വിറ്റഴിച്ചിരുന്നതിൽനിന്ന് വ്യത്യസ്തമായി തുറന്ന മാർക്കറ്റിലേയ്ക്കുള്ള അവതരണമാണ് സാധാരണയായി വാണിജ്യവൽക്കരണമെന്ന വാക്കുകൊണ്ട് അർത്ഥമാക്കുന്നത്. എന്നാൽ പരീക്ഷണശാലയിൽ നിന്ന് നിയന്ത്രിതമായ അളവിലാണെങ്കിലും വിപണനത്തിലേക്ക് നീങ്ങുന്നതിനെയും വാണിജ്യവൽക്കരണമെന്ന് തന്നെയാണ് പറയാറ്. ഗവേഷണ വികസന പരീക്ഷണശാലയിലോ ഉപജ്ഞാതാവിന്റെ പണിശാലയിലോ ആരംഭിക്കുന്ന പല സാങ്കേതികവിദ്യകളും ശൈശവദശയിലെ മൂലരൂപം വാണിജ്യാടിസ്ഥാനത്തിലുള്ള ഉപയോഗത്തിന് അനുയോജ്യമായിരിക്കില്ല. വാണിജ്യ സാദ്ധ്യതയുള്ള ഒരു ഉൽപ്പന്നം വികസിപ്പിക്കുന്നതിന് പണവും സമയവും ആവശ്യമാണ്. പുതിയ ഒരു ഉൽപ്പന്നം വികസിപ്പിക്കുന്നതിന്റെ അവസാന ഘട്ടമാണ് പുതിയ ഉൽപ്പന്നത്തിന്റെ അവതരണം. ഈ ഘട്ടത്തിൽ പരസ്യം, വിൽപ്പന മെച്ചപ്പെടുത്തൽ, മറ്റു വിപണന തന്ത്രങ്ങൾ എന്നിവ വഴി ഉൽപ്പന്നത്തിന്റെ സ്വീകാര്യത വർദ്ധിപ്പിക്കുന്നു. വാണിജ്യവൽക്കരണത്തിനപ്പുറമാണ് (ഉൽപ്പന്നം വിപണിയിൽ പ്രവേശിക്കുന്ന ഘട്ടം) ഉപഭോഗവസ്തുവൽക്കരണം (ഇവിടെ ഉൽപ്പന്നം ഒരു ഉപഭോഗവസ്തുവായി മാറുന്നു). ഉദാഹരണത്തിന് കമ്പ്യൂട്ടറുകൾ പരീക്ഷണശാലയിൽ നിന്ന് തൊഴിൽസ്ഥാപനങ്ങളിൽ എത്തുകയും പിന്നീട് വീടുകളിലും പോക്കറ്റുകളിലും ശരീരത്തിൽ തന്നെയും എത്തിയത്.

വില്പന, വിപണനം, വാണിജ്യ വികസനം (ബിസിനസ് ഡെവലപ്പ്മെന്റ്) എന്നിവയെ വാണിജ്യവൽക്കരണമായി തെറ്റിദ്ധരിക്കാറുണ്ട്. വാണിജ്യവൽക്കരണത്തിന് മൂന്ന് സവിശേഷ സ്വഭാവങ്ങളുണ്ട്.

ഒരു ഉൽപ്പന്നത്തിന്റെ വാണിജ്യവൽക്കരണത്തിന് ശ്രമിക്കുമ്പോൾ താഴെപ്പറയുന്ന ചോദ്യങ്ങൾ ഉയരാം:





</doc>
<doc id="408919" url="https://ml.wikipedia.org/wiki?curid=408919" title="സി.എം.ഓ.എസ്. (കമ്പ്യൂട്ടർ ഹാർഡ് വെയർ)">
സി.എം.ഓ.എസ്. (കമ്പ്യൂട്ടർ ഹാർഡ് വെയർ)

കോംപ്ലിമെൻററി മെറ്റൽ-ഓക്സൈഡ്-സെമികണ്ടക്ടർ എന്നതിന്റെ ചുരുക്ക രൂപമാണ് സി.എം.ഒ.എസ്(CMOS) ഇൻറഗ്രേറ്റഡ് സർക്യൂട്ടുകൾ നിർമ്മിക്കുന്നതിനുള്ള ഒരു സാങ്കേതിക വിദ്യയാണിത്. മൈക്രോ പ്രൊസസ്സറുകളിലും, മൈക്രോ കൺട്രോളറുകളിലും, സ്റ്റാറ്റിക് റാമിലും, ഡിജിറ്റൽ ലോജിക് സർക്യൂട്ടുകളിലും സി.എം.ഒ.സ് സാങ്കേതികവിദ്യ ഉപയോഗിക്കുന്നു. ഇമേജ് സെൻസറുകൾ (CMOS സെൻസർ), ഡാറ്റ കൺവെർട്ടർ, അനേകം ആശയവിനിമയങ്ങൾക്ക് ഉയർന്ന ഇൻറഗ്രേറ്റഡ് ട്രാൻസിവേഴ്റുകൾ തുടങ്ങിയ നിരവധി അനലോഗ് സർക്യൂട്ടുകൾക്കായി സി.എം.ഒ.എസ് സാങ്കേതികവിദ്യ ഉപയോഗപ്പെടുത്തുന്നു. 1963 ൽ ഫെയർചൈൽഡ് സെമികണ്ടക്ടറുമായി ചേർന്ന് ഫ്രാങ്ക് വാൻലാസ് സി.എം.ഒ.എസ് (US പേറ്റൻറ് 3,356,858) പേറ്റൻറ് നേടി.

സി.എം.ഒ.എസ് ചിലപ്പോൾ പരിപൂരക-സമമിതി മെറ്റൽ ഓക്സൈഡ്-അർദ്ധചാലകം (അല്ലെങ്കിൽ COS-MOS) എന്ന് വിളിക്കപ്പെടുന്നു. "പരിപൂരക-സമിതി" എന്ന പദം, സിഎംഒഎസ് ഉപയോഗിക്കുന്ന സാധാരണ രൂപകല്പനകൾ, യുക്തിസഹജ പ്രവർത്തനങ്ങൾക്കായി പി-ടൈപ്പ്, എൻ-ടൈപ്പ് മെറ്റൽ ഓക്സൈഡ് അർദ്ധചാലകം ഫീൽഡ് ട്രാൻസിസ്റ്ററുകൾ (എം.ഒ.എസ്.എഫ്.ഇ) എന്നിവയുടെ പരിപൂരക‌വും സമമിതവുമായ ജോഡികളാണെന്ന വസ്തുതയെ സൂചിപ്പിക്കുന്നു.

ഉയർന്ന ശബ്ദ പ്രതിരോധശേഷിയും താഴ്ന്ന സ്റ്റാറ്റിക് ഊർജ്ജ ഉപഭോഗവുമാണ് സി.എം.ഒ.എസ് ഉപകരണങ്ങളുടെ രണ്ട് സുപ്രധാന സവിശേഷതകൾ. ഒരു ജോഡി ട്രാൻസിസ്റ്റർ എപ്പോഴും ഓഫ് ആയതിനാൽ, ഓൺ, ഓഫ് അവസ്ഥകൾക്കിടയിൽ ക്ഷണനേരംകൊണ്ട് കാര്യക്ഷമമായ ഊർജ്ജം ആകർഷിക്കുന്നു. ട്രാൻസിസ്റ്റർ-ട്രാൻസിസ്റ്റർ ലോജിക് (ടിടിഎൽ) അല്ലെങ്കിൽ എൻ-ടൈപ്പ് മെറ്റൽ ഓക്സൈഡ് സെമികണ്ടക്ടർ ലോജിക്കിന്റെ (എൻഎംഒഎസ്) ലോജിക്, അവസ്ഥ മാറാതെ വരുമ്പോൾപ്പോലും സാധാരണ നിലയിലുള്ള ചിലത് നിലനിൽക്കുന്നു. ഒരു ചിപ്പിൽ ലോജിക്കൽ ഫംഗ്ഷനുകളുടെ ഉയർന്ന സാന്ദ്രതയും സി.എം.ഒ.എസ് അനുവദിക്കുന്നു.

"മെറ്റൽ ഓക്സൈഡ്-അർദ്ധചാലകം" എന്നത് ചില ഫീൽഡ്-ഇഫക്ട് ട്രാൻസിസ്റ്ററുകളുടെ ഭൗതിക ഘടനയെ കുറിച്ചുള്ള ഒരു പരാമർശമാണ്. ഒരു ഓഡിയോ ഇൻസൈക്റ്റർക്ക് മുകളിൽ ഒരു ലോഹ ഗേറ്റ് ഇലക്ട്രോഡ് ഉണ്ട്, ഇത് ഒരു അർദ്ധചാലകത്തിന്റെ മുകൾഭാഗത്താണ്. നേരത്തെ അലൂമിനിയം ഉപയോഗിച്ചിരുന്നെങ്കിലും ഇപ്പോൾ ഉപയോഗിക്കുന്ന വസ്തു പോളിസിലിക്കൺ ആണ്. സി.എം.ഒ.എസ് പ്രക്രിയയിൽ, മറ്റ് ലോഹ ഗേറ്റുകളിൽ ഹൈ-കെ ഡൈഇലക്ട്രിക്കൽ വസ്തുക്കളുടെ അവിർഭാവത്തോട്കൂടി, ഐ.ബി.എം., ഇൻറൽ എന്നീ കമ്പനികൾ 45 നാനോമീറ്റർ നോഡിനും അതിനു മുകളിലും ആണെന്ന് പ്രഖ്യാപിച്ചു.

"സി.എം.ഒ.എസ്" ഒരു പ്രത്യേക ഡിസൈൻ ഡിജിറ്റൽ സർക്യൂട്ടറി രൂപവും ഇൻറഗ്രേറ്റഡ് സർക്യൂട്ടുകളിൽ (ചിപ്പുകളിൽ) ഈ സംവിധാനം നടപ്പിലാക്കാൻ ഉപയോഗിക്കുന്ന പ്രക്രിയകളുടെ കൂട്ടത്തെയും സൂചിപ്പിക്കുന്നു. പ്രതിരോധാത്മക ലോജിക്കൽ കൂട്ടങ്ങളെക്കാൾ ഉപരി ചെറുശക്തിയെ തുരത്താൻ സി.എം.ഒ.എസ് സർക്യൂട്ടറി ശ്രമിക്കുന്നു. ഈ നേട്ടം വർദ്ധിപ്പിക്കുകയും കൂടുതൽ വളർച്ച പ്രാപിക്കുകയും ചെയ്തതിനാൽ, സി.എം.ഒ.എസ്. പ്രക്രിയകളും വേരിയൻറുകളും ആധിപത്യത്തിലായിട്ടുണ്ട്, ആയതിനാൽ ആധുനിക ഇൻറഗ്രേറ്റഡ് സർക്യൂട്ട് നിർമ്മാണത്തിന്റെ ഭൂരിപക്ഷം സി.എം.ഒ.എസ് പ്രക്രിയകൾ ആണ്. 2010 ലെ കണക്കനുസരിച്ച് ഓരോ വർഷവും മികച്ച പ്രകടനം നടത്തുന്ന സി.പി.യുകളാണ് സി.എം.ഒ.എസ്. 1976 മുതൽ ഓരോ വർഷവും സി.എം.ഒ.എസ് സ്റ്റാറ്റിക് ലോജിക് ആയിരുന്നു. ലോജിക്കൽ ഗേറ്റുകളും മറ്റ് ഡിജിറ്റൽ സർക്യൂട്ടുകളും നടപ്പാക്കുന്നതിന് പി-ടൈപ്പ്, എൻ-ടൈപ്പ് മെറ്റൽ ഓക്സൈഡ് സെമിക്കണ്ടക്റ്റർ ഫീൽഡ്-ഇഫക്ട് ട്രാൻസിസ്റ്റർ (MOSFET) എന്നിവയാണ് സി.എം.ഒ.എസ്. സർക്യൂട്ടുകൾ ഉപയോഗിക്കുന്നത്.

എല്ലാ പി-ടൈപ്പ് മെറ്റൽ ഓക്സൈഡ്-അർദ്ധചാലകവും (PMOS) ട്രാൻസിസ്റ്ററുകൾക്ക് വോൾട്ടേജ് സ്രോതസ്സിൽ നിന്നോ അല്ലെങ്കിൽ മറ്റൊരു പി.എം.ഒ.എസ് ട്രാൻസിസ്റ്ററിൽ നിന്നോ ഒരു ഇൻപുട്ട് ഉണ്ടാകണം എന്നതാണ് ഇത്തരത്തിലുള്ള സി.എം.ഒ.എസ് സർക്യൂട്ടുകൾ നിർമ്മിക്കുന്നത്. അതുപോലെ, എല്ലാ എൻ.എം.ഒ.എസ് (NMOS) ട്രാൻസിസ്റ്ററുകളും നിലത്തു നിന്നോ മറ്റൊരു എൻ.എം.ഒ.എസ് ട്രാൻസിസ്റ്ററിൽ നിന്നോ ഒരു ഇൻപുട്ട് ഉണ്ടായിരിക്കണം. ഒരു പിഎംഒഎസ് ട്രാൻസിസ്റ്ററിന്റെ ഘടന അതിന്റെ ഉറവിടവും തകരാറുകളും തമ്മിൽ കുറഞ്ഞ പ്രതിരോധം ഉണ്ടാക്കുന്നു. കുറഞ്ഞ ഗേറ്റ് വോൾട്ടേജ് പ്രയോഗിക്കുകയും ഉയർന്ന ഗേറ്റ് വോൾട്ടേജ് പ്രയോഗിക്കുമ്പോൾ ഉയർന്ന പ്രതിരോധം ഉണ്ടാക്കുകയും ചെയ്യുന്നു. മറുവശത്ത്, ഒരു എൻ.എം.ഒ.എസ് ട്രാൻസിസ്റ്ററിന്റെ ഘടന ഉറവിടം, ചോർച്ച എന്നിവയ്ക്കിടയിൽ ഉയർന്ന ഗേറ്റ് വോൾട്ടേജ് പ്രയോഗിക്കുകയും ഉയർന്ന ഗേറ്റ് വോൾട്ടേജ് ഉപയോഗിക്കുമ്പോൾ കുറഞ്ഞ പ്രതിരോധം സൃഷ്ടിക്കുകയും ചെയ്യുന്നു. ഓരോ എൻ-എം.ഓ.എസ്.എഫ്.ഇ.റ്റി(nMOSFET)യും പി-എം.ഓ.എസ്. എഫ്.ഇ.റ്റി (pMOSFET) എന്നിവ ഉപയോഗിച്ച്, സി.എം.ഓ.എസ് വൈദ്യുത ഉപയോഗം കുറയ്ക്കുന്നു. ഗേറ്റുകളിൽ ഉയർന്ന വോൾട്ടേജ് പ്രവർത്തിപ്പിക്കുന്നത് എൻ-എം.ഓ.എസ്.എഫ്.ഇ.റ്റി നടത്താനും പി-എം.ഓ.എസ്. എഫ്.ഇ.റ്റി നടത്താതിരിക്കാനും ഇടയാക്കില്ല, കൂടാതെ വാതിലുകളിൽ കുറഞ്ഞ റിവേഴ്സ് വോൾട്ടേജും ഉണ്ടാക്കുന്നു. ഈ സംവിധാനം വൈദ്യുതി ഉപഭോഗം, ചൂട് എന്നിവയെ വളരെ കുറയ്ക്കുന്നു. എന്നിരുന്നാലും, സ്വിച്ച് ചെയ്യുന്ന സമയത്ത്, മോട്ടോർ വോൾട്ടേജ് ഒരു അവസ്ഥയിൽ നിന്ന് മറ്റൊന്നിലേക്ക് പോകുമ്പോൾ, രണ്ട് എം.ഓ.എസ്.ഇ.റ്റി(MOSFET)-കളും ചുരുക്കമായിരിക്കും. 
ഇത് വൈദ്യുതി ഉപഭോഗത്തിൽ ഒരു ചെറിയ വർധന വരുത്തുകയും ഉയർന്ന ആവൃത്തിയിൽ ഗുരുതരമായ പ്രശ്നമാകുകയും ചെയ്യുന്നു. വലത് ഭാഗത്ത് ചിത്രം ഒരു പിഎംഒഎസ് ട്രാൻസിസ്റ്റർ (ഡയഗ്രം മുകളിൽ), ഒരു എൻഎംഒഎസ് ട്രാൻസിസ്റ്റർ (ഡയഗ്രം താഴെ) എന്നിവയുമായി ബന്ധിപ്പിക്കുമ്പോൾ എന്ത് സംഭവിക്കുന്നു എന്നത് കാണിക്കുന്നു.

വലത് ഭാഗത്ത് ചിത്രം ഒരു പി.എം.ഒ.എസ് ട്രാൻസിസ്റ്റർ (ഡയഗ്രം മുകളിൽ), ഒരു എൻ.എം.ഒ.എസ് ട്രാൻസിസ്റ്റർ (ഡയഗ്രം താഴെ) എന്നിവയുമായി ബന്ധിപ്പിക്കുമ്പോൾ എന്ത് സംഭവിക്കുന്നു എന്നത് കാണിക്കുന്നു. ഇൻപുട്ട് എയുടെ വോൾട്ടേജ് കുറവാണെങ്കിൽ, എൻഎംഒഎസ്(NMOS) ട്രാൻസിസ്റ്റർ ചാനൽ വളരെ ഉയർന്ന പ്രതിരോധസ്ഥാനത്താണ്. ഇത് ക്യൂവി(Q)ൽ നിന്ന് താഴേക്ക് പോകാൻ കഴിയുന്ന നിലവിലെ പരിധി പരിമിതപ്പെടുത്തുന്നു. പിഎംഒഎസ്(PMOS) ട്രാൻസിസ്റ്ററുടെ ചാനൽ കുറഞ്ഞ പ്രതിരോധ നിലയിലാണെങ്കിലും വിതരണത്തിൽ നിന്നും ഉൽപ്പാദിപ്പിക്കുന്നതിന് കൂടുതൽ ഊർജ്ജം പ്രവഹിക്കുന്നു. വിതരണ വോൾട്ടേജും Q ഉം തമ്മിലുള്ള പ്രതിരോധം വളരെ കുറവായതിനാൽ, Q ൽ വരച്ച വിതരണ വോൾട്ടേജും Q ഉം തമ്മിലുള്ള വോൾട്ടേജ് ഡ്രോപ്പ് ചെറുതാണ്.

ചുരുക്കത്തിൽ, പിഎംഒഎസ്, എൻഎംഒഎസ് ട്രാൻസിസ്റ്ററുകളുടെ ഉൽപാദനങ്ങൾ ഇൻപുട്ടിനു കുറവു വരുത്തുമ്പോൾ ഇവ നിറവേറ്റുന്നു ഔട്ട്പുട്ട് ഉയർന്നതാണ്, ഇൻപുട്ട് ഉയർന്നപ്പോൾ, ഔട്ട്പുട്ട് കുറവാണ്. ഇൻപുട്ട്, ഔട്ട്പുട്ടുകളുടെ ഈ പെരുമാറ്റം കാരണം സിഎംഒഎസ്(CMOS) സർക്യൂട്ട് ഔട്ട്പുട്ട് ഇൻപുട്ടിന്റെ വിപരീതമാണ്.

സിഎംഒഎസ് ഊർജ്ജ സ്രോതസ്സുകളെ V, V, V, ഗ്രൗണ്ട് (GND) എന്നിവയാണ് നിർമ്മാതാക്കളെ ആശ്രയിക്കുന്നത്. പരമ്പരാഗത എംഒഎസ്(MOS) സർക്യൂട്ടുകളിൽ നിന്ന് V, V തുടങ്ങിയവ വഹിക്കുന്നു. ഇവ വിതരണം ചെയ്യുന്നത് സിഎംഒഎസിന് നേരിട്ട് ബാധകമല്ല, കാരണം ഇവ രണ്ടും സ്രോതസ്സുകൾ നൽകുന്നു. ടി.ടി.എൽ. ലോജിക്കിൽ നിന്ന് V ഗ്രൗണ്ടും വഹിക്കുന്നു. സിഎംഒസിന്റെ 54 സി / 74 സി വരിയുടെ അവതരണത്തോടെ ആ പദനാമം നിലനിർത്തി.

സി.എം.ഒ.എസ് സർക്യൂട്ടിന്റെ ഒരു പ്രധാന സവിശേഷത പിഎംഒഎസ് (PMOS)ട്രാൻസിസ്റ്ററുകളും എൻഎംഒഎസ് ട്രാൻസിസ്റ്ററുകളും തമ്മിലുള്ള ദ്വിത്വമാണ്. ഉൽപ്പാദനം മുതൽ വൈദ്യുതി സ്രോതസ്സിലോ അല്ലെങ്കിൽ നിലത്തേക്കോ ഒരു പാത എല്ലായ്പ്പോഴും അനുവദിക്കാൻ ഒരു സിഎംഒഎസ്(CMOS)സർക്യൂട്ട് രൂപപ്പെടുത്തിയിരിക്കുന്നു. ഇത് നടപ്പിലാക്കാൻ, വോൾട്ടേജ് സ്രോതസ്സിലേക്കുള്ള എല്ലാ വഴികളുടെയും സമൂഹത്തിന്റെയും പരിപൂരകം ആയിരിക്കണം. ഒന്ന് മറ്റേതിന്റെയല്ല എന്ന് നിർവ്വചിച്ചുകൊണ്ട് ഇത് എളുപ്പത്തിൽ പൂർത്തിയാക്കാൻ കഴിയും. ഡെ മോർഗന്റെ നിയമം അനുസരിച്ചുള്ള യുക്തിപ്രകാരം, സമാന്തരമായി പിഎംഒഎസ് ട്രാൻസിസ്റ്ററുകളുടെ ശ്രേണിയിൽ എൻഎംഒഎസ് ട്രാൻസിസ്റ്ററു കളുമായി യോജിക്കുന്നു, പരമ്പരയിലെ പിഎംഒഎസ് ട്രാൻസിസ്റ്ററുകൾ സമാന്തരമായി എൻഎംഒഎസ് ട്രാൻസിസ്റ്ററുകൾക്ക് സമാനമാണ്.

അതിസങ്കീർണ്ണമായ ലോജിക്കൽ പ്രവർത്തനങ്ങളിൽ AND ഉം OR പ്രവേശനകവാടങ്ങൾ ഉൾപ്പെടെ ലോജിക്കൽ ഗേറ്റുകൾക്കിടയിലുള്ള പാതകളെ കൈകാര്യം ചെയ്യുന്നു. 
ശൃംഖലകളിൽ രണ്ടു ട്രാൻസിസ്റ്ററുകളുണ്ടെങ്കിൽ, ട്രാൻസിസ്റ്ററുകൾക്ക് സപ്ലൈ ലഭിക്കാനുള്ള വോൾട്ടേജിൽ കുറഞ്ഞ പ്രതിരോധം ഉണ്ടായിരിക്കണം. വലതുവശത്ത് കാണിച്ചിരിക്കുന്നത് സിഎംഒഎസ് ലോജിക്കിലെ എൻഎഎൻഡി (NAND) ഗേറ്റിന്റെ സർക്യൂട്ട് ഡയഗ്രമാണ്. എ, ബി ഇൻപുട്ടുകൾ രണ്ടും ഉയർന്നതാണെങ്കിൽ, എൻഎം ഒഎസ് ട്രാൻസിസ്റ്ററുകൾ (ഡൈഗ്രത്തിന്റെ താഴെ പകുതിയോളം) നടത്തും, പിഎം ഒഎസ് ട്രാൻസിസ്റ്ററുകളും (മുകളിൽ പകുതിയോളം) നടക്കില്ല, ഔട്ട്പുട്ടും "V" ഉം തമ്മിലുള്ള ഒരു സംക്രമണ പാത സ്ഥാപിക്കുകയും (ഗ്രൗണ്ട്), ഔട്ട്പുട്ട് കുറഞ്ഞ് വരികയും ചെയ്യുന്നു.


</doc>
<doc id="408923" url="https://ml.wikipedia.org/wiki?curid=408923" title="ഹീരകസൂത്രം">
ഹീരകസൂത്രം

മഹായാന ബുദ്ധമതത്തിൻ്റെ പ്രജ്ഞപാരമ്യതാശ്രേണിയിൽപ്പെട്ട ഒരു സൂത്രമാണ് ഹീരകസൂത്രം () അഥവാ വജ്രഛേദികാപ്രജ്ഞപാരമ്യതാസൂത്രം. ഹീരകസൂത്രത്തിൻ്റെ 868ാമാണ്ടിൽ അച്ചടിച്ച ഒരു ചുരുൾ ഡൻഹുവാങ് രേഖകളുടെ കൂട്ടത്തിൽനിന്ന് 1907ൽ ഓറെൽ സ്റ്റീൻ കണ്ടെത്തിയിരുന്നു. ബ്രിട്ടീഷ് ലൈബ്രറിയുടെ അഭിപ്രായപ്രകാരം, കൃത്യമായ അച്ചടിവർഷം അറിയുന്നതും സമ്പൂർണ്ണവുമായ ഏറ്റവും പഴയ രേഖയാണ് ഇത്. പതിനാറടി നീളവും ഒരടി വീതിയും ഉള്ള കടലാസ് ചുരുളിലാണ് ഇത് അച്ചടിച്ചിരിക്കുന്നത്.


</doc>
<doc id="408927" url="https://ml.wikipedia.org/wiki?curid=408927" title="ദ ഹോബിറ്റ്: ആൻ അൺ എക്സ്പെക്റ്റഡ് ജേർണി">
ദ ഹോബിറ്റ്: ആൻ അൺ എക്സ്പെക്റ്റഡ് ജേർണി

പീറ്റർ ജാക്സൺ സംവിധാനം ചെയ്ത 2012 ലെ ഇതിഹാസ ഫാന്റസി സാഹസിക ചലച്ചിത്രമാണ് ദ ഹോബിറ്റ്: ആൻ അൺ എക്സ്പെക്റ്റഡ് ജേർണി. ജെ ആർ ആർ. ടോൾക്കീനിന്റെ 1937 ലെ ദ ഹൊബിറ്റ് എന്ന നോവൽ അടിസ്ഥാനമാക്കി നിർമിച്ച മൂന്നു ഭാഗങ്ങളുള്ള സിനിമയിൽ ആദ്യത്തേത് ആണ് ഇത്. അതിനു ശേഷം "" (2013), "" (2014) എന്നിവ കൂടി പുറത്തിറങ്ങി. ഇവ മൂന്നും ജാക്ക്സണന്റെ ദ ലോഡ് ഓഫ് ദ റിങ്സ് ചലച്ചിത്ര പരമ്പരയുടെ കാലക്രമത്തിന് മുൻപ്‌ നടക്കുന്നതായാണ് ചിത്രീകരിച്ചിരിക്കുന്നത്. പീറ്റർ ജാക്സൺ, ഫിലിപ്പ് വാൽഷ്, ഫിലിപ ബോയിൻസ്, ഗില്ലർമോ ദെൽ ടോറോ എന്നിവർ ചേർന്നാണ് ഈ സിനിമയുടെ തിരക്കഥ തയ്യാറാക്കിയത്. 

ലോർഡ് ഓഫ് ദ റിങ്സിലെ സംഭവങ്ങൾക്ക് എഴുപത്തേഴ് വർഷം മുൻപാണ് കഥ നടക്കുന്നത്. മിഡിൽ എർത്ത് ആണ് പശ്ചാത്തലം. ടോൾക്കിയൻ എഴുതിയ റിട്ടേൺ ഓഫ് ദി കിംഗ് എന്ന നോവലിന്റെ അനുബന്ധങ്ങളിൽ നിന്നാണ് കഥ രൂപപ്പെടുത്തിയത് . ബിൽബോ ബാഗ്ഗിൻസ്, മാന്ത്രികനായ ഗാൻഡാൾഫ്, തോറിൻ ഓക്കെൻഷീൽഡിന്റെ നേതൃത്വത്തിൽ ഉള്ള പതിമൂന്നു കുള്ളന്മാരുടെ സംഘവും ചേർന്ന് സ്മോഗ് എന്ന ഡ്രാഗണിൽ നിന്ന് ലോൺലി മൗണ്ടൻ തിരിച്ചു പിടിക്കാൻ ശ്രമിക്കുന്നത് ആണ് പ്രമേയം. മാർട്ടിൻ ഫ്രീമാൻ, ഇയാൻ മക്ക്കെല്ലൻ, റിച്ചാർഡ് ആർമിറ്റേജ്, ജെയിംസ് നെസ്ബിറ്റ്, കെൻ സ്റ്റോട്ട്, കേറ്റ് ബ്ലാൻചെറ്റ്, ഇയാൻ ഹോം, ക്രിസ്റ്റഫർ ലീ, ഹ്യൂഗോ വീവിംഗ്, ഏലിജ വുഡ്, ആൻഡി സെർക്കിസ്, സിൽവെസ്റ്റർ മക്കോയ്, ബാരി ഹംഫ്രിസ്, മനു ബെന്നെറ്റ് തുടങ്ങിയ വലിയ താരനിര ഈ ചിത്രത്തിൽ ഉൾപ്പെടുന്നു.

2012 നവംബറിൽ ന്യൂസിലണ്ടിൽ ഹോബിറ്റ്: ആൻ അൺ എക്സ്പെക്റ്റഡ് ജേർണി ആദ്യമായി പ്രദർശിപ്പിക്കുകയും 2012 ഡിസംബർ 12 ന് അന്താരാഷ്ട്രതലത്തിൽ പുറത്തിറങ്ങുകയും ചെയ്തു. ഈ ചിത്രം ബോക്സ് ഓഫീസിൽ നൂറു കോടി ഡോളർ വരുമാനം നേടി, ദ ഫെലോഷിപ്പ് ഓഫ് ദ റിങ്, ദ ത്രീ ടവർസ് എന്നീ ചിത്രങ്ങളെ മറികടന്നു. 2012 ൽ ഏറ്റവും കൂടുതൽ വരുമാനം നേടുന്ന നാലാമത്തെ ചിത്രവും എക്കാലത്തെയും മുപ്പത്തിഒന്നാം ചിത്രവുമായി. മികച്ച നിരൂപണം ലഭിച്ച ചിത്രം മികച്ച വിഷ്വൽ ഇഫക്റ്റുകൾ, മികച്ച പ്രൊഡക്ഷൻ ഡിസൈനുകൾ, മികച്ച മേക്കപ്പ്, ഹെയർസ്റ്റൈലിങിനുള്ള മൂന്ന് അക്കാദമി അവാർഡിന് നാമനിർദ്ദേശം ചെയ്യപ്പെട്ടു. മൂന്ന് ബ്രിട്ടീഷ് അക്കാദമി ഫിലിം അവാർഡുകൾക്കും നാമനിർദ്ദേശം ലഭിച്ചു.



</doc>
<doc id="408932" url="https://ml.wikipedia.org/wiki?curid=408932" title="നാക്കു പെന്റ നാക്കു ടാക്ക">
നാക്കു പെന്റ നാക്കു ടാക്ക

നാക്കു പെന്റ നാക്കു ടാക്ക (English: I Love You I Want You) 2014-ലെ മലയാളം ഭാഷയിലുള്ള ഒരു ഇന്ത്യൻ ചലച്ചിത്രമാണിത്. ഈ ചലച്ചിത്രത്തിൽ സംവിധാനം വയലാർ മാധവൻകുട്ടിയും നിർമ്മാണം ഗോകുലം ഗോപാലനും ആണ് നടത്തിയിരിക്കുന്നത്.
അമേരിക്കക്കാരനെ വിവാഹം ചെയ്ത് അമേരിക്കൽ വിലസുന്നതിൽ സ്വപ്നം കാണുന്ന ഒരു പാവം പെൺകുട്ടിക്ക് ജീവിതത്തിൽ നേരിടേണ്ടിവരുന്ന കഷ്ടകാലമാണ് ഈ കഥ. അമേരിക്കയിലേക്കെന്ന ധാരണയിൽ എയർപോർട്ടിലെത്തുന്ന ശുഭ ആദ്യസ്റ്റോപ്പായ ആഫ്രിക്കയിൽ വച്ച് അറിയുന്നു തന്റെ ഭർത്താവ് ആഫ്രിക്കയിലാണ് ജോലി എന്ന്. ആ വന്യഭൂമിയിൽ ആദിവാസികൾക്കിടയിൽ അവൾ പതുക്കെയാണെങ്കിലും സമരസപ്പെടുന്നു. പക്ഷേ വിധി അതിനിടയിൽ അവരെ വേട്ടയാടുന്നു. ആദിവാസി ഗോത്രത്തിന്റെ ശത്രുതയിലാകുന്ന വിനയനു. കുമാരസിംഗം എന്ന ഭാവനാ വ്യക്തിയുടെ പേരിൽ പാസ്പോർട്ട് കിട്ടുന്നു. പിന്നീടറിയുന്നു ഇയാൾ ശരിക്കും ഒരു ഭീകരവാദിയാണെന്ന്. 'പല സാഹസങ്ങൾക്കൊടുവിൽ ഈ കുമാരസ്മിഗത്തെയും വധിച്ച് അയാൾ നാട്ടിലെത്തുന്നു. 


</doc>
<doc id="408938" url="https://ml.wikipedia.org/wiki?curid=408938" title="തുരുമ്പൻ പൂച്ച">
തുരുമ്പൻ പൂച്ച

വളർത്തുപൂച്ചയുടെ പകുതിയോ മൂന്നിലൊന്നോ മാത്രം വലിപ്പമുള്ളതും ലോകത്തിലെ ഏറ്റവും ചെറിയ പൂച്ചയുമാണ് തുരുമ്പൻ പൂച്ച .മഞ്ഞ കലർന്ന തവിട്ടു നിറമുള്ള തവിട്ടു രോമകുപ്പായവും അതിന്റെ പുറത്തു നേർ വരകളിലായി തുരുമ്പിന്റെ നിറമുള്ള തവിട്ടു പുള്ളികളുമുണ്ട് .നെറ്റിയുടെ നെടുകെ കറുപ്പ് അതിരുകളുള്ള വെളുത്ത വരകളുള്ള ഇവയുടെ കണ്ണിനു ചുറ്റുമായും ,ചുണ്ടുകളിലും താടിയിലും , ശരീരത്തിന്റെ അടിവശത്തും വെളുത്ത രോമങ്ങളുണ്ട് .നിബിഡ വനത്തിൽ കഴിയുന്ന ഒരു ജീവിയല്ല ഇത് .എങ്കിലും നാട്ടിൻപുറങ്ങളിൽ അപൂർവമായേ ഇവയെ കാണാറുള്ളു

നീണ്ട മഴയ്ക്ക് ശേഷം ഇര തേടി പുറത്തു വരുന്ന സമയത്തു ഇവയെ കാണാം .മനുഷ്യരോട് അകൽച്ചയില്ലാത്ത ഇവ,പുരപ്പുറത്ത് കുഞ്ഞുങ്ങളെ പ്രസവിച്ചതുപോലെയുള്ള ധാരാളം സംഭവങ്ങളുണ്ട് 

ശരീരത്തിന്റെ മൊത്തം നീളം 35-48സെ .മീ .

തൂക്കം :1 -16 കിലോ 

പാറക്കെട്ടുള്ള പ്രദേശം ,കുറ്റിക്കാട് ,വരണ്ട തുറസായ കാടുകൾ ,മനുഷ്യവാസ കേന്ദ്രങ്ങൾ 

ഏറ്റവും നന്നായി കാണാവുന്നത് -മുണ്ടൻ തുറ  നാഷണൽ പാർക്ക് (തമിഴ് നാട് )

വർഗസങ്കരണം ,റോഡപകടങ്ങൾ 


</doc>
<doc id="408943" url="https://ml.wikipedia.org/wiki?curid=408943" title="കുപ്പിമൂക്കൻ ഡോൾഫിൻ">
കുപ്പിമൂക്കൻ ഡോൾഫിൻ

മൂന്നിനം കുപ്പിമൂക്കൻ ഡോൾഫിനുകൾ ആണുള്ളത്. അതിൽ ഇൻഡോ-പസിഫിക് കുപ്പിമൂക്കൻ ഡോൾഫിൻ ("Tursiops aduncus") ആണ് കേരളതീരത്ത് കൂടുതൽ കാണപ്പെടുന്നത്. എങ്കിലും കുപ്പിമൂക്കൻ ഡോൾഫിൻ ("Tursiops truncatus") എന്ന ഈ ഇനവും അപൂർവ്വമായി കാണപ്പെടുന്നു. 

ഇരുണ്ട ചാരനിറമാണെങ്കിലും ഇതിന്റെ നിറത്തിനു വ്യത്യാസം വരാം. ആഴമുള്ള ഒരു കൊത ഇതിന്റെ കൊക്കിനെ വേർതിരിക്കുന്നു. കൊക്ക് ചെറുതും സവിശേഷാകൃതിയുള്ളതുമാണ്. മുതുകില് ചിറകും മറ്റു ശരീരഭാഗങ്ങളേക്കാൾ ഇരുണ്ട നിറത്തിലുള്ളവയാണ്.തുഴകൾ വണ്ണം കുറഞ്ഞതും ഏറെക്കുറെ നീളമുള്ളതുമാണ്‌. 

സൗഹൃദം പ്രകടിപ്പിക്കുന്ന ഡോൾഫിനാണിത്‌. മൽസ്യബന്ധന ബോട്ടുകളോട് ചേർന്ന് നീന്തുന്ന ഇവ ഇത് മീൻകൂട്ടങ്ങളെ വലയിലേക്ക് ഓടിച്ചുവിട്ടു മീൻപിടിത്തക്കാരെ സഹായിക്കുന്നതായി പറയപ്പെടുന്നു. വെള്ളത്തിന് മുകളിൽ വരുമ്പോൾ ചുണ്ടിനു പകരം നെറ്റിയാണ് പുറത്തു കാട്ടാറുള്ളത്.

ശരീരത്തിന്റെ മൊത്തനീളം 1.9 -3.9 മീറ്റർ. തൂക്കം 90 -150 കിലോഗ്രാം.

ഉഷ്ണമേഖലയിലെ സമുദ്രങ്ങളിൽ കരയോട് അകന്നുകഴിയുന്ന സ്പീഷിസാണിത്. കിഴക്കും പടിഞ്ഞാറും തീരങ്ങളിൽ ഇവയെ കാണാം. കേരളം, ആന്ധ്രാപ്രദേശ്, തമിഴ്നാട്, പശ്ചിമ ബംഗാൾ എന്നിവയുടെ തീരത്തോട് ചേർന്ന് കാണപ്പെട്ടിട്ടുണ്ട്

ആവാസനാശം, മൽസ്യബന്ധനം



</doc>
<doc id="408947" url="https://ml.wikipedia.org/wiki?curid=408947" title="ഫ്രാൻസിസ് മക്ഡോർമൻറ്">
ഫ്രാൻസിസ് മക്ഡോർമന്റ്

ഒരു അമേരിക്കൻ അഭിനേത്രിയാണ് ഫ്രാൻസിസ് ലൂയിസ് മക്ഡോർമൻറ് (ജനനം ജൂൺ 23, 1957). മികച്ച അഭിനേത്രിക്കുള്ള ടോണി, എമ്മി, ഓസ്ക്കാർ പുരസ്കാരങ്ങൾ നേടി ‘ട്രിപ്പിൾ ക്രൗൺ ഓഫ് ആക്ടിംഗ്’ എന്ന നേട്ടം കരസ്ഥമാക്കിയിട്ടുണ്ട്. 2017-ൽ ത്രീ ബിൽബോർഡ്സ് ഔട്ട്‌സൈഡ് എബ്ബിംഗ്, മിസ്സോറി എന്ന ചിത്രത്തിലെ പ്രകടനത്തിന് ഗോൾഡൻ ഗ്ലോബ് അവാർഡും ബാഫ്റ്റ പുരസ്ക്കാരവും ഓസ്ക്കാറും മക്ഡോർമന്റ് നേടി.

ഇല്ലിനോയിയിലെ ഗിബ്സൺ സിറ്റിയിലാണ് മക്ഡോർമൻറ് ജനിച്ചത്. ഒന്നര വയസ്സുള്ളപ്പോൾ കാനഡയിൽ നിന്നുള്ള ദമ്പതികൾ അവരെ ദത്തെടുത്തു. അവരുടെ കുടുംബം പലപ്പോഴും താമസിക്കുന്നത് ഇറിനോയി, ജോർജിയ, കെന്റക്കി, ടെന്നസി, എന്നിവിടങ്ങളിലെ പല ചെറു നഗരങ്ങളിലും താമസിച്ചു. പിന്നീട് മോണെൻസൻ, പെൻസിൽവാനിയയിൽ സ്ഥിരതാമസമാക്കി. ഇവിടെ വച്ച് 1975-ൽ മക്ഡോർമൻറ് തന്റെ ഹൈസ്കൂൾ വിദ്യാഭ്യാസം പൂർത്തിയാക്കി. 1979-ൽ വെസ്റ്റ് വിർജിനിയയിലെ ബെഥാനി കോളേജിൽ നിന്നും ബാച്ചിലർ ഓഫ് ആർട്ട്സ് ഡിഗ്രി നേടി. 1982-ൽ യേൽ സ്കൂൾ ഓഫ് ഡ്രാമയിൽ നിന്ന് ഫൈൻ ആർട്സിൽ ബിരുദാനന്തരബിരുദം നേടി. അക്കാലത്ത് നടി ഹോളി ഹണ്ടർ ഒരു സഹപാഠിയായിരുന്നു.
മക്ഡോർമന്റ് ആദ്യം അഭിനയിച്ചത് ഡെറക് വാൽക്കോട്ടിന്റെ ‘ട്രിനിഡാഡ് ആൻഡ് ടുബാഗോ’ എന്ന നാടകത്തിൽ ആയിരുന്നു. 1984 ൽ പുറത്തിറങ്ങിയ ‘ബ്ലഡ് സിമ്പിൾ’ എന്ന ചിത്രത്തിലൂടെ ചലച്ചിത്ര രംഗത്ത് എത്തി. 1987 ൽ, ഹോളി ഹണ്ടർ, നിക്കോളാസ് കേജ് എന്നിവർ അഭിനയിച്ച ,’റൈസിംഗ് അരിസോണ’ എന്ന ചിത്രത്തിൽ പ്രത്യക്ഷപ്പെട്ടു. പോലീസ് നാടകമായ ഹിൽ സ്ട്രീറ്റ് ബ്ലൂസ് എന്ന ടെലിവിഷൻ പരമ്പരയുടെ അഞ്ചാം സീസണിൽ മക്ഡോർമന്റ് കോണി ചാപ്മാൻ എന്ന കഥാപാത്രമായി അഭിനയിച്ചു. 1988 ൽ ടെന്നസി വില്യംസിന്റെ ‘എ സ്ട്രീറ്റ് കാർ നെയിംഡ് ഡിസയർ’ –ന്റെ ഒരു സ്റ്റേജ് അവതരണത്തിൽ സ്റ്റെല്ല കോവാൾസ്കി എന്ന കഥാപാത്രമായി അരങ്ങിലെത്തി. ഇതിലെ പ്രകടനത്തിന് അവർക്ക് ടോണി അവാർഡ് നാമനിർദ്ദേശം ലഭിച്ചു. 

1996 ൽ 'ഫാർഗോ' എന്ന ചിത്രത്തിൽ പോലീസ് മേധാവി മാർജ് ഗണ്ടേഴ്സൺ എന്ന റോളിലെ പ്രകടനത്തിന് മികച്ച നടിക്കുള്ള അക്കാദമി അവാർഡിന് അർഹയായി. 2011-ൽ ഗുഡ് പീപ്പിൾ എന്ന നാടകത്തിലൂടെ മികച്ച നാടകനടിക്കുള്ള ടോണി അവാർഡ് ലഭിച്ചു. 2014-ൽ 'ഒലീവ് കിറ്റെറിഡ്ജ്' എന്ന എച്ച്.ബി.ഓ മിനി സീരീസിലൂടെ പ്രൈം ടൈം എമ്മി അവാർഡും നേടി.
പരീക്ഷണാത്മക നാടക കമ്പനിയായ ദ വെസ്റ്റർ ഗ്രൂപ്പിന്റെ അസോസിയേറ്റ് മെമ്പറാണ് മക്ഡോർമൻറ്.
1984-ൽ മക്ഡോർമൻറ് സംവിധായകൻ ജോയെൽ കോയെനെ വിവാഹം കഴിച്ചു. ഈ ദമ്പതികൾ പരാഗ്വേയിൽ നിന്നും 1995 ൽ ഒരു കുട്ടിയെ(പെഡ്രോ മക്ഡോർമന്റ് കോയെൻ) ദത്തെടുത്തു . ന്യൂയോർക്ക് നഗരത്തിൽ വസിക്കുന്നു.



</doc>
<doc id="408949" url="https://ml.wikipedia.org/wiki?curid=408949" title="നെടുങ്ങാടി">
നെടുങ്ങാടി

കേരളത്തിലെ സാമന്തരാജകുടുംബാംഗങ്ങളിൽ പെട്ട ഒരു വിഭാഗമാണ് നെടുങ്ങാടി. തെക്കൻ മലബാറിലെ ഭരണവിഭാഗങ്ങളായ സാമൂതിരിമാരുടെ സാമന്തന്മാരായ പല ഭരണകർത്താക്കളും ഈ വിഭാഗത്തിൽ പെട്ട നായന്മാരാണ് .

ഒരു രാജാവിന്റെ കീഴിൽ ഒരു നാടിന്റെ ഭരണം കയ്യാളുന്ന നാട്ടുരാജാവാണ് സാമന്തൻ. ഇത്തരം നാട്ടുപ്രഭുക്കളായിരുന്നു മലബാറിൽ സാമൂതിരിയുടെ കീഴിൽ പല നാടുകളിലും ഭരണം നടത്തിയിരുന്നത്. നെടുങ്ങാടി എന്ന ശബ്ദം നെടുങ്ങനാട് എന്ന ശബ്ദവുമായി ചേർത്തുവായിക്കാം. "ആടി" എന്നത് ഭരണവുമായി ബന്ധപ്പെട്ടതാണ്. നെടുങ്ങനാട് ഭരിച്ചിരുന്നവരാണ് നെടുങ്ങാടിമാർ. ഇന്നത്തെ പാലക്കാട് ജില്ലയുടെ പലഭാഗങ്ങളും ഉൾപ്പെടുന്ന ഒരു പ്രദേശമാണ് നെടുങ്ങനാട്. ഷൊർണ്ണൂർ, പട്ടാമ്പി, കോതകുറിശ്ശി, മഞ്ചേരി, കൂറ്റനാട്, നടുവട്ടം, കാറൽമണ്ണ, ചെറുപ്പുളശ്ശേരി, തൂത കരിപ്പുഴ തുടങ്ങിയ പല സ്ഥലങ്ങളും പലസമയത്തും നെടുങ്ങനാടിന്റെ ഭാഗമായിട്ടുണ്ട്. പലപ്പോഴും ഏറനാടിന്റെ ഭാഗമായിരുന്നതുകൊണ്ട് ഏറാൽപ്പാട് മാരുടെ സാമന്തന്മാരായും നെടുങ്ങാടി മാർ വർത്തിച്ചിട്ടുണ്ട്. ഇപ്പോൾ ഈ പ്രദേശങ്ങളിലൊക്കെ നെടുങ്ങാടി എന്ന സ്ഥാനപ്പേരോടു കൂടിയ കുടുംബങ്ങൾ നിലവിലുണ്ട്. ഇന്ന് നായർ സമുദായത്തിന്റെ ഒരു ഭാഗമായി ഇവരെ കണക്കാക്കുന്നു. 
നെടുങ്ങാടി എന്നത് പൊതുവെ ഈ സമുദായത്തിലെ പുരുഷന്മാരെ സൂചിപ്പിക്കുന്നു. കോവിലമ്മ/ കോവിൽപ്പാട് എന്നിവയാണ് സ്ത്രീ സമൂഹം അറിയപ്പെടുന്നത്. 
മലയാളത്തിലെ ആദ്യനോവലായ കുന്ദലതയുടെ കർത്താവ് അപ്പു നെടുങ്ങാടി ആണ് ഈ വിഭാഗത്തിൽ ഏറ്റവും പ്രശസ്തൻ. മലയാളഭാഷയുടെ പരിണാമത്തെ ക്കുറിച്ച് പഠിച്ച ആദ്യ പണ്ഡിതൻ കോവുണ്ണി നെടുങ്ങാടിയും ഈ സമുദായാംഗമായിരുന്നു. The സി. വി രാമന്റെ വലം കയ്യായിരുന്ന് ഒരു നെടുങ്ങാടിയെ ക്കുറിച്ചും അദ്ദേഹത്തിന്റെ സംഭാവനയും പ്രസ്താവ്യയോഗ്യമാണ്. മോഹിനിയാട്ടം നൃത്തരംഗത്ത് വളർന്നുവരുന്ന കലാകാരി വിനീത നെടുങ്ങാടിയും ഈ സമുദായാംഗമാണ്.

കേരളത്തിലെ ഷെഡ്യൂൾഡ് ബാങ്ക്കളിൽ പ്രശസ്തമായിരുന്നു. നെടുങ്ങാടി ബാങ്ക്. 2003ൽ അത് പഞ്ചാബ് നാഷണൽ ബാങ്ക് ഏറ്റെടുത്ത് അതിലേക്ക് ലയിപ്പിച്ചു. 

^ 1891 ലെ തിരുവിതാംകൂർ, കൊച്ചി, മലാബാർ ഭാഗത്തെ സെൻസസ്
^ Castes and Tribes of Southern India- ,എഡ്ഗർ തേഴ്സ്റ്റൺ & കെ രംഗാചാരി 
^ "Organised Struggles of Malabar Peasantry 1934–1940"
^ A general collection of ... voyages and travels, digested by J. Pinkerton - Page 736
^ Nedungnad Carithram - from prehistoric times to A.D. 1860 (Malayalam) S. Rajendu by (Madhavam: Perintalmanna, 2012).
^ Kareem, C.K. (1973). Kerala under Haider Ali and Tipu Sultan. Paico publishing house. pp. 136, 137. Retrieved 2007-12-18.
^ Miller, Eric J. 1954. Caste and Territory in Malabar. American Anthropologists 56(3):410-420
^ Miller, Eric J. 1955. Village Structure in North Kerala. In M.N. Srinivas ed. India’s Village. Bombay: Media Promoters & Publishers
^ Bhaskaran, K. Ooril pazhakiya oru achi kavinde katha, Sree oorpazhachi kshetra seva samiti, 1997.
^ A collection of treaties, engagements, and other papers of importance relating to British affairs in Malabar" also by William Logan.
^ E. Thurston. Castes and tribes of South India Volume 5
^ "Organised Struggles of Malabar Peasantry 1934–1940"
^ "Organised Struggles of Malabar Peasantry 1934–1940"
^ Mackenzie Manuscripts: Summaries of the Historical Manuscripts in the Mackenzie Collection, I (Madras: University of Madras, 1972), 287. T. V. Mahalingam (ed.)
^ Kudali Granthavari (Malayalam) K. K. N. Kurup by (Calicut: Calicut University, 1995).
^ Female Initiation Rites on the Malabar Coast, Gough, Kathleen 1955a, The Journal of the Royal Anthropological Institute of Great Britain and Ireland

S. Rajendu - The History of Nedungana d - from pre historic times to AD 1860 - Perintalmanna - 2012


</doc>
<doc id="408952" url="https://ml.wikipedia.org/wiki?curid=408952" title="കാട്ടുകോഴി (വിവക്ഷകൾ)">
കാട്ടുകോഴി (വിവക്ഷകൾ)



</doc>
<doc id="408953" url="https://ml.wikipedia.org/wiki?curid=408953" title="കാട്ടുമുയൽ">
കാട്ടുമുയൽ

ഇന്ത്യൻ ഉപഭൂഖണ്ഡത്തിലെ തനതായ മുയൽ ഇനമാണ് കാട്ടുമുയൽ (Indian hare, "Lepus nigricollis"). ദേഹമാകെ ചുമപ്പുകലർന്ന തവിട്ടുരോമവും കറുപ്പുരോമവും നിറഞ്ഞ ഇതിന് 13 ഉപജാതികളുണ്ട് .വടക്കേഇന്ത്യയിൽ കാണപ്പെടുന്നവയ്ക്ക് ചെങ്കൽ നിറമുള്ള വാലും വെളുത്ത അടിവശവുമുണ്ട്. തെക്കേഇന്ത്യയിൽ കാണപ്പെടുന്നവയ്ക്ക് വലിപ്പക്കൂടുതലാണ്. ഇവയുടെ കഴുത്തിന് പുറകിൽ ഒരു കറുത്ത അടയാളമുണ്ട്. വാലിന്റെ മുകൾവശം കറുപ്പാണ്. പശ്ചിമേഷ്യയിലെ മരുപ്രദേശത്ത് കഴിയുന്നവയ്ക്ക് മണലിന്റെ മഞ്ഞനിറമാണ് അധികം.

ശരീരത്തിന്റെ മൊത്തം നീളം: 40-50 സെ.മീ, തൂക്കം: 1.8 - 3.6 കിലോ.

അധികാരപരിതി സ്വയം നിശ്ചയിക്കുന്ന ഈ മുയൽ ചുറ്റുമുള്ള പത്ത് ഹെക്ടറോളം സ്ഥലം മറ്റ് ആൺമുയലുകൾ കടന്നുവരാതെ പ്രതിരോധിക്കുന്നു.

തുറസ്സായ കുറ്റിക്കാടുകൾ, നീളംകുറഞ്ഞ പുല്ലുകളുള്ള പ്രദേശം, ശുഷ്കിച്ച വനപ്രദേശങ്ങൾ (2400 മീ.വരെ).

ഇന്ത്യൻ ഉപദ്വീപിലെ എല്ലാ വനങ്ങളിലും നന്നായി കാണപ്പെടുന്നൂ.

ഇന്ത്യയിലെ കാട്ടുമുയലുകൾ 7 ഉപസീപ്ഷ്യസ്സുകളായി തിരിച്ചറിഞ്ഞിട്ടുണ്ട്.




</doc>
<doc id="408964" url="https://ml.wikipedia.org/wiki?curid=408964" title="കൃഷ്ണ വന്യജീവിസംരക്ഷണകേന്ദ്രം">
കൃഷ്ണ വന്യജീവിസംരക്ഷണകേന്ദ്രം

വന്യജീവി സങ്കേതവും നദീമുഖവുമായ കൃഷ്ണ വന്യജീവിസംരക്ഷണകേന്ദ്രം ഇന്ത്യയിലെ ആന്ധ്രാപ്രദേശിൽ സ്ഥിതിചെയ്യുന്നു. പ്രാരംഭത്തിലെപ്പോലെതന്നെ ഇപ്പോഴുമുള്ള ചതുപ്പുവനപ്രദേശങ്ങളും അതിവിശാലമായ തുറമുഖസൗകര്യങ്ങളും ഒത്തിണങ്ങിയ ലോകത്തിലെ അപൂർവ്വമായ ആവാസവ്യവസ്ഥയുള്ള ഒരു പ്രദേശമാണിത്. പ്രകൃതി സംരക്ഷകർ വിശ്വസിക്കുന്നത് തെക്കേ ഇന്ത്യയിലെ ഇന്ന് നിലനിൽക്കുന്നതിൽ വച്ച് ഏറ്റവും ഇടതൂർന്ന ചതുപ്പുവനപ്രദേശങ്ങൾ ഇവിടെ കാണപ്പെടുന്നു. മതിയാംവണ്ണം സംരക്ഷിക്കാത്തതിനാൽ ഈ പ്രദേശം വളരെ വേഗത്തിൽ നശിച്ചുകൊണ്ടിരിക്കുന്നു. ഒക്ടോംബർ മുതൽ ഫെബ്രുവരി വരെയാണ് ഇവിടെ സന്ദർശിക്കാൻ അനുയോജ്യമായ സമയം.

ആന്ധ്രാപ്രദേശിലെ തീരദേശപ്രദേശമായ കൃഷ്ണ ഡെൽറ്റയിൽ കാണപ്പെടുന്ന ചതുപ്പു തണ്ണീർത്തടത്തിലാണ് ഈ വന്യജീവിസംരക്ഷണകേന്ദ്രം സ്ഥിതിചെയ്യുന്നത്. 80° 42'- 81° 01' സമുദ്രനിരപ്പിൽനിന്നുയർന്ന് കൃഷ്ണയിലും ഗുണ്ടൂർ ജില്ലകളിലുമായി വ്യാപിച്ചു കിടക്കുന്നു.194.81 ചതുരശ്ര കിലോമീറ്റർ വിസ്തീർണ്ണത്തിൽ ഈ ചതുപ്പുവനപ്രദേശം വ്യാപിച്ചുകിടക്കുന്നു. വിവിധതരത്തിലുള്ള പാമ്പുകൾ ഇവിടെ സ്വൈരമായി പാർക്കുന്നു. 

2014-16-ലെ കണക്കനുസരിച്ച് ഇവിടെ 15 മീൻപിടിയൻ പൂച്ച ("Prionailurus viverrinus") ഉള്ളതായി രേഖപ്പെടുത്തിയിട്ടുണ്ട്.സ്പോട്ടെഡ് ഡീയർ, സാമ്പാർ, ബ്ലാക്ക് ബക്ക്, ഹെയ്ന, ജംഗിൾ ക്യാറ്റ്, കുറുക്കൻ എന്നീ സസ്തനികൾ ഇവിടെ കാണപ്പെടുന്നു.



</doc>
<doc id="408968" url="https://ml.wikipedia.org/wiki?curid=408968" title="കാരക്കോറം വന്യമൃഗസംരക്ഷണ കേന്ദ്രം">
കാരക്കോറം വന്യമൃഗസംരക്ഷണ കേന്ദ്രം

കാരക്കോറം വന്യമൃഗസംരക്ഷണ കേന്ദ്രം പാകിസ്താൻ, ചൈന, ഇന്ത്യ എന്നീ രാജ്യങ്ങളുടെ അതിർത്തിയിൽ സമുദ്രനിരപ്പിൽനിന്ന് വളരെ ഉയർന്ന് നുബ്ര, ഷൈയോക്ക് എന്നീ രണ്ടു നദികൾ ഉൾക്കൊള്ളുന്ന കാരക്കോറം മേഖലയാൽ ചുറ്റപ്പെട്ട് കിഴക്കൻ ഭാഗത്തോട് ചേർന്ന് ജമ്മു-ജമ്മു-കശ്മീരിലെ ലഡാക്ക് സംസ്ഥാനത്തിലെ ലെഹ് ജില്ലയിൽ ആണ് സ്ഥിതിചെയ്യുന്നത്. കുടിയേറി പാർക്കുന്ന വംശനാശഭീഷണി നേരിടുന്ന ചീരു എന്ന ടിബറ്റൻ കൃഷ്ണമൃഗം ഈ വന്യമൃഗസംരക്ഷണ കേന്ദ്രത്തിൽ സംരക്ഷിക്കപ്പെട്ടു വരുന്നു. ഇവിടെയുള്ള സസ്യജാലങ്ങളെക്കുറിച്ചും അവയുടെ ഔഷധഗുണത്തെക്കുറിച്ചും, ഭൂമിയുടെ കിടപ്പും, ഇവിടെ പാർക്കുന്ന ജന്തുജാലങ്ങളെക്കുറിച്ചും പ്രൊഫ. ചന്ദ്ര പ്രകാശ് കല ദീർഘകാലമായി നിരീക്ഷണം നടത്തി വരുന്നു. 

ഈ വന്യമൃഗസംരക്ഷണ കേന്ദ്രം ഇടവിട്ട് അങ്ങുമിങ്ങുമായി കിടക്കുന്ന വളരെ അപൂർവ്വമായ സസ്യജന്തുജാലങ്ങളുടെ പ്രജനനത്തിന് സഹായിക്കുന്നു. 14 ഇനം സംസ്തനികൾ ഇവിടെ കാണപ്പെടുന്നു. ഇതിൽ 10 ഇനം അപൂർവ്വവും വംശനാശഭീഷണി നേരിടുന്നതുമാണ്. ഇബെക്സ് ("Capra ibex"), ഊര്യൽ("Ovis orientalis vignei"), നയാൽ("Ovis Ammon") എന്നീ വൈൽഡ് ഷീപും ഗോട്ട് സ്പീഷീസുകളും ഇവിടെ കാണപ്പെടുന്നു. മുതുകത്ത് രണ്ടുമുഴയുള്ള സ്പീഷീസിൽപ്പെട്ട ഒട്ടകവും ഇവിടെ പാർക്കുന്നുണ്ട്. ടിബറ്റൻ ഗസല്ലെ ("Procapra picticaudata"), ഹിമാലയൻ ഇബെക്സ് ("Capra ibex sibirica"), ഭരൽ ("Pseudois nayaur"), യാക്ക് ("Bos mutus"), ഹിമപ്പുലി ("Panthera uncia"), ലിൻക്സ് ("Eurasian lynx"), ചീരു ("Pantholops hodgsonii"), ചെന്നായ് ("Canis lupus"), ചുവന്ന കുറുക്കൻ ("Vulpes vulpes"), റോയിൽസ് പിക ("Ochotona roylei"), ഹിമാലയൻ മാർമറ്റ് ("Marmota himalayana"),യൂറേഷ്യൻ ഓട്ടർ (Lutra lutra), വൂല്ലി ഹേയ്ർ ("Lepus oiostolus") ഈ വർഗ്ഗങ്ങളും ഇവിടെ കണ്ടുവരുന്നു.

ഗ്യാഡ്വാൾ("Mareca strepera"), കുടുമത്താറാവ് ("Aythya fuligula"), കോമൺ മെർഗാൻസെർ ("Mergus merganser"), പാമ്പ് പരുന്തു്("Circaetus gallicus"), വെള്ളക്കറുപ്പൻ പരുന്ത് ("Hieraaetus pennatus"), സ്വർണ്ണപ്പരുന്ത് ("Aquila chrysaetos"), ബീയേർഡഡ് വൾച്ചർ ("Gypaetus barbatus"), ഹിമാലയൻ കഴുകൻ ("Gyps himalayensis"),ഹിമാലയൻ സ്നോകോക്ക്("Tetraogallus himalayensis"), ചാരമണൽക്കോഴി ("Pluvialis squatarola"), ലാപ്വിങ് ("Vanellus armatus"), ലിറ്റിൽ ഗൾ ("Hydrocoloeus minutus"), ഹിൽ പീജിയൻ ("Columba rupestris"), റോക്ക് പീജിയൻ ("Columba livia"), വാനമ്പാടിക്കിളി ("Alauda gulgula") എന്നീ പക്ഷിജാലങ്ങൾ ഇവിടെ കാണപ്പെടുന്നു.


</doc>
<doc id="408969" url="https://ml.wikipedia.org/wiki?curid=408969" title="കരിമ്പൻ കാട്ടുബുൾബുൾ">
കരിമ്പൻ കാട്ടുബുൾബുൾ

പശ്ചിമ ഘട്ടത്തിലെ ഉയരം കൂടിയ മലനിരകളിൽ  കാണപ്പെടുന്ന ഒരു പ്രാദേശിക ബുൾബുൾ ഇനമാണ് കരിമ്പൻ കാട്ടുബുൾബുൾ. ഹിമാലയത്തിലും ദക്ഷിണ  പൂർവ ഏഷ്യയിലും കണ്ടുവരുന്ന കറുമ്പൻ ബുൾബുളുകളുടെ ഒരു ഉപവിഭാഗമായി കരിമ്പൻ കാട്ടു ബുൾബുളിനെ പരിഗണിച്ചിരുന്നു. എന്നാൽ ഈ പക്ഷി പശ്ചിമ ഘട്ടത്തിലും ശ്രീലങ്കയിലും മാത്രമാണ് കാണപ്പെടുന്നത്.

കേരളത്തിലെ ബുൾബുളുകളിൽ ഏറ്റവും വലുതാണിവ. പൊതുവെ  ഇരുണ്ട ചാരനിരത്തിൽ കാണപ്പെടുന്ന ഇവക്കു കുറിയ ഒരു  തലപൂവ് ഉണ്ടായിരിക്കും പക്ഷിയുടെ തല തിളങ്ങുന്ന കറുപ്പുനിറമാണ്. കർണാവരണവും കവിളുകളും ചാരനിറം കലർന്ന തവിട്ട്. ശരീരത്തിന്റെ ഉപരിഭാഗം മങ്ങിയ നീല -സ്ലേറ്റ് നിറമായിരിക്കും . ചിറകുകളും വാളും മങ്ങിയ തവിട്ടുനിറത്തിൽ കാണപ്പെടുന്നു. തൊണ്ട, മാറ്, ശരീരത്തിന്റെ അടിഭാഗം എന്നിവ മങ്ങിയ ചാരനിറമാണ്. മിഴിപടലത്തിന്റെ നിറം ചുവപ്പു കലർന്നതോ ഇരുണ്ട ഓറഞ്ചോ ആയിരിക്കും. കാലുകളുടെ നിറം മഞ്ഞ കലർന്ന ചുവപ്പും കൊക്ക് അരുണിമ പടർന്ന ഓറഞ്ച് നിറവും ആയിരിക്കും. ഹിമാലയൻ ബുൾബുളുകളിൽ നിന്ന് ഇവയെ വ്യത്യസ്തമാക്കുന്നത് ചതുരാകൃതിയിലുള്ള വാലാണ്.

മറ്റെല്ലാ ബുൾബുളുകളെയും പോലെ ഇവയും പഴങ്ങൾ ഭക്ഷിക്കുന്നവയാണ്. അങ്ങനെ ഇവ ഫല വൃക്ഷങ്ങളുടെ വിത്തുവിതരണത്തിൽ വലിയ പങ്കു വഹിക്കുന്നു. ചിലപ്പോൾ ഇവ ഷഡ്പദങ്ങളെയും ആഹരിക്കാറുണ്ട്.

ദക്ഷിണേന്ത്യയിലെ ചോലക്കാടുകളിൽ സമൃദ്ധമായ ഇവ 1000 മീ. ഉയരമുള്ള പ്രദേശങ്ങൾ മുതൽ മലകളുടെ ഉച്ചിവരെ വ്യാപകമായി കാണപ്പെടുന്നു . പൊതുവെ സ്ഥിരവാസികളായ ഇവ മഴയുടെ ഏറ്റക്കുറച്ചിലനുസരിച്ചു പ്രാദേശിക ദേശാടനം നടത്താറുണ്ട്. മലമ്പ്രദേശങ്ങളിൽ കനത്ത മൺസൂൺ അനുഭവപ്പെടുമ്പോൾ ഇവ ചിലപ്പോൾ ആ സ്ഥലങ്ങൾ ഉപേക്ഷിച്ചു 100 മീ. ഉയരത്തിലുള്ള പ്രദേശങ്ങളിൽവരെ എത്താറുണ്ട്. പൊതുവെ കാടുകളിൽ കാണപ്പെടുന്ന ഇവയെ ചിലപ്പോൾ കൃത്രിമ വനങ്ങളിലും ചായ തോട്ടങ്ങളിലെ വലിയ മരങ്ങളിലും കാണാം .

ജനുവരി മുതൽ ജൂൺ വരെയാണ് പ്രജനനകാലം. ഏപ്രിൽ - മെയ് മാസങ്ങളിൽ ഇത് മൂർദ്ധന്യത്തിൽ എത്താറുണ്ട്. ഇക്കാലത്തു ഇവ രണ്ടുതവണ സന്താനോല്പാദനം നടത്താറുണ്ട്. തുറന്ന ചെറിയ കോപ്പയുടെ ആകൃതിയിലുള്ള കൂടു ഉണങ്ങിയ പുല്ലും വേരും കൽപ്പായലും കൊണ്ട് നിർമ്മിക്കുന്നു . ഒരുതവണ രണ്ടു മുട്ടകൾ ഇടുന്നു ഏതാണ്ട് 13 ദിവസമാണ് അടയിരിക്കൽ 12 ദിവസത്തിനുള്ളിൽ കുഞ്ഞുങ്ങൾ പറക്കമുറ്റുന്നു.


</doc>
<doc id="408979" url="https://ml.wikipedia.org/wiki?curid=408979" title="സിനസ്തേഷ്യ">
സിനസ്തേഷ്യ

ഉത്തേജിപ്പിക്കപ്പെട്ട അർത്ഥത്തിലല്ലാതെ മറ്റൊരു രീതിയിൽക്കൂടി ഒരു വസ്തുവിനെ ഗ്രഹിക്കുന്ന അവസ്ഥയാണ് സിനസ്തേഷ്യ.(Synesthesia).ഇത് തലച്ചോറിലെ നാഡീപരമായ തകരാറിന്റെ ഫലമാണെന്നു നിരീക്ഷിക്കപ്പെട്ടിട്ടുണ്ട്.
ആകൃതികൾക്കും,രൂപഘടനകൾക്കും രുചി തോന്നുക,ശബ്ദത്തിൽ നിറം തോന്നുക,അക്കങ്ങൾ നിറത്തിൽ കാണപ്പെടുക എന്നിങ്ങനെ ഓരോ വ്യക്തികൾക്കും അനുഭവങ്ങൾ വ്യത്യസ്തമായിരിയ്ക്കും.


</doc>
<doc id="408988" url="https://ml.wikipedia.org/wiki?curid=408988" title="ചുണയൻ കീരി">
ചുണയൻ കീരി

തെക്കേയിന്ത്യയിലെ വനങ്ങളിൽ കാണുന്ന വലിപ്പമുള്ള കീരിയായ ചുണയൻ കീരി,

ശരീരത്തിന്റെ മൊത്തം നീളം: 39-47 സെ.മീ.

തൂക്കം: 950 ഗ്രാം - 1.8 കിലോ 

വടക്ക് ഡൽഹിയും കിഴക്ക് ബീഹാറും വരെ, ഇന്ത്യയുടെ മദ്ധ്യഭാഗത്തും പശ്ചിമഭാഗത്തും ഉപദ്വീപിലുമുള്ള വനങ്ങൾ.



</doc>
<doc id="408993" url="https://ml.wikipedia.org/wiki?curid=408993" title="ദ ഹോബിറ്റ്: ദ ഡെസൊലേഷൻ ഓഫ് സ്മോഗ്">
ദ ഹോബിറ്റ്: ദ ഡെസൊലേഷൻ ഓഫ് സ്മോഗ്

പീറ്റർ ജാക്സൺ സംവിധാനം ചെയ്ത 2013 ലെ ഫാന്റസി സാഹസിക ചലച്ചിത്രമാണ് ദ ഹോബിറ്റ്: ദ ഡെസൊലേഷൻ ഓഫ് സ്മോഗ്. ന്യൂലൈൻ സിനിമ, മെട്രോ-ഗോൾഡ്വിൻ-മേയർ എന്നിവരുമായി ചേർന്ന് വിങ്നട്ട് ഫിലിംസ് നിർമ്മിച്ച ഈ ചിത്രം വാർണർ ബ്രോസ് പിക്ചേഴ്സാണ് വിതരണം ചെയ്തത്. ജെ.ആർ.ആർ. റ്റോൾകീൻ എഴുതിയ നോവൽ "ദ ഹോബിറ്റ്" എന്ന നോവൽ അടിസ്ഥാനമാക്കി നിർമിച്ച മൂന്നു ഭാഗങ്ങളുള്ള ചലച്ചിത്ര പരമ്പരയിലെ രണ്ടാമത്തെ ചിത്രമാണിത്. ആദ്യ ഭാഗമായ (2012), ശേഷം ഇറങ്ങിയ (2014) എന്നിവയാണ് പരമ്പരയിലെ മറ്റ്‌ ചിത്രങ്ങൾ. ഇവയെല്ലാം ചേർന്ന് പീറ്റർ ജാക്ക്സന്റെ "ലോർഡ് ഓഫ് ദ റിങ്സ്" ചലച്ചിത്ര പരമ്പരയുടെ കാലക്രമത്തിന് മുൻപ്‌ നടക്കുന്ന സംഭവവികാസങ്ങൾ വിവരിക്കുന്നു. 

ബിൽബോ ബാഗ്ഗിൻസ്, മാന്ത്രികനായ ഗാൻഡാൾഫ്, തോറിൻ ഓക്കെൻഷീൽഡിന്റെ നേതൃത്വത്തിൽ ഉള്ള പതിമൂന്നു കുള്ളന്മാരുടെ സംഘവും ചേർന്ന് സ്മോഗ് എന്ന ഡ്രാഗണിൽ നിന്ന് ലോൺലി മൗണ്ടൻ തിരിച്ചു പിടിക്കാൻ ശ്രമിക്കുന്നത് ആണ് പ്രമേയം. ഇയാൻ മക്ക് കെല്ലൻ, മാർട്ടിൻ ഫ്രീമാൻ, റിച്ചാർഡ് ആർമിറ്റേജ്, ബെനഡിക്ട് കുംബർബാച്ച്, ഇവാൻഗ്ലിൻ ലില്ലി, ലീ പേസ്, ലൂക്ക് ഇവാൻസ്, കെൻ സ്റ്റോട്ട്, ജെയിംസ് നെസ്ബിറ്റ്, ഒർലാൻഡോ ബ്ലൂം തുടങ്ങിയ വലിയ താരനിര ഈ ചിത്രത്തിൽ ഉൾപ്പെടുന്നു. 

ഫാൻ വാൽഷ്, ഫിലിപ ബോയിൻസ്, പീറ്റർ ജാക്സൺ, ഗില്ലർമോ ദെൽ തോറോ എന്നിവർ ചേർന്നാണ് തിരക്കഥ എഴുതിയത്. ഒരു സെക്കൻഡിൽ നാല്പത്തിയെട്ട് ഫ്രെയിമുകൾ എന്ന കണക്കിൽ നേരിട്ട് ത്രീഡിയിലാണ് ചിത്രീകരിച്ചത്. ന്യൂസീലൻഡിനും പൈൻവുഡ് സ്റ്റുഡിയോയിലും ചിത്രീകരണം നടന്നു.

ദ ഹോബിറ്റ്: ദ ഡെസൊലേഷൻ ഓഫ് സ്മാഗ് 2013 ഡിസംബർ 2 ന് ലോസ് ആഞ്ചലസിൽ പ്രദർശിപ്പിച്ചിരുന്നു. ഡിസംബർ 11 ന് അന്താരാഷ്ട്രതലത്തിൽ പരമ്പരാഗത, ഐമാക്സ് തീയേറ്ററുകൾക്കായി പുറത്തിറങ്ങി. ഈ ചിത്രം മികച്ച നിരൂപണം നേടുകയും, ആഗോളതലത്തിൽ ബോക്സ് ഓഫീസിൽ 958 ദശലക്ഷം ഡോളർ വരുമാനം നേടി, ദ ഫെലോഷിപ്പ് ഓഫ് ദ റിങ്, ദ ടൂ ടവേർസ് എന്നീ സിനിമകളെ മറികടന്നു. 2013-ലെ ഏറ്റവും വരുമാനം നേടിയ നാലാമത്തെ സിനിമയും എക്കാലത്തെയും മുപ്പത്തൊമ്പതാം സിനിമയുമാണിത്. മികച്ച വിഷ്വൽ എഫക്റ്റ്സ്, സൗണ്ട് എഡിറ്റിംഗ്, ശബ്ദ സങ്കലനം എന്നിവയ്ക്ക് അക്കാദമി അവാർഡ് നാമനിർദ്ദേശം ലഭിച്ചു. 




</doc>
<doc id="409000" url="https://ml.wikipedia.org/wiki?curid=409000" title="ശുദ്ധ വികൃതസ്വരങ്ങൾ">
ശുദ്ധ വികൃതസ്വരങ്ങൾ

ശുദ്ധ സപ്തകം 22 ശ്രുതികളിൽ 4, 7, 9,13,17,20,22 എന്നീ ശ്രുതികളിൽ നിലകൊള്ളുന്നു. ശേഷിച്ച ശ്രുതികളിൽ ഉടലെടുത്ത സ്വരങ്ങളെ വികൃതസ്വരങ്ങൾ എന്നു വിളിക്കാൻ തുടങ്ങി. നിയത സ്ഥാനത്തു നിന്നും വ്യതിചലിക്കുന്ന സ്വരങ്ങളെയാണ് വികൃതസ്വരങ്ങൾ എന്നു പറഞ്ഞിരുന്നത്. ഹിന്ദുസ്താനി സംഗീതപദ്ധതിയിലും കർണ്ണാടക സംഗീതപദ്ധതിയിലും ശുദ്ധ വികൃതസ്വരങ്ങൾ വ്യത്യസ്തങ്ങളാണ്. ഹിന്ദുസ്താനി സംഗീതപദ്ധതിയിലെ ശുദ്ധ സപ്തകം ശങ്കരാഭരണരാഗത്തിന് തുല്യമാണ്. അതിനെ "ബിലാവൽ" രാഗമെന്നു പറയുന്നു. 72 മേളകർത്താപദ്ധതിയിലെ ആദ്യത്തെ രാഗമായ കനകാംഗിയാണ് കർണ്ണാടക സംഗീതത്തിലെ ശുദ്ധ സപ്തകം. ഇതിലെ സ. പ സ്വരങ്ങൾ ഒഴികെ മറ്റെല്ലാം ശുദ്ധസ്വരങ്ങൾ ആണ്. മാത്രമല്ല ഇതൊരു വിവാദിമേളയുമാണ്. എന്നാൽ ഇതിലെ ശുദ്ധ ഗാന്ധാരം, ശുദ്ധ നിഷാദം എന്നിവ ഷഡ്ജ ഗ്രാമത്തിലെ ഗാന്ധാര, നിഷാദ സ്വരങ്ങളിൽ നിന്നും വ്യത്യസ്തമാണ്. ഹിന്ദുസ്താനി സംഗീതത്തിൽ ഷഡ്ജ-പഞ്ചമം ഒഴികെ ശേഷിച്ച അഞ്ച് സ്വരങ്ങൾ (ബിലാവൽ) അവയുടെ നിശ്ചിതസ്ഥാനത്തു നിന്ന് വ്യതിചലിക്കുമ്പോൾ ആ വക സ്വരങ്ങളെ വികൃതസ്വരങ്ങൾ എന്നു പറയുന്നു.

വികൃതസ്വരങ്ങളിൽത്തന്നെ കോമളവികൃതം, തീവ്രവികൃതം എന്നിങ്ങനെ രണ്ടുതരമുണ്ട്. ശുദ്ധ സപ്തകത്തിലെ (ബിലാവൽ) രി,ഗ,ധ,നി എന്നീ ശുദ്ധസ്വരങ്ങൾ നിയതസ്ഥാനത്തുനിന്നും കീഴോട്ട് ചലിക്കുമ്പോൾ അവ കോമള വികൃതസ്വരങ്ങൾ എന്നുപറയുന്നു.(കോമള ഋഷഭം, കോമള ഗാന്ധാരം, കോമള ധൈവതം, കോമള നിഷാദം). ശുദ്ധമദ്ധ്യമസ്വരം നിയതസ്ഥാനത്തുനിന്നും മേലോട്ട് വ്യതിചലിക്കുമ്പോൾ അതിനെ തീവ്രമദ്ധ്യമ സ്വരമെന്നും പറയുന്നു.
കർണ്ണാടക സംഗീതത്തിൽ ഏറ്റവും കുറഞ്ഞ ശ്രുതിമൂല്യങ്ങളുള്ള സ്വരങ്ങളെയാണ് സാധാരണ ശുദ്ധസ്വരങ്ങൾ എന്നു പറയുന്നത്. ഷഡ്ശ്രുതി ഋഷഭം, ചതുശ്രുതി ഋഷഭം, ശുദ്ധ ഋഷഭം എന്നീ സ്വരങ്ങളിൽ കുറഞ്ഞ ഫ്രീക്വൻസിയിലുള്ള സ്വരമാണ് ശുദ്ധ ഋഷഭം(രി2). അതുപോലെ അന്തര ഗാന്ധാരം, സാധാരണ ഗാന്ധാരം, ശുദ്ധ ഗാന്ധാരം എന്നീ സ്വരങ്ങളിൽ കുറഞ്ഞ ഫ്രീക്വൻസിയിലുള്ള സ്വരം ശുദ്ധ ഗാന്ധാരം ആണ്. പ്രതിമദ്ധ്യമത്തിനെ അപേക്ഷിച്ച് താഴ്ന്ന ശ്രുതിയിലുള്ളതാണ് ശുദ്ധമദ്ധ്യമസ്വരം. ഷഡ്ജ ശ്രുതി ധൈവതം, ചതുശ്രുതി ധൈവതം, ശുദ്ധ ധൈവതം എന്നീ സ്വരങ്ങളിൽ താഴ്ന്ന ശ്രുതിയിലുള്ളതാണ് ശുദ്ധ ധൈവതം.(ധ2). കാകളി നിഷാദം, കൈശികി നിഷാദം, ശുദ്ധ നിഷാദം എന്നീ സ്വരങ്ങളിൽ കുറഞ്ഞ ശ്രുതിയിലുള്ളതാണ് ശുദ്ധ നിഷാദം.

കർണ്ണാടക സംഗീതത്തിൽ സ്വരനാമങ്ങളിൽ ആദ്യം 'ശുദ്ധ'മെന്ന് കണ്ടാൽ അത് മറ്റു സ്വരങ്ങളെ അപേക്ഷിച്ച് കുറഞ്ഞ ഫ്രീക്വൻസിയിലുള്ള സ്വരങ്ങളാണെന്ന് മനസ്സിലാക്കാം.എന്നാൽ ഹിന്ദുസ്താനി സംഗീതത്തിൽ ശുദ്ധമദ്ധ്യമസ്വരങ്ങളൊഴിച്ച് മറ്റു സ്വരങ്ങളിൽ 'ശുദ്ധ'മെന്ന് കണ്ടാൽ അവ തീവ്രസ്വരങ്ങളായിരിക്കും. ശുദ്ധ് 'രി', ശുദ്ധ് 'ഗ', ശുദ്ധ് 'ധ', ശുദ്ധ് 'നി' ഇവ യഥാക്രമം ചതുശ്രുതി ഋഷഭം, അന്തര ഗാന്ധാരം, ചതുശ്രുതി ധൈവതം, കാകളി നിഷാദ സ്വരങ്ങൾക്ക് സമാനമാണ്.

കുറഞ്ഞ ശ്രുതിയെ സൂചിപ്പിക്കുന്നതിന് ശുദ്ധമെന്ന് സ്വരങ്ങളോട് ചേർത്തു പറയുന്നതു പോലെ കൂടിയ ശ്രുതികളുള്ള സ്വരങ്ങളെ സൂചിപ്പിക്കുന്നതിന് സ്വരങ്ങൾക്കുമുമ്പ് ത്രിശ്രുതി, ചതുശ്രുതി, ഷഡ്ശ്രുതി, സാധാരണ, അന്തര, കൈശികി, കാകളി എന്നിങ്ങനെ ഉപസർഗ്ഗങ്ങൾ ചേർക്കുന്നു. ഇവ കർണ്ണാടക സംഗീതത്തിലെ വികൃതസ്വരങ്ങൾ ആണ്.
ഹിന്ദുസ്താനി സംഗീതത്തിലെ വികൃതസ്വരങ്ങളുടെ സ്ഥാപനരീതി അറിയാൻ ഒരുഎളുപ്പമാർഗ്ഗമുണ്ട്. അതായ് ശുദ്ധസപ്തകമായ ബിലാവൽ ഥാട്ടിലെ ഓരോ സ്വരങ്ങളിലും ഈ രണ്ട് ശ്രുതികൾ വീതം കൂട്ടിയാൽ വികൃതസ്വരങ്ങളും അവയുടെ ക്രമസംഖ്യയും ലഭിക്കും. അതായത് ശുദ്ധസപ്തകത്തിലെ ഒന്നാമത്തെ ഷഡ്ജത്തിന് രണ്ട് ശ്രുതി കൂട്ടിയാൽ മൂന്നാമത്തെ ശ്രുതിയിലുള്ള കോമള ഋഷഭം ലഭിക്കും.അതുപോലെ അഞ്ചാമത്തെ ശ്രുതിയിലുള്ള (ദയാവതി) ശുദ്ധ ഋഷഭത്തിൽ രണ്ട് ശ്രുതികൾ ഉൾപ്പെടുത്തിയാൽ 7-ാമത്തെ ശ്രുതിയിലുള്ള കോമൾ ഗാന്ധാർ സ്വരം ലഭിയ്ക്കും.അപ്രകാരം മറ്റു വികൃതസ്വരങ്ങളും അവയുടെ ക്രമസംഖ്യകളും ലഭിക്കും.


</doc>
<doc id="409010" url="https://ml.wikipedia.org/wiki?curid=409010" title="മദ്രാസ് സംസ്ഥാനം">
മദ്രാസ് സംസ്ഥാനം

ഇന്ത്യയുടെ സ്വാതന്ത്ര്യത്തിനു ശേഷം, 1947 ഓഗസ്റ്റ് 15-നു മദ്രാസ് പ്രസിഡൻസി മദ്രാസ് പ്രവിശ്യയായി രൂപം കൊള്ളുകയും.1950 ജനുവരി 26 ന് ഭാരത സർക്കാർ മദ്രാസ് പ്രാവശ്യയെ,മദ്രാസ് സംസ്ഥാനമായി രൂപീകരിക്കുകയും ചെയ്തു.
1950 ൽ മദ്രാസ് സംസ്ഥാനം രൂപീകൃതമായ സമയത്ത്, ഇന്നത്തെ ആന്ധ്രാപ്രദേശിലെ തീരദേശ ആന്ധ്ര, റായലസീമ, വടക്കൻ കേരളത്തിലെ മലബാർ പ്രദേശം, കർണാടകത്തിലെ ബെല്ലാരി, തെക്കൻ കാനറ, ഉഡുപ്പി ജില്ലകളും ഇതിൽ ഉൾപ്പെടുത്തി ആയിരുന്നു രൂപികരിച്ചത്.1953 ൽ ആന്ധ്രാ സംസ്ഥാനം രൂപീകരിക്കാൻ വേണ്ടി തീരദേശ ആന്ധ്രാപ്രദേശും റായലസീമയും വേർപിരിഞ്ഞു. തുടർന്ന് ദക്ഷിണ കനാറ, ബെല്ലാരി ജില്ലകൾ മൈസൂർ സംസ്ഥാനത്തിൽ അതായത് ഇന്നത്തെ കർണ്ണാടകയിലും ചേർത്തു.1956 ൽ തിരു-കൊച്ചി സംസ്ഥാനങ്ങളെ ഒന്നാക്കി കൊണ്ട് കേരളസംസ്ഥാനത്തിന് ജന്മം നൽകിയപ്പോൾ മദ്രാസ്‌ സംസ്ഥാനത്തിന്റെ ഭാഗമായിരുന്ന പാലക്കാട് ഉൾപെടുന്ന മലബാർ കേരളത്തിൽ കൂട്ടിച്ചേർത്തു.തിരു-കൊച്ചി സംസ്ഥാനത്തിന്റെ ദക്ഷിണ ഭാഗങ്ങളായ കന്യാകുമാരി ജില്ലയെ മദ്രാസ് സംസ്ഥാനത്തിനു കൈമാറി.

ഗാന്ധിയനായ ശങ്കരലിംഗനാടാർ ഉൾപ്പെടെയുള്ളവർ 1956-മുതൽ മദ്രാസ് സംസ്ഥാനത്തിന്റെ പേര് തമിഴ്‌നാട് എന്നാക്കണമെന്നാവശ്യപ്പെട്ട് നിരാഹാര സമരം നടത്തിയിരുന്നു. എന്നാൽ മദ്രാസ് സംസ്ഥാനത്തെ അന്നത്തെ മുഖ്യമന്ത്രിയായിരുന്ന കെ. കാമരാജ് ഇതിനെ മുഖവിലയ്ക്ക് എടുത്തില്ല. തുടർന്ന് വൻ പ്രക്ഷോഭങ്ങളുണ്ടായി.ശങ്കരലിംഗനാടാരുടെ നിരാഹാര സമരം 77 ദിവസം ആയപ്പോൾ അദ്ദേഹം മരണപ്പെട്ടു. പക്ഷേ, കെ. കാമരാജ് തന്റെ തീരുമാനം അന്നും മാറ്റിയില്ല.ഒടുവിൽ പതിമൂന്നു വർഷങ്ങൾക്ക് ശേഷം 1969ൽ അണ്ണാദുരൈയുടെ നേതൃത്വത്തിലുള്ള ഡി.എം.കെ.സർക്കാർ മദ്രാസ് സംസ്ഥാനത്തിന്റെ പേര് തമിഴ്‌നാട് എന്നാക്കി മാറ്റുകയും ചെയ്തു.


</doc>
<doc id="409014" url="https://ml.wikipedia.org/wiki?curid=409014" title="ജപ്പാൻ ചപ്പത്തലയൻ">
ജപ്പാൻ ചപ്പത്തലയൻ

കടൽവാസിയായ ഒരു മൽസ്യമാണ് ജപ്പാൻ ചപ്പത്തലയൻ അഥവാ Japanese Flathead. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്.

Platycephalidae (ചപ്പത്തലയന്മാർ ) എന്ന കുടുബത്തിൽ പെട്ട മൽസ്യം ആണ് ഇവ , പൊതുവെ ചപ്പത്തലയൻ മൽസ്യങ്ങൾ എന്നാണ് ഇവ അറിയപ്പെടുന്നത് , സ്കോർപിനിഡെ ജനുസിൽ പെട്ട മൽസ്യങ്ങളുമായി അടുത്ത ബന്ധം ഉള്ളവയാണ് ഇവ.


കേരളത്തിലെ മൽസ്യങ്ങളുടെ പട്ടിക


</doc>
<doc id="409064" url="https://ml.wikipedia.org/wiki?curid=409064" title="ദ ഹോബിറ്റ്: ദ ബാറ്റിൽ ഓഫ് ദ ഫൈവ്‌ ആർമീസ്">
ദ ഹോബിറ്റ്: ദ ബാറ്റിൽ ഓഫ് ദ ഫൈവ്‌ ആർമീസ്

പീറ്റർ ജാക്സൺ സംവിധാനം ചെയ്ത 2014 ലെ ഒരു ഫാന്റസി ആക്ഷൻ സിനിമയാണ് ദ ഹോബിറ്റ്: ദ ബാറ്റിൽ ഓഫ് ദ ഫൈവ്‌ ആർമീസ്. ഫാൻ വാൽഷ്, ഫിലിപ ബോയിൻസ്, പീറ്റർ ജാക്സൺ, ഗില്ലർമോ ദെൽ തോറോ എന്നിവർ ചേർന്നാണ് തിരക്കഥ എഴുതിയത്. ജെ.ആർ.ആർ. റ്റോൾകീൻ എഴുതിയ നോവൽ "ദ ഹോബിറ്റ്" എന്ന നോവൽ അടിസ്ഥാനമാക്കി നിർമിച്ച മൂന്നു ഭാഗങ്ങളുള്ള ചലച്ചിത്ര പരമ്പരയിലെ മൂന്നാമത്തെയും അവസാനത്തെയും ചിത്രമാണിത്. ആദ്യ ഭാഗമായ (2012), ശേഷം ഇറങ്ങിയ (2013) എന്നിവയാണ് പരമ്പരയിലെ മറ്റ്‌ ചിത്രങ്ങൾ. ഇവയെല്ലാം ചേർന്ന് പീറ്റർ ജാക്ക്സന്റെ "ലോർഡ് ഓഫ് ദ റിങ്സ്" ചലച്ചിത്ര പരമ്പരയുടെ കാലക്രമത്തിന് മുൻപ്‌ നടക്കുന്ന സംഭവവികാസങ്ങൾ വിവരിക്കുന്നു. 

ന്യൂലൈൻ സിനിമ, മെട്രോ-ഗോൾഡ്വിൻ-മേയർ എന്നിവരുമായി ചേർന്ന് വിങ്നട്ട് ഫിലിംസ് നിർമ്മിച്ച ഈ ചിത്രം വാർണർ ബ്രോസ് പിക്ചേഴ്സാണ് വിതരണം ചെയ്തത്. 2014 ഡിസംബർ 11 ന് ന്യൂസിലാൻഡ്, ഡിസംബർ 12 ന് ബ്രിട്ടൻ, ഡിസംബർ 17 ന് യുഎസ് എന്നിവിടങ്ങളിൽ ഈ ചിത്രം പുറത്തിറങ്ങി. മാർട്ടിൻ ഫ്രീമാൻ, ഇയാൻ മക്കെല്ലൻ, റിച്ചാർഡ് ആർമിറ്റേജ്, ഇവാഞ്ചിൻ ലില്ലി, ലീ പേസ്, ലൂക്ക് ഇവാൻസ്, ബെനഡിക്ട് കുംബർബൈച്ച്, കെൻ സ്റ്റോട്ട്, ജെയിംസ് നെസ്ബിറ്റ്, കേറ്റ് ബ്ലാഞ്ചറ്റ്, ഇയാൻ ഹോം, ക്രിസ്റ്റഫർ ലീ, ഹ്യൂഗോ വീവിംഗ്, ഒർലാൻഡോ ബ്ലൂം തുടങ്ങിയവർ ഈ ചിത്രത്തിൽ അഭിനയിക്കുന്നു.  

സമ്മിശ്ര പ്രതികരണം നേടിയ ഈ ചിത്രം ആഗോളതലത്തിൽ 956 ദശലക്ഷം ഡോളർ വരുമാനം നേടി. 2014-ലെ ഏറ്റവും വരുമാനം നേടിയ രണ്ടാമത്തെ സിനിമയും എക്കാലത്തെയും നാൽപതാം സിനിമയുമാണിത്. മികച്ച മികച്ച ശബ്ദ എഡിറ്റിംഗിനുള്ള അക്കാദമി അവാർഡ് നാമനിർദ്ദേശം ഈ സിനിമക്ക് ലഭിച്ചു.  




</doc>
<doc id="409072" url="https://ml.wikipedia.org/wiki?curid=409072" title="മാർട്ടിൻ ഫ്രീമാൻ">
മാർട്ടിൻ ഫ്രീമാൻ

മാർട്ടിൻ ജോൺ ക്രിസ്റ്റഫർ ഫ്രീമാൻ (ജനനം സെപ്റ്റംബർ 8, 1971) ഒരു ഇംഗ്ലീഷ് നടനാണ്. പീറ്റർ ജാക്സന്റെ "ദ ഹോബിറ്റ് ചലച്ചിത്രപരമ്പരയിലെ" ബിൽബോ ബാഗിൻസ്, ഫാർഗോ എന്ന ടി.വി. പരമ്പരയിലെ ലെസ്റ്റർ നിഗാർഡ്, ഷെർലക്ക് എന്ന ബ്രിട്ടീഷ് ക്രൈം പരമ്പരയിൽ ഡോ.ജോൺ വാട്സൺ, ദ ഓഫീസ് എന്ന സിറ്റ്കോമിന്റെ യഥാർത്ഥ യുകെ പതിപ്പിൽ ടിം കാന്റർബറി എന്നീ വേഷങ്ങളിലൂടെ ശ്രദ്ധേയനായി.  

റൊമാന്റിക് കോമഡി ചിത്രം ലൗ ആക്ഷ്വലി (2003), കോമിക് സയൻസ് ഫിക്ഷൻ സിനിമ ദ ഹിച്ച്ഹൈക്കേർസ് ഗൈഡ് ടു ദ ഗാലക്സി (2005), ക്യാപ്റ്റൻ അമേരിക്ക: സിവിൽ വാർ (2016), വരാനിരിക്കുന്ന മാർവെൽ ചിത്രം ബ്ലാക്ക് പാന്തർ (2018) എന്നിവയാണ് അദ്ദേഹത്തിന്റെ മറ്റ് പ്രധാന വേഷങ്ങൾ. എമ്മി അവാർഡ്, ബാഫ്റ്റ അവാർഡ്, എമ്പയർ അവാർഡ് എന്നിവ അദ്ദേഹത്തിന് ലഭിച്ചിട്ടുണ്ട്. കൂടാതെ മറ്റ്‌ രണ്ട്‌ എമ്മി അവാർഡ്, രണ്ട് ബാഫ്റ്റ അവാർഡ്, ഒരു സാറ്റേൺ അവാർഡ്, ഒരു ഗോൾഡൻ ഗ്ലോബ് അവാർഡ് എന്നിവയ്ക്ക് നാമനിർദ്ദേശം ചെയ്യപ്പെട്ടു. 



</doc>
<doc id="409077" url="https://ml.wikipedia.org/wiki?curid=409077" title="മഹാലക്ഷ്മി ക്ഷേത്രം, മുംബൈ">
മഹാലക്ഷ്മി ക്ഷേത്രം, മുംബൈ

മുംബൈ നഗരത്തിൽ മഹാലക്ഷ്മി പ്രദേശത്ത് ഭുല്ലാഭായി ദേശായി റോഡിൽ സ്ഥിതി ചെയ്യുന്ന ഹിന്ദു ക്ഷേത്രമാണ് മഹാലക്ഷ്മി ക്ഷേത്രം. മുംബൈയിലെ ഏറ്റവും പ്രശസ്തമായ ക്ഷേത്രങ്ങളിൽ ഒന്നാണ് ഇത്.

1785-ൽ വില്യം ഹോൺബി ബോംബേ ഗവർണർ ആയിരിക്കുമ്പോൾ, വർളി-മലബാർ ഹിൽ പ്രദേശങ്ങളെ ബന്ധിപ്പിക്കുവാനുള്ള നിർമ്മാണപ്രവർത്തനങ്ങളുടെ ഭാഗമായാണ് ഈ ക്ഷേത്രത്തിന്റെ തുടക്കം. ഇവിടുത്തെ കടൽ ഭിത്തിയുടെ ചില ഭാഗങ്ങൾ രണ്ടുപ്രാവശ്യം തകർന്നു കഴിഞ്ഞപ്പോൾ, രാംജി ശിവജി പ്രഭു എന്ന പേരുള്ള ചീഫ് എൻജിനീയർ വർളിക്ക് സമീപം കടലിൽ മൂന്ന് ദേവീ വിഗ്രഹങ്ങൾ സ്വപ്നം കണ്ടു. തുടർന്നുള്ള തിരച്ചിലിൽ ആ വിഗ്രഹങ്ങൾ കണ്ടെടുക്കുകയും അതിനായി ഒരു ക്ഷേത്രം പണിയുകയും ചെയ്തു.
1831 ൽ ഹിന്ദു വ്യാപാരിയായ ധക്ജി ദാദാജി (1760-1846) ആണ് ഈ ക്ഷേത്രം നിർമ്മിച്ചത് എന്നും പറയപ്പെടുന്നു.
വളരെ മനോഹരമായ രീതിയിൽ രൂപകൽപ്പന ചെയ്തതാണ് മഹാലക്ഷ്മ ക്ഷേത്രം. ക്ഷേത്രസമുച്ചയത്തിലേക്കു നയിക്കുന്ന പ്രധാന കവാടം ആഡംബരമായി അലങ്കരിച്ചിട്ടുണ്ട്. സ്വർണ്ണ വളകൾ, മുത്ത് കൊണ്ടുള്ള നെക്ലേസ്, മൂക്കുത്തി, പൂവ് എന്നിവ കൊണ്ട് ദേവി മഹാലക്ഷ്മിയുടെ പ്രതിമ അലങ്കരിച്ചിരിക്കുന്നു. ക്ഷേത്രത്തിൽ മഹാകാളി, ദേവി സരസ്വതി എന്നിവരുടെ പ്രതിമകളും ആഭരണങ്ങളാൽ അലങ്കരിച്ചിട്ടുണ്ട്.
നവരാത്രിയാണ് ഈ ക്ഷേത്രത്തിലെ പ്രധാന ഉത്സവം. വളരെ തിരക്കേറിയ ഈ സമയത്ത് ദൂരദേശങ്ങളിൽ നിന്നും ഭക്തർ എത്തുന്നു. വേണ്ടി അലങ്കരിച്ചിരിക്കുന്ന ക്ഷേത്രത്തിലേക്ക് ദൂരെയുള്ള നിന്ന് ഭക്തർ എത്താറുണ്ട്. ദേവതയ്ക്ക് തേങ്ങ, പൂവ്, മധുര പലഹാരങ്ങൾ തുടങ്ങിയവ അർപ്പിക്കുവാനായി അവർ മണിക്കൂറുകളോളം വരി നിൽക്കുന്നു.




</doc>
<doc id="409079" url="https://ml.wikipedia.org/wiki?curid=409079" title="ത്രില്ലർ (ഗാനം)">
ത്രില്ലർ (ഗാനം)

അമേരിക്കൻ ഗായകൻ മൈക്കൽ ജാക്സന്റെ ഒരു ഗാനമാണ് "ത്രില്ലർ" . റോഡ് ടെംപ്ടൊൻ ന്റെ വരികൾകൾക്ക് ഈണം നൽകിയത് ക്വിന്സീ ജോൺസ് ആണ്. ജാക്സന്റെ 1982-ലെ സ്റ്റുഡിയോ ആൽബമായ ത്രില്ലറിലെ ഏഴാമത്തെയും അവസാനത്തെയും ഗാനമായാണിത് പുറത്തിറങ്ങിയത്. നടൻ വിൻസെന്റ് പ്രൈസ് ഈ ഗാനത്തിന് ശബ്ദം നൽകിയിട്ടുണ്ട്. ത്രില്ലർ നിരൂപക പ്രശംസ നേടിക്കൊടുത്ത ഒരു ഗാനമാണ്. ത്രില്ലർ ആൽബത്തിൽ നിന്ന് ബിൽബോർഡ് ഹോട്ട് 100 ചാർട്ടിലെ ആദ്യ പത്തിൽ ഇടം പിടിക്കുന്ന ജാക്സന്റെ ഏഴാമത്തെ ഗാനമാണ്.

ജോൺ ലാന്റിസിനോടൊത്ത് നിർമിച്ച ഈ ഗാനത്തിന്റെ 14 മിനുട്ട് ദൈർഘ്യമുള്ള ഒരു ഹൊറർ വീഡിയോ 1983-ൽ മൈക്കൽ ജാക്സൺസ് ത്രില്ലർ എന്ന പേരിൽ പുറത്തിറങ്ങിയിട്ടുണ്ട്.ഇതിന്റെ വില്പനയിലൂടെ ജാക്സൺ വൻ ലാഭം നേടി. എംടിവി മുതൽമുടക്കി നിർമിച്ച ഈ ഡോക്യുമെന്ററിയുടെ 90 ലക്ഷം പ്രതികളാണ് ഇതുവരെ വിറ്റുപോയത്. 2009 ഡിസംബറിൽ ലിബർട്ടി ഓഫ് കോൺഗ്രസ്റ്റ് ത്രില്ലർ വീഡിയോ നാഷണൽ ഫിലിം രജിസ്ട്രിയിൽ ഉൾപ്പെടുത്തി. അമേരിക്കൻ സംസ്കാരത്തെ പരിപോഷിപ്പിച്ച, പ്രധാനപ്പെട്ട പ്രവർത്തികളിൽ ഒന്നായിട്ടാണ് ഇതിനെ കാണുന്നത്. ആദ്യമായിട്ടാണ് ഒരു സംഗീത വീഡിയോ (ഇതുവരെ ഒരെണ്ണം) ഇങ്ങനെ ചേർക്കപ്പെടുന്നത്.വീഡിയോയുടെ ഏറ്റവും ശ്രദ്ധേയമായ രംഗത്ത് ജാക്സൻ മറ്റു നടന്മാരോടൊത്ത് പ്രേതങ്ങളുടെ രൂപത്തിൽ നൃത്തം ചെയ്യുന്നതാണ്.പാട്ടിൽ, വാതിൽ അടയുന്ന ശബ്ദം, അതുപോലെ ഇടി, കാറ്റ്  മരപ്പലകകൾക്കു മുകളിൽ നടക്കുമ്പോൾ ഉള്ള കാലടി ശബ്ദം ഓരിയിടുന്ന നായ്ക്കളുടെ ശബ്ദം  എന്നിവ കേൾക്കാൻ കഴിയും.ഭീതിജനകമായ തീമുകളും ഘടകങ്ങളും അടങ്ങിയ വരികളും ഈ ഗാനത്തിന്റെ പ്രത്യേകതയാണ്. ആറ് എംടിവി സംഗീത പുരസ്കാര നാമനിർദ്ദേശം നേടിയ ഇത് മൂന്നെണ്ണം കരസ്ഥമാക്കുകയും ചെയ്തിതിട്ടുണ്ട്.

"ത്രില്ലർ" ഒരു ഡിസ്കോ-ഫൺക് ശൈലിയിൽപ്പെട്ട ഒരു ഗാനമാണ്. റോഡ് ടെമ്പർട്ടൺ എഴുതിയ ക്വിൻസി ജോൺസ് സംഗീത സംവിധാന ചെയ്ത ഈ ഗാനം ജാക്സന്റെ ഹിറ്റ് ഗാനമായ ദിസ് പ്ളേസ് ഹോട്ടൽ എന്നതിൽ നിന്ന് പ്രചോദനം കൊണ്ട് നിർമ്മിച്ചതാണ് .ആദ്യം  "സ്റ്റാർലൈറ്റ്" എന്ന് പേരിട്ടിരുന്ന ഈ ഗാനത്തിന് കുട്ടികൾയും കൂടെ സ്വാധീക്കുന്ന എന്തെങ്കിലും ആകണം എന്ന ജാക്സന്റെ ആഗ്രഹമാണ്  'ത്രില്ലർ' എന്ന തലക്കെട്ടിലേക്ക് എത്തിയത്. 

ത്രില്ലർ "സമകാലിക വിമർശകരുടെ പ്രിയപ്പെട്ട ഗാനമാണ്. 2018 ഓഗസ്റ്റ് വരെ  70 ലക്ഷത്തിലധികം കോപ്പികൾ ഈ ഗാനത്തിന്റെതായി അമേരിക്കയിൽ മാത്രം വിറ്റഴിച്ചിട്ടുണ്ട്.

ജോൺ ലൻഡിസ് ആണ് ഈ വീഡിയോ സംവിധാനം ചെയ്തിട്ടുള്ളത് .5 ലക്ഷം അമേരിക്കൻ ഡോളറായിരുന്നു ഇതിന്റെ മുടക്കുമുതൽ. ജാക്സന്റെ ഒരു ആഗ്രഹമായിരുന്നു സിനിമ പോലെ തുടക്കവും ഒടുക്കവുമുള്ള ഒരു കഥയെ ആസ്പദമാക്കി സംഭാഷണങ്ങളുള്ള ഒരു സംഗീത വീഡിയൊ. ഇതാദ്യമായിട്ടാണ് ഇത്തരം സവിശേഷതകളുള്ള ഒരു വിഡിയോ പുറത്തിറങ്ങുന്നത്.സംഗീത വീഡിയോയുടെ റിലീസിനു ശേഷം, 45 മിനിറ്റ് ദൈർഘ്യമുള്ള ഒരു ഡോക്യുമെന്ററി റിലീസ് ചെയ്തു. ത്രില്ലർ വീഡിയോയും അതിന്റെ ചിത്രീകരണവുമായിരുന്നു ഇതിൽ.90 ലക്ഷം കോപ്പിയാണ് മേക്കിംങ്ങ് ഓഫ് മൈക്കൽ ജാക്സൺസ് ത്രില്ലർ എന്ന് പേരിട്ടുള്ള ഈ ഡോക്യുമെന്ററിയുടെതായി വിറ്റഴിക്കപ്പെട്ടിട്ടുള്ളത്. ഇതൊരു റെക്കോർഡ് ആണ്. എംടിവി രണ്ടര ലക്ഷം ഡോളറും ഷോടൈം മൂന്നു ലക്ഷം ഡോളറും വെസ്ട്രോൺ വീഡിയെ അഞ്ച് ലക്ഷം ഡോളറും മുടക്കിയാണ് ഈ വീഡിയോയുടെ അവകാശങ്ങൾ സ്വന്തമാക്കിയത്. എം ടി വി അടക്കം നിരവധി മാധ്യമങ്ങൾ എക്കാലത്തെയും മികച്ച സംഗീത വീഡിയോ ആയി ത്രില്ലറിനെ തിരഞ്ഞെടുത്തിട്ടുണ്ട്.


</doc>
<doc id="409086" url="https://ml.wikipedia.org/wiki?curid=409086" title="അൻഗംമെഡില്ല ദേശീയോദ്യാനം">
അൻഗംമെഡില്ല ദേശീയോദ്യാനം

അൻഗംമെഡില്ല ദേശീയോദ്യാനം ശ്രീലങ്കയിലെ ദേശീയോദ്യാനങ്ങളിലൊന്നാണിത്. 2006 ജൂൺ 6 ന് 7528 ഹെക്ടർ വിസ്തീർണ്ണമുള്ള ഈ ദേശീയോദ്യാനം നിലവിൽ വന്നു. യഥാർത്ഥത്തിൽ അൻഗംമെഡില്ല 1988 ഫെബ്രുവരി 12 ന് പ്രഖ്യാപിക്കപ്പെട്ട മിന്നേരിയ-ഗിരിതലൈ വന്യജീവിസങ്കേതത്തിലെ വനസംരക്ഷണപ്രദേശമായിരുന്നു. ഈ ദേശീയോദ്യാനത്തിന്റെ മധ്യത്തിൽ സ്ഥിതിചെയ്യുന്ന പരാക്രമസമുദ്രയിലെ ജലസംരക്ഷണത്തിനു വേണ്ടിയാണ് പ്രധാനമായും ഈ ദേശീയോദ്യാനം നിലവിൽ വന്നത്. അൻഗംമെഡില്ലയിൽ മിന്നേരിയ-ഗിരിതലൈയിലേയ്ക്കുള്ള ഒരു ജലസേചനസംഭരണി കൂടി കാണപ്പെടുന്നു. ഈ ജലസംഭരണിയിലേയ്ക്ക് ആവശ്യമുള്ള ജലത്തിന്റെ ഉറവിടം സുഡുകണ്ടയിൽ (സിംഹളയിൽ "വാട്ടർ ഹിൽ") നിന്നുമാണ്. അമ്പൻ നദിയിൽ നിന്നുമാണ് സുഡുകണ്ടയിലേയ്ക്കുള്ള ജലം ലഭ്യമാകുന്നത്. തൊട്ടടുത്ത ദേശീയോദ്യാനങ്ങളിലെ ജന്തുജാലങ്ങളെയും ഈ ദേശീയോദ്യാനത്തിൽ കാണാൻ കഴിയുന്നു. പൊളന്നറുവ ജില്ലയിൽ കൊളംബോയിൽ നിന്നും 225 കിലോമീറ്റർ തെക്കു-കിഴക്കായി ഈ ദേശീയോദ്യാനം സ്ഥിതിചെയ്യുന്നു.

വരണ്ട നിത്യഹരിത വനങ്ങളാണ് ഇവിടെ കാണപ്പെടുന്നത്. സിലോൺ കരിമരം ("Diospyros ebenum") ആണ് പ്രധാനമായും കാണപ്പെടുന്നത്.
ശ്രീലങ്കൻ ആന, ശ്രീലങ്കൻ സാമ്പർ മാൻ, ഇന്ത്യൻ മുൻജാക്, ശ്രീലങ്കൻ ആക്സിസ് മാൻ എന്നീ സസ്തനികൾ ഇവിടെ സാധാരണയായി കാണപ്പെടുന്നു. സ്ലോത്ത് ബീയർ, ശ്രീലങ്കൻ പുലി, ചാമ്പൽ മലയണ്ണാൻ, ശ്രീലങ്കൻ കാട്ടുകോഴി എന്നിവയെ അപൂർവ്വമായി കാണപ്പെടുന്നു. പക്ഷിയായ മയിൽ ഇവിടെ സർവ്വസാധാരണമാണ്. റെഡ് സ്ലെൻഡർ ലോറിസ്, തൊപ്പിഹനുമാൻ കുരങ്ങ്, പർപ്പിൾ-ഫേസെഡ് ലാംഗുർ എന്നിവയെയും ഇവിടെ കാണുന്നു. 


</doc>
<doc id="409087" url="https://ml.wikipedia.org/wiki?curid=409087" title="ചെറുതിമിംഗലം">
ചെറുതിമിംഗലം

രോർക്കാൽ തിമിംഗിലങ്ങൾക്കിടയിൽ ഏറ്റവും ചെറുതും ഏറ്റവും സാധാരണമായ ഇനമാണ് ചെറുതിമിംഗിലം (Minke whale - "Balaenoptera acutorostrata)". മുകൾഭാഗം ഇരുണ്ടു ചാരനിറമോ തവിട്ടു നിറമോ ആയിരിക്കും. ത്രികോണാകൃതിയിൽ കൂർമ്മയുള്ള തലയും കൂർത്ത മോന്തയും തലയിൽ പൊന്തിനിൽക്കുന്ന നീളത്തിലുള്ള വരെയുമുണ്ട്. മിക്കവയ്ക്കും തുഴകളിൽ വെളുത്തതും വീതിയുള്ളതുമായ വരെയുണ്ട്. പക്ഷേ, ഈ വരിയുടെ രൂപത്തിൽ വ്യത്യാസം വരാം.

ത്രികോണാകൃതിയിലുള്ള മോന്തകൊണ്ട് വെള്ളത്തെ കീറിമുറിച്ചുയർന്നുവരുന്ന ഇവയെ വളരെ പെട്ടെന്ന് തിരിച്ചറിയാം. മോന്ത വെള്ളത്തിനു മുകളിലായാലുടനെ വെള്ളം ചീറ്റാൻ തുടങ്ങും. പക്ഷേ അത്രശ്രദ്ധേയം അല്ലാത്ത ഈ ചീറ്റൽ വെള്ളം സ്പ്രേ ചെയ്യുന്നതു പോലെ തോന്നിപ്പിക്കും. രണ്ടു മൂന്നു മീറ്റർ ഉയരം വരെ എത്താറുണ്ട്. അപൂർവ്വമായിട്ടെങ്കിലും വെള്ളത്തിൽ നിന്നു പോന്തുന്ന സമയത്ത് 45° ചെരിഞ്ഞാണ് പുറത്തുവരുന്നത്. എന്നിട്ട് അതേപോലെ തിരിച്ചുവീഴുകയോ ഡോൾഫിനെപ്പോലെ തല ആദ്യം വെള്ളത്തിൽ പൂഴ്ത്തി മുങ്ങുകയോ ചെയ്യും.

ശരീരത്തിന്റെ മൊത്തം നീളം  6.7 മീറ്റർ മുതൽ 10.7 മീറ്റർ, തൂക്കം 500 മുതൽ 1000 കിലോഗ്രാം.

മിതശീതോഷ്ണ സമുദ്രങ്ങൾ, ഉഷ്ണമേഖലാ സമുദ്രങ്ങളിൽ അപൂർവ്വമായേ കാണപ്പെടുന്നുള്ളൂ. തമിഴ്നാട്ടിലും ആന്ധ്രാപ്രദേശിലും ഒഡീഷയിലും കരയ്ക്കടിഞ്ഞിട്ടുണ്ട്.

വ്യവസായികാടിസ്ഥാനത്തിലുള്ള തിമിംഗിലവേട്ടയും മത്സ്യബന്ധനവലകളും.



</doc>
<doc id="409088" url="https://ml.wikipedia.org/wiki?curid=409088" title="കേരളത്തിലെ സസ്തനികൾ">
കേരളത്തിലെ സസ്തനികൾ

കേരളത്തിലെ സസ്തനികളുടെ ശാസ്ത്രീയ വർഗ്ഗീകരണം ആധാരമാക്കിയുള്ള പട്ടിക.



</doc>
<doc id="409092" url="https://ml.wikipedia.org/wiki?curid=409092" title="ബൻടാല ദേശീയോദ്യാനം">
ബൻടാല ദേശീയോദ്യാനം

ബൻടാല ദേശീയോദ്യാനം ശ്രീലങ്കയിലെ ഹമ്പൻടോട്ടയിൽ നിന്നും 15 കിലോമീറ്റർ ദൂരത്തിൽ സ്ഥിതിചെയ്യുന്ന ദേശീയോദ്യാനങ്ങളിലൊന്നാണിത്. ഈ ദേശീയോദ്യാനത്തിലെ ബൻടാല തുറമുഖ പ്രദേശത്ത് കൂട്ടംകൂടുന്ന197 വർഗ്ഗത്തിൽപ്പെട്ട പക്ഷികളിൽ ദേശാടനപക്ഷിയായ വലിയ അരയന്നക്കൊക്കുകളുടെ വലിയകൂട്ടം ഇവിടെ കാണപ്പെടുന്നു. 1969-ൽ ബൻടാലയെ വന്യജീവിസങ്കേതമായി നാമനിർദ്ദേശം ചെയ്തു. 1993 ജനുവരി 4 ന് ഇതിനെ ദേശീയോദ്യാനമായി മാറ്റപ്പെടുകയും ചെയ്തു.1991-ൽ റാംസർ റാംസർ ഉടമ്പടി പ്രകാരം ശ്രീലങ്കയിലെ ആദ്യത്തെ തണ്ണീർത്തടമായി ബൻടാലയെ പ്രഖ്യാപിക്കപ്പെട്ടു. 2005-ൽ ഈ ദേശീയോദ്യാനത്തെ ശ്രീലങ്കയിലെ നാലാമത്തെ ബയോസ്ഫിയർ റിസർവ് ആയി യുനെസ്കോ നാമനിർദ്ദേശം ചെയ്തു. കൊളംബോയിൽ നിന്നും 245 കിലോമീറ്റർ തെക്കു-കിഴക്കായി ഈ ദേശീയോദ്യാനം സ്ഥിതിചെയ്യുന്നു.
ബൻടാലയെ 1969 ഡിസംബർ 5 ന് വന്യമൃഗസങ്കേതമായി പ്രഖ്യാപിക്കപ്പെട്ടു.1993 ജനുവരി 4 ന് ഇതിനെ 6,216 ചതുരശ്രകിലോമീറ്റർ വിസ്തീർണ്ണം ഉള്ള ദേശീയോദ്യാനമായി ഉയർത്തി. എങ്ങനെ ആയിരുന്നാലും 2004-ൽ ഈ ദേശീയോദ്യാനം 3,698 ചതുരശ്രകിലോമീറ്റർ വിസ്തീർണ്ണം ആയി ചുരുങ്ങി.1991-ൽ ബൻടാലയെ റാംസർ തണ്ണീർത്തടമായി നാമനിർദ്ദേശം ചെയ്തു. 2006 ജനുവരിയിൽ 3,339.38 ഹെക്ടർ പ്രദേശമുള്ള ബൻടാലയെയും ചുറ്റുമുള്ള പ്രദേശങ്ങളെയും ചേർത്ത് വിൽമണ്ണ സങ്കേതമായി പ്രഖ്യാപിക്കപ്പെട്ടു.



</doc>
<doc id="409095" url="https://ml.wikipedia.org/wiki?curid=409095" title="തവിടൻ ഇലമൂക്കൻവാവൽ">
തവിടൻ ഇലമൂക്കൻവാവൽ

തവിടൻ ഇലമൂക്കൻവാവൽ ("Hipposideros fulvus") നിറത്തിൽ ഇരുളൻ ഇലമൂക്കൻവാവലിനെപ്പോലെയാണ് ("Hipposideros ater"). പക്ഷേ, വലിപ്പമുള്ള ചെവികളുണ്ട്. മറ്റ് ഇലമൂക്കൻ വവ്വാലുകളെക്കാൾ വലിപ്പമുണ്ട്.

കൈക്കളുടേതടക്കം തോളിന്റെ നീളം 3.8-4.4 സെ.മീ. ശരീരത്തിന്റെ മൊത്തം നീളം 4-5 സെ.മീ.

ഉയർന്ന ഹിമാലയവും വടക്കുകിഴക്കേ ഇന്ത്യയുമൊഴികെ രാജ്യം മുഴുവൻ സാധാരണ കാണപ്പെടുന്ന വവ്വാലാണിത്. ഗുഹകളും വെള്ളത്തോടു ചേർന്ന് ഉപേക്ഷിക്കപ്പെട്ട കെട്ടിടങ്ങളുമുൾപ്പെടെ തണുപ്പുള്ളതും ഈർപ്പമുള്ളതുമായ സ്ഥലങ്ങൾ ഇഷ്ട്ടപ്പെടുന്നു.

മഹാരാഷ്ട്രയിലെ എലിഫന്റാ ഗുഹകളിൽ.



</doc>
<doc id="409097" url="https://ml.wikipedia.org/wiki?curid=409097" title="ഡെൽഫ്റ്റ് ദേശീയോദ്യാനം">
ഡെൽഫ്റ്റ് ദേശീയോദ്യാനം

ഡെൽഫ്റ്റ് ദേശീയോദ്യാനം ശ്രീലങ്കയിലെ ദേശീയോദ്യാനങ്ങളിലൊന്നാണിത്. ജാഫ്നയിൽ നിന്നും തെക്ക്-പടിഞ്ഞാറ് ഏകദേശം 35 കിലോമീറ്റർ ദൂരത്തിൽ നെടുന്തീവു ( ഡെൽഫ്റ്റ് ) ദ്വീപിനോട് ചേർന്ന് ഈ ദേശീയോദ്യാനം സ്ഥിതിചെയ്യുന്നു.

ഇന്റഗ്രേറ്റെഡ് എൻവിയോൺമെന്റൽ സ്ട്രാറ്റെജിക് അസ്സെസ്മെന്റ് ഓഫ് നോർത്തേൻ പ്രൊവിൻസ് ഗവൺമെന്റുമായി കൂടിച്ചേർന്ന് യുണൈറ്റഡ് ഡവലപ്പ്മെന്റ് പ്രോഗ്രാമും യുണൈറ്റഡ് നേഷൻസ് പ്രോഗ്രാമും 2014 ഒക്ടോബറിൽ പ്രസിദ്ധീകരിച്ചതിൽ 1,846 ഹെക്ടർ വിസ്തീർണ്ണമുള്ള ഈ ദേശീയോദ്യാനം ഡെൽഫ്റ്റ് ദ്വീപിന്റെ ഭാഗമായി സൃഷ്ടിക്കാൻ ശുപാർശ ചെയ്തിരുന്നു. 2015 മേയിൽ ഡെൽഫ്റ്റിന്റെ ഭാഗങ്ങളും കൂടെ ആഡംസ് ബ്രിഡ്ജും ചുണ്ടിക്കുളവും മധു റോഡും ദേശീയോദ്യാനമായി നാമനിർദ്ദേശം ചെയ്തു. 2015 ജൂൺ 22 ന് ഡെൽഫ്റ്റ് 1,846 ഹെക്ടർ വിസ്തീർണ്ണമുള്ള ദേശീയോദ്യാനമായി തീർന്നു.

ലോകത്തിൽ ചെറുകുതിരകളെ കാണപ്പെടുന്ന ഒരേ ഒരു പ്രദേശം ഈ ഡെൽഫ്റ്റ് ദ്വീപ് ആണ്. ഇവയെ പോർട്ടുഗീസിൽ നിന്നും ഇവിടേക്ക് കൊണ്ടുവന്നതാണെന്ന് കരുതപ്പെടുന്നു.


</doc>
<doc id="409100" url="https://ml.wikipedia.org/wiki?curid=409100" title="ശ്രീലങ്കയിലെ ദേശീയോദ്യാനങ്ങൾ">
ശ്രീലങ്കയിലെ ദേശീയോദ്യാനങ്ങൾ

ശ്രീലങ്കയിലെ ദേശീയോദ്യാനങ്ങൾ ശ്രീലങ്കയിലെ വന്യജീവിസംരക്ഷണ വിഭാഗത്തിന്റെ ഭരണത്തിൻകീഴിലുള്ള സംരക്ഷിതപ്രദേശങ്ങളാണ്. 1937-ലെ ഫൗണ ആൻഡ് ഫ്ലോറ സംരക്ഷണ ഉത്തരവുപ്രകാരം (Fauna and Flora Protection Ordinance (No. 2) of 1937) ഈ ദേശീയോദ്യാനത്തിലെ സസ്യജന്തുജാലങ്ങളെ സംരക്ഷിക്കപ്പെടുന്നു.


</doc>
<doc id="409101" url="https://ml.wikipedia.org/wiki?curid=409101" title="ഫ്ലഡ് പ്ലെയിൻസ് ദേശീയോദ്യാനം">
ഫ്ലഡ് പ്ലെയിൻസ് ദേശീയോദ്യാനം

ഫ്ലഡ് പ്ലെയിൻസ് ദേശീയോദ്യാനം ശ്രീലങ്കയിലെ ദേശീയോദ്യാനങ്ങളിലൊന്നാണിത്. 1984 ആഗസ്റ്റ് 7ന് നിലവിൽ വന്ന
ഈ ദേശീയോദ്യാനം മഹാവേലി റിവർ പ്രൊജക്ടിന്റെ കീഴിലുളള നാലു ദേശീയോദ്യാനങ്ങളിലൊന്നാണിത്. ആനകൾക്ക് ഏറ്റവും കൂടുതൽ തീറ്റ ലഭിക്കുന്ന പ്രദേശങ്ങളിലൊന്നായി മഹാവേലി നദീതടപ്രദേശത്ത് സ്ഥിതിചെയ്യുന്ന ഈ ദേശീയോദ്യാനത്തെ പരിഗണിക്കപ്പെട്ടിരിക്കുന്നു. വാസ്ഗമുവ ദേശീയോദ്യാനത്തിനും സോമവതിയ ദേശീയോദ്യാനത്തിനും ഇടയിലൂടെ ആനകൾക്ക് കുടിയേറാൻ സഹായിക്കുന്ന ഒരു ഇടവഴിയായി ഈ ഉദ്യാനം കാണപ്പെടുന്നു.കൊളംബോയിൽ നിന്നും 222 കിലോമീറ്റർ തെക്കു-വടക്കായി ഈ ദേശീയോദ്യാനം സ്ഥിതിചെയ്യുന്നു.

പുരാതന ജലസേചനപദ്ധതിയുമായി അടുത്തകാലം വരെ മഹാവേലി നദി ബന്ധപ്പെട്ടിരുന്നു. ബി.സി.2-7 നൂറ്റാണ്ടിനിടയിൽ മഹാവേലി നദിയുടെ ഇടതുഭാഗത്തെ തീരത്തോട് ചേർന്ന് മുറ്റുഗല്ല വില്ലിനരികിലായി ഉണ്ടായിരുന്നെന്ന് കരുതുന്ന പുരാതന ഗുഹയിലെ നശിപ്പിക്കപ്പെട്ട സന്ന്യാസി ആശ്രമത്തിലെ ശിലാലിഖിതങ്ങളെ കണ്ടെത്തുകയും ആശ്രമത്തെ പുനഃസ്ഥാപിക്കാനും ശ്രമം നടന്നിരുന്നു. മഹാവേലി നദി താഴേയ്ക്കൊഴുകുന്നതിനടുത്തായി1986-ൽ നിലവിൽ വന്ന സോമവതിയ ദേശീയോദ്യാനവും മുകളിലെയ്ക്കൊഴുകുന്നതിനടുത്തായി 1984-ൽ നിലവിൽ വന്ന ഫ്ലഡ് പ്ലെയിൻസ് ദേശീയോദ്യാനവും സ്ഥിതി ചെയ്യുന്നു. ഈ രണ്ടു ദേശീയോദ്യാനങ്ങളും തെക്കു-പടിഞ്ഞാറ് വാസ്ഗമുവ ദേശീയോദ്യാനവുമായി കൂടിച്ചേർന്ന് വടക്കു-കിഴക്ക് ത്രികോണ നാച്യുർ റിസർവ് എന്ന സംരക്ഷിതപ്രദേശമായി കിടക്കുന്നു. ത്രികോണ നാച്യുർ റിസർവ് ഈ മൂന്നു ദേശീയോദ്യാനങ്ങളെയും ബന്ധിപ്പിക്കുന്ന കണ്ണിയായി ഒരൊറ്റ സംരക്ഷിതപ്രദേശമായി നിലനിർത്തുന്നു.


</doc>
<doc id="409152" url="https://ml.wikipedia.org/wiki?curid=409152" title="കുറുനരി">
കുറുനരി

കുറുനരി അഥവാ ഊളൻ ദക്ഷിണേന്ത്യയിലും ശ്രീലങ്കയിലും കാണപ്പെടുന്ന കുറുനരി ജനുസ്സിൽപ്പെട്ട കാഴ്ചയിൽ കുറുക്കനോട് സാമ്യമുള്ള ജന്തുവാണ്. ഇവ യൂറോപ്പിലും ദക്ഷിണ ഏഷ്യയിലും കാണപ്പെടുന്ന Golden jackal ("Canis aureus") ന്റെ ഉപവർഗ്ഗമാണ്.



</doc>
<doc id="409155" url="https://ml.wikipedia.org/wiki?curid=409155" title="ഈനാമ്പേച്ചി">
ഈനാമ്പേച്ചി

ഈനാമ്പേച്ചി അഥവാ ഇന്ത്യൻ ഈനാമ്പേച്ചി ഇന്ത്യൻ ഉപഭൂഖണ്ഡത്തിൽ കാണപ്പെടുന്ന ഈനാമ്പേച്ചി ജനുസ്സിൽപ്പെട്ട ഒരു ജന്തുവാണ്.

ഇവയുടെ ശരീരം മുഴുവനും കവചം പോലെ ശല്ക്കങ്ങൾ കൊണ്ട് പൊതിഞ്ഞിരിക്കുന്നു. കടുവ പോലെയുള്ള ശത്രുവിൽ നിന്ന് രക്ഷപെടുന്നതിനുവേണ്ടി സ്വയം പ്രതിരോധത്തിനായി ഒരു പന്തുപോലെ ചുരുണ്ടുകൂടുന്നു. ഈയവസരത്തിൽ ശല്ക്കത്തിന്റെ നിറം മാറി അതിനു ചുറ്റുമുള്ള ഭൂമിയുടെ നിറമായി തീരുന്നു.

ശരീരത്തിന്റെ മൊത്തം നീളം: 60-70 സെ.മീ.

തൂക്കം: 9-11 കിലോ.

ബംഗ്ലാദേശ്, ഇന്ത്യ, ശ്രീലങ്ക, നേപ്പാൾ, ഭൂട്ടാൻ എന്നീ രാജ്യങ്ങളിലെ കുന്നുകളിലെ സമതലപ്രദേശങ്ങളിൽ ഇതിനെ സാധാരണ കണ്ടുവരുന്നു. മറ്റുസ്ഥലങ്ങളിൽ ഇത് സാധാരണയായി കാണപ്പെടുന്നില്ല. 

മുൻകാലുകളിലെ നഖങ്ങൾകൊണ്ട് മൺകൂനകളിലും തടികളിലും കാണപ്പെടുന്ന ചിതലുകളെയും ഉറുമ്പുകളെയും ഭക്ഷിക്കുന്ന കീടഭോജി വിഭാഗത്തിൽപ്പെടുന്നവയാണിവ. നിശാസഞ്ചാരികളായ ഇവ പകൽ മുഴുവനും ആഴത്തിലുള്ള മാളങ്ങളിൽ വിശ്രമിക്കുന്നു. ഇവയെ ഇറച്ചിയ്ക്കും പരമ്പരാഗതമായ ഔഷധ നിർമ്മാണത്തിനും വേണ്ടി വേട്ടയാടപ്പെടുന്നു. ശത്രുക്കളെ കണ്ടാൽ ഈനാംപേച്ചി ശക്തമായി ചീറും. 

ഈനാമ്പേച്ചികൾക്ക് ശരീരത്തെ പൊതിഞ്ഞ് കെരാറ്റിൻ എന്ന വസ്തു കൊണ്ടു നിർമ്മിതമായ വലിയ ശൽക്കങ്ങൾ ഉണ്ട്. നിശാചാരികളായ ഈനാമ്പേച്ചികളെ അവയുടെ അതിതീക്ഷ്ണമായ ഘ്രാണശേഷി ഇരതേടാൻ സഹായിക്കുന്നു. 

ഫെബ്രുവരി 15-ാം തീയതി ലോക ഈനാംപേച്ചി ദിനമായി ആചരിക്കുന്നു. 

1. മുതുമല നാഷണൽ പാർക്ക് (തമിഴ്നാട്)

2.ബന്ദിപ്പൂർ നാഷണൽ പാർക്ക് (കർണ്ണാടകം)

വേട്ടയാടൽ 



</doc>
<doc id="409161" url="https://ml.wikipedia.org/wiki?curid=409161" title="പുന്നനേടി">
പുന്നനേടി

മുതുകിലെ സവിശേഷമായ കൂനിന് മുകളിൽ കാണുന്ന ചെറിയ ചിറക് (DorsalFin) ആണ് പുന്നനേടി (ശാസ്ത്രീയനാമം:"Sousa chinensis") ഡോള്ഫിന്റെ പ്രത്യേകത. തവിട്ടും ചാരവും കലർന്ന നിറമാണ്‌. അടിവശത്തും തുഴകളിലും വാലിലും ഇളം ചുവപ്പ് നിറം കലർന്നതായിരിക്കും. അവിടവിടെയായി പൊട്ടുകളുമുണ്ട്. വായുടെ കീറൽ നേരെയാണ്. നെറ്റി അൽപ്പം പുറത്തേക്ക് തള്ളിനിൽക്കുന്നു.

ചരിഞ്ഞാണ് ഈ ഡോൾഫിൻ വെള്ളത്തിൽനിന്നു കുതിച്ചുയരുന്നത്. തിരിച്ച്‌ വെള്ളത്തിലേക്ക് വീഴുന്നതിനുമുമ്പ് വാൽ വായുവിൽ ഉയർത്തുകയും ചെയ്യും. വൃത്താകൃതിയിൽ അതിവേഗം നീന്തികൊണ്ട് ഇണകൾ രസിക്കാറുണ്ട്.

ശരീരത്തിന്റെ മൊത്തം നീളം 2-2.8 മീ. തുക്കം 150–200 കിലോഗ്രാം.

കണ്ടൽ കാടുകൾ , അഴിമുഖങ്ങൾ, കിഴക്കും പടിഞ്ഞാറും തീരങ്ങളില്നിന്നു മാറിയുള്ള ആഴംകുറഞ്ഞ കടൽ ഭാഗങ്ങൾ , ആൻഡമാൻ ദ്വീപുകൾ , മഹാരാഷ്ട്ര, ഗുജറാത്ത്, ഗോവ, കേരളം, തമിഴ്നാട്‌, ആന്ധ്രാപ്രദേശ്, ഒറീസ്സ എന്നിവയുടെ തീരങ്ങളിൽ നിന്നകന്ൻ കാണപെട്ടിട്ടുണ്ട്.

മത്സ്യബന്ധനം, കള്ളവേട്ട, ആവാസനശീകരണം, മലിനീകരണം.



</doc>
<doc id="409167" url="https://ml.wikipedia.org/wiki?curid=409167" title="മിഥ്യ (ചലച്ചിത്രം)">
മിഥ്യ (ചലച്ചിത്രം)

1990 ൽ ഐ.വി. ശശിയുടെ സംവിധാനത്തിൽ, എം.ടി. വാസുദേവൻനായരുടെ തിരക്കഥയിൽ പുറത്തിറങ്ങിയ ഒരു മലയാളചലച്ചിത്രമാണ് മിഥ്യ. മമ്മൂട്ടി, സുരേഷ് ഗോപി, രൂപിണി, സുകുമാരി, എം ജി സോമൻ എന്നിവരാണ് ഈ ചിത്രത്തിലെ പ്രധാന കഥാപാത്രങ്ങളെ അവതരിപ്പിച്ചത്. ഈ ചിത്രം ബോക്സോഫീസിൽ വിജയമായിരുന്നു.



</doc>
<doc id="409170" url="https://ml.wikipedia.org/wiki?curid=409170" title="നിമിഷ സജയൻ">
നിമിഷ സജയൻ

മലയാളത്തിലെ ഒരു ചലച്ചിത്രനടിയാണ് നിമിഷ സജയൻ. തൊണ്ടിമുതലും ദൃക്സാക്ഷിയും എന്ന സിനിമയിലൂടെയാണ് അവർ ചലച്ചിത്രരംഗത്ത് എത്തിയത്. ദിലീഷ് പോത്തൻ സംവിധാനം ചെയ്ത ഈ ചിത്രത്തിൽ ശ്രീജ എന്ന നായികാകഥാപാത്രത്തെ അവതരിപ്പിച്ചു.. ഈ ചിത്രത്തിലെ അഭിനയത്തിന് മികച്ച പുതുമുഖനടിക്കുള്ള വനിതാ ഫിലിം അവാർഡ് ലഭിച്ചു. ഒരു കുപ്രസിദ്ധ പയ്യൻ, ചോല എന്നീ ചിത്രങ്ങളിലെ അഭിനയത്തിന് മികച്ച നടിയ്ക്കുള്ള സംസ്ഥാന അവാർഡ് നേടി.
മാസ്സ് കമ്മ്യൂണിക്കേഷനിൽ ബിരുദപഠനം തുടരുന്നതിനിടയിൽ ഒരു ഇടവേളയെടുത്ത് കൊച്ചിയിൽ അഭിനയപരിശീലനത്തിനായി ചേർന്നു. ഇക്കാലത്താണ് 'തൊണ്ടിമുതലും ദൃക്സാക്ഷിയും' എന്ന ചിത്രത്തിൽ അഭിനയിക്കുവാൻ അവസരം ലഭിച്ചത്.



</doc>
<doc id="409175" url="https://ml.wikipedia.org/wiki?curid=409175" title="കേഴമാൻ">
കേഴമാൻ

കേഴമാൻ അഥവാ ഇന്ത്യൻ കേഴമാൻ ദക്ഷിണ ഏഷ്യയിലും ദക്ഷിണകിഴക്കെ ഏഷ്യയിലും കാണപ്പെടുന്ന കേഴമാൻ ജനുസിൽപ്പെട്ട ഒരു മാൻ ആണ്. ഇന്ത്യ, ശ്രീലങ്ക, ദക്ഷിണ ചൈന, തായ്‌വാൻ, ജപ്പാനിലെ ബോസോ ഉപദ്വീപിലും ഓഷിമ ദ്വീപിലും, ഇന്തോനേഷ്യൻ ദ്വീപുകളിലും കണ്ടു വർന്നു. ഭാരതത്തിലെ ഒട്ടുമിക്ക വനങ്ങളിലും കാണുന്ന ഏറ്റവും ചെറിയ രണ്ടിനം അയവിറക്കുന്ന മൃഗങ്ങളിൽ ഒന്നാണിത്. കേഴയാടിന്റെ ശാസ്ത്രിയനാമം    ഏകാന്തമായും കൂടാതെ ഇണകളായും ഇവയെ വനാന്തരങ്ങളിൽ കാണാൻ സാധിക്കും. സെർവിടെ കുടുംബത്തിലുള്ള ഇവ IUCN/WPA നില അനുസരിച്ച് വംശനാശഭീക്ഷണി കുറവ് നേരിടപെടുന്ന ഒരു മൃഗമാണ്‌. നിലവിലുള്ള ഭിഷണി വേട്ടയും കൂടാതെ ആവാസവ്യവസ്ഥയുടെ നഷ്ടവും. തിളക്കമുള്ള തവിട്ട് രോമകുപ്പായമുള്ള ഇതിന്റെ അടിവശത്ത് പക്ഷേ രോമങ്ങളില്ല. പിൻകാലുകളെക്കാൾ നീളകുടുതലുണ്ട് മുൻകാലുകൾക്ക്. ആണിന് നീളമേറിയ കൊമ്പല്ലുകളുണ്ട് എന്നാൽ അവ എപ്പോഴും പുറത്ത്കാണണമെന്നില്ല.

നേരം നന്നായി പുലർന്നു കഴിഞ്ഞും കൂടാതെ വൈകുന്നേരങ്ങളിലും ഇവയുടെ ശബ്ദം ഏറ്റവുമതിക്കം കേൾക്കാൻ കഴിയാറുണ്ട്. ഉച്ചസ്ഥായിലുള്ള കുര അപായസുചനയാണ്‌ ഇവ നൽകുന്നത് എന്നാൽ ഇവ പൊതുവെ ‘കീ’ എന്നാ നീണ്ട ശബ്ദമാണ് പുറപ്പെടുവിക്കാറുള്ളത്ത്.

നിബിഡമായ ഇലപൊഴിയും കാടുകളിലും, നിത്യഹരിതവനങ്ങൾ നിറഞ്ഞ നനവുള്ള കുന്നുപ്രദേശങ്ങളും ഇവ കൂടുതലായി ഇഷ്ടപെടുന്നു. ജമ്മുകാശ്മീർ, കൂടാതെ ഹിമാലയത്തിലെ ഉയർന്ന നിരകൾ (2500 മീറ്റർവരെ), രാജസ്ഥാനിലെയും ഗുജറാത്തിലെയും മരുഭുമികൾ എന്നിവ ഒഴിച്ചുള്ള ഇന്ത്യയിലെ എല്ലാ പ്രദേശങ്ങളിലും ഇവയ കാണാൻ സാധിക്കുന്നു. കോർബറ്റ് നാഷണൽ പാർക്ക് (ഉത്തരാഞ്ചൽ) ഏറ്റവും നന്നായി കാണാൻ സാധിക്കുന്നു. 



</doc>
<doc id="409196" url="https://ml.wikipedia.org/wiki?curid=409196" title="അജിത് നൈനാൻ">
അജിത് നൈനാൻ

Ajit Ninan (born in 1955 in Hyderabad, India) is a well
ഇന്ത്യാ ടുഡേ,ടൈംസ് ഓഫ് ഇന്ത്യാ തുടങ്ങിയ പ്രസിദ്ധീകരണങ്ങൾക്കു വേണ്ടി വരയ്ക്കുന്ന കാർട്ടൂണിസ്റ്റാണ് അജിത് നൈനാൻ.(ജ: 1955-ഹൈദരാബാദ്).ടൈംസ് ഓഫ് ഇന്ത്യയിൽ പ്രസിദ്ധീകരിച്ചു വരുന്ന "നൈനാൻസ് വേൾഡ് "ശ്രദ്ധേയമായ ഒരു കാർട്ടൂൺ തുടർപംക്തിയാണ്.രാഷ്ട്രീയവുമായി ബന്ധപ്പെട്ട നൈനാന്റെ കാർട്ടൂണുകളാണ് ഏറെയും പ്രസിദ്ധീകരിച്ചിട്ടുള്ളത്.


</doc>
<doc id="409198" url="https://ml.wikipedia.org/wiki?curid=409198" title="ജഗ് സുരയ്യ">
ജഗ് സുരയ്യ

പത്രപ്രവർത്തകനും ആക്ഷേപഹാസ്യകൃതികളുടെ കർത്താവുമാണ് ജഗ് സുരയ്യ.ടൈംസ് ഓഫ് ഇന്ത്യയുടെ എഡിറ്ററായും അദ്ദേഹം സേവനമനുഷ്ഠിച്ചിട്ടുണ്ട്.പസിഫിക് ഏഷ്യ ട്രാവൽ അസോസിയേഷന്റെ സുവർണ്ണ പുരസ്കാരം നേടുന്ന ആദ്യത്തെ ഇന്ത്യാക്കാരനുമാണ് ജഗ്. ഖുശ് വന്ത് സിങ് സുരയ്യയെ ഇന്ത്യയിലെ "ആർട്ട് ബുഷ്വാൾഡ്" എന്നു വിശേഷിപ്പിക്കുകയുണ്ടായി. അജിത് നൈനാനുമായി ചേർന്നു ജഗ് സുരയ്യ "ലൈക് ദാറ്റ് ഒൺലി" കൃതി പ്രസിദ്ധീകരിച്ചിട്ടുണ്ട്.


</doc>
<doc id="409218" url="https://ml.wikipedia.org/wiki?curid=409218" title="ലഫായെറ്റ്, കാലിഫോർണിയ">
ലഫായെറ്റ്, കാലിഫോർണിയ

ലഫായെറ്റ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയിയിൽ, കോൺട്രാ കോസ്റ്റാ കൗണ്ടിയിലെ ഒരു നഗരമാണ്. (മുൻകാലത്ത് ലാ ഫയെറ്റ് എന്നറിയപ്പെട്ടിരുന്നു). 2011 ലെ കണക്കുകളനുസരിച്ച് ഈ നഗരത്തിലെ ജനസംഖ്യ 24,285 ആയിരുന്നു. അമേരിക്കൻ വിപ്ലവത്തിൽ പങ്കെടുത്ത ഫ്രഞ്ച് സൈനിക നേതായവായിരുന്ന മാർക്വിസ് ഡി ലാ ഫായെറ്റിന്റെ പേരിലാണ് ഈ നഗരം അറിയപ്പെടുന്നത്.


</doc>
<doc id="409220" url="https://ml.wikipedia.org/wiki?curid=409220" title="ഡ്രഗ്സ് ആൻഡ് കോസ്മെറ്റിക്സ് ആക്റ്റ്, 1940">
ഡ്രഗ്സ് ആൻഡ് കോസ്മെറ്റിക്സ് ആക്റ്റ്, 1940

മരുന്നുകളുടെ ഇറക്കുമതി, ഉല്പാദനം, വിതരണം എന്നിവ നിയന്ത്രിക്കുന്ന ഇന്ത്യൻ പാർലമെന്റിന്റെ നിയമമാണ് ഡ്രഗ്സ് ആൻഡ് കോസ്മെറ്റിക്സ് ആക്റ്റ്, 1940. ഇന്ത്യയിൽ വിറ്റഴിക്കുന്ന മരുന്നുകളും സൗന്ദര്യവർദ്ധക വസ്തുക്കളും സുരക്ഷിതവും ഫലപ്രദവും രാജ്യത്തെ ഗുണനിലവാര നിബന്ധനകൾക്ക് അനുയോജ്യവും ആണെന്ന് ഉറപ്പു വരുത്തുകയാണ് നിയമത്തിന്റെ പ്രാഥമിക ഉദ്ദേശ്യം. ഇതിനോട് അനുബന്ധമായുള്ള ഡ്രഗ്സ് ആൻഡ് കോസ്മെറ്റിൿസ് റൂൾസ്, 1945 വിവിധ ഷെഡ്യൂളുകൾക്ക് കീഴിൽ മരുന്നുകളുടെ വർഗ്ഗീകരണവും, ഓരോ ഷെഡ്യൂളിലെയും മരുന്നുകളുടെ സംഭരണം, വിൽപ്പന, പ്രദർശനം, മരുന്നു കുറിപ്പ് എന്നിവയെ സംബന്ധിക്കുന്ന നിബന്ധനകൾ ഉൾക്കൊള്ളുന്നു.

തുടക്കത്തിൽ ഡ്രഗ് ആക്റ്റ് എന്ന് അറിയപ്പെട്ടിരുന്ന ഈ നിയമം 1940 ഇൽ പാസാക്കപ്പെട്ടു.1930 ഇൽ രൂപീകരിച്ച ചോപ്ര കമ്മിറ്റിയുടെ നിർദ്ദേശങ്ങൾക്കനുസരിച്ചാണ് ആദ്യ നിയമം തയ്യാറാക്കിയത്. അനുബന്ധമായ ഡ്രഗ് റൂളുകൾ 1945 ഇൽ പാസാക്കി. 1940 ന് ശേഷം ഒട്ടേറെ ഭേദഗതികൾക്ക് വിധേയമാവുകയും ഇപ്പോൾ ഡ്രഗ്സ് ആൻഡ് കോസ്മെറ്റിക്സ് ആക്റ്റ്,1940 എന്ന് അറിയപ്പെടുകയും ചെയ്യുന്നു.

രോഗനിർണയം, ചികിത്സ, മെഡിക്കൽ ഉപകരണങ്ങൾ എന്നിവ ഉൾപ്പെടെ വിഭിന്നമായ തരം വസ്തുക്കൾ ഈ നിയമത്തിലെ മരുന്ന്(ഡ്രഗ്) എന്ന നിർവചനത്തിൽ ഉൽപ്പെടുന്നു. സൗന്ദര്യവർദ്ധക വസ്തു(കോസ്മെറ്റിക്) എന്ന് നിയമത്തിൽ പറയുന്നത് മനുഷ്യശരീരത്തിൽ സൗന്ദര്യം വർദ്ധിപ്പിക്കുന്നതിനോ ശുദ്ധിയാക്കുന്നതിനോ ആയി ഉപയോഗിക്കുന്ന ഉല്പന്നം എന്ന അർത്ഥത്തിലാണ്. എന്നാൽ സോപ്പുകളെ ഇതിൽ ഉൾപ്പെടുത്തിയിട്ടില്ല. 1964 ഇൽ ആയുർവേദ, യുനാനി മരുന്നുകളെക്കൂടി ഉൾപ്പെടുത്തുന്ന രീതിയിൽ നിയമം ഭേദഗതി ചെയ്തു.

ഈ നിയമത്തിന്റെ സെക്ഷൻ 16 മരുന്നുകളുടെ ഗുണനിലവാരത്തിന്റെ മാനദണ്ഡങ്ങൾ നിർവചിക്കുന്നു. സെക്ഷൻ 17 മിസ്ബ്രാൻഡിംഗ് നിർവചിക്കുന്നു. ഒരു മരുന്ന് മിസ്ബ്രാൻഡ് ചെയ്യപ്പെട്ടതാണ് എന്നു പറയുന്നത് യഥാർത്ഥത്തിൽ ഉള്ളതിനേക്കാൾ കൂടുതൽ രോഗശമനശേഷി അവകാശപ്പെടുമ്പോഴാണ്. അത്തരം മരുന്നുകളുടെ ഉല്പാദനം നിർത്തിവെക്കാൻ സെക്ഷൻ 18 അനുസരിച്ച് ഉല്പാദകനോട് ആവശ്യപ്പെടാവുന്നതാണ്. വ്യാജവും മായം കലർന്നതുമായ മരുന്നുകളെക്കുറിച്ചാണ് സെക്ഷൻ 27. മരുന്നിന്റെ ഘടകങ്ങൾ ലേബലിൽ അച്ചടിച്ചിരിക്കണമെന്ന് ഈ നിയമം നിബന്ധന ചെയ്യുന്നു.

ഡ്രഗ് ഇൻസ്പെടറുടെ അധികാരങ്ങൾ സെക്ഷൻ 22 ഇലും പരിശോധനാ സമയത്ത് ഇൻസ്പെക്ടർമാർ പിന്തുടരേണ്ടുന്ന കർശനമായ നടപടിക്രമങ്ങളെക്കുറിച്ച് സെക്ഷൻ 23 ഇലും വിവരിക്കുന്നു.

ക്ലിനിക്കൽ ട്രയലുകളെ സംബന്ധിച്ച നിബന്ധനകൾ ലംഘിക്കുന്നതിന് പ്രത്യേക ശിക്ഷ ഈ നിയമത്തിൽ നിർദ്ദേശിച്ചിട്ടില്ല. PATH(Programme for Appropriate Technology in Health) എന്ന സംഘടന ആന്ധ്ര പ്രദേശിലും ഗുജറാത്തിലും ഉള്ള ആദിവാസി പെൺകുട്ടികൾക്കിടയിൽ എച്ച് പി വി(ഹ്യൂമൻ പാപ്പിലോമ വൈറസ്) വാക്സിനേഷൻ പരീക്ഷണങ്ങൾ നിയമം ലംഘിച്ചുകൊണ്ട് നടത്തിയിരുന്നു. ബിൽ ആൻഡ് മെലിൻഡ ഗേറ്റ്സ് ഫൗണ്ടേഷന്റെ ധനസഹായത്തോടെ ആയിരുന്നു ഇത് നടന്നത്. നിയമത്തിൽ വ്യക്തമായ നിർദ്ദേശങ്ങൾ ഇല്ലാതിരുന്നതുകൊണ്ട് ഈ സംഘടനകൾക്ക് പിഴ വിധിക്കാൻ സാധിച്ചിട്ടില്ല. നിയമത്തിൽ വ്യക്തമായ പിഴ ഇല്ലാത്തതു കൊണ്ട് വാക്സിൻ പരീക്ഷണം നിർത്തിവെക്കാൻ മാത്രമേ കഴിയൂ എന്ന് 2015 ഏപ്രിൽ 17 ന് ഗവണ്മെന്റ് സുപ്രീം കോടതിയെ അറിയിച്ചു.





</doc>
<doc id="409221" url="https://ml.wikipedia.org/wiki?curid=409221" title="സിയെനാഗാസ് ഡെൽ കറ്റാറ്റുമ്പോ ദേശീയോദ്യാനം">
സിയെനാഗാസ് ഡെൽ കറ്റാറ്റുമ്പോ ദേശീയോദ്യാനം

സിയെനാഗാസ് ഡെൽ കറ്റാറ്റുമ്പോ ദേശീയോദ്യാനം () പുറമേ കറ്റാറ്റുമ്പോ ദേശീയോദ്യാനം അല്ലെങ്കിൽ സിയെനാഗാസ് ഡി ജുവാൻ മാന്വൽ ദേശീയോദ്യാനം എന്നും അറിയപ്പെടുന്ന ഇത് വെനിസ്വേലയിലെ ഒരു സംരക്ഷിത പ്രദേശമാണ്. സുലിയ സംസ്ഥാനത്തെ രണ്ടാമത്തെ പ്രകൃതിദത്ത ഉദ്യാനമാണിത്. കറ്റാറ്റുമ്പോ ഈർപ്പ വനഖണ്ഡങ്ങളടങ്ങിയ പരിസ്ഥിതിമേഖലയുടെ ഒരു വിഭാഗം ഇതിൽ ഉൾപ്പെടുന്നു. സെറാനിയ ഡെൽ പെരിജയ്ക്കും മരക്കായ്ബോ തടാകത്തിനുമിടയിലുള്ള വിശാല സമതലത്തിലാണ് ഇത് സ്ഥിതി ചെയ്യുന്നത്. അതിയായ ഈർപ്പത്തോടുകൂടിയ, 22 ഡിഗ്രി മുതൽ 32 ഡിഗ്രി വരെയുള്ള താപനിലയാണ് ഈ പ്രദേശത്ത് അനുഭവപ്പെടാറുള്ളത്. അസാധാരണമായി സമതലത്തിൽനിന്നു വമിക്കുന്ന ഒരു കാന്തിക പ്രതിഭാസത്തിന്റെ പേരിലാണ് ഈ മേഖല രാജ്യമെമ്പാടും അറിയപ്പെടുന്നത്. 


</doc>
<doc id="409225" url="https://ml.wikipedia.org/wiki?curid=409225" title="പാഞ്ചജന്യം (1982 ചലച്ചിത്രം)">
പാഞ്ചജന്യം (1982 ചലച്ചിത്രം)

1982ൽ കെ.ജി. രാജശേഖരൻ കഥയെഴുതി സംവിധാനം ചെയ്ത രവി വിലങ്ങനെക്കൊണ്ട് തിരക്കഥയും സംഭാഷണവു മെഴുതിയ, എസ് ആർ സ്വാമി നിർമ്മിച്ച് പുറത്തിറങ്ങിയ മലയാള ചലച്ചിത്രമാണ്പാഞ്ചജന്യം. പ്രേം നസീർ, സ്വപ്ന, ബാലൻ കെ. നായർ,കവിയൂർ പൊന്നമ്മ,കടുവാക്കുളം, ആലുമ്മൂടൻ തുടങ്ങിയവർ പ്രധാനവേഷമിട്ട ഈ ചിത്രത്തിന്റെ ഗാനങ്ങൾ മങ്കൊമ്പ് ഗോപാലകൃഷ്ണൻരചിച്ചു. ശങ്കർ ഗണേഷ് ഈണം നൽകി. 

പാഞ്ചജന്യം1982


</doc>
<doc id="409368" url="https://ml.wikipedia.org/wiki?curid=409368" title="തണുക്ക്">
തണുക്ക്

ഹെലികോപ്റ്റർ ട്രീ, പ്രൊപ്പല്ലർ ട്രീ, വിർലി വിർലി ട്രീ, സ്റ്റിൻക്വുഡ് അല്ലെങ്കിൽ '"'ഷിറ്റ്വുഡ് '"' എന്നീ പേരുകളിലറിയപ്പെടുന്ന തണുക്ക് .ഹെർനാൻഡിയസീ കുടുംബത്തിലെ ഒരു സപുഷ്പി സസ്യമാണ്. 

"Gyrocarpus americanus" is a slender, deciduous tree with smooth, grey bark. The tree grows to about 12 m in height. 

The leaves are spirally arranged, crowded near the ends of the branches, and grow up to 150 × 120 mm in size. They are ovate, often 3-lobed, dark green above, paler and greyer below, with velvety surfaces, 3-veined from the base. The veins are yellowish and the stalk up to 90 mm long. 
The cream to yellowish-green flowers grow in compact heads and have an unpleasant smell. The fruit is a woody nut with two long thin wings that help wind dispersal. The winged fruit and the smell of the flowers have given the tree its various common names.


Several other subspecies have been described. Kubitzki distinguished eight – three in Madagascar, one each in tropical West and East Africa, one in tropical Australia, and one in Malesia, with the eighth being the typical subspecies "G. a. americanus" originating in the Palaeotropics and reaching the Neotropics by trans-Pacific dispersal. Most of these are rarely collected or are not recognised. Moreover, the monophyly of "G. americanus" remains unclear; the African species "G. angustifolius" and "G. hababensis" may lie within it.




</doc>
<doc id="409370" url="https://ml.wikipedia.org/wiki?curid=409370" title="എലൈജ വുഡ്">
എലൈജ വുഡ്

എലൈജ ജോർഡൻ വുഡ് (ജനനം ജനുവരി 28, 1981) ഒരു അമേരിക്കൻ നടനും, ശബ്ദ നടനും, ഡിജെയും, നിർമ്മാതാവുമാണ്. പീറ്റർ ജാക്സൺ സംവിധാനം ചെയ്ത ലോർഡ് ഓഫ് ദ റിങ്സ് ചലച്ചിത്രപരമ്പരയിൽ (2001-03) ഫ്രോഡോ ബാഗ്ഗിൻസ് എന്ന കഥാപാത്രത്തെ അവതരിപ്പിച്ച് അദ്ദേഹം ശ്രദ്ധ നേടി. 

1989 ഇറങ്ങിയ ബാക്ക് ടു ദ ഫ്യൂച്ചർ പാർട്ട് II എന്ന ചിത്രത്തിൽ ഒരു ചെറിയ വേഷം അവതരിപ്പിച്ചാണ് വുഡ് സിനിമയിൽ അരങ്ങേറ്റം നടത്തിയത്. തുടർന്ന് വലിയ വേഷങ്ങൾ കൈകാര്യം ചെയ്ത അദ്ദേഹം തന്റെ ഒൻപതാം വയസ്സിൽ തന്നെ ഒരു മികച്ച ബാലതാരമായി കണക്കാക്കപെട്ടിരുന്നു. അവലോൺ (1990), പാരഡൈസ് (1991), റേഡിയോ ഫ്ലൈയർ, ഫോറെവർ യംഗ് (രണ്ടും 1992 ൽ), ദ അഡ്വഞ്ചേഴ്സ് ഓഫ് ഹക്ക് ഫിൻ, ദ ഗുഡ് സോൺ (രണ്ടും 1993 ൽ) എന്നിവയാണ് ഇക്കാലത്തെ ശ്രദ്ധേയമായ ചിത്രങ്ങൾ. പിന്നീട് അദ്ദേഹം നോർത്ത്, ദി വാർ (രണ്ടും 1994 ൽ), ഫ്ളിപ്പർ (1996), ദ ഐസ് സ്റ്റോം (1997), ഡീപ് ഇംപാക്റ്റ്, ദ ഫാക്കൽറ്റി (രണ്ടും 1998) തുടങ്ങിയ ചിത്രങ്ങളിൽ കൗമാര വേഷങ്ങളിൽ അഭിനയിച്ചു. ലോർഡ് ഓഫ് ദ റിങ്സ് എന്ന ചിത്രത്തിനു ശേഷം, എതർണൽ സൺഷൈൻ ഓഫ് ദ സ്പോട്ടിൽസ് മൈൻഡ് (2004), സിൻ സിറ്റി, ഗ്രീൻ സ്ട്രീറ്റ്, എവിരിത്തിങ് ഈസ് ഇല്യൂമിനേറ്റഡ് (എല്ലാം 2005), പാരിസ്, ജെ ടൈമെ, ബോബി (രണ്ടും 2006 ൽ),സെലെസ്റ്റെ ആൻഡ് ജെസ്സി ഫോറെവർ, മാനിയാക് (രണ്ടും 2012 ൽ), ദി ഗ്രേറ്റ് പിയാനോ (2013), ദി ലാസ്റ്റ് വിച്ച് ഹണ്ടർ (2015), ദ ട്രസ്റ്റ് (2016), ഐ ഡോണ്ട് ഫീൽ അറ്റ് ഹോം ഇൻ ദിസ് വേൾഡ് എനിമോർ (2017) തുടങ്ങിയ ചിത്രങ്ങളിൽ വൈവിധ്യമാർന്ന വേഷങ്ങൾ അവതരിപ്പിച്ചു. 

ഹാപ്പി ഫീറ്റ് (2006), ഹാപ്പി ഫീറ്റ് ടു (2011) എന്നീ ആനിമേഷൻ സിനിമകളിൽ വുഡ് മുഖ്യ കഥാപാത്രമായ മമ്പിളിന് ശബ്ദം നൽകി. അതുപോലെ ടിം ബർട്ടൺ നിർമിച്ച 9 (2009) എന്ന അനിമേഷൻ ചിത്രത്തിൽ മുഖ്യകഥാപാത്രത്തിനും അദ്ദേഹം ശബ്ദം നൽകി. ലെജൻഡ് ഓഫ് സ്പൈറോ (2006-08) എന്ന വീഡിയോ ഗെയിം, ട്രോൺ അപ്റൈസിങ് (2012-13) എന്ന ഡിസ്നി എക്സ്ഡി ടെലിവിഷൻ പരമ്പര, ഓവർ ദ ഗാർഡൻ വാൾ (2014) എന്ന കാർട്ടൂൺ നെറ്റ്‌വർക്ക് പരമ്പര എന്നിവയിലും അദ്ദേഹം ശബ്ദം നൽകി. 

2011-14 വരെ എഫ്എക്‌സ് ചാനൽ അവതരിപ്പിച്ച വിൽഫ്രഡ് എന്ന പരമ്പരയിൽ റയാൻ ന്യൂമാൻ എന്ന കഥാപാത്രത്തെ അവതരിപ്പിച്ചു. അതിന് മികച്ച നടനുള്ള സാറ്റലൈറ്റ് അവാർഡിന് നാമനിർദ്ദേശം ലഭിച്ചു. 2005 ൽ അദ്ദേഹം സ്വന്തമായി സിമിയൻ റെക്കോർഡ്സ് എന്ന റെക്കോർഡ് കമ്പനി സ്ഥാപിച്ചു. 2010 ൽ അദ്ദേഹം, ഹൊറർ ചിത്രങ്ങൾ നിർമ്മിക്കുന്നതിൽ ശ്രദ്ധ കേന്ദ്രീകരിക്കുന്ന, സ്പെക്ട്രെവിഷൻ എന്ന നിർമ്മാണകമ്പനി സ്ഥാപിച്ചു.



</doc>
<doc id="409371" url="https://ml.wikipedia.org/wiki?curid=409371" title="ബാബുൽനാഥ് ക്ഷേത്രം">
ബാബുൽനാഥ് ക്ഷേത്രം

മുംബൈയിലെ ഒരു പുരാതന ശിവക്ഷേത്രമാണ് ബാബുൽനാഥ്. ഗിർഗാവ് ചൗപാട്ടിക്ക് സമീപം മലബാർ ഹില്ലിൽ, ചെറിയ കുന്നിൻ മുകളിലാണ് ഈ ക്ഷേത്രം സ്ഥിതി ചെയ്യുന്നത്. നഗരത്തിലെ ഏറ്റവും പഴയ ക്ഷേത്രങ്ങളിൽ ഒന്നാണ് ഇത് . ബാബുൽ വൃക്ഷത്തിന്റെ (കരിവേലം) ദേവനായ ശിവന്റെ രൂപത്തിലാണ് ഈ ക്ഷേത്രത്തിലെ പ്രതിഷ്ഠ. പടികൾ നടന്നുകയറാൻ ബുദ്ധിമുട്ടുള്ള സന്ദർശകർക്കായി ഒരു എലിവേറ്ററും പ്രവർത്തിക്കുന്നുണ്ട്. മഹാശിവരാത്രി ഉത്സവത്തിന് ലക്ഷക്കണക്കിന് ഭക്തരാണ് ഈ ക്ഷേത്രം സന്ദർശിക്കുന്നത്.
ബാബുൽനാഥ് എന്ന പേരിന് കാരണമായി പ്രധാനമായും മൂന്ന് വ്യാഖ്യാനങ്ങളാണ് പ്രചാരത്തിലുള്ളത്. ഇവിടെ നിന്നും ഒരു സ്വയംഭൂ ശിവലിംഗം കണ്ടെടുത്ത ‘ശ്രീ ബാബുൽ’ എന്ന ഇടയന്റെ പേരിൽ നിന്നും ഈ പേര് ലഭിച്ചു എന്നൊരു വിശ്വാസമുണ്ട്. ഈ ശിവലിംഗം ഒരു ബാബുൽ വൃക്ഷത്തിന്റെ ചുവട്ടിൽ ആയിരുന്നതിലാനാണ് ഈ പേര് വന്നതെന്ന് മറ്റൊരു പക്ഷം. ഇവ കൂടാതെ ജഗത്രയത്തിന്റെ പിതാവ് എന്ന അർഥത്തിൽ ‘ബാബാ’ (ഹിന്ദിയിൽ പിതാവ്) എന്ന സംജ്ഞയിൽ നിന്നും രൂപം കൊണ്ടതാണെന്നും വാദമുണ്ട്.
12-ആം നൂറ്റാണ്ടിൽ രാജാ ഭീംദേവിന്റെ കാലത്ത് ഈ ക്ഷേത്രം നിലനിന്നിരുന്നുവെന്ന് കരുതപ്പെടുന്നു. പിന്നീട് മണ്ണടിഞ്ഞുപോയ ഈ ക്ഷേത്രം 18-ആം നൂറ്റാണ്ടിൽ ഒരു ഗുജറാത്തി വ്യാപാരി പുനർനിർമ്മിച്ചു. 1890-ൽ ക്ഷേത്രം ഇന്നു കാണുന്ന മാതൃകയിലായി. ആ കാലഘട്ടത്തിൽ മുംബൈയിലെ ഏറ്റവും ഉയരം കൂടിയ നിർമ്മിതി ഈ ക്ഷേത്രഗോപുരമായിരുന്നുവത്രേ. ഒരിക്കൽ ഇടിമിന്നലേറ്റ് ഗോപുരത്തിന് കാര്യമായ കോട്ടം തട്ടുകയുണ്ടായി. 



</doc>
<doc id="409375" url="https://ml.wikipedia.org/wiki?curid=409375" title="തവിടൻ വെരുക്">
തവിടൻ വെരുക്

ഇന്ത്യയിലെ കാടുകളിൽ അങ്ങിങ്ങായി കാണപ്പെടുന്ന തവിടൻ വെരുക് (ശാസ്ത്രീയ നാമം: "Paradoxurus jerdoni") കാഴ്ചയിൽ മരപ്പട്ടിയെപ്പോലെതന്നെയാണ്. എന്നാൽ മുഖത്തും ശരീരത്തിലും അടയാളങ്ങളില്ല. മരപ്പട്ടിയെക്കാൾ കുടുതൽ തവിട്ടുനിറമുണ്ട്. തലയുംകാലുകളും അതിനെക്കാൾ ഇരുണ്ടതും തോൾ മങ്ങിയ തവിട്ടുനിറവും വശങ്ങൾ കുടുതൽ ചാരനിറവുമാണ്. വാലിനും നിളം കൂടുതലാണ്. വാലിന്റെ അറ്റം മിക്കതിലും വിളറിയ നിറമായിരിക്കും. അടുത്തുചെന്നു പരിശോധിച്ചാൽ കഴുത്തിലെ രോമങ്ങൾ ശരീരത്തിലെ മറ്റു ഭാഗങ്ങളിലുള്ള രോമങ്ങളുടെ എതിർദിശയിലാണ് വളരുന്നതെന്ൻ കാണാൻ കഴിയും. അക്രമണകാരികളെ പേടിപ്പിച്ചകറ്റാനുള്ള ഒരു രൂപാന്തരമാവാം ഇത്. 

മിശ്രഭോജിയാണെങ്കിലും പ്രധാനമായും കായ്കനികളാണ് ഭക്ഷിക്കുന്നത്. മഴക്കാടുകളിൽ കാണുന്ന പഴങ്ങളെയാണ് മുഖ്യമായും ഇവ ആശ്രയിക്കുന്നത്.

ശരീരത്തിന്റെ മൊത്തം നിളം:48-59 സെ.മീ., തൂക്കം:2.4-4കിലോ.

ഈർപ്പമുള്ള നിത്യഹരിതവനങ്ങൾ,കാപ്പിത്തോട്ടങ്ങൾ. ഏറ്റവും നന്നായി കാണാവുന്നത് – കളക്കാട്മുണ്ടൻതുറ NP (തമിഴ്നാട്‌).

ആവാസവ്യവസ്ഥയുടെ നഷ്‌ടം.



</doc>
<doc id="409380" url="https://ml.wikipedia.org/wiki?curid=409380" title="പുടിലോവ് മിൽ സമരം 1917">
പുടിലോവ് മിൽ സമരം 1917

സെൻറ് പീറ്റേഴ്സ് ബർഗിൽ പ്രവർത്തിച്ചിരുന്ന പുടിലോവ് മില്ലിൽ തൊഴിലാളികൾ നടത്തിയ 1917ലെ സമരം റഷ്യൻവിപ്ലവ ചരിത്രത്തിലെ പ്രധാന സംഭവങ്ങളിലൊന്നാണ്.നേരത്തെ ഈ സ്ഥലം പെട്രോഗാഡ് എന്നാണ് അറിയപ്പെട്ടിരുന്നത്.ഇന്ന് സെൻറ് പീറ്റേഴ്സ് ബർഗ് എന്നറിയപ്പെടുന്നു.ജൂലിയൻ കലണ്ടർ പ്രകാരം 1917 ഫെബ്രുവരി 18നാണ് സമരം ഔദ്യോഗികമായി തുടങ്ങിയത്.1905 മുതലെ പുടിലോവ് മില്ലിൽ സമരപരമ്പകൾ ആരംഭിച്ചിരുന്നു.ആദ്യഘട്ടത്തിൽ സമരത്തിന് ശക്തിയില്ലായിരുന്നുവെങ്കിലും പിൽക്കാലത്ത് വലിയ സമര മുന്നേറ്റമായി ഇത് മാറി.1917ലെ ഫെബ്രുവരി വിപ്ലവത്തിന്റെ ഉത്പ്രേരക ശക്തിയായി ഈ സമരത്തെ വിലയിരുത്തപ്പെടുന്നു.


</doc>
<doc id="409382" url="https://ml.wikipedia.org/wiki?curid=409382" title="ഇന്ത്യൻ ഇലമൂക്കൻവാവൽ">
ഇന്ത്യൻ ഇലമൂക്കൻവാവൽ

ഇടത്തരം വലിപ്പമുള്ള ഇന്ത്യൻ ഇലമൂക്കൻവാവലിനു (ശാസ്ത്രീയ നാമം : "Hipposideros speoris") ചാരനിറം മുതൽ ഓറഞ്ചു കലർന്ന തവിട്ടുവരെയാകാം. എന്നാൽ തോളുകൾകിടയിലും അടിവശത്തും നന്നായി വിളറിയ നിറമായിരിക്കും. ചെറിയ ചെവികളായിരിക്കും. നാസികയിതൾ ‘സ്മോളർ ലീഫ്നോസ്ട്’വാവലുകളുടേതുപോലെയായിരിക്കും. നാസാരന്ധ്രത്തോട് ചേർന്ന മൂന്ന് അധിക നാസികയിതളുകളുടെ കാര്യത്തിലും വികാസം പ്രാപിച്ച ലാപ്പെറ്റു(lappet)കളുടെ കാര്യത്തിലുമാണ് വ്യത്യാസമുള്ളത്.

അസ്തമയശേഷം പത്തുമിനിറ്റ് കഴിഞ്ഞ്‌ താമസസ്ഥലം വിടുന്നു. 10-15 വാവലുകളുടെ ചെറിയ സംഘങ്ങളായാണ്  വേട്ടയാടുന്നത്. വർഷത്തിന്റെ മിക്കവാറും സമയം ആണും പെണ്ണും ഒന്നിച്ചു കഴിയുന്നു. 

കൈകളുടെതടക്കം തോളിന്റെ നീളം 4.5-5.4 സെ.മീ. ശരീരത്തിന്റെ മൊത്തം നീളം 4.6-6.2 സെ.മീ.

ഇന്ത്യയിലെ തനതു (Endemic) സ്പിഷീസാണ് ഇത്. കൂടുതലായി കണപ്പെടുന്നത് ദക്ഷിണേന്ത്യയിലെ വനങ്ങളിലും കുന്നുകളിലുമാണ്. ഗുജറാത്തിലും ഒറീസ്സയിലും ഉത്തർപ്രദേശിലും കാണപ്പെടുന്നു. ഗുഹകളിലും തുരങ്കങ്ങളിലും  ഉപേക്ഷിക്കപ്പെട്ട കെട്ടിടങ്ങളിലും കുന്നുകളിലെ വിള്ളലുകളിലുമാണ് കഴിയുന്നത്.·ഏറ്റവും നന്നായി കാണാവുന്നത് – മഹാരാഷ്ട്രയിലെ എലെഫന്റ   ഗുഹകളിലാണ് (elephanta caves).



</doc>
<doc id="409383" url="https://ml.wikipedia.org/wiki?curid=409383" title="കൂനൻ തിമിംഗിലം">
കൂനൻ തിമിംഗിലം

കൂനൻ തിമിംഗിലം ഊർജസ്വലനായ വലിയ തിമിംഗിലമാണ്. ലോകത്തിൽ ഏറ്റവും അറിയപ്പെടുന്ന തിമിംഗിലങ്ങളിൽ ഒന്നാണിത്. വലിയ തിമിംഗിലങ്ങളുടെ കൂട്ടത്തിൽ ഏറ്റവും സജീവവും എളുപ്പം കാണാൻ കഴിയുന്നതുമായ തിമിംഗിലമാണിത്. 

സവിശേഷമായ തുഴകളും തലയും വാലുമാണ് ഇവയുടെ പ്രത്യേകതകൾ. വണ്ണം കുറഞ്ഞ തലയും, ഒരൊറ്റ വരമ്പും, നീലത്തിമിംഗിലത്തിന്റെതുപോലെയുള്ള വലിയ സ്പ്ലാഷ്ഗാർഡും ഇവയ്ക്കു ഉണ്ട്. ട്യൂബർക്കിൽ എന്നറിയപ്പെടുന്ന ചെറിയ നോബുകൾ തലയിലും കീഴ്താടിയിലുമുണ്ട്. മറ്റേതു തിമിംഗിലത്തിന്റെതിനെക്കാളും നീളമുള്ള തുഴകലാണ് ഇതിന്റെത്. തുഴകളുടെ അരികിലും ട്യൂബർക്കോളുകൾ കാണാനാവും. ശരീരത്തിന്റെ നിറം നീല കലർന്ന കറുപ്പോ ഇരുണ്ട ചാരനിരമോ ആകാം. അടിവശത്ത്, പ്രത്യേകിച്ചും വയറിൽ വെള്ള പാടുകൾ കണ്ടേക്കാം. വീതിയുള്ള നീലകലർന്ന കറുപ്പുനിറത്തിലുള്ള വാലിന്റെ അരികുകൾ തൊങ്ങൽ പിടിച്ചപോലെയായിരിക്കും.
വെള്ളത്തിൽ നിന്ന് പൂർണമായി ചാടുന്ന ഇത് തിരിച്ച് മുതുകുതിരിഞ്ഞായിരിക്കും വീഴുന്നത്. തിരികെ മുങ്ങുന്ന സമയത്ത് വാൽ വളയ്ക്കുകയും ഇതിന്റെ ഫലമായി വെള്ളത്തിന്‌ മുകളിൽ വാൽ പൂർണമായി കാണപ്പെടുകയും ചെയ്യുന്നു. നന്നായി ശബ്ദമുണ്ടാക്കുന്ന ജലസസ്തിനികളിൽ ഒന്നാണിത്. ആൺ തിമിംഗിലങ്ങളുടെ പാട്ട് 35 മിനിറ്റ് വരെ തുടർച്ചയായി നീളാം. മറ്റു തിമിംഗിലങ്ങൾ കൂടിചെരുന്നതുവരെ, ദിവസം മുഴുവൻ ഇത് തുടരുന്നു. കൂനൻ തിമിംഗിലത്തിന്റെ വെള്ളം ചീറ്റൽ വളരെ സവിശേഷതയാർന്നതാണ്. മൂന്ന് മീറ്ററോളം ഉയരത്തിലെതുന്ന അത് വീതിയുള്ളതും രണ്ടായി പിരിയുന്നതുമാണ്. വായുവിലുയർന്ന രണ്ടു ബലൂണുകൾ പോലെയായിരിക്കും ഇവ കാണപ്പെടുക. പൊങ്ങി വരുമ്പോൾ ചീറ്റൽ സുഷിരങ്ങളും ചീറ്റലും മുതുക് കാനപ്പെടുന്നതിനു മുമ്പുതന്നെ കാണാനാവും.

ശരീരത്തിന്റെ മൊത്തം നീളം- 11-16 മീറ്റർ, തൂക്കം- 2500-3500 കിലോഗ്രാം. ഇവയ്ക്ക് ശരീരനീളത്തിന്റെ  മൂന്നിലൊന്നോളം വലിപ്പമുണ്ടാവും.

ശൈത്യകാലത്ത് താഴ്ന്ന ലാറ്റിറ്റ്യൂഡിലുള്ള ഉഷ്ണ ജല സമുദ്രത്തിലും, വേനൽകാലത്ത്‌ ഉയർന്ന അക്ഷാംശരേഖയിലുള്ള ശീതജലസമുദ്രത്തിലും കാണപ്പെടുന്നു. പടിഞ്ഞാറും കിഴക്കും തീരങ്ങളിൽനിന്നു മാറി കാണപ്പെടുന്നു. തമിഴ്‌നാട്ടിലും കേരളത്തിലും കരയ്ക്കടിഞ്ഞിട്ടുണ്ട്.



</doc>
<doc id="409387" url="https://ml.wikipedia.org/wiki?curid=409387" title="സിലോൺ അടക്കവാവൽ">
സിലോൺ അടക്കവാവൽ

സിലോൺ അടക്കവാവലിന്റെ ശാസ്ത്രിയ നാമം "Pipistrellus ceylonicus" എന്നാകുന്നു. ഇരുണ്ട തവിട്ടു ചെവികളും മുഖവും ചിറകും ഉള്ള വലിയ വവ്വാലാണിത്. ശരിരത്തിന്റെ നിറം ചാരം കലർന്ന തവിട്ടു നിറം മുതൽ ഇളം ചുവപ്പ് നിറം വരെയും ചിലപ്പോൾ ചുവപ്പ് കലർന്ന സ്വർണ്ണനിറവുമാകാം. ശരിരത്തിന്റെ അടിവശം കൂടുതൽ ഇരുണ്ടതുമാണ്.

മറ്റു വവ്വാലുകളെപ്പോലെ താഴേക്ക്‌ തൂങ്ങി കിടക്കുന്നതിനു പകരം ഇവ പദങ്ങളും ചിറകിലെ നഖങ്ങളും ഉപയോഗിച്ച് ഏതെങ്കിലും പ്രതലത്തോട്‌ ഒട്ടി നിൽകുകയാണ്‌ ചെയ്യുന്നത്. നിലത്തു വെച്ചാൽ ഇഴഞ്ഞു പോകാൻ ശ്രമിക്കുന്നയിവക്ക് ഉറങ്ങുന്ന ഉയർന്ന സ്ഥാനങ്ങളിൽ നിന്നല്ലാതെ വായുവിൽ പറക്കാൻ പ്രയാസമുണ്ട്.

മദ്ധ്യേ ഇന്ത്യയിലും തെക്ക്,കിഴക്ക്,പടിഞ്ഞാറ് ഭാഗങ്ങളിലുള്ള വനങ്ങളിലും പട്ടണങ്ങളിലും കാണപെടുന്നു എന്നാൽ മൗണ്ട്അബുവിന് വടക്കോ, വടക്കുകിഴക്ക്‌ പ്രദേശങ്ങളിലോ ഇതിനെ കണ്ടതായി രേഖപ്പെടുത്തിയിട്ടില്ല. പഴയ കെട്ടിടങ്ങളിലും മരതോപ്പുകളിലുമാണ് ഇവ കഴിയുന്നത്‌. ഏറ്റവും നന്നായി കാണാവുന്നത്‌ പൂനെയിലും മുംബൈയിലും.  



</doc>
<doc id="409388" url="https://ml.wikipedia.org/wiki?curid=409388" title="ചിന്ന കൊലയാളിത്തിമിംഗലം">
ചിന്ന കൊലയാളിത്തിമിംഗലം

തലയൻ തിമിംഗിലത്തോട് വളരെ സാമ്യമുള്ള ഇനമാണ് ചിന്ന കൊലയാളിത്തിമിംഗിലം (ശാസ്ത്രീയനാമം:"Feresa attenuata") . ഉഷ്ണമേഖലാ പ്രദേശത്തെ ആഴക്കടലുകളിൽ കഴിയുന്നതും അധികമാരും അറിയാത്തതുമായ സംഘമായാണ് ഇവ സഞ്ചരിക്കുക. 1827ലും1874ലും ലഭിച്ച തലയോട്ടികളുടെ അടിസ്ഥാനത്തിൽ,1874ൽ John Gray ആണു ഇതിനെ വിശദീകരിച്ചത്.

പാർശ്വ ഭാഗങ്ങളിൽ ഇളം ചാരനിറവും തല ഇരുണ്ട കറുപ്പുനിറത്തിലുമാണ് ഉള്ളത്. മൂക്കിന്റെ അറ്റവും ചുണ്ടും വെള്ളനിറത്തിലാണ്. 2 മീ. നീളമെത്തുമ്പോൾ ആൺ തിമിംഗിലങ്ങൾ പ്രത്യുല്പാദനശേഷി കൈവരിക്കുന്നു. താഴ് നിരയിൽ 26ഉം മുകൾ നിരയിൽ 22ഉം പല്ലുകൾ കാണപ്പെടുന്നു . 

സജീവമായി നീന്തുന്ന ഇവ ശബ്ദമുണ്ടാക്കുകയും മുരളുകയും ചെയ്യുന്നുണ്ട്. വലിയ കൂട്ടങ്ങളായി കാണുന്ന ഇവ മറ്റു കൊലയാളിത്തിമിംഗിലങ്ങളെക്കാൾ ആക്രമകാരികളാണ്. ചെറിയ ഡോള്ഫിനുകളാണ് ഭക്ഷണം.

ശരീരത്തിന്റെ മൊത്തം നീളം: 2.1 -2.6  മീറ്റർ, തൂക്കം: 110 -275 കിലോഗ്രാം.

ഇന്ത്യൻ മഹാസമുദ്രത്തിലെ താഴ്ചയുള്ള ഊഷ്മളമായ ഉൾക്കടൽ മേഖലകൾ. ശ്രീലങ്കയുടെയും മാലിദ്വീപിലേയും  തീരങ്ങളിൽ നിന്ന് മാറി കാണപ്പെടുന്നു.

മത്സ്യ ബന്ധന വലകൾ



</doc>
<doc id="409389" url="https://ml.wikipedia.org/wiki?curid=409389" title="ആമി">
ആമി

പ്രശസ്ത എഴുത്തുകാരി കമലാസുരയ്യ ജീവിതകഥ ആസ്പദമാക്കി കമൽ രചന നടത്തി സംവിധാനം ചെയ്യുന്ന സിനിമയാണ് ആമി.മഞ്ജു വാര്യർ ആണ് കമലാ സുരയ്യ ആയി അഭിനയിക്കുന്നത്. മുരളി ഗോപി, ടൊവിനോ തോമസ് എന്നിവരും ചിത്രത്തിൽ വേഷമിടുന്നു


</doc>
<doc id="409396" url="https://ml.wikipedia.org/wiki?curid=409396" title="ഹിക്കഡുവ ദേശീയോദ്യാനം">
ഹിക്കഡുവ ദേശീയോദ്യാനം

ഹിക്കഡുവ ദേശീയോദ്യാനം ശ്രീലങ്കയിലെ രണ്ടു മറൈൻ ദേശീയോദ്യാനങ്ങളിലൊന്നാണിത്. ഫ്രിഞ്ചിങ് പവിഴപ്പുറ്റുകളുടെ ഉയർന്ന ജൈവവൈവിധ്യം ഇവിടെ കാണാൻ കഴിയുന്നു.1940-ൽ അമ്പലങ്ങോഡ, ഹിക്കഡുവ എന്നീ ചെറിയദ്വീപുകൾ ഉൾക്കൊള്ളിച്ച് തീരദേശത്തിന്റെ അതിരുകൾ സംരക്ഷിക്കുന്നതിനും ദ്വീപിൽ കൂടുകൂട്ടുന്ന കടൽപ്പക്ഷികളുടെ സംരക്ഷണത്തിനായി ഒരു സങ്കേതമുണ്ടാക്കാനും തീരുമാനമുണ്ടായി. 1979 മേയ് 18 ന് ആരംഭത്തിൽ ഇതിനെ വന്യജീവിസങ്കേതമായി നാമകരണം ചെയ്തെങ്കിലും 1988 ആഗസ്റ്റ് 14 ന് ഈ ദേശീയോദ്യാനം നാച്യുർ റിസർവ് ആയി മാറ്റി. 2002 സെപ്തംബർ 19 ന് ഇതിനെ ദേശീയോദ്യാനത്തിന്റെ നിലവാരത്തിലേയ്ക്ക് ഉയർത്തി. സ്നോർക്കെലിങിനും സ്കൂബ ഡൈവിംഗിനും അനുയോജ്യമായ പ്രദേശമാണിത്.

ശരാശരി 5 മീറ്റർ താഴ്ചയുള്ള ചുറ്റുപാടിൽ ഫ്രിഞ്ചിങ് പവിഴപ്പുറ്റുകളും ലഗൂണുകളും ഇവിടെ കാണപ്പെടുന്നു. ഈ പവിഴപ്പുറ്റുകൾ തിരമാലകളിൽ നിന്ന് തീരപ്രദേശത്തെ സംരക്ഷിക്കുകയും മണ്ണൊലിപ്പ് തടയുന്ന പ്രതിരോധ പ്രകൃതിദത്ത ചിറയായി (പുലിമുട്ട്) കാണപ്പെടുകയും ചെയ്യുന്നു. ഇവിടേയ്ക്ക് സന്ദർശകരുടെ എണ്ണം കൂടുന്നതിനനുസരിച്ച് അടുത്ത 25 വർഷത്തിനുള്ളിൽ ഈ ദേശീയോദ്യാനത്തിലെ പവിഴപ്പുറ്റുകളുടെ ഡിഗ്രേഡേഷൻ വർദ്ധിക്കാൻ കാരണമാകുന്നതായി കണ്ടെത്തിയിട്ടുണ്ട്.
ഈർപ്പമുള്ള മേഖലയിലാണ് ഈ ദേശീയോദ്യാനം സ്ഥിതിചെയ്യുന്നത്. ഇവിടെ 2,000 മില്ലിമീറ്റർ വർഷപാതം ലഭിക്കുന്നു. വടക്കു-പടിഞ്ഞാറ്, തെക്കു-കിഴക്കൻ മൺസൂൺ മഴയാണ് ഇവിടെ ലഭിക്കുന്നത്. ഏപ്രിൽ-ജൂൺ, സെപ്റ്റംബർ-നവംബർ വരെയുള്ള കാലയളവിലാണ് മഴ പൂർണ്ണമായും ലഭിക്കുന്നത്. മൺസൂൺ കാലത്തിനിടയിലുള്ള ഇടവേളയിൽ വരണ്ട കാലാവസ്ഥയാണ് അനുഭവപ്പെടുന്നത്. ഈ സമയമാണ് ദേശീയോദ്യാനം സന്ദർശിക്കാൻ അനുകൂലമായിരിക്കുന്നത്. ഇവിടത്തിന്റെ ജലത്തിന്റെ താപനില 28.0°-30.0°C ആണ്. അന്തരീക്ഷ താപനില 27°C ആണ്.

60 വർഗ്ഗത്തിൽപ്പെട്ട കട്ടിയുള്ള പവിഴപ്പുറ്റുകൾ ഇവിടെയുളളതായി രേഖപ്പെടുത്തിയിട്ടുണ്ട്. ഫോളീയേഷ്യസ് മോൺടിപോറ വർഗ്ഗത്തിൽപ്പെട്ട പൊറ്റ പോലെയും ശാഖകളോടുകൂടിയതുമായ ഇനം പവിഴപ്പുറ്റുകളാണ് ഇവിടെ കൂടുതലായി കാണപ്പെടുന്നത്. ഫാവിഡേ, പോർട്ടിഡേ എന്നീ കുടുംബങ്ങളിൽപ്പെട്ട പവിഴപ്പുറ്റുകൾ വലിയ കോളനികളായി ഈ തീരപ്രദേശത്ത് കാണപ്പെടുന്നു. സ്റ്റാഗ്ഹോൺ, എൽക്ഹോൺ, ബ്രെയിൻ, കാബേജ്, സ്റ്റാർ, റ്റേബിൾ തുടങ്ങിയ ഇനം പവിഴപ്പുറ്റുകൾ ജൈവവൈവിധ്യത്തിൽപ്പെടുന്നു.76 ജീനസിലുൾപ്പെടുന്ന 170 വർഗ്ഗത്തിൽപ്പെട്ട കോറൽഫിഷും ഇവിടെ കാണപ്പെടുന്നു.

5–10 മീറ്റർ താഴ്ചയുള്ള ചുറ്റുപാടിൽ ഹെലിമെഡെ ജീനസിൽപ്പെട്ട കടൽപ്പുല്ലും കൗലേർപ ജീനസിൽപ്പെട്ട കടൽ ആൽഗയും ഇവിടെ കാണപ്പെടുന്നു. കടൽപ്പുല്ല് കടൽപ്പശുക്കൾക്കും കടലാമകൾക്കും ചില വർഗ്ഗത്തിൽപ്പെട്ട കൊഞ്ചുകൾക്കും ആഹാരമായിതീരുന്നു. 8 വർഗ്ഗത്തിൽപ്പെട്ട അലങ്കാരമത്സ്യങ്ങളും, കൊഞ്ച്, ഞണ്ട്, ഓയിസ്റ്റർ, സീ വേംസ്, ഹാക്സ്ബിൽ കടലാമ, ഒലീവ് റിഡ്‌ലി കടലാമ, പച്ചക്കടലാമ എന്നിവയും ഇവിടത്തെ ആവാസവ്യവസ്ഥയിൽ കാണാം. ക്ലോരുരുസ്രകൗറ, പോമസെൻട്രുസ്പോട്ടിയസ് എന്നീ രണ്ട് റീഫ് ഫിഷ് വർഗ്ഗങ്ങൾ ശ്രീലങ്കൻ അതിരിൽ കാണപ്പെടുന്നു.


</doc>
<doc id="409400" url="https://ml.wikipedia.org/wiki?curid=409400" title="രാജാബായി ക്ലോക്ക് ടവർ">
രാജാബായി ക്ലോക്ക് ടവർ

ദക്ഷിണ മുംബൈയിലെ ഒരു ഘടികാര ഗോപുരമാണ്
രാജാബായി ക്ലോക്ക് ടവർ. മുംബൈ യൂണിവേഴ്സിറ്റിയിലെ ഫോർട്ട് ക്യാമ്പസിനുള്ളിലാണ് ഇത് സ്ഥിതി ചെയ്യുന്നത്. 85 മീറ്റർ (280 അടി , 25 നിലകൾ) ആണ് ഈ ഗോപുരത്തിന്റെ ഉയരം. 
ഇംഗ്ലീഷ് വാസ്തുശില്പിയായ സർ ജോർജ് ഗിൽബർട്ട് സ്കോട്ട് ആണ് രാജബായി ക്ലോക്ക് ടവർ. ഡിസൈൻ ചെയ്തത്. എന്നാൽ ഇദ്ദേഹം ഒരിക്കൽ പോലും ഇന്ത്യയിൽ വന്നിരുന്നില്ല. 1869 മാർച്ച് 1-ന് സ്ഥാപിതമായ ഈ കെട്ടിടം 1878 നവംബറിലാണ് പൂർത്തിയായത്. അക്കാലത്ത് മുംബൈയിലെ ഏറ്റവും ഉയരമുള്ള കെട്ടിടമായിരുന്നു ഇത്. ആകെ നിർമ്മാണച്ചെലവ് 550,000 രൂപയായിരുന്നു. ആ കാലഘട്ടത്തിൽ രാജകുടുംബത്തിന്റെ മൊത്തം ചെലവ് 550,000 രൂപയായിരുന്നു. നിർമ്മാണച്ചെലവിന്റെ ഒരു ഭാഗം ബോംബെ സ്റ്റോക്ക് എക്സ്ചേഞ്ചിലെ ഒരു സമ്പന്നനായ ബ്രോക്കർ, പ്രേംചന്ദ് റോയ്ചന്ദ് സംഭാവനയായി നൽകി. അദ്ദേഹത്തിന്റെ മാതാവായ രാജബായിയുടെ സ്മരണയ്ക്കായി ടവറിന് അവരുടെ പേരിടുകയാണുണ്ടായത്.
പ്രേംചന്ദ് റോയിയുടെ അന്ധയായ അമ്മ ജയിൻ മതാചാരപ്രകാരം അസ്തമയത്തിനു മുൻപായി ഭക്ഷണം കഴിച്ചിരുന്നു. ആരുടെയും സഹായമില്ലാതെ സമയം അറിയാൻ ടവറിലെ മണി അവരെ സഹായിച്ചതായി പറയപ്പെടുന്നു.

2013 ഒക്ടോബർ മുതൽ 2015 മേയ് 11 വരെ അനന്ത ഗാർവർ (ഹെറിറ്റേജ് സൊസൈറ്റി), ഡോ. രാജൻ വെലുക്കർ (മുംബൈ യൂണിവേഴ്സിറ്റി വൈസ് ചാൻസലർ), എൻ. ചന്ദ്രശേഖർ (ടാറ്റ കൺസൾട്ടൻസി സർവീസസ്) എന്നിവരുടെ മേൽനോട്ടത്തിൽ ഈ ടവർ നവീകരിക്കപ്പെട്ടു.


</doc>
<doc id="409413" url="https://ml.wikipedia.org/wiki?curid=409413" title="ഗിർഗാവ് ചൗപാട്ടി">
ഗിർഗാവ് ചൗപാട്ടി

മുംബൈയിലെ ഗിർഗാവ് പ്രദേശത്ത് മറൈൻ ഡ്രൈവിനടുത്തുള്ള പ്രശസ്തമായ ഒരു കടൽത്തീരമാണ് ഗിർഗാവ് ചൗപാട്ടി (മറാഠി: गिरगाव चौपाटी). ഗണേഷ് വിസർജൻ ഉത്സവത്തിന് പ്രസിദ്ധമാണ് ഈ ബീച്ച്. മുംബൈ, പൂനെ എന്നിവിടങ്ങളിൽ നിന്നും ആയിരക്കണക്കിന് സഞ്ചാരികളാണ് ഗണേശ വിഗ്രഹം നിമഞ്ജനം ചെയ്യുവാനായി ഇവിടെയെത്തുന്നത്. എല്ലാ വർഷവും 'രാംലീലാ' ആഘോഷം നടക്കുന്ന നഗരത്തിലെ നിരവധി സ്ഥലങ്ങളിൽ ഒന്നാണ് ഇത്. കടൽത്തീരത്ത് നിരവധി ഭേൽപുരി, പാനിപ്പുരി, റാഗഡാ പട്ടി, പാവ് ബാജി തുടങ്ങിയ ലഘുഭക്ഷണങ്ങൾ കച്ചവടം ചെയ്യുന്നവരെ കാണാം. സന്ദർശകർക്ക് വിരിച്ചിരിക്കുവാനായി പായകൾ വാടകയ്ക്ക് നൽകുന്നവരും ഇവിടെയുണ്ട്.

മുംബൈ ഭീകരാക്രമണത്തിലെ തീവ്രവാദി അജ്മൽ കസബ് പിടിക്കപ്പെടുകയും അറസ്റ്റ് ചെയ്യപ്പെടുകയും ചെയ്തത് ഈ പ്രദേശത്തുവെച്ചാണ്. കസബിനെ അറസ്റ്റ് ചെയ്ത പൊലീസുകാരനായ തുക്കാറാം ഓംബ്ലെയുടെ ഒരു വെങ്കല പ്രതിമ 2009 നവംബർ 26 ന് ഇവിടെ സ്ഥാപിക്കപ്പെട്ടു.


</doc>
<doc id="409416" url="https://ml.wikipedia.org/wiki?curid=409416" title="ലീഫ് എറിക്സൺ">
ലീഫ് എറിക്സൺ

ലീഫ് എറിക്സൺ (c. 970 - c. 1020) (Leif Erikson) ഐസ്ലാന്റിൽനിന്നുള്ള ഒരു നോർസ് പര്യവേക്ഷകനായിരുന്നു. ക്രിസ്റ്റഫർ കൊളംബസിനു മുമ്പ് ഗ്രീൻലാന്റ് ഒഴികെയുള്ള വടക്കേ അമേരിക്കൻ ഭൂഖണ്ഡം കണ്ടുപിടിച്ച അറിയപ്പെടുന്ന ആദ്യ യൂറോപ്യനായിരുന്നു അദ്ദേഹം (സെൻറ് ബ്രെൻഡന്റെ സാദ്ധ്യത ഒഴികെ). ഐസ്ലാന്റുകാരുടെ വീരകഥയായ – എറിക് സാഗ-യിലെ വിവരണമനുസരിച്ച് ആധുനിക കാനഡയിലെ ന്യൂഫൌണ്ട്ലാന്റിന്റെ വടക്കേ അറ്റത്തുള്ളതും വൈൻലാന്റ് എന്ന നോർസ് കുടിയേറ്റ കേന്ദ്രമെന്നു കരുതപ്പെടുന്നതുമായ “ലാൻസ് ഔക്സ് മെഡോസിൽ”  ഒരു കുടിയേറ്റ കേന്ദ്രം സ്ഥാപിച്ചുവെന്നു കാണുന്നു. സെൻറ് ലോറൻസ് ഉൾക്കടലിനു ചുറ്റുമുള്ള പ്രദേശങ്ങൾ വിൻലാൻറ് ആകാനിടയുണ്ടെന്നാണ് പിൽക്കാലത്തു നടന്ന ആർക്കിയോളജിക്കൽ തെളിവുകൾ സൂചിപ്പിക്കുന്നത്, ലാൻസ് ഔക്സ് മിക്സ് മെഡോസ് കപ്പലുകളുടെ അറ്റകുറ്റപ്പണികൾ നടത്തുന്ന സ്ഥലം ആയിരുന്നുവെന്നു വിലയിരുത്തപ്പെടുന്നു. 

ലെയ്ഫ് എറിക്സൺ എന്ന സഞ്ചാരി, ഗ്രീൻലാൻറിലെ ആദ്യ നോർസ് കുടിയേറ്റ കേന്ദ്രത്തിന്റെ സ്ഥാപകനായ എറിക് ദ റെഡിൻറേയും ത്ജോഡ്ഹിൽഡ്ൻറേയും (Þjóðhildur) മൂന്നു മക്കളിൽ രണ്ടാമത്തേയാളായിരുന്നു. രണ്ടുപേരും നോർവീജിയൻ പാരമ്പര്യമുള്ളവരായിരുന്നു. ലെയ്ഫ് എറിക്സൺ ഏകദേശം എ.ഡി. 1000 ത്തിൽ നോർവേയിലേയ്ക്കു നാവിക സഞ്ചാരം നടത്തുകയും അവടുത്തെ രാജാവായ കിംഗ് ഒലാഫിന്റെ ആഥിത്യം സ്വീകരിക്കുകയും ചെയിരുന്നുതു. ഗ്രീൻലാന്റിലേയ്ക്കു തിരിച്ചു പോകുന്നതിനിടെ യാദൃച്ഛികമായി വടക്കേ അമേരിക്കൻ വൻകരയിലെത്തിച്ചേരുകയും ചെയ്തുവെന്നു വിശ്വസിക്കപ്പെടുന്നു. അവിടെ വിൻലാന്റ് (വൈൻലാന്റ്) എന്ന് പേരു നല്കിയ ഭാഗത്തു പര്യവേക്ഷണം നടത്തുകയും ചെയ്തു. ശിശിരകാലം വിൻലാന്റിൽ കഴിച്ചു കൂട്ടിയ ലെയ്ഫ് എറിക്സൺ ഗ്രീൻലാന്റിലേയക്കു തിരിച്ചു കപ്പലോടിച്ചു. പിന്നീട് വടക്കേ അമേരിക്കൻ തീരങ്ങളിലെക്കു തിരിച്ചു പോയതായി രേഖയില്ല. പൊതുവായി വിശ്വസിക്കപ്പെടുന്നത് വടക്കെ അമേരിക്കന് ഭൂഖണ്ഢത്തിലെത്തിയ ആദ്യ യൂറോപ്യൻ ലെയ്ഫ് എറിക്സൺ ആണെന്നാണ്, ക്രിസ്റ്റഫർ കൊളംബസ് വൻ കരടസമീപമുള്ള ള ബഹാമാസിലെ ദ്വീപില  (സാൻസാൽവഡോർ)1492 ൽ എത്തുന്നതിന് ഏകേശം 4 നൂറ്റാണ്ടുകള്ക്കു മുമ്പായിരുന്നു ഇത്.
ലെയ്ഫ് എറിക്സൺ "ലെയ്ഫ് ദ ലക്കി" എന്നറിയപ്പെട്ടിരുന്നു.  ഇംഗ്ലീഷിൽ "Eiriksson, Erikson or Ericson" എന്നിങ്ങനെ വ്യത്യസ്തമായി ഈ പേരുപയോഗിക്കുന്നു. പ്രശസ്തനായ നോർസ് പര്യവേക്ഷകൻ എറിക് ദ റെഡ് അദ്ദേഹത്തിന്റെ പത്നി ത്ജോഡ്ഹിൽഡ് എന്നിവരുടെ മൂന്നു കുട്ടികളിൽ രണ്ടാമത്തെയാളായിരുന്നു അദ്ദേഹം. അതുപോലതന്നെ തോർവാൾഡ്ർ അസ്വാൽഡ്സ്സണിന്റെ പൗത്രനും ഐസ്ലാൻഡ് കണ്ടെത്തിയ നാഡ്ഡോഡ്ഡിന്റെ വിദൂര ബന്ധുവുമായിരുന്നു. ആദ്യകാലങ്ങളിൽ ലീഫ് എറിക്സൺ ഒരു വൈക്കിങ്ങായിരുന്നു. ഏകദേശം എ.ഡി. 980 ല് ഐസ്ലാന്റിൽ നിന്നു പുറത്താക്കപ്പെട്ടതിനു ശേഷം എറിക് ദ റെഡ് ഗ്രീൻലാന്റ് കണ്ടുപിടിച്ച് അവിടെ യൂറോപ്യന്മാരുടെ ഒരു സ്ഥിരം കോളനി പണിതു. ലെയ്ഫ് എറിക്സന്റെ ജനനത്തീയതി നിശ്ചിതമായി രേഖപ്പെടുത്തപ്പെട്ടിട്ടില്ല. പ്രധാനമായി നോർവേയിൽനിന്നുള്ള നോർസ് ജനത സമീപകാലത്ത് കോളനിയാക്കിയ ഐസ്ലാൻഡിലാണ് അദ്ദേഹം ജനിച്ചതെന്ന് കരുതപ്പെടുന്നു. ഐസ്ലാൻഡിൽ തന്റെ മാതാപിതാക്കൾ കണ്ടുമുട്ടിയ സ്ഥലമായ ബ്രീഡാഫ്ജോർഡറിന്റെ അരികിലെവിടെയോ, ഒരുപക്ഷേ ത്ജോഡ്ഹിൽഡിന്റെ മൂല കുടുംബം നിലനിന്നിരുന്ന ഹൌക്കടാൽ ഫാമിലായിരുന്നിരിക്കാം ഇത്. ഗ്രീൻലാൻറിന്റെ കിഴക്കൻ കുടിയേറ്റ മേഖലയിലെ ബ്രാത്താഹ്ലിയോ കുടുംബ എസ്റ്റേറ്റിൽ അദ്ദേഹം വളർന്നു. ലീഫിന് അറിയപ്പെടുന്നതായി രണ്ടു മക്കളുണ്ടായിരുന്നു. ഹെബ്രിഡസിലെ രാജകുമാരി തോർഗ്ഗുണയിൽ ജനിച്ച തോർഗിൽസും ഗ്രീൻലാൻറ് കുടിയേറ്റ കേന്ദ്രമുൾപ്പെടുന്ന സാമന്ത ദേശത്തെ പിന്തുടർച്ചക്കാരനാകുന്നതിൽ വിജയം വരിച്ച തോർക്കെല്ലുമാണ് അദ്ദേഹത്തിന്റെ സന്താനങ്ങൾ.

പതിമൂന്നാം നൂറ്റാണ്ടിലെ ഐസ്ലാന്റിക് വീരകഥയായ – എറിക് സാഗ-യിൽ ലെയ്ഫ് എറിക്സണ്  എ.ഡി. 1000 ത്തിൽ ഗ്രീൻലാന്റിൽ നിന്നും നോർവ്വേയിലേയ്ക്കു കപ്പൽ സഞ്ചാരം നടത്തിയതായി കാണുന്നു. പോകുന്ന വഴി സ്കോട്ടലാന്റിനു സമീപമുള്ള Hebrides എന്ന സ്ഥലത്തു തങ്ങുകയും അവിടുത്തെ ഗോത്രത്തലവന്റെ മകളായ തോർഗുണയിൽ തനിക്കു ജനിച്ച തോർഗിൽസിനെ സന്ദർശിക്കുകയും ചെയ്തു. പിന്നീട് നോർവ്വെയിൽ ഒലാഫിനെ സന്ദശിക്കുകയും അദ്ദേഹം ലെയ്ഫിനെ ക്രിസ്തുമതത്തിലേയ്ക്കു പരിവർത്തനം നടത്തുകയും ചെയ്തു. പിന്നീട് ഗ്രീൻലാന്റിലെ കുടിയേറ്റകക്കാരുടെയിടയിലേയ്ക്കു മതപ്രചരണാർത്ഥം തിരിച്ചയച്ചു. തിരിച്ചു ഗ്രീൻലാന്റിലേയ്ക്കുള്ള യാത്രാമദ്ധ്യേ അവിചാരിതമായി വടക്കേ അമേരിക്കൻ ഭൂഖണ്ഡത്തിൽ എത്തിച്ചേർന്നു. കാലുകുത്തിയ സ്ഥലത്തിന് എറിക്സണ് വിൻലാന്റ് അഥവാ വൈൻലാന്റ് എന്നു നാമകരണം ചെയ്തു. ചരിത്ര രേഖകളിൽ ഈ സംഭവപരമ്പരകളുടെ കാലഘട്ടത്തിൽ നേരിയ വ്യത്യാസങ്ങളുണ്ട്. നേരത്തേ പറഞ്ഞ എറിക്സ് സാഗ അനുസരിച്ച് യാത്രാമദ്ധ്യേ വടക്കേ അമേരിക്കൻ ഭൂഖണ്ഡത്തിലെ വിൻലാന്റ എന്നു വിളിക്കപ്പെട്ട പ്രദേശത്ത് എത്തിപ്പെടുകയായിരുന്നു. ഫലഭൂയിഷ്ടമായ പ്രദേശത്തു കാട്ടുമുന്തിരികൾ സമൃദ്ധിയായി പടർന്നു കിടക്കുന്നതിനാലാണ് വിൻലാന്റ് എന്ന പേരു ആ പ്രദേശത്തിനു നല്കിയത്. മറ്റൊരു ഐസ്ലാന്റിക് വീര കഥയായ Groenlendinga saga (സാഗ ഓഫ് ഗ്രീൻലാന്റേർസ്) പണ്ഡിതന്മാർ കൂടുതൽ വിശ്വാസ യോഗ്യമായി കാണുന്നു. ഈ സാഗയിൽ ലെയ്ഫ് എറിക്സണ് വിൻലാന്റിനെക്കുറിച്ചു ഐസ്ലാന്റിക് വ്യാപാരിയായ Bjarni Herjulfsson ൽനിന്നു കേട്ടറിയുകയായിരുന്നു എന്നു കുറിക്കപ്പെട്ടിരിക്കുന്നു. കപ്പലിൽ നിന്നും ഈ വ്യാപാരി ലെയ്ഫിന്റെ നാവികയാത്രക്കു 14 വർഷങ്ങൾക്കു മുമ്പ് വടക്കേ അമേരിക്കൻ ഭൂഖണ്ഡം അകലെനിന്നു കണ്ടിരുന്നു. ഈ വിവരം ലെയ്ഫിന് വ്യാപാരി കൈമാറുകയായിരന്നു. ലെയ്ഫ് എറിക്സൺ വടക്കേ അമേരിക്കയിൽ ആദ്യമായി ഇറങ്ങിയ ഇടത്തേക്കുറിച്ചും കൃത്യമായി തീർച്ചപ്പെടുത്താൻ സാധിച്ചിട്ടില്ല. വിൻലാന്റിന്റെ കൃത്യമായ സ്ഥാനത്തെക്കുറിച്ചു വിശദമായ ചർച്ചകൾ നടന്നിട്ടുണ്ട്. 1960 കളിൽ‌ നടന്ന പര്യവേക്ഷണങ്ങളിൽ ന്യൂഫൌണ്ട് ലാന്റിന്റെ വടക്കേ അറ്റത്തുള്ള L’Anse aux Meadows എന്ന ഭാഗത്ത്  പതിനൊന്നാം നൂറ്റാണ്ടിലെ വൈക്കിംഗ് കുടിയേറ്റക്കാരുടെ അടിസ്ഥാന താവളത്തിന്റെ തെളിവുകൾ‌ കണ്ടെത്തിയിട്ടുണ്ട്. ലെയ്ഫ് എറിക്സൺ വിൻലാന്റിൽ നിന്നു തിരിച്ചു പോയതിനു ശേഷം അദ്ദേഹത്തിന്റെ സഹോദരൻ തോർവാൾഡ് മറ്റൊരു വൈക്കിംഗ പര്യവേക്ഷണം വടക്കേ അമേരിക്കന് ഭൂഖണ്ഡത്തിലേയ്ക്കു നടത്തിയിരുന്നു. വിൻലാന്റിൽ യൂറോപ്യൻ കുടിയേറ്റം ആരംഭിക്കുന്നതിനുള്ള അക്കാലത്തെ ഉദ്യമങ്ങൾ തദ്ദേശീയ ഇന്ത്യൻസുമായുള്ള സംഘട്ടനങ്ങളാൽ ഫലവത്തായില്ല. തദ്ദേശീയ ഇന്ത്യൻസുമായുള്ള ഏറ്റുമുട്ടലിൽ തോർവാൾഡ് വൈക്കിംഗ് താവളത്തിന്റെ വടക്കു ഭാഗത്ത് എവിടെയോ വച്ച് കൊല്ലപ്പെടുകയും ചെയ്തു.



</doc>
<doc id="409417" url="https://ml.wikipedia.org/wiki?curid=409417" title="ഹോരഗൊല്ല ദേശീയോദ്യാനം">
ഹോരഗൊല്ല ദേശീയോദ്യാനം

ശ്രീലങ്കയിലെ പടിഞ്ഞാറൻ പ്രവിശ്യയിലെ നഗരത്തിൽ സ്ഥിതിചെയ്യുന്ന ഒരേയൊരു ദേശീയോദ്യാനമായ ഹോരഗൊല്ല ദേശീയോദ്യാനം നിറഞ്ഞ ജൈവവൈവിധ്യത്താൽ 1973 സെപ്തംബർ 5 ന് ഈ പ്രദേശത്തെ വന്യജീവിസങ്കേതമായി പ്രഖ്യാപിച്ചു. സിംഹളരുടെ ഇടയിൽ അറിയപ്പെടുന്ന ഹോര വൃക്ഷം ("Dipterocarpus zeylanicus") ഈ പ്രദേശത്ത് ധാരാളം കാണപ്പെടുന്നതിനാലാണ് ഈ ദേശീയോദ്യാനത്തിന് ഈ പേരു ലഭിച്ചത്. 2004ജൂൺ 24 ന് ഹോരഗൊല്ലയെ ദേശീയോദ്യാനങ്ങളുടെ നിലവാരത്തിലേയ്ക്കുയർത്തി.കൊളംബോയിൽ നിന്നും 40 കിലോമീറ്റർ അകലത്തിൽ സ്ഥിതിചെയ്യുന്ന ഈ ദേശീയോദ്യാനം വലൗവയിലെ ബണ്ടാരനായികേ കുടുംബത്തിന്റെ വീടിനടുത്തായി സ്ഥിതിചെയ്യുന്നു. 

ശ്രീലങ്കയിലെ മഴക്കാടുകൾ നിറഞ്ഞ താഴ്ന്നപ്രദേശത്താണ് ഈ ദേശീയോദ്യാനം സ്ഥിതിചെയ്യുന്നത്.ഈ ഉദ്യാനപ്രദേശത്ത് ജൈവമണ്ണ്‌ ആയതിനാൽ വർഷം മുഴുവനും ചൂടിനെ പ്രതിരോധിക്കാൻ കഴിയുന്നു. ഹോര ("Dipterocarpus zeylanicus"), കേകുന ("Canarium zeylanicum"), ഗോഡപോര ("Dillenia retusa"), ചൂണ്ടപ്പന ("Caryota urens"), നൻഡുവുഡ് ("Pericopsis mooniana"), അറ്റംബ ("Mangifera zeylanica"), അരയാൽ ("Ficus Religiosa"), റുക്കട്ടണ ("Alstonia scholaris"), മുട്ടനാറി ("Acronychia pedunculata"), മില്ല ("Vitex pinnata"), ഇലഞ്ഞി ("Mimusops elengi"), ശീമപ്ലാവ് ("Artocarpus altilis"), വെലങ് ("Pterospermum canescens") ഇതുകൂടാതെ പരണ്ടവള്ളി ("liana Entada rheedii") എന്നിവയും ഇവിടത്തെ സസ്യജാലങ്ങളിൽപ്പെടുന്നു. ഉദ്യാനവനത്തിൽ കുമ്പിൾ ("Gmelina arborea"), പിഹിംബിയ ("Filicium decipiens"), മഹാഗണി, തേക്ക്, കണിക്കൊന്ന എന്നീ വൃക്ഷങ്ങൾ കൂടുതലായി കാണപ്പെടുന്നു.

മീൻപിടിയൻ പൂച്ച, ശ്രീലങ്കൻ സ്പോട്ടെഡ് ചെവ്രോട്ടെയ്ൻ, ഗോൾഡൻ ജക്കോൾ, ചാമ്പൽ മലയണ്ണാൻ, എന്നീ സസ്തനികളുടെ ആവാസസ്ഥലമാണിത്. 68 പക്ഷിവർഗ്ഗങ്ങൾ ഇവിടെയുള്ളതായി കണ്ടെത്തിയിട്ടുണ്ട്. ബ്ലാക്ക്-ക്രെസ്റ്റഡ് ബുൾബുൾ, നാട്ടുകുയിൽ, ബാർബെറ്റ്, പരകീറ്റ് എന്നിവ സാധാരണ കാണപ്പെടുന്ന പക്ഷിയാണ്. ശ്രീലങ്ക ഗ്രേ ഹോൺബിൽ, ശ്രീലങ്ക ഹാങിങ് പാരറ്റ്, ലയാർഡ്സ് പരകീറ്റ്, കുഞ്ഞൻ പൊന്മാൻ, എന്നിവയും ഉൾപ്പെട്ടിട്ടുണ്ട്. അപൂർവ്വയിനങ്ങളായ ക്ലിപ്പർ, ശ്രീലങ്കൻ ബേർഡ് വിങ്, കൃഷ്ണശലഭം എന്നീ ചിത്രശലഭങ്ങളും, ആമകളും ഇവിടെ കാണാം.


</doc>
