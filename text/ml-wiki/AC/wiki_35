<doc id="405738" url="https://ml.wikipedia.org/wiki?curid=405738" title="പെരിയാന്ത്">
പെരിയാന്ത്

പെരിയാന്ത് The perianth (perigonium, perigon or perigone) പൂവിന്റെ കായികഭാഗമാണ്. ഇത് ഒരു അലൈംഗികഭാഗവുമാണ്. ഈ ഭാഗം പ്രത്യുത്പാദനഭാഗമല്ല. പൂവിന്റെ ലൈംഗികാവയമായ ജനിപുടം, കേസരപുടം ഇവയെ പൊതിഞ്ഞു നിൽക്കുന്നു. പെരിയാന്തിൽ <nowiki>ദളപുടം</nowiki> (ദളങ്ങൾ), <nowiki>പുഷ്പവൃതി</nowiki> (വിദളങ്ങൾ) എന്നിവ അടങ്ങിയിരിക്കുന്നു. പെരിയാന്ത് എന്ന വാക്ക് ഗ്രിക്ക് വാക്കായ Greek περί, "peri", അർത്ഥം: ചുറ്റിലും (around), άνθος, "anthos", അർത്ഥം: പൂവ് (flower)എന്നീ വക്കുകൾ ചേർന്നതാണ്. ശേവാലങ്ങളിലും ലിവർവർട്ടുകളിലും പെരിയാന്ത് അലൈംഗികമായ ട്യൂബ് പൊലുള്ള രുപഘടനയുള്ള ഭാഗങ്ങളാണ്. ഇവ പെൺ ലൈംഗികഭാഗത്തെ ചുറ്റിനിൽക്കുന്നു. (പെൺലൈംഗികഭാഗമായ സ്പോറോഫൈറ്റ്)

വിദളങ്ങൾക്കും ദളങ്ങൾക്കും ആസ്യരന്ധ്രങ്ങളും സംവഹനവ്യൂഹവുമുണ്ട്. ഇവ ആവശ്യമില്ലങ്കിൽ കൂടി. മുമ്പുണ്ടായിരുന്ന അവയവങ്ങൾ അതുപോലെ നിലനിന്നെങ്കിലും അവയുടെ ധർമ്മം അവ വഹിക്കുന്നില്ല. ആമ്പലിലും മറ്റും പെരിയാന്ത് പർവ്വങ്ങളിൽ സ്പ്രിങ് രൂപത്തിലാണ് ക്രമീകരിച്ചിരിക്കുന്നത്. വൃത്തവലയങ്ങളല്ല. 

An additional structure in some plants (e.g. "Narcissus", "Passiflora" (passion flower), some "Hippeastrum", Liliaceae) is the corona (paraperigonium, paraperigon, or paracorolla), a ring or set of appendages of adaxial tissue arising from the corolla or the outer edge of the stamens. It is often positioned where the corolla lobes arise from the corolla tube.


</doc>
<doc id="405740" url="https://ml.wikipedia.org/wiki?curid=405740" title="സെന്റ് മേരീസ് ചർച്ച്, പൂവാറൻതോട്">
സെന്റ് മേരീസ് ചർച്ച്, പൂവാറൻതോട്

സീറോ മലബാർ സഭയുടെ അധീനതയിലുള്ളതും താമരശ്ശേരി രൂപതയിൽ സ്ഥിതി ചെയ്യുന്ന റോമൻ കത്തോലിക്കാ ഇടവക ദേവാലയമാണ് സെൻറ്റ്. മേരീസ് ചർച്ച് പൂവാറൻതോട്(). പരിശുദ്ധ മാതാവിന്റെ നാമധേയത്തിലാണ് പള്ളി സ്ഥാപിച്ചിരിക്കുന്നത്. കോഴിക്കോട് ജില്ലയിലെ കൂടരഞ്ഞി ഗ്രാമ പഞ്ചായത്തിൽപെട്ട മലമടക്കുകളിൽ ഒറ്റപെട്ടു കിടക്കുന്ന ഒരു ഗ്രാമമാണ്‌ പൂവാറൻതോട്. പരിശുദധ കന്യാമറിയത്തിന്റെയും വിശുധ സെബസ്റ്റ്യാനോസിന്റെയും തിരുന്നാൾ എല്ലാകൊല്ലവും ഫെബ്രുവരി മാസത്തിൽ ആഘോഷപൂർവ്വം നടത്തിവരുന്നു.
1960-1962 കാലഘട്ടങ്ങളിലാണ്‌ കുടിയേറ്റം ആരംഭിക്കുന്നത്. മലബാർ മേഖല കുടിയേറ്റത്തിന് അനുയോജ്യമാണെന്ന് വിവരിക്കുന്ന ലേഖനങ്ങൾ ദീപിക പത്രത്തിൽ വന്നതോടെ കുടിയേറ്റത്തിനുള്ളതാല്പര്യം വർദ്ധിച്ചു. പള്ളിക്ക് വേണ്ടി ആദ്യം സ്ഥലം കണ്ടത്തിയത് കല്ലംപുല്ല് ഭാഗത്താണ്. 1970 കാലഘട്ടത്തിൽ ഇവിടെ ഷെഡ്‌ നിർമിച്ച് ദിവ്യബലി അർപ്പിച്ചാണ് തുടക്കം. 1976 മെയ്‌ ഒന്നാം തീയതി കൂടരഞ്ഞി പള്ളിയുടെ കുരിശുപള്ളിയായിരുന്ന പൂവാറൻതോട് പള്ളിയെ ഇടവക ദേവലയമായി ഉയർത്തികൊണ്ടും സെബാസ്റ്റ്യൻ വടക്കേൽ അച്ചനെ പ്രഥമ വികാരിയായി നിയമിച്ചുകൊണ്ടും അഭിവന്ദ്യ പിതാവ് മാർ സെബാസ്റ്റ്യൻ വള്ളോപള്ളി കല്പന നല്കി.

1980ൽ നാടിന്റെ ഹൃദയ ഭാഗത്തായി മത്തായി പേപ്പതിയിൽ നിന്നും വാങ്ങിയ സ്ഥലത്ത് പള്ളി മാറ്റി സ്ഥാപിച്ചു. 1984 ഏപ്രിൽ 26ന് അഭിവന്ദ്യ പിതാവ് മാർ സെബാസ്റ്റ്യൻ വള്ളോപള്ളി കൂദാശ കർമം നിർവഹിച്ചു. 1995ൽ ക്രിസ്തുദാസി സന്ന്യാസിനി സമൂഹം ഇടവകയിൽ സേവനം തുടങ്ങി. ഇപ്പോൾ സക്കറിയാസ് നെടുമല അച്ചൻ സേവനം തുടരുന്നു.
ഇടവകയിലെ ആദ്യ കുടിയേറ്റക്കാരാണ് പെണ്ണാപറമ്പിൽ ചാക്കോ, വള്ളിയാംപോയിൽ കുഞ്ഞപ്പൻ, താനത്തുപറമ്പിൽ വർക്കി, മംഗലത്ത് ജോസഫ്‌-ജോർജ്, മൈലടിയിൽ ചാക്കോ, പൂവത്തനാൽ വർക്കി, മുണ്ടാട്ടിൽ ജോർജ്, പേപ്പതിയിൽ മത്തായി, കൊല്ലിയിൽ ജോർജ്, കുമാരപിള്ളിൽ ജോസഫ്‌ എന്നിവർ.

ഔദ്യോഗിക വെബ്‌സൈറ്റ് 

‌

</doc>
<doc id="405741" url="https://ml.wikipedia.org/wiki?curid=405741" title="ഈസ്റ്റിവേഷൻ (സസ്യശാസ്ത്രം)">
ഈസ്റ്റിവേഷൻ (സസ്യശാസ്ത്രം)

ഒരു പൂമൊട്ട് വിടരും മുമ്പ് അതിൽ കാണപ്പെടുന്ന വിവിധ ഭാഗങ്ങൾ ആ പൂവിന്റെ എവിടെയൊക്കെയാണ് ക്രമീകരിച്ചിരിക്കുന്നത് എന്നതിനെ കാണിക്കാനാണ് ഏസ്റ്റിവേഷൻ (Aestivation or estivation) എന്ന പദം ഉപയോഗിക്കുന്നത്.  Aestivation is also sometimes referred to as praefoliation or prefoliation, but these terms may also mean vernation: the arrangement of leaves within a vegetative bud.

വർഗ്ഗീകരണസമയത്ത് ഏസ്റ്റിവേഷൻ വളരെയധികം പ്രധാനമാണ് ; ഉദാഹരണത്തിനു, മാൽവേസീ കുടുംബത്തിലെ (ചെമ്പരുത്തി അടങ്ങിയ കുടുംബം) സസ്യങ്ങളുടെ പൂക്കളിൽ, സാധാരണ വാൽവേറ്റ് വിദളങ്ങൾ ആണു കണ്ടു വരുന്നത്. എന്നാൽ മാൽവേസീ കുടുംബത്തിൽപ്പെട്ട Fremontodendron and Chiranthodendron എന്നീ ജീനസുകളിൽ വിദളങ്ങൾ സ്ഥാനം മാറിയിരിക്കുന്നു. 

ഇലകളുടെ ക്രമീകരണം വിശദീകരിക്കുന്ന വെർണേഷൻ (ഇലവിന്യാസം) എന്ന വാക്കിനോടടുത്ത വാക്കാണ് ഏസ്റ്റിവേഷൻ.
ഏസ്റ്റിവേഷൻ താഴെപ്പറയുന്ന വിവിധ തരത്തിലുണ്ട്:


</doc>
<doc id="405749" url="https://ml.wikipedia.org/wiki?curid=405749" title="നെപ്പെന്തെസ് അരിസ്റ്റോലോകിയോയിഡിസ്">
നെപ്പെന്തെസ് അരിസ്റ്റോലോകിയോയിഡിസ്

നെപ്പെന്തെസ് അരിസ്റ്റോലോകിയോയിഡിസ് Nepenthes aristolochioides /nɪˈpɛnθiːz ærɪˌstɒloʊkiˈɔɪdiːz/ ഇന്തോനേഷ്യയിലെ സുമാത്രയിൽ കാണപ്പെടുന്ന തദ്ദേശീയമായ ഒരു പിച്ചർ ചെടി ആകുന്നു. സമുദ്രനിരപ്പിൽനിന്നും 1800–2500 മീ. ഉയരത്തിലുള്ള പ്രദേശങ്ങളിൽ വളരുന്നു. ഇതിനു അസാധാരണമായ പിച്ചർ (സഞ്ചി) രൂപഘടനയാണുള്ളത്. ഇതിന്റെ കെണി നെടുകെയാണു തുറക്കുന്നത്. ഈ സസ്യത്തെ നിയന്ത്രണമില്ലാതെ ശേഖരിക്കുന്നതുമൂലം വംശനാശത്തിന്റെ വക്കിലാണ്. 

അരിസ്റ്റലോക്കിയ കുടുംബത്തിലെ ചെടികളുമായി സാമ്യമുള്ളതിനാൽ ഇവയെ അരിസ്റ്റലോക്കിയോയിഡുകൾ എന്നു വിളിച്ചുവരുന്നു. അരിസ്റ്റൊലോക്കിയയുടെ പൂക്കളുടെ രൂപവും പിച്ചർ അവയവത്തിലെ നിറങ്ങളും ഒരുപോലെയാണ്. .

"Nepenthes aristolochioides" was first collected by Willem Meijer on August 5, 1956. The holotype, "Meijer 6542", was collected on that date from Mount Tujuh (Tudjuh) in Jambi at an elevation of 2000 m. It is deposited at the National Herbarium of the Netherlands (L) in Leiden, but is in relatively poor condition. An isotype is held at Herbarium Bogoriense (BO), the herbarium of the Bogor Botanical Gardens (formerly the Herbarium of the Buitenzorg Botanic Gardens) in Java.


</doc>
<doc id="405751" url="https://ml.wikipedia.org/wiki?curid=405751" title="സിലോട്ടം">
സിലോട്ടം

സിലോട്ടം Psilotum പന്നൽച്ചെടികൾ പോലുള്ള ട്രക്കിയോഫൈറ്റുകൾ ആകുന്നു. ഇവയെ വിസ്ക് ഫേണുകൾ (whisk ferns) എന്നു വിളിച്ചുവരുന്നു. സിലോട്ടേസി എന്ന കുടുംബത്തിലെ രണ്ടു ജീനസുകളിൽ ഒന്നാണിത്. മറ്റൊന്ന് മെസിപ്ടെറിസ് (Tmesipteris) ആകുന്നു. ഈ രണ്ടു സസ്യങ്ങളും ഏറ്റവും പഴയ സംവഹനവ്യൂഹമുള്ള സസ്യങ്ങളുടെ ജീവിച്ചിരിക്കുന്ന പരമ്പരയാണെന്നാണു കരുതിയിരുന്നത്. എന്നാൽ, ഈയടുത്തകാലത്തു നടന്ന കൂടുതൽ പഠനം ഇതിനെ ഏറ്റവും അടിത്തട്ടിലുള്ള പന്നൽച്ചെടികളുടെ കൂട്ടത്തിലുള്ള ഓഫിയോഗ്ലോസേൽസ് എന്ന ഗ്രൂപ്പിന്റെ അടുത്ത ബന്ധുവായി കണ്ടെത്തി. ഇവയ്ക്ക് യഥാർഥ വേരുകളോ ഇലകളോ അല്ല ഉള്ളത്. തണ്ടിനകത്ത് സംവഹനവ്യൂഹം അടങ്ങിയിട്ടുണ്ട്. രണ്ടു സ്പീഷിസ് സൈലോട്ടവും ഈ സ്പീഷിസ് തമ്മിൽ ചേർന്നുണ്ടായ ഒരു മിശ്രസ്പീഷിസും ആണു കണ്ടെത്തിയിരിക്കുന്നത്. മെറിപ്ടെറിസുമായി ഇവയ്ക്കുള്ള വ്യത്യാസം ഇവയ്ക്ക് അനേകം ശാഖകളുള്ള കാണ്ഡവും രണ്ടിനുപകരം മൂന്നു ലോബുകൾ ഉള്ള സിനാഞ്ചിയവും ആണ്. 


</doc>
<doc id="405752" url="https://ml.wikipedia.org/wiki?curid=405752" title="പൂവിലെ തേൻ (മധു)">
പൂവിലെ തേൻ (മധു)

സസ്യങ്ങൾ പരാഗണകാരികളായ ജന്തുക്കളെ ആകർഷിക്കാനായി, അവയുടെ പുക്കളിലോ ഇതര അവയവങ്ങളിലോ ഉള്ള തേൻഗ്രന്ഥികളിൽ ( nectaries) ഉത്പാദിപ്പിക്കുന്ന പഞ്ചസാരരൂപത്തിലുള്ള ദ്രാവകമാണ് തേൻ അഥവാമധു ( Nectar) .  ഈ സമ്പുഷ്ടമായ ആഹാരം കഴിക്കാൻ വരുന്ന ജന്തുക്കൾക്കും സസ്യത്തിനും പരസ്പരം ഉപകാരം ലഭിക്കുന്നു. സഹോപകാരികതയുടെ ഒരു ഉദാഹരണമാണിത്. സാധാരണ പൂവിലെ തേൻ കുടിക്കുന്ന പരാഗണകാരികൾ താഴെപ്പറയുന്നവയാണ്: കൊതുക്, ഹോവർഫ്ലൈ, കടന്നൽ, തേനീച്ചകൾ, ചിത്രശലഭം, നിശാശലഭം, ഹമ്മിങ് ബേഡ്, വവ്വാൽ എന്നിവയാണ്. 

Nectar is derived from Greek "nektar", the favored drink of the gods. The current meaning, "sweet liquid in flowers," is first recorded in AD 1600.



</doc>
<doc id="405769" url="https://ml.wikipedia.org/wiki?curid=405769" title="ഇടവഴിയിലെ പൂച്ച മിണ്ടാപ്പൂച്ച">
ഇടവഴിയിലെ പൂച്ച മിണ്ടാപ്പൂച്ച

1979ൽ എം.ടി കഥ, തിരക്കഥ സംഭാഷണം എഴുതി ഹരിഹരൻ സംവിധാനം ചെയ്ത് കെ സി ജോയി നിർമ്മിച്ച ചിത്രമാണ്ഇടവഴിയിലെ പൂച്ച മിണ്ടാപൂച്ച.മധു,അംബിക,ശ്രീവിദ്യ,എം.ജി. സോമൻതുടങ്ങിയവർ അഭിനയിച്ച ഈ ചിത്രത്തിലെ ഗാനങ്ങൾ യൂസഫലി കേച്ചേരിയും സംഗീതം എം.ബി. ശ്രീനിവാസനുംനും നിർവ്വഹിച്ചിരിക്കുന്നു 


യൂസഫലി കേച്ചേരിയുടെ വരികൾക്ക് സംഗീതം എം.ബി. ശ്രീനിവാസൻ നിർവ്വഹിച്ചു
നിർവ്വഹിച്ചു


</doc>
<doc id="405770" url="https://ml.wikipedia.org/wiki?curid=405770" title="സെലാജിനെല്ല">
സെലാജിനെല്ല

സെലാജിനെല്ലSelaginella പ്രാചീനമായ ട്രക്കിയോഫൈറ്റിൽപ്പെട്ട ഏക ജീനസ് ആകുന്നു. സെലാജിനെല്ലേസിയേ എന്ന കുടുംബത്തിലാണിതുൾപ്പെട്ടിരിക്കുന്നത്.  spikemosses or lesser clubmosses.

ഏതാണ്ട് 750 അറിയപ്പെടുന്ന സ്പീഷിസുകൾ സെലാജിനെല്ലയ്ക്കുണ്ട്, വൈവിധ്യമാർന്ന സ്വഭാവങ്ങൾ കാണിക്കുന്നവയാണ് ഇതിലെ ഒട്ടുമിക്ക അംഗങ്ങളും.  spikemosses എന്നറിയപ്പെടുന്നു. ഇവ താഴെപ്പറയുന്നവ ഇതിൽ പെടുന്നു:


</doc>
<doc id="405773" url="https://ml.wikipedia.org/wiki?curid=405773" title="റിച്ചാർഡ്‌ ഹാമൺഡ്">
റിച്ചാർഡ്‌ ഹാമൺഡ്

ഒരു ഇംഗ്ലീഷ് അവതാരകനും, എഴുത്തുകാരനും, പത്രപ്രവർത്തകനുമാണ് റിച്ചാർഡ്‌ മാർക്ക് ഹാമൺഡ് (ജനനം: ഡിസംബർ 19, 1969). 2002 മുതൽ 2015 വരെ ബിബിസി ടു കാർ പരിപാടിയായ "ടോപ്പ് ഗിയർ" സഹ-അവതാരകരായ ജെറമി ക്ലാർക്ക് സൺ, ജെയിംസ് മെയ് എന്നിവരോടൊപ്പം ചേർന്ന് അവതരിപ്പിച്ചു. 
"ബ്രെയിനിയാക്: സയൻസ് അബ്യൂസ്" (2003-2008), "ടോട്ടൽ വൈപ്പ് ഔട്ട്" (2009-2012), "പ്ലാനറ്റ് എർത്ത് ലൈവ്" (2012) എന്നീ ടെലിവിഷൻ പരിപാടികളും അദ്ദേഹം അവതരിപ്പിച്ചിട്ടുണ്ട്.  

2016 ൽ സഹ-അവതാരകരായ ജെറമി ക്ലാർക്ക് സൺ, ജെയിംസ് മെയ് എന്നിവരോടൊപ്പം ചേർന്ന് "ദ ഗ്രാൻഡ് ടൂർ" എന്ന പരിപാടി അവതരിപ്പിച്ചു. ആമസോൺ പ്രൈം ഉപഭോക്താക്കൾക്ക് ആമസോൺ വീഡിയോ വഴി വിതരണം ചെയ്യുന്ന ഒരു പരിപാടിയാണ് ഇത്. 2016 ൽ മൂവരും ചേർന്ന് ഡ്രൈവ്ട്രൈബ് എന്ന പേരിൽ വാഹന സംബന്ധിയായ ഒരു സമൂഹമാധ്യമ വെബ്സൈറ്റിന് തുടക്കം കുറിച്ചു. 



</doc>
<doc id="405775" url="https://ml.wikipedia.org/wiki?curid=405775" title="രക്ഷാകർതൃപരിപാലനം">
രക്ഷാകർതൃപരിപാലനം

ചില ജന്തുക്കളിൽ കാണപ്പെടുന്ന സ്വഭാവപരവും പരിണാമപരവുമായ തന്ത്രങ്ങളാണ് രക്ഷാകർതൃ പരിപാലനം അഥവാ (Parental care). തങ്ങളുടെ കുഞ്ഞുങ്ങളിൽ പരിണാമപരമായ സന്തുലിതാവസ്ഥയിലേയ്ക്ക് തങ്ങളുടെ രക്ഷാകർത്തൃനിക്ഷേപം നടത്തുന്നു. വളരെ കുറച്ച് എണ്ണമുള്ള തങ്ങളുടെ കുഞ്ഞുങ്ങൾ വിരുദ്ധമായ സാഹചര്യങ്ങൾ മറികടന്ന് നിലനിൽക്കാൻ അവരെ പ്രാപ്തരാക്കുവാൻ രക്ഷാകർത്താക്കൾ ശ്രമിക്കുന്നു. ഇതിനു വിപരീതമായി അനേകം ചെറിയ മുട്ടകൾ ഉത്പാദിപ്പിച്ചശേഷം മാതാവ് അവിടം വിട്ടുപോകുന്നു. വിരിയുന്ന കുഞ്ഞുങ്ങൾ സ്വയം രക്ഷാകർത്താവിന്റെ സഹായമില്ലാതെ അതിജീവനം നടത്തുന്നു.



</doc>
<doc id="405777" url="https://ml.wikipedia.org/wiki?curid=405777" title="ആമസോൺ പ്രൈം">
ആമസോൺ പ്രൈം

ആമസോൺ.കോം വരിക്കാർക്കുള്ള ഒരു പ്രത്യേക സേവനമാണ് ആമസോൺ പ്രൈം. പണമടച്ച് ഈ സേവനത്തിന്റെ വരിക്കാരാവുന്നവർക്ക് രണ്ടു ദിവസത്തിനകം അവർ വെബ്‌സൈറ്റിൽ നിന്ന് വാങ്ങിയ ഉൽപന്നങ്ങൾ ലഭിക്കും. കൂടാതെ വീഡിയോ/സംഗീത സ്‌ട്രീമിംഗ്‌ സൗകര്യവും ലഭിക്കും. ഏപ്രിൽ 2017 ലെ ഇന്റലിജൻസ് റിസർച്ച് പാർട്ട്ണേഴ്സിന്റെ കണക്കനുസരിച്ച് ആമസോൺ പ്രൈമിന് 80 ദശലക്ഷം വരിക്കാരുണ്ട്.

2005 ൽ അമേരിക്കയിൽ ഈ സേവനം നിലവിൽ വന്നു. 2007 ൽ ജർമനി, ജപ്പാൻ, യുണൈറ്റഡ് കിങ്ഡം എന്നിവിടങ്ങളിൽ പ്രൈം സേവനം ലഭ്യമാക്കി. ഫ്രാൻസിൽ 2008 ലും, ഇറ്റലിയിൽ 2011 ലും, കാനഡയിൽ 2013 ലും , ഇന്ത്യയിൽ ജൂലൈ 2016 ലും , മെക്സിക്കോയിൽ മാർച്ച് 2017 നും ഈ സേവനം അവതരിപ്പിച്ചു. 


</doc>
<doc id="405781" url="https://ml.wikipedia.org/wiki?curid=405781" title="ജയ് ബഹാദുർ">
ജയ് ബഹാദുർ

കനേഡിയൻ സ്വദേശിയായ പത്രപ്രവർത്തകനും എഴുത്തുകാരനുമാണ് ജയ് ബഹാദുർ ("Jay Bahadur"). സൊമാലിയൻ കടൽകൊള്ളക്കാരുടെ ജീവിതത്തെക്കുറിച്ച് ദി ന്യൂയോർക്ക് ടൈംസ്, ദി ഫിനാൻഷ്യൽ പോസ്റ്റ്, ദി ഗ്ലോബ് ആൻഡ് മെയിൽ, ദി ടൈംസ് ഓഫ് ലണ്ടൻ എന്നിവയിലെ ലേഖനങ്ങൾ വഴി പ്രശസ്തനാണ്. ഈ റിപ്പോർട്ടിങ്ങിനായി സൊമാലിയയിലെ കടൽക്കൊള്ളക്കാരുടെ ജീവിതം അടുത്തു നിന്നു അറിയാൻ ശ്രമിക്കുകയും അത് ക്രോഡീകരിച്ച് "ദി പൈറേറ്റ്സ് ഓഫ് സൊമാലിയ: ഇൻസൈഡ് ദയർ ഹിഡൻ വേൾഡ്" എന്ന പേരിൽ പുസ്തകമാക്കി പുറത്തിറങ്ങുകയും അതിനെ അടിസ്ഥാനമാക്കി അൽ പച്ചീനോ, ഇവാൻ പീറ്റേർസ് എന്നിവർ അഭിനയിച്ച് ദ പൈറേറ്റ്സ് ഓഫ് സൊമാലിയ എന്ന പേരിൽ 2017-ൽ ചലച്ചിത്രം പുറത്തിറങ്ങുകയും ചെയ്തു. 


</doc>
<doc id="405785" url="https://ml.wikipedia.org/wiki?curid=405785" title="ജേസൺ മോമോവ">
ജേസൺ മോമോവ

ഒരു ഹവായ്-അമേരിക്കൻ നടനും, മോഡലും, നിർമ്മാതാവുമാണ് ജോസഫ് ജേസൺ നമകീഹ മോമോവ (ജനനം: ആഗസ്റ്റ് 1, 1979). സൈനിക സയൻസ് ഫിക്ഷൻ ടെലിവിഷൻ പരമ്പര "സ്റ്റാർഗേറ്റ് അറ്റ്ലാന്റിസിലെ" (2004-2009) റോണോൺ ഡെക്സ്, എച്ച്ബിഒ ഫാന്റസി പരമ്പര "ഗെയിം ഓഫ് ത്രോൺസിലെ" (2011-2012) ഖാൽ ഡ്രോഗോ, നെറ്റ്ഫ്ലിക്സ് പരമ്പര "ഫ്രോണ്ടിയറിലെ" (2016-ഇതുവരെ) ഡിക്ലാൻ ഹാർപ് എന്നീ കഥാപാത്രങ്ങളിലൂടെയാണ് അറിയപ്പെടുന്നത്.

2011-ൽ "കൊനാൻ ദി ബാർബേറിയൻ" എന്ന ചിത്രത്തിൽ ജേസൺ മോമോവ മുഖ്യവേഷം ചെയ്തു. 2016 ൽ ഇറങ്ങിയ "ബാറ്റ്മാൻ v സൂപ്പർമാൻ: ഡോൻ ഓഫ് ജസ്റ്റിസ്" എന്ന ചിത്രത്തിൽ തുടങ്ങി അക്വാമാൻ എന്ന കഥാപാത്രം അവതരിപ്പിച്ചു വരുന്നു. 2017 ചിത്രം "ജസ്റ്റിസ് ലീഗ്‌", 2018 ൽ ഇറങ്ങാനിരിക്കുന്ന ചിത്രം "അക്വാമാൻ" എന്നിവയിലും ഈ കഥാപാത്രത്തെ വീണ്ടും അവതരിപ്പിച്ചു. 2014 ജൂലൈയിൽ പുറത്തിറങ്ങിയ "റോഡ് ടു പാലോമ" എന്ന ചിത്രമാണ് അദ്ദേഹം ആദ്യമായി തിരക്കഥയും, സംവിധാനവും, നിർമ്മാണവും നിർവഹിച്ച ചലച്ചിത്രം. ഈ ചിത്രത്തിൽ അദ്ദേഹം മുഖ്യ വേഷത്തിൽ അഭിനയിക്കുകയും ചെയ്തു. 


</doc>
<doc id="405795" url="https://ml.wikipedia.org/wiki?curid=405795" title="ആമസോൺ അലെക്സ">
ആമസോൺ അലെക്സ

ആമസോൺ വികസിപ്പിച്ച ഒരു ഇന്റലിജന്റ് പേഴ്‌സണൽ അസിസ്റ്റന്റ് ആണ് അലെക്സ. ആമസോണിന്റെ ഗവേഷണവിഭാഗമായ ആമസോൺ ലാബ്126 വികസിപ്പിച്ച ഈ സാങ്കേതികവിദ്യ ആമസോൺ എക്കോ, ആമസോൺ എക്കോ ഡോട്ട് തുടങ്ങിയ ഉപകരണങ്ങളിൽ ആണ് ആദ്യമായി ഉപയോഗിച്ചത്. ശബ്ദം മുഖേന മനുഷ്യരുമായി ആശയവിനിമയം നടത്താനും, മ്യൂസിക്/ഓഡിയോബുക്ക് എന്നിവ പ്ലേ ചെയ്യാനും, വാർത്തകൾ, കാലാവസ്ഥാ വിവരങ്ങൾ തത്സമയം ലഭ്യമാക്കാനും ഈ സംവിധാനത്തിന് കഴിയും . മറ്റ് സ്മാർട്ട് ഉപകരണങ്ങളെ നിയന്ത്രിച്ച് അതുവഴി ഒരു
ഹോം ഓട്ടോമേഷൻ സംവിധാനമായി പ്രവർത്തിക്കാനും ഇതിന് ശേഷിയുണ്ട്.  

ഈ സംവിധാനം ലഭ്യമായ മിക്ക ഉപകരണങ്ങളേയും പ്രവർത്തനക്ഷമാക്കാൻ എക്കോ എന്ന ഉണർത്ത് പദം ഉപയോഗിച്ചാൽ മതിയാകും. നിലവിൽ, അലക്സയിൽ ഇംഗ്ലീഷിലും ജർമനിലും മാത്രമേ ആശയവിനിമയം സാധ്യമാക്കുന്നത്
ലഭ്യമാകൂ.2017 നവംബറിൽ ഇംഗ്ളീഷ് ഭാഷയിളുള്ള പതിപ്പ് കാനഡയിൽ വിപണിയിലെത്തി. 2017 സെപ്തംബറിലെ കണക്കുകൾ പ്രകാരം, അലക്സയുടെയും അനുബന്ധ ഉത്പന്നങ്ങളുടെയും വികസനത്തിന് ആമസോൺ 5,000-ത്തിലധികം ജീവനക്കാരുടെ സേവനം ഉപയോഗിക്കുന്നു.

2017 ഡിസംബറിലെ കണക്കുകൾ പ്രകാരം 33 രാജ്യങ്ങളിൽ അലെക്സാ സേവനം ലഭ്യമാണ്. 2018 ൽ ഓസ്ട്രേലിയയിലും ന്യൂസിലൻഡിലും സേവനം ലഭ്യമാകുമെന്ന്‌ തുടങ്ങുമെന്ന് ആമസോൺ സ്ഥിരീകരിച്ചു.



</doc>
<doc id="405801" url="https://ml.wikipedia.org/wiki?curid=405801" title="ഇയാൻ ഗ്ലെൻ">
ഇയാൻ ഗ്ലെൻ

ഇയാൻ ഗ്ലെൻ (ജനനം: ജൂൺ 24 1961)
ഒരു സ്കോട്ടിഷ് നടനാണ്. "റെസിഡെന്റ് ഈവിൾ" ചലച്ചിത്രങ്ങളിൽ ഡോ. അലക്സാണ്ടർ ഐസക്സ് / ടൈറന്റ് എന്ന കഥാപാത്രങ്ങളും എച്ച് ബി ഒ ഫാന്റസി പരമ്പര "ഗെയിം ഓഫ് ത്രോൺസിലെ" സെർ ജോറാ മോർമൊണ്ട് എന്ന കഥാപാത്രവുമാണ് ഗ്ലെൻനിനെ ശ്രദ്ധേയനാക്കിയത്. "മൗണ്ടൻസ് ഓഫ് ദ മൂണിലെ" ജോൺ ഹാനിങ് സ്പെക്, "ഡൗൺടൗൺ അബ്ബിയിലെ" സർ റിച്ചാർഡ് കാർലൈൽ, ടെലിവിഷൻ പരമ്പര "ജാക്ക് ടെയ്ലറിലെ" മുഖ്യവേഷം എന്നിവയാണ് മറ്റു പ്രധാനവേഷങ്ങൾ. 



</doc>
<doc id="405803" url="https://ml.wikipedia.org/wiki?curid=405803" title="കേരളത്തിൽ നിന്നുള്ള പ്രശസ്തരായ വ്യക്തികളുടെ പട്ടിക">
കേരളത്തിൽ നിന്നുള്ള പ്രശസ്തരായ വ്യക്തികളുടെ പട്ടിക

ചുവടെ കൊടുത്തിരിക്കുന്നത് കേരളത്തിൽനിന്നുള്ള പ്രശസ്തരായ വ്യക്തികളുടെ പട്ടികയാണ്. കൂടുതൽ വിവരങ്ങൾക്ക് അതിന്റേതായ താളുകൾ പരിശോധിക്കുക.
















ഇന്ത്യയിലെ ഒരു പരമോന്നത ബഹുമതിയാണ് ഭാരതരത്നം.

ഇന്ത്യയിൽ നൽകപ്പെടുന്ന രണ്ടാമത്തെ ഏറ്റവും വലിയ പരമോന്നത ബഹുമതിയാണ് പത്മവിഭൂഷൺ.

ഇന്ത്യയിൽ നൽകപ്പെടുന്ന ഏറ്റവും വലിയ മൂന്നാമത്തെ പരമോന്നത ബഹുമതിയാണ് പത്മഭൂഷൺ. ( ഈ പട്ടിക പൂർണ്ണമല്ല.)
നോവലിസ്റ്റ് ചെറുകഥ എഴുത്തുകാരൻ

ഇന്ത്യയിലെ ഏറ്റവും വലിയ നാലാമത്തെ ഒരു പരമോന്നത ബഹുമതിയാണ് പത്മശ്രീ. ( ഈ പട്ടിക പൂർണ്ണമല്ല.)
































Painters
ശിൽപ്പികൾ
ശിൽപികളേയും
Cartoonists





</doc>
<doc id="405804" url="https://ml.wikipedia.org/wiki?curid=405804" title="ആമസോൺ എക്കോ">
ആമസോൺ എക്കോ

ആമസോൺ.കോം വികസിപ്പിച്ച ഒരു സ്മാർട്ട് സ്പീക്കർ ബ്രാൻഡാണ് ആമസോൺ എക്കോ
(ചുരുക്കത്തിൽ എക്കോ എന്നും അറിയപ്പെടുന്നു). ആമസോൺ അലെക്സ എന്ന ഇന്റലിജന്റ് പേഴ്‌സണൽ അസിസ്റ്റന്റ് സംവിധാനം മുഖേന മനുഷ്യരുമായി സംവദിക്കാനും, മ്യൂസിക്/ഓഡിയോബുക്ക് എന്നിവ പ്ലേ ചെയ്യാനും, വാർത്തകൾ, കാലാവസ്ഥാ വിവരങ്ങൾ തത്സമയം ലഭ്യമാക്കാനും ഈ സംവിധാനത്തിന് കഴിയും. ഈ സംവിധാനം ലഭ്യമായ ഉപകരണങ്ങളെ പ്രവർത്തനക്ഷമാക്കാൻ അലെക്സ എന്ന ഉണർത്തൽ പദം ഉപയോഗിച്ചാൽ മതിയാകും.ഈ പദം ഉപഭോക്താവിന്റെ ഇഷ്ടം അനുസരിച്ച് എക്കോ, ആമസോൺ അഥവാ കംപ്യൂട്ടർ എന്നോ മാറ്റാൻ കഴിയും. മറ്റ് സ്മാർട്ട് ഉപകരണങ്ങളെ നിയന്ത്രിച്ച് അതുവഴി ഒരു ഹോം ഓട്ടോമേഷൻ സംവിധാനമായി പ്രവർത്തിക്കാനും ഇതിന് ശേഷിയുണ്ട്.  

എക്കോയുടെ ആദ്യ തലമുറ തുടക്കത്തിൽ പ്രത്യേകക്ഷണം ലഭിച്ച ആമസോൺ പ്രൈം അംഗങ്ങൾക്ക് മാത്രമായി പരിമിതപ്പെടുത്തിയിരുന്നു. എന്നാൽ 2015 ജൂൺ 23 ന് യുഎസിൽ വ്യാപകമായി വിപണിയിൽ എത്തിച്ചു. 2016 സെപ്തംബർ 28 യുകെ വിപണിയിൽ എക്കോ ലഭ്യമായി. 

2017 ഡിസംബറിലെ കണക്കുകൾ പ്രകാരം 34 രാജ്യങ്ങളിൽ ആമസോൺ എക്കോ ലഭ്യമാണ്. 


</doc>
<doc id="405808" url="https://ml.wikipedia.org/wiki?curid=405808" title="ജനുവരി 2018 ചന്ദ്രഗ്രഹണം">
ജനുവരി 2018 ചന്ദ്രഗ്രഹണം

2018 വർഷത്തെ ആദ്യ പൂർണ്ണ ചന്ദ്രഗ്രഹണം ജനുവരി 31 ന് നടന്നു. കഴിഞ്ഞ 150 വർഷങ്ങളിലെ ആദ്യ സൂപ്പർമൂൺ ഗ്രഹണമാണിത്. മാത്രമല്ല ഇതൊരു ബ്ലൂ മൂൺ ഗ്രഹണവും ബ്ലഡ് മൂണും കൂടിയായിരുന്നു.

സൂര്യപ്രകാശത്തിൽ നിന്നുമുള്ള ഭൂമിയുടെ നിഴൽ ചന്ദ്രനിൽ പതിക്കുന്നതിനാണ് ചന്ദ്രഗ്രഹണംഎന്നു പറയുന്നത്. സൂര്യനും ഭൂമിയും ചന്ദ്രനും ഒരേ നേർരേഖയിൽ വരുമ്പോഴാണ് ചന്ദ്രഗ്രഹണം സംഭവിക്കുക. ഇത്തരം സന്ദർഭത്തിൽ ഭൂമി ചന്ദ്രനും സൂര്യനും ഇടയിലായിരിക്കും. മറ്റൊരു തരത്തിൽ പറഞ്ഞാൽ, ഭൂമിയെ പ്രദക്ഷിണം ചെയ്തുകൊണ്ടിരിക്കുന്ന ചന്ദ്രൻ ഭൂമിയുമായുള്ള ദിശയിൽ സൂര്യനു നേരെ എതിർദിശയിൽ വരുമ്പോഴാണു് ചന്ദ്രഗ്രഹണം ഉണ്ടാവുന്നതു്. വെളുത്തവാവ് ദിവസമായിരിക്കും ചന്ദ്രഗ്രഹണം നടക്കുക. ഭാഗിക സൂര്യഗ്രഹണമെന്നപോലെ ഭാഗിക ചന്ദ്രഗ്രഹണവും നടക്കാറുണ്ട്.

താഴെ കാണുന്ന ചലിത ചിത്രീകരണം ചന്ദ്രൻ ഭൂമിയുടെ നിഴലിലൂടെ കടന്നുപോകുന്നത് ചിത്രീകരിക്കുന്നു. ഭാഗീക നിഴലിൻ നിന്നും പൂർണ്ണ നിഴൽ പ്രദേശത്തേയ്ക്ക് കടക്കുമ്പോൾ ചന്ദ്രമുഖം ഇരുണ്ട ചുമപ്പ് നിറത്തിൽ ശോഭിക്കുന്നത് ശ്രദ്ധിക്കുക.

മദ്ധ്യേഷ്യയും കിഴക്കൻ ഏഷ്യയും (സൈബീരിയയുടെ ഭൂരിഭാഗവും), ഇൻഡോനേഷ്യ, ന്യൂസീലൻഡ്, ഓസ്ട്രേലിയയുടെ മിക്കവാറും എല്ലാ ഭാഗങ്ങളും ഈ സന്ധ്യാകാശ കാഴ്ചയുടെ പരിധിയിൽ വരും. കൂടുതൽ പടിഞ്ഞാറോട്ട് നീങ്ങിയാൽ പടിഞ്ഞാറേ ഏഷ്യ, ഇന്ത്യൻ ഉപഭൂഖണ്ഡം, മധ്യപൂർവേഷ്യ , കിഴക്കൻ യൂറോപ്പ് എന്നിവിടങ്ങളിൽ ഗ്രഹണത്തോടെയാകുും ചന്ദ്രൻ ഉദിച്ചു വരിക.

ഇന്ത്യൻ സമയം വൈകിട്ട് 6.24ന് ആരംഭിക്കുന്ന ചന്ദ്രഗ്രഹണം 7.00 മണിയോടെ പൂർണമാകും. രാത്രി 7.30-ഓടെ ഭൂമിയുടെ നിഴലിൽ നിന്നും അല്പാല്പമായി ചന്ദ്രൻ പുറത്തുവരുന്നത് കാണാൻ കഴിയും. 9.30 ആകുമ്പോഴേയ്ക്കും ഗ്രഹണം അവസാനിക്കും. കേരളത്തിൽ ഗ്രഹണ ദൈർഘ്യം 3മണിക്കൂർ 14 മിനിറ്റാണ്.


</doc>
<doc id="405810" url="https://ml.wikipedia.org/wiki?curid=405810" title="ബ്ലൂ മൂൺ">
ബ്ലൂ മൂൺ

ഒരു കലണ്ടർ മാസത്തിൽ തന്നെയുള്ള രണ്ടാമത്തെ പൗർണമി അഥാവാ ഒരു ഋതുവിൽ സംഭവിക്കുന്ന നാല് പൗർണമികളിൽ മൂന്നാമത്തേതിനെ ബ്ലൂ മൂൺ അഥവാ നീല ചന്ദ്രൻ എന്ന് വിളിക്കുന്നു. ചന്ദ്രന്റെ നിറവുമായി ഈ പേരിന് ബന്ധമൊന്നും ഇല്ല. അപൂർവ്വമായി സംഭവിക്കുന്നത് എന്ന അർത്ഥത്തിലാണ് ബ്ലൂ മൂൺ എന്ന് പ്രയോഗിക്കുന്നത്.

ബ്ലൂ മൂൺ എന്നതു ജ്യോതിശാസ്ത്ര സാങ്കേതിക വിശേഷണമാണ്. സാധാരണ ഒരു മാസത്തിൽ ഒരു വെളുത്തവാവ് അഥവാ പൂർണ്ണ ചന്ദ്രനാണ് ഉണ്ടാകാറുള്ളത്. എന്നാൽ ഇതിൽ നിന്ന് വ്യത്യസ്തമായി ചില മാസങ്ങളിൽ രണ്ട് പൂർണ്ണ ചന്ദ്രൻ പ്രത്യക്ഷപ്പെടാറുണ്ട്. ഇങ്ങനെ അധികമായി സംഭവിക്കുന്ന പൗർണമിയെയാണ് പൊതുവിൽ ബ്ലൂ മൂൺ എന്ന് വിളിക്കുന്നത്. "വൺസ് ഇൻ എ ബ്ലൂ മൂൺ" എന്നൊരു പ്രയോഗം തന്നെയുണ്ട് ഇംഗ്ലീഷിൽ. അപൂർവ്വമായി മാത്രം സംഭവിക്കുന്ന ഒന്ന് എന്നതാണ് ഇതിന്റെ അർത്ഥം.
സാധാരണ വർഷത്തിൽ 12 തവണ പൂർണ്ണ ചന്ദ്രൻ ദൃശ്യമാകാറുണ്ട്. അതേസമയം, രണ്ടോ മൂന്നോ വർഷം കൂടുമ്പോൾ 13 പൗർണ്ണമി ഉണ്ടാകാറുണ്ട്. ഒരു വർഷത്തിൽ 4 ഋതുക്കളാണ് ഉള്ളത്. ഒരു ഋതുവിൽ സാധാരണ 3 പൗർണമിയും. എന്നാൽ 13 പൗർണമികൾ ഉണ്ടാകുന്ന വർഷം ഏതെങ്കിലും ഒരു ഋതുവിൽ 4 പൗർണമികൾ ഉണ്ടാകും. അപ്പോൾ ആ ഋതുവിലെ മൂന്നാം പൗർണമിയായിരിക്കും ബ്ലൂ മൂൺ. 

സ്കൈ & ടെലിസ്കോപ്പിന്റെ 1946 മാർച്ച് ലക്കത്തിലാണ് പരമ്പരാഗതമായ ഈ നിർവചനം തെറ്റായി വ്യാഖ്യാനിക്കപ്പെട്ടത്. ബ്ലൂ മൂൺ ഒരു സൗര കലണ്ടർ മാസത്തിലെ രണ്ടാം പൂർണ്ണ ചന്ദ്രനാണെന്നും അതിന് ഋതുക്കളുമായി ഒരു ബന്ധവുമില്ല എന്നുമുള്ള നിലവിലെ വ്യാഖ്യാനപരമായ തെറ്റിദ്ധാരണയ്ക്ക് കാരണം ഇതാണ്.



2018 ജനുവരി 31ന് പൂർണചന്ദ്രഗ്രഹണം അനുഭവപ്പെട്ടു. ബ്ലൂമൂൺ, സൂപ്പർമൂൺ, ബ്ലഡ് മൂൺ എന്നീ മൂന്ന് ചാന്ദ്രപ്രതിഭാസങ്ങൾ ഒന്നിച്ച് ആകാശത്ത് കാണാൻ പറ്റുന്ന പൂർണ ചന്ദ്രഗ്രഹണം ആയിരുന്നു അത്. ഇതിനുമുമ്പ് 1866 മാർച്ച് 31-നാണ് ഇങ്ങനെ സംഭവിച്ചത്.



</doc>
<doc id="405811" url="https://ml.wikipedia.org/wiki?curid=405811" title="ഇൻവോക്ക്(സ്മാർട്ട് സ്പീക്കർ)">
ഇൻവോക്ക്(സ്മാർട്ട് സ്പീക്കർ)

ഹാർമൻ കാർഡൻ വികസിപ്പിച്ചെടുത്ത ഒരു സ്മാർട്ട് സ്പീക്കറാണ് ഇൻവോക്ക് (ഇംഗ്ലീഷിൽ INVOKE എന്ന് ശൈലിയിൽ രേഖപെടുത്തുന്നു). മൈക്രോസോഫ്റ്റിന്റെ ഇന്റലിജന്റ് പേഴ്‌സണൽ അസിസ്റ്റന്റ് ആയ കോർട്ടാന ശക്തി പകരുന്ന ഈ സ്‌പീക്കർ സ്പോട്ടിഫൈ, എഹാർട്ട്റേഡിയോ, ട്വൂണിൻ തുടങ്ങിയ സേവനങ്ങളിൽ നിന്ന് സംഗീത സ്ട്രീമിംഗ് പിന്തുണയ്ക്കുന്നു. സ്കൈപ്പ് ഉപയോഗിച്ച് വോയ്സ് കോളുകൾക്ക് പിന്തുണ നൽകുന്ന ആദ്യത്തെ സ്മാർട്ട് സ്പീക്കർ കൂടിയാണിത്. സ്പീക്കറിന്റെ അകത്ത് ഏഴ് വിദൂര ഫീൽഡ് മൈക്രോഫോണുകൾ, മൂന്ന് വൂഫറുകൾ, മൂന്ന് ട്വീറ്ററുകൾ, രണ്ട് നിഷ്ക്രിയ റേഡിയറുകൾ, ഒരു 40 വാട്ട് ആംപ്ലിഫയർ എന്നിവ ഉൾപ്പെടുന്നു.




</doc>
<doc id="405815" url="https://ml.wikipedia.org/wiki?curid=405815" title="ബ്രാഗൻസായിലെ കാതറീൻ">
ബ്രാഗൻസായിലെ കാതറീൻ

1662 മുതൽ 1685 വരെ ഇംഗ്ലണ്ട്, സ്കോട്ട്‌ലൻഡ്, അയർലന്റ് എന്നീ രാജ്യങ്ങൾ ഭരച്ചിരുന്ന രാജ്ഞിയാണ് ബ്രാഗൻസായിലെ കാതറീൻ. ഇംഗ്ലണ്ടിലെ ചാൾസ് രണ്ടാമനെ വിവാഹം ചെയ്തതോടെയാണ് ഇവർ രാജ്ഞിയായത്. ഈ വിവാഹത്തോടനുബന്ധിച്ച് സ്ത്രീധനമായാണ് ബോംബേ (ഇന്നത്തെ മുംബൈ നഗരം) 
പോർച്ചുഗൽ ഇംഗ്ലണ്ടിന് കൈമാറിയത്. ഇതോടൊപ്പം മൊറോക്കോയിലെ ടാൻജിയർ നഗരവും കൈമാറ്റം ചെയ്യപ്പെട്ടിരുന്നു. തന്റെ സഹോദരന്റെ അസാന്നിദ്ധ്യത്തിൽ 1701 മുതൽ 1704-05 വർഷങ്ങൾ വരെ പോർച്ചുഗൽ റീജന്റ് ആയും അധികാരത്തിലിരുന്നു. 1638-ൽ പോർച്ചുഗലിലെ കുലീന കുടുംബമായ ബ്രാഗൻസായിലാണ് ഇവർ ജനിച്ചത്. 1640-ൽ കാതറീനിന്റെ പിതാവ് ജോൺ നാലാമൻ രാജാവായി അവരോധിക്കപ്പെട്ടതോടെയാണ് പോർച്ചുഗലിന്റെ അധികാരം ഈ കുടുംബത്തിലെത്തിയത്. 


</doc>
<doc id="405826" url="https://ml.wikipedia.org/wiki?curid=405826" title="സാൻ ബർനാർഡിനോ മലനിര">
സാൻ ബർനാർഡിനോ മലനിര

സാൻ ബർനാർഡിനോ മലനിരകൾ, അമേരിക്കൻ ഐക്യനാടുകളിലെ തെക്കൻ കാലിഫോർണിയയിൽ സ്ഥിതിചെയ്യുന്ന ഉയരമുള്ളതും ദുർഘടമായതുമായ പർവതനിരകൾ ആണ്. സാൻ ബർണാർഡിനോ നഗരത്തിന് വടക്കും വടക്കുഭാഗത്തുമായി സ്ഥിതി ചെയ്യുന്നതും രണ്ടു കാലിഫോർണിയ കൗണ്ടികളിലായി വ്യാപിച്ചു കിടക്കുന്നതുമായ ഈ മലനിരകളിലെ ഏറ്റവും ഉയരമുള്ള ഭാഗം 11,489 അടി (3,502 മീറ്റർ) ഉയരമുള്ള സൺ ഗോർഗോണിയോ പർവ്വതമാണ്. ഇത് തെക്കൻ കാലിഫോർണിയയിൽ ആകമാനമുള്ള ഏറ്റവും ഉയരമുള്ള കൊടുമുടിയാകുന്നു. സൺ ബെർണാഡിനോസ് ഒരു പ്രധാന അധിവാസകേന്ദ്രമാണ്. പ്രബലമായ ഒരു മേഖലമുഴുവനും വന്യത നിറഞ്ഞുനിൽക്കുന്ന സാൻ ബർനാർഡിനോ മലനിരകളുൾക്കൊള്ളുന്ന പ്രദേശം ഹൈക്കിംഗിനും സ്കീയിംഗിനും പ്രശസ്തമാണ്.


</doc>
<doc id="405831" url="https://ml.wikipedia.org/wiki?curid=405831" title="വിക്ടർവില്ലെ">
വിക്ടർവില്ലെ

വിക്ടർവില്ലെ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ തെക്കുപടിഞ്ഞാറൻ സാൻ ബർണാർഡിനോ കൌണ്ടിയിലെ വിക്ടർ താഴ്വരയിൽ സ്ഥിതിചെയ്യുന്ന ഒരു നഗരമാണ്. 2013 ൽ കണക്കുകൂട്ടിയതു പ്രകാരമുള്ള ഈ നഗരത്തിലെ ആകെ ജനസംഖ്യ 121,096 ആയിരുന്നു.

മോജാവെ മരുഭൂമിയുടെ തെക്കുപടിഞ്ഞാറൻ അരികിലായാണ് വിക്ടർ വില്ലെ നഗരം സ്ഥിതി ചെയ്യുന്നത്. ലോസ് ആഞ്ജലസ്സിനു വടക്കുകിഴക്ക് 81 മൈൽ (130 കിലോമീറ്റർ) ദൂരത്തിലും, ബാർസ്റ്റോക്ക് തെക്കായി 34 മൈൽ (55 കിലോമീറ്റർ) ദൂരത്തിലും പാംഡേലിൽ നിന്ന് 48 മൈൽ (77 കിലോമീറ്റർ) കിഴക്കായും, ഇൻറർസ്റ്റേറ്റ് 15 പാതയിലെ കാജൻ ചുരത്തിലൂടെ സാൻ ബർണാർഡിനോയ്ക്ക് 37 മൈൽ (60 കിലോമീറ്റർ) ദൂരെ വടക്കൻ ഭാഗത്തുമായാണ് ഇതു സ്ഥിതിചെയ്യുന്നത്.


</doc>
<doc id="405834" url="https://ml.wikipedia.org/wiki?curid=405834" title="ചിക്കൊ, കാലിഫോർണിയ">
ചിക്കൊ, കാലിഫോർണിയ

ചിക്കൊ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ ബുട്ടെ കൗണ്ടിയിലെ ഏറ്റവും ജനസംഖ്യയുള്ള നഗരമാണ്. 2010 ലെ അമേരിക്കൻ ഐക്യനാടുകളിലെ സെൻസസ് പ്രകാരമുള്ള ഈ നഗരത്തിലെ ആകെ ജനസംഖ്യ 86,187 ആയിരുന്നു. 2000 ലെ സെൻസസിലെ ജനസംഖ്യയായ 59,954 ത്തിൽ നിന്നും 26,233 എന്ന ജനസംഖ്യാ വർദ്ധനവ് ഈ കാലയളവിൽ രേഖപ്പെടുത്തപ്പെട്ടു.

വടക്കൻ സാക്രെമെൻറോ താഴ്വരയിലെ സാംസ്കാരിക, സാമ്പത്തിക, വിദ്യാഭ്യാസ കേന്ദ്രമായി അറിയപ്പെടുന്ന ഈ നഗരം, കാലിഫോർണിയ സ്റ്റേറ്റ് യൂണിവേഴ്സിറ്റി, ചിക്കോ &, ബിഡ്വെൽ പാർക്ക് എന്നിവയുടെ കേന്ദ്രവുമാണ്. ഈ ഉദ്യാനം രാജ്യത്തെ 26 ആമത്തെ ഏറ്റവും വലിയ മുനിസിപ്പൽ പാർക്കും, 13-ആം സ്ഥാനമുള്ള ഏറ്റവും വലിയ മുനിസിപ്പൽ ഉടമസ്ഥതയിലുള്ള ഉദ്യാനവുമാണ്. നഗരത്തിന്റെ 17% പ്രദേശത്തെ ബിഡ്വെൽ പാർക്ക് ഉൾക്കൊള്ളുന്നു.


</doc>
<doc id="405846" url="https://ml.wikipedia.org/wiki?curid=405846" title="മിഠി നദി">
മിഠി നദി

സാൽസെറ്റ് ദ്വീപിൽ ഒഴുകുന്ന ഒരു നദിയാണ് മിഠി നദി. വിഹാർ തടാകത്തിൽ ഉത്ഭവിച്ച് മുംബൈ നഗരത്തിലൂടെ ഒഴുകി മാഹിം എന്ന സ്ഥലത്ത് ഇത് അറബിക്കടലിൽ പതിക്കുന്നു. 2005 ജൂലൈ 26-ന് കനത്ത മഴയെ തുടർന്ന് മിഠി കരകവിഞ്ഞ്, പരിസരപ്രദേശങ്ങളൊക്കെ വെള്ളത്തിനടിയിലായിരുന്നു.
സഞ്ജയ് ഗാന്ധി നാഷണൽ പാർക്കിൽ സ്ഥിതി ചെയ്യുന്ന വിഹാർ തടാകത്തിൽ നിന്നാണ് ഈ നദിയുടെ ഉത്ഭവം. 17.8 കിലോമീറ്ററാണ് ഇതിന്റെ നീളം. മഴക്കാലത്ത് തടാകം നിറഞ്ഞൊഴുകുന്ന വെള്ളം മിഠി നദിയിലൂടെ അറബിക്കടലിലെത്തുന്നു. പവായ് തടാകത്തിലെ അധികജലവും ഈ നദിയിലേക്ക് ഒഴുകിയെത്തുന്നു. പവായ്, സാക്കി നാക്ക, കുർള, സാന്തക്രൂസ്, കലീന, വകോല, ധാരാവി തുടങ്ങിയ സ്ഥലങ്ങളിലൂടെ ഒഴുകി മാഹിം ഉൾക്കടലിലെത്തുന്നു. തുടക്കത്തിൽ 5 മീറ്ററും മധ്യഭാഗത്ത് 25 മീറ്ററും അവസാനഭാഗത്ത് 70 മീറ്ററുമാണ് ഇതിന്റെ ശരാശരി വീതി.
മിഠി നദി അറബിക്കടലിനോട് ചേരുന്ന മാഹിം ഉൾക്കടൽ പ്രദേശം ഒരു പക്ഷിസങ്കേതമാക്കുവാൻ ശുപാർശ ചെയ്യപ്പെട്ടിട്ടുള്ളതാണ്. ഇവിടെയുള്ള കണ്ടൽ വനപ്രദേശത്ത് ദേശാടനപ്പക്ഷികളെ ധാരാളമായി കണ്ടുവരുന്നു. ഈ നദിയിലെ മലിനീകരണത്തോത് വളരെ ഉയർന്നതാണ്. വൻ തോതിലുള്ള നികത്തൽ ഭീഷണിയും മിഠി നദി നേരിടുന്നുണ്ട്. നദിയുടെ 54% വിസ്തീർണ്ണം കയ്യേറ്റത്തിന് വിധേയമായി കഴിഞ്ഞുവെന്ന് 2017-ലെ കണക്കുകൾ സൂചിപ്പിക്കുന്നു. നദിയുടെ കരകൾ സംരക്ഷിച്ചുനിർത്തിയിരുന്ന കണ്ടൽ കാടുകൾക്ക് നേരിട്ട നാശം നദിയേയും ബാധിക്കുകയുണ്ടായി. 2005-ലെ വെള്ളപ്പൊക്കത്തെ തുടർന്ന് ഈ നദിയുടെ സംരക്ഷണത്തിനായി വിവിധ പദ്ധതികൾ ആസൂതണം ചെയ്യപ്പെട്ടു. 


</doc>
<doc id="405849" url="https://ml.wikipedia.org/wiki?curid=405849" title="സാൻന്ത റോസ മലനിരകൾ">
സാൻന്ത റോസ മലനിരകൾ

സാൻന്ത റോസ മലനിരകൾ അമേരിക്കൻ ഐക്യനാടുകളിലെ തെക്കൻ കാലിഫോർണിയയിൽ സ്ഥിതിചെയ്യുന്നു. ഈ ചെറിയ മലനിരകൾ മെട്രോപൊളിറ്റൻ പ്രദേശമായ സാൻ ഡിയാഗോവിലെ അർദ്ധദ്വീപിലാണ് നിലനിൽക്കുന്നത്. സാൻന്ത റോസ മലനിരകൾ തെക്കൻ കാലിഫോർണിയയിലെ ദേശീയ സ്മാരകമായിട്ടാണ് (സാൻന്ത റോസ,സാൻ ജാസിന്റോ മലനിരകളിലെ ദേശീയ സ്മാരകം) അറിയപ്പെടുന്നത്.

തെക്കൻ കാലിഫോർണിയയിലെ സാൻ ഡിയാഗോ നദിയ്ക്കരികിലെ കോച്ചെല്ല താഴ്വരയിൽ പടിഞ്ഞാറൻഭാഗത്ത് 48 കിലോമീറ്റർ വിസ്താരത്തിൽ ഈ മലനിരകൾ വ്യാപിച്ചുകിടക്കുന്നു. വടക്കേ അറ്റം സാൻ ജാസിന്റോ മലനിരകളുമായി ചേർന്നു കിടക്കുന്നു. അതിനു കുറുകെ ക്കൂടി ദേശീയപാത കാലിഫർണിയ സ്റ്റേറ്റ് റൂട്ട് 74 കടന്നു പോകുന്നു.

ഈ മേഖലയിലെ ഉയരംകടിയ കൊടുമുടിയായ ടോറോ കൊടുമുടി 8,716 അടി (2,657 m) ഉയരത്തിൽ തെക്കൻ പാം സ്പ്രിങ്സിൽ ഏകദേശം 35 കിലോമീറ്റർ വിസ്താരത്തിൽ സ്ഥിതിചെയ്യുന്നു. സാൻന്ത റോസ മലനിരകൾ ഗ്രേറ്റ് ബേസിൻ ഡിവൈഡ് ഭൂപ്രദേശവും സാൾടൺ സിങ്ക് വാട്ടർഷെഡ് കൂടിയാണ്.

സാൻന്ത റോസ മലനിരകൾ ആദ്യമായി ശ്രദ്ധയിലെത്തിച്ചയത് 1774-ൽ സ്പാനിഷ് സഞ്ചാരിയായ ജുൻ ബോട്ടിസ്റ്റാ ഡി ആൻസ ആയിരുന്നു.1901-ൽ യുണൈറ്റഡ് സ്റ്റേറ്റ്സ് ഓഫ് ജിയോളജിക്കൽ സർവ്വേ ആണ് "സാൻന്ത റോസ മലനിരകൾ" എന്ന പേര് ആദ്യമായി കൊണ്ടുവന്നത്.

സാൻന്ത റോസ മേഖല കിടക്കുന്നത് കൊളറാഡോ മരുഭൂമിയിലാണ്. കിഴക്കൻ സാൻന്ത റോസ മലനിരകളിൽ പ്രകൃതിദത്തമായ മരുപ്പച്ചകൾ കണ്ടുവരുന്നു. തദ്ദേശ സസ്യമായ കാലിഫോർണിയ ഫാൻ പാം ("Washingtonia filifera") ഇവിടത്തെ സസ്യജാലത്തിൽപ്പെടുന്നു. ബിഗ് ഹോൺ ഷീപ്പ്("Ovis canadensis") ഇവിടെ ധാരാളം കാണപ്പെടുന്നു.



</doc>
<doc id="405850" url="https://ml.wikipedia.org/wiki?curid=405850" title="ഗാമ (ഗ്രഹണം)">
ഗാമ (ഗ്രഹണം)

ഭൂമിയുടെയോ ചന്ദ്രന്റെയോ നിഴൽ, അത് പതിയ്ക്കുന്ന വസ്തുവിന്റെ കേന്ദ്രത്തിൽ നിന്നും എത്രമാത്രം മാറിയാണ് പതിക്കുന്നത് എന്നതിന്റെ അളവാണ് ഗാമ. കോണാകൃതിയിലുള്ള നിഴലിന്റെ അക്ഷം ഭൂമിയുടേയോ ചന്ദ്രന്റെയോ കേന്ദ്രത്തിന് ഏറ്റവും സമീപത്തുകൂടി കടന്നുപോകുന്ന സമയത്ത് കേന്ദ്രത്തിൽ നിന്നുള്ള ദൂരത്തിന്റെയും മധ്യരേഖാ വ്യാസാർത്ഥത്തിന്റേയും ഭിന്നകമായാണ് ഇത് കണക്കാക്കുന്നത്. ഇതിനെ γ എന്ന പ്രതീകം കൊണ്ട് സൂചിപ്പിക്കുന്നു.


</doc>
<doc id="405852" url="https://ml.wikipedia.org/wiki?curid=405852" title="ഡോസ് പാലോസ്">
ഡോസ് പാലോസ്

ഡോസ് പാലോസ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ മെർസ്ഡ് കൗണ്ടിയിലെ ഒരു നഗരമാണ്. ഈ നഗരം മുമ്പ്, 'കോളനി സെൻറർ' എന്നറിയപ്പെട്ടിരുന്നു. മെർസ്ഡ് നഗരത്തിന് തെക്ക്-തെക്കുപടിഞ്ഞാറായി 23 മൈൽ (37 കിലോമീറ്റർ) അകലെയായി സ്ഥിതി ചെയ്യുന്ന ഡോസ് പാലോസ് നഗരം സമുദ്രനിരപ്പിൽ നിന്ന് ഏകദേശം 118 അടി (36 മീറ്റർ) ഉയരത്തിലാണ് സ്ഥിതിചെയ്യുന്നത്. 2000 ലെ സെൻസസ് പ്രകാരം 4,581 ആയിരുന്ന ഈ നഗരത്തിലെ ജനസംഖ്യ 2010 ലെ സെൻസസ് അനുസരിച്ച് 4,950 ആയി വർദ്ധിച്ചിരുന്നു.

ഡോസ് പാലോസ് നഗരം നിലനിൽക്കുന്ന അക്ഷാംശ രേഖാംശങ്ങൾ ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരമുള്ള ഈ നഗരത്തിന്റെ ആകെ ഭൂതല വിസ്തീർണ്ണം 1.35 ചതുരശ്ര മൈൽ (3.5 ചതുരശ്ര കിലോമീറ്റർ) ആണ്. മുഴുവൻ പ്രദേശങ്ങളും കരഭൂമിയാണ്.


</doc>
<doc id="405854" url="https://ml.wikipedia.org/wiki?curid=405854" title="മെർസ്ഡ് കൗണ്ടി">
മെർസ്ഡ് കൗണ്ടി

അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ മധ്യ താഴ്വരയുടെ സാൻ ജോവാക്വിൻ വാലി സെക്ഷനിൽ സ്ഥിതിചെയ്യുന്ന ഒരു കൌണ്ടിയാണ് മെർസ്ഡ് കൗണ്ടി. 2010 ലെ അമേരിക്കൻ ഐക്യനാടുകളിലെ സെൻസസ് പ്രകാരമുള്ള ഈ കൗണ്ടിയിലെ ആകെ ജനസംഖ്യ 255,793 ആയിരുന്നു. ഇതിന്റെ കൗണ്ടി സീറ്റ് മെർസ്ഡ് നഗരത്തിലാണുള്ളത്. മെർസ്ഡ് നദിയുടെ പേരിലാണ് ഈ പ്രദേശത്തിന് പേരിന് ആധാരം. മെർസ്ഡ് കൗണ്ടി, മെർസ്ഡ്, CA മെട്രോപോളിറ്റൻ സ്റ്റാറ്റിസ്റ്റിക്കൽ ഏരിയയിൽ ഉൾക്കൊണ്ടിരിക്കുന്നു. ഇതു മുഴുവനായി മോഡെസ്റ്റോ-മെർസ്ഡ്, മെഴ്സിഡ്, CA കമ്പൈൻഡ് സ്റ്റാറ്റിസ്റ്റിക്കൽ ഏരിയയിൽ ഉൾപ്പെട്ടിരിക്കുന്നു. ഈ കൗണ്ടി, ഫ്രെസ്നോ കൗണ്ടിയ്ക്കും ഫ്രെസ്നോ നഗരത്തിനും വടക്കായും, സാന്താ ക്ലാരാ കൗണ്ടിയ്ക്കും സാൻ ജോസ് നഗരത്തിനും തെക്കുകിഴക്കായും സ്ഥിതിചെയ്യുന്നു.


</doc>
<doc id="405860" url="https://ml.wikipedia.org/wiki?curid=405860" title="കിഴക്കൻ യൂറോപ്പ്">
കിഴക്കൻ യൂറോപ്പ്

യൂറോപ്യൻ ഭൂഖണ്ഡത്തിന്റെ കിഴക്കൻ ഭാഗങ്ങൾ ഉൾപ്പെടുന്ന ഭൂപ്രദേശമാണ് കിഴക്കൻ യൂറോപ്പ്. രാഷ്ട്രീയമായും ഭൂമിശാസ്ത്രപരമായും സാംസാകാരികമായും സാമൂഹ്യ-സാമ്പത്തികപരമായും വ്യത്യസ്തങ്ങളായ വേർതിരിവുകൾ ഉള്ളതിനാൽ ഈ പ്രദേശത്തിന്റെ കൃത്യമായ അതിരുകളെ സംബന്ധിച്ച് ഏകാഭിപ്രായം ഇല്ല. ഓരോരുത്തരും അവരവരുടെ വ്യാഖ്യാനങ്ങൾക്ക് അനുസൃതമായി വ്യത്യസ്തങ്ങളായ നിർവ്വചനങ്ങളാണ് കിഴക്കൻ യൂറോപ്പിന് നൽകിയിട്ടുള്ളത്. സാമൂഹികവും സാംസ്കാരികവുമായ പൊരുത്തപ്പെടലുകളുടെ അടിസ്ഥാനത്തിലായിരിക്കണം ഭൂമിസാസ്ത്ര മേഖലകളെ കണക്കാക്കേണ്ടത് എന്ന് ഐക്യരാഷ്ട്രസഭ കൂട്ടിച്ചേർത്തിട്ടുണ്ട്.

ഒരു നിർവചനം കിഴക്കൻ യൂറോപ്പിനെ ഒരു സാംസ്കാരിക കേന്ദ്രമെന്ന നിലയിൽ വിവരിക്കുന്നുണ്ട്: ഗ്രീക്ക്, ബൈസന്റൈൻ, കിഴക്കൻ ഓർത്തഡോക്സ്, റഷ്യൻ, ഓട്ടമൻ സംസ്കാരങ്ങളുടെ സ്വാധീനമുള്ള യൂറോപ്യൻ പ്രദേശമായി കിഴക്കൻ യൂറോപ്പിനെ നിർവ്വചിക്കുന്നു. ശീതയുദ്ധകാലത്ത് മറ്റൊരു നിർവ്വചനം സൃഷ്ടിക്കപ്പെട്ടു. കിഴക്കൻ ബ്ലോക്ക് എന്ന പദവുമായി സാമ്യമുള്ളതായിരുന്നു ഇത്.


</doc>
<doc id="405861" url="https://ml.wikipedia.org/wiki?curid=405861" title="മെർസ്ഡ്">
മെർസ്ഡ്

മെർസ്ഡ് (ഇംഗ്ലീഷ്: Mercy അഥവാ കാരുണ്യം) അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ മെർസ്ഡ് കൗണ്ടിയിൽ സ്ഥിതിചെയ്യുന്ന കൗണ്ടി ആസ്ഥാനമായ നഗരമാണ്. മദ്ധ്യ കാലിഫോർണിയയിലെ സാൻ ജൊവാക്വിൻ താഴ്വരയിലാണ് ഇതു സ്ഥിതിചെയ്യുന്നത്. 2014 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരമുള്ള ഈ നഗരത്തിലെ ആകെ ജനസംഖ്യ 81,743 ആയിരുന്നു. 1889 ഏപ്രിൽ 1 ന് സംയോജിപ്പിക്കപ്പെട്ട മെർസ്ഡ് നഗരം ഒരു കൗൺസിൽ മാനേജർ സർക്കാറിന്റെ കീഴിലുള്ള ഒരു ചാർട്ടർ നഗരമാണ്. നഗരത്തിനു സമീപത്തുകൂടി ഒഴുകുന്ന മെർസ്ഡ് നദിയാണ് നഗരത്തിന്റെ പേരിന് ആധാരം.


</doc>
<doc id="405871" url="https://ml.wikipedia.org/wiki?curid=405871" title="മെർസ്ഡ് നദി">
മെർസ്ഡ് നദി

മെർസ്ഡ് നദി (), അമേരിക്കൻ ഐക്യനാടുകളിലെ കാലിഫോർണിയയുടെ മദ്ധ്യഭാഗത്തായി, സിയേറ നെവാദ മലനിരകളിൽനിന്ന് സാൻ ജോവാക്വിൻ താഴ്വരയിലേക്ക് ഒഴുകുന്നതും സാൻ ജോവാക്വിൻ നദിയുടെ പോഷകനദിയുമായ 145-മൈൽ (233 കി.മീ) നീളമുള്ള ഒരു നദിയാണ്. യൊസിമൈറ്റ് ദേശീയോദ്യാനത്തിന്റെ തെക്കൻ ഭാഗത്തുകൂടിയൊഴുകുന്ന ഈ നദിയുടെ വേഗമേറിയതും ചെങ്കുത്തായതുമായ പ്രവാഹം കാരണമായി ഇത് വളരെ പ്രസിദ്ധമാണ്. ഇവിടവച്ച് ഇതിന്റെ പ്രാധമിക ജലപാത യോസ്മൈറ്റ് താഴ്വരയിലൂടെ കടന്നുപോകുന്നു. സാൻ ജോവാക്വിൻ താഴ്വരയിലെ കാർഷിക സമതലങ്ങളിലെത്തിച്ചേരുന്നതോടെ നദിയുടെ സ്വഭാവാം നാടകീയമായി മാറുകയും ഇവിടെ മന്ദഗതിയിൽ ചുറ്റിത്തിരിഞ്ഞു പ്രവഹിക്കുന്ന നീരൊഴുക്കായി മാറുകയും ചെയ്യുന്നു. ഏകദേശം 10 ദശലക്ഷം വർഷങ്ങൾക്ക് മുമ്പ് മുൻപ് സിയറ നെവാദയിൽ രൂപം കൊണ്ട ഈ നദി, ശക്തമായ പ്രവാഹത്താൽ അതിന്റെ മലയിടുക്കുകളെ കാർന്നെടുത്തു കൊണ്ടുവന്ന എക്കൽ, സാൻ ജോവാക്വിൻ താഴ്വരയുടെ പരന്ന ഭൂപ്രകൃതിയുടെ രൂപീകരണത്തിനു കാരണമായിത്തീരുകയും ചെയ്തു.


</doc>
<doc id="405881" url="https://ml.wikipedia.org/wiki?curid=405881" title="വിസാലിയ">
വിസാലിയ

വിസാലിയ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, കാർഷിക മേഖലയായ സാൻ ജോവാക്വിൻ താഴ്വരയിൽ സാൻ ഫ്രാൻസിസ്കോ നഗരത്തിനു തെക്കുകിഴക്കായി ഏകദേശം 230 മൈൽ (310 കിലോമീറ്റർ) ദൂരത്തിലും ലോസ് ആഞ്ചലസിന് വടക്കായി ഏകദേശം 190 മൈൽ (310 കിലോമീറ്റർ) ദൂരത്തിലും, സെക്കോയ ദേശീയോദ്യാനത്തിന് പടിഞ്ഞാറ് 36 മൈൽ (58 കിലോമീറ്റർ) ദൂരത്തിലും ഫ്രെസ്നോ നഗരത്തിന് 43 മൈൽ (69 കിലോമീറ്റർ) ദൂരെയായും സ്ഥിതിചെയ്യുന്ന ഒരു നഗരമാണ്.


</doc>
<doc id="405887" url="https://ml.wikipedia.org/wiki?curid=405887" title="ഗൂഗിൾ ഹോം">
ഗൂഗിൾ ഹോം

ഗൂഗിൾ വികസിപ്പിച്ചെടുത്ത ഒരു സ്മാർട്ട് സ്‌പീക്കർ ബ്രാൻഡാണ് ഗൂഗിൾ ഹോം. 2016 മേയ് മാസത്തിൽ ഈ ഉപകരണം പ്രഖ്യാപിക്കുകയും 2016 നവംബറിൽ അമേരിക്കയിൽ പുറത്തിറക്കുകയും ചെയ്തു. ആഗോളതലത്തിൽ 2017 ൽ പലപ്പോഴായി പുറത്തിറങ്ങി. 

ഗൂഗിൾ അസിസ്റ്റന്റ് എന്ന ഗൂഗിളിന്റെ ഇന്റലിജന്റ് പേഴ്‌സണൽ അസിസ്റ്റന്റ് മുഖേന ഗൂഗിൾ ഹോം സ്മാർട്ട് സ്‌പീക്കറുമായി സംവദിക്കാൻ ഉപയോക്താക്കളെ പ്രാപ്തമാക്കുന്നു. ഗൂഗിളിന്റെ തന്നെയും മറ്റ്‌ സേവനദാതാക്കളുടെയും പലവിധത്തിലുള്ള സേവനങ്ങൾ ഈ സ്‌പീക്കറിൽ സംയോജിപ്പിച്ചിരിക്കുന്നു. സംഗീതം കേൾക്കാനും, വീഡിയോ അല്ലെങ്കിൽ ഫോട്ടോ എന്നിവ പ്ലേ ചെയ്യുന്നത് നിയന്ത്രിക്കാനും ശബ്ദം മുഖേന ഉപയോക്താകൾക്ക് കഴിയും. ഹോം ഓട്ടോമേഷൻ പിന്തുണ ഈ ഉപകരണത്തിൽ ലഭ്യമാണ്. ഉപയോക്താക്കൾക്ക് അവരുടെ ശബ്ദം ഉപയോഗിച്ച് സ്മാർട്ട് ഹോം വീട്ടുപകരണങ്ങൾ നിയന്ത്രിക്കാൻ അനുവദിക്കുന്നു. ഒരു വീട്ടിലെ വിവിധ മുറികളിൽ ഓരോ ഗൂഗിൾ ഹോം സ്മാർട്ട് സ്‌പീക്കർ സ്ഥാപിച്ച് അതിന്റെ പ്രവർത്തനം സമന്വയിപ്പിക്കാവുന്നതാണ്. ഏപ്രിൽ 2017 ലെ ഒരു സോഫ്റ്റ്‌വെയർ അപ്ഡേറ്റ് മുഖേന ആറു പേരുടെ വരെ ശബ്ദം തിരിച്ചറിയാനുള്ള ശേഷി ഈ ഉപകരണം നേടി. 



</doc>
<doc id="405891" url="https://ml.wikipedia.org/wiki?curid=405891" title="കേരള സംസ്ഥാന മനുഷ്യാവകാശ കമ്മീഷൻ">
കേരള സംസ്ഥാന മനുഷ്യാവകാശ കമ്മീഷൻ

ഭരണഘടനയിലോ അന്താരാഷ്ട്ര പ്രഖ്യാപനങ്ങളിലോ ഉറപ്പുനൽകുന്നതും വ്യക്തിയുടെ ജീവനും സ്വാതന്ത്ര്യത്തിനും, സമത്വത്തിനും, അന്തസ്സിനുമായുള്ളതും മാനുഷികമായ ഏതൊരവകാശത്തെയും മനുഷ്യാവകാശം എന്നു വിളിക്കാം. ഇന്ത്യയിൽ ഇത്തരം അവകാശങ്ങളുടെ പരിരക്ഷ മുൻ നിറുത്തി രൂപം നൽകിയിട്ടുള്ള സ്ഥാപനമാണ് ദേശീയ മനുഷ്യാവകാശ കമ്മീഷൻ. ദേശീയ മനുഷ്യാവകാശ കമ്മീഷന് കീഴിൽ കേരള സംസ്ഥാനത്ത് പ്രവർത്തിക്കുന്ന ഘടകമാണ് കേരള സംസ്ഥാന മനുഷ്യാവകാശ കമ്മീഷൻ. 1993 - ൽ ഇന്ത്യൻ പാർലമെന്റ് പാസ്സാക്കിയ മനുഷ്യാവകാശ സംരക്ഷണ നിയമം അനുശാസിക്കുന്ന അധികാരങ്ങളും ഉത്തരവാദിത്തങ്ങളും നിർവഹിക്കുകയാണ് മനുഷ്യാവകാശ കമ്മീഷന്റെ ചുമതല.


</doc>
<doc id="405899" url="https://ml.wikipedia.org/wiki?curid=405899" title="പൊദ്ഗോറിക്ക">
പൊദ്ഗോറിക്ക

കിഴക്കൻ യൂറോപ്പിലെ രാജ്യമായ മൊണ്ടിനെഗ്രോയുടെ തലസ്ഥാനമാണ് പൊദ്ഗോറിക്ക (Podgorica ; Montenegrin Cyrillic: Подгорица; . മൊണ്ടിനെഗ്രോയിലെ ഏറ്റവും വലിയ നഗരമാണിത്. ഗോറിക്ക എന്ന കുന്നിന്റെ താഴ്വരയിൽ സ്ഥിതിചെയ്യുന്ന സ്ഥലം എന്നാണ് പൊദ്ഗോറിക്ക എന്ന വാക്കിന്റെ അർത്ഥം.

1946-നും 1992-നുമിടയിൽ, മൊണ്ടിനെഗ്രോ യുഗോസ്ലാവിയയുടെ ഭാഗമായിരുന്നപ്പോൾ, യുഗോസ്ലാവിയയുടെ മുൻ പ്രസിഡന്റായിരുന്ന ടിറ്റോയുടെ ബഹുമാനാർത്ഥം ഈ നഗരം ടിറ്റോഗ്രാഡ് എന്ന് അറിയപ്പെട്ടിരുന്നു

മൊണ്ടിനെഗ്രോയുടെ മദ്ധ്യഭാഗത്തായാണ് ഈ നഗരം സ്ഥിതിചെയ്യുന്നത്.


</doc>
<doc id="405904" url="https://ml.wikipedia.org/wiki?curid=405904" title="തെസ്സലോനികി">
തെസ്സലോനികി

ഗ്രീസിലെ ഏറ്റവും വലിയ രണ്ടാമത്തെ നഗരമാണ് തെസ്സലോനികി (Thessaloniki , "Thessaloníki", ) തെസ്സലോനിക്ക സലോനിക്ക എന്നും അറിയപ്പെടുന്നു. ഒരു ദശലക്ഷത്തോളം ആളുകൾ മെറ്റ്രോ പ്രദേശത്ത് വസിക്കുന്നു. മാസിഡോണിയയുടെ തലസ്ഥാനവുമാണ് Its nickname is η Συμπρωτεύουσα ("Symprotévousa"), literally "the co-capital", 315 B.C. യിൽ സ്ഥാപിതമായ തുറമുഖനഗരമായ തെസ്സലോനികി. ഗ്രീസിൽ ക്രിസ്തുമതം പ്രചരിപ്പിക്കുന്നതിനു മുന്നോടിയായുള്ള ഒരു പ്രധാന കേന്ദ്രമായിരുന്നു ഈ നഗരം. നിരവധി ക്രൈസ്തവ ദേവാലയങ്ങൾ ഇവിടെയുണ്ട്. ഈജിയൻ കടലിന്റെ തീരത്തായി സ്ഥിതിചെയ്യുന്നു.


</doc>
<doc id="405910" url="https://ml.wikipedia.org/wiki?curid=405910" title="പോഗോനാറ്റം">
പോഗോനാറ്റം

പോഗൊനാറ്റം Pogonatum ശേവാലങ്ങളുടെ ഒരു ജനുസാണ് — സാധാരണ spike moss എന്നിവയെ വിളിച്ചുവരുന്നു — ഏതാണ്ട് 70 സ്പീഷിസുള്ള ഇവ മിക്കയിടത്തും കാണപ്പെടുന്നു. ട്രോപ്പിക്കൽ കാലാവസ്ഥയുള്ള ഏഷ്യൻ രാജ്യങ്ങളിലാണു കൂടുതൽ ഇവയെ കാണപ്പെടുന്നത്. 

വടക്കേ അമെരിക്കയിൽ 9 സ്പീഷീസുകളുണ്ട്.

</doc>
<doc id="405911" url="https://ml.wikipedia.org/wiki?curid=405911" title="പാർലിയെർ">
പാർലിയെർ

പാർലിയർ, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് ഫ്രെസ്നോ കൗണ്ടിയിലുള്ള ഒരു നഗരമാണ്. 2000 ലെ സെൻസസ് പ്രകാരം 11,145 ആയിരുന്ന ഈ നഗരത്തിലെ ജനസംഖ്യ 2010 ലെ സെൻസസ് രേഖകൾ പ്രകാരം 14,494 ആയി വർദ്ധിച്ചിരുന്നു. സംസ്ഥാനത്ത് ഏറ്റവും കൂടുതൽ ലാറ്റിൻ വംശജരുള്ള നഗരങ്ങളിലൊന്നാണിത്. ഭൂരിപക്ഷം പേരും കാലാവസ്ഥാനുസൃതമായുള്ള കുടിയേറ്റ തൊഴിലാളികളാണ്. ഈ പ്രദേശത്തെ കാർഷികമേഖലയിൽ അവർ എത്തിച്ചേരുന്ന അവർ താൽക്കാലികമായി വിവിധ ജോലികളിൽ പ്രവേശിക്കുന്നു. സെൽമ നഗരത്തിന് കിഴക്ക്-തെക്കുകിഴക്കായി 5.5 മൈൽ (9 കിലോമീറ്റർ) ദൂരെയായി സ്ഥിതിചെയ്യുന്ന പാർലിയെർ സമുദ്രനിരപ്പിൽനിന്ന് 344 അടി (105 മീറ്റർ) ഉയരത്തിൽ സ്ഥിതിചെയ്യുന്നു.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കകൾ പ്രകാരം ഈ നഗരത്തിന്റെ ആകെ വിസ്തീർണ്ണം 2.2 ചതുരശ്ര മൈൽ (5.7 ചതുരശ്ര കിലോമീറ്റർ) ആണ്. ഇതു മുഴുവനും കരഭൂമിയാണ്.


</doc>
<doc id="405914" url="https://ml.wikipedia.org/wiki?curid=405914" title="അരിസ്റ്റോട്ടിലിന്റെ ജീവശാസ്ത്രം">
അരിസ്റ്റോട്ടിലിന്റെ ജീവശാസ്ത്രം

അരിസ്റ്റോട്ടിലിന്റെ ജീവശാസ്ത്രം Aristotle's biology ശാസ്ത്രത്തെപ്പറ്റി അരിസ്റ്റോട്ടിലിന്റെ പുസ്തകങ്ങളിൽ കാണപ്പെടുന്ന ആശയങ്ങളാണ്. ഇവ ക്രമമായ നിരീക്ഷണത്തിലൂടെയും ദത്തങ്ങളുടെ ശേഖരണത്തിലൂടെയും ആണ് അദ്ദേഹത്തിന്റെ ജീവശാസ്ത്രതത്വങ്ങൾ നിലനിന്നത്. പ്രധാനമായും ജന്തുശാസ്ത്രപഠനങ്ങളാണിതിൽ പ്രതിപാദിക്കുന്നത്. ലെബോസ് എന്ന ദ്വീപിൽ അദ്ദേഹം താമസിച്ചപ്പോൾ നടത്തിയ നിരീക്ഷണങ്ങളാണു ഇവയിൽ കൂടുതലായി കാണപ്പെടുന്നത്. അവിടെയുള്ള പിറ ലഗൂണിനെ സംബന്ധിച്ച സമുദ്രജീവശാസ്ത്രവിവരണങ്ങളാണിവ. അദ്ദേഹത്തിന്റെ രൂപം എന്ന സങ്കൽപ്പത്തെ അടിസ്ഥാനമാക്കിയുള്ള തത്ത്വങ്ങളാണിവയിൽ പ്രതിപാദിക്കുന്നത്. 


</doc>
<doc id="405915" url="https://ml.wikipedia.org/wiki?curid=405915" title="സെൽമ, കാലിഫോർണിയ">
സെൽമ, കാലിഫോർണിയ

സെൽമ, അമേരിക്കൻ ഐക്യനാടുകളിലെ കാലിഫോർണിയയിൽ ഫ്രെസ്നോ കൗണ്ടിയിലെ ഒരു നഗരമാണ്. 2000 ലെ സെൻസസിൽ 19,240 ആയിരുന്ന ഈ നഗരത്തിലെ ജനസംഖ്യ 2010 ലെ യു.എസ്. സെൻസസ് പ്രകാരം 23,219 ആയി വർദ്ധിച്ചിരുന്നു. സമുദ്രനിരപ്പിൽ നിന്നും 308 അടി (94 മീറ്റർ) ഉയരത്തിൽ ഫ്രെസ്നോ നഗരത്തിനു തെക്ക് കിഴക്കായി 16 മൈൽ (26 കിലോമീറ്റർ) അകലെയാണ് സെൽമ നഗരം സ്ഥിതിചെയ്യുന്നത്.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കൾ പ്രകാരം നഗരത്തിന്റെ ആകെ വിസ്തീർണ്ണം 5.136 ചതുരശ്ര മൈൽ (13.30 ചതുരശ്ര കിലോമീറ്റർ) ആണ്. ഇതുമുഴുവനും കരഭൂമിയുമാണ്.


</doc>
<doc id="405917" url="https://ml.wikipedia.org/wiki?curid=405917" title="കേംബ്രിയൻ വിസ്ഫോടനം">
കേംബ്രിയൻ വിസ്ഫോടനം

കേംബ്രിയൻ വിസ്ഫോടനംThe Cambrian explosion or Cambrian radiation ഏതാണ്ട് 541 ദശലക്ഷം വർഷങ്ങൾക്കുമുമ്പ്, കേംബ്രിയൻ കാലഘട്ടത്തിൽ പ്രധാന ജന്തുജാലങ്ങൾ ഫോസ്സിൽ രേഖകളിൽ പ്രത്യക്ഷപ്പെട്ട കാലമാണ്. ഇത് മൂലം ജന്തുക്കൾ ഏറ്റവും വൈവിദ്ധ്യമാർന്നു. മറ്റു ജീവികളിലും വലിയതോതിൽ വൈവിദ്ധ്യം പ്രത്യക്ഷപ്പെട്ടു.[./Cambrian_explosion#cite_note-5 <nowiki>[note 1]</nowiki>]




</doc>
<doc id="405920" url="https://ml.wikipedia.org/wiki?curid=405920" title="മിലാൻ">
മിലാൻ

ഇറ്റലിയിലെ ഏറ്റവും വലിയ രണ്ടാമത്തെ നഗരമാണ് മിലാൻ (Milan അഥവാ ; ; (Milanese variant)) ലൊംബാർഡിയുടെ തലസ്ഥാനമായ ഇവിടത്തെ ജനസംഖ്യ13,62,695 ആണ് മിലാൻ മെട്രോ പ്രദേശത്തിലെ ജനസംഖ്യ 3,229,000.ആണ്. ലോകത്തിലെ ഫാഷൻ തലസ്ഥാനം എന്ന് അറിയപ്പെടുന്നു. 
എ.സി. മിലാൻ, ഇന്റർ മിലാൻ എന്നീ ഫുട്ബോൾ ക്ലബുകളുടെ ആസ്ഥാനം ഈ നഗരമാണ്.

വടക്കൻ ഇറ്റലിയിലെ ഒരു നഗരവും ലോംബാർഡിയുടെ തലസ്ഥാനവും റോമിന് ശേഷം ഇറ്റലിയിലെ ഏറ്റവും ജനസംഖ്യയുള്ള രണ്ടാമത്തെ നഗരവുമാണ് മിലാൻ.പടിഞ്ഞാറൻ റോമൻ സാമ്രാജ്യത്തിന്റെ തലസ്ഥാനമായും മിലൻ ഡച്ചി, ലോംബാർഡി-വെനീഷ്യ സാമ്രാജ്യമായും മിലാൻ പ്രവർത്തിച്ചു.നഗരത്തിന്റെ ശരിയായ ജനസംഖ്യ 1.4 ദശലക്ഷമാണ്, മെട്രോപൊളിറ്റൻ നഗരത്തിൽ 3,261,873 നിവാസികളുണ്ട്.ഭരണപരമായ മെട്രോപൊളിറ്റൻ നഗരത്തിന്റെ അതിരുകൾക്കപ്പുറത്തേക്ക് വ്യാപിച്ചുകിടക്കുന്ന അതിന്റെ തുടർച്ചയായ നഗര പ്രദേശം 5,270,000 നിവാസികളുള്ള യൂറോപ്യൻ യൂണിയനിലെ അഞ്ചാമത്തെ വലിയ പ്രദേശമാണ്.ഗ്രേറ്റർ മിലാൻ എന്നറിയപ്പെടുന്ന വിശാലമായ മിലാൻ മെട്രോപൊളിറ്റൻ പ്രദേശത്തെ ജനസംഖ്യ 8.2 ദശലക്ഷമായി കണക്കാക്കപ്പെടുന്നു, ഇത് ഇറ്റലിയിലെ ഏറ്റവും വലിയ മെട്രോപൊളിറ്റൻ പ്രദേശവും യൂറോപ്യൻ യൂണിയനിലെ നാലാമത്തെ വലിയ പ്രദേശവുമാണ്

കല, വാണിജ്യം, രൂപകൽപ്പന, വിദ്യാഭ്യാസം, വിനോദം, ഫാഷൻ, ധനകാര്യം, ആരോഗ്യ സംരക്ഷണം, മാധ്യമങ്ങൾ, സേവനങ്ങൾ, ഗവേഷണം, ടൂറിസം എന്നീ മേഖലകളിലെ കരുത്തുകളുള്ള മിലാൻ ഒരു പ്രമുഖ ആൽഫ ആഗോള നഗരമായി കണക്കാക്കപ്പെടുന്നു. ഇറ്റലിയിലെ സ്റ്റോക്ക് എക്സ്ചേഞ്ചും (ഇറ്റാലിയൻ: ബോർസ ഇറ്റാലിയാന) ദേശീയ, അന്തർദേശീയ ബാങ്കുകളുടെയും കമ്പനികളുടെയും ആസ്ഥാനവും അതിന്റെ ബിസിനസ്സ് ജില്ല ഹോസ്റ്റുചെയ്യുന്നു. ജിഡിപിയുടെ കാര്യത്തിൽ, ലണ്ടനും പാരീസും കഴിഞ്ഞാൽ യൂറോപ്യൻ യൂണിയൻ നഗരങ്ങളിൽ മൂന്നാമത്തെ വലിയ സമ്പദ്‌വ്യവസ്ഥയാണിത്, കൂടാതെ യൂറോപ്യൻ യൂണിയൻ മൂലധന ഇതര നഗരങ്ങളിൽ ഏറ്റവും സമ്പന്നവുമാണ് ഇത്. മിലാനെ നീല വാഴപ്പഴത്തിന്റെ ഭാഗമായും "യൂറോപ്പിനായുള്ള നാല് മോട്ടോറുകളിൽ" ഒന്നായും കണക്കാക്കുന്നു.

ലോകത്തെ നാല് ഫാഷൻ തലസ്ഥാനങ്ങളിലൊന്നായി ഈ നഗരം അംഗീകരിക്കപ്പെട്ടു മിലാൻ ഫാഷൻ വീക്ക്, മിലാൻ ഫർണിച്ചർ മേള എന്നിവയുൾപ്പെടെ നിരവധി അന്തർദ്ദേശീയ പരിപാടികൾക്കും മേളകൾക്കും നന്ദി, നിലവിൽ ലോകത്തിലെ ഏറ്റവും വലിയ വരുമാനം, സന്ദർശകർ, വളർച്ച എന്നിവയിൽ. 1906 ലും 2015 ലും ഇത് യൂണിവേഴ്സൽ എക്‌സ്‌പോസിഷന് ആതിഥേയത്വം വഹിച്ചു. ദേശീയതലത്തിൽ എൻറോൾ ചെയ്ത വിദ്യാർത്ഥികളിൽ 11% വരുന്ന നിരവധി സാംസ്കാരിക സ്ഥാപനങ്ങൾ, അക്കാദമികൾ, സർവ്വകലാശാലകൾ എന്നിവ നഗരത്തിലുണ്ട്. ലിയനാർഡോ ഡാവിഞ്ചിയുടെ പ്രധാന കൃതികൾ ഉൾപ്പെടെ ലോകത്തിലെ ഏറ്റവും പ്രധാനപ്പെട്ട ശേഖരങ്ങൾ ഉൾക്കൊള്ളുന്ന മ്യൂസിയങ്ങളും ആർട്ട് ഗാലറികളും ആകർഷിക്കുന്ന മിലാൻ പ്രതിവർഷം 8 ദശലക്ഷം വിദേശ സന്ദർശകരുടെ ലക്ഷ്യസ്ഥാനമാണ്. നിരവധി ആ ury ംബര ഹോട്ടലുകൾ ഈ നഗരത്തിന് സേവനം നൽകുന്നു, മിഷേലിൻ ഗൈഡ് ലോകത്തിലെ ഏറ്റവും കൂടുതൽ നക്ഷത്രമിട്ട അഞ്ചാമത്തെ നഗരമാണിത്. യൂറോപ്പിലെ ഏറ്റവും വിജയകരമായ രണ്ട് ഫുട്ബോൾ ടീമുകളായ എ.സി. മിലാൻ, എഫ്.സി. ഇന്റർനേഷ്യോണലും യൂറോപ്പിലെ പ്രധാന ബാസ്‌ക്കറ്റ്ബോൾ ടീമുകളിലൊന്നായ ഒളിമ്പിയ മിലാനോയും. കോർട്ടിന ഡി ആംപെസ്സോയ്‌ക്കൊപ്പം 2026 ലെ വിന്റർ ഒളിമ്പിക്സിന് മിലാൻ ആതിഥേയത്വം വഹിക്കും.
ടോപ്പണിമി

റോമൻ മെഡിയൊലാനത്തിന്റെ അവശിഷ്ടങ്ങൾ: ഇംപീരിയൽ കൊട്ടാരം.

പാലാസ്സോ ഡെല്ലാ റാഗിയോണിന്റെ ചുവരുകളിൽ സ്‌ക്രോഫ സെമിലാനുട്ടയെ പ്രതിനിധീകരിക്കുന്ന അടിസ്ഥാന ആശ്വാസം.

മിലാൻ (ലോംബാർഡ്: മിലാൻ [miˈlãː]) എന്ന പേരിന്റെ ഉത്പത്തി അനിശ്ചിതത്വത്തിലാണ്. ലാറ്റിൻ പദമായ മീഡിയോ (മധ്യത്തിൽ), പ്ലാനസ് (പ്ലെയിൻ) എന്നിവയിൽ നിന്നാണ് മെഡിയോളാനം എന്ന ലാറ്റിൻ നാമം വന്നതെന്ന് ഒരു സിദ്ധാന്തം പറയുന്നു. എന്നിരുന്നാലും, ചില പണ്ഡിതന്മാർ വിശ്വസിക്കുന്നത് കെൽറ്റിക് റൂട്ട് ലാനിൽ നിന്നാണ്, അതായത് ഒരു ഉൾവശം അല്ലെങ്കിൽ അതിർത്തി നിർണ്ണയിക്കപ്പെട്ട പ്രദേശം (വെൽഷ് പദത്തിന്റെ ഉറവിടം, "ഒരു സങ്കേതം അല്ലെങ്കിൽ പള്ളി" എന്നർത്ഥം വരുന്ന ലാൻ എന്ന വെൽഷ് പദത്തിന്റെ ഉറവിടം, ആത്യന്തികമായി ഇംഗ്ലീഷ് / ജർമ്മൻ ഭൂമിയിലേക്ക് അറിയുക), അതിൽ കെൽറ്റിക് കമ്മ്യൂണിറ്റികൾ ഉപയോഗിച്ചിരുന്നു. ആരാധനാലയങ്ങൾ നിർമ്മിക്കുക. അതിനാൽ മെഡിയൊലാനത്തിന് ഒരു കെൽറ്റിക് ഗോത്രത്തിന്റെ കേന്ദ്ര പട്ടണത്തെയോ സങ്കേതത്തെയോ സൂചിപ്പിക്കാൻ കഴിയും. വാസ്തവത്തിൽ, ഫ്രാൻസിലെ അറുപതോളം ഗാലോ-റോമൻ സൈറ്റുകൾക്ക് "മെഡിയൊലാനം" എന്ന പേര് ലഭിച്ചു, ഉദാഹരണത്തിന്: സെയിന്റ്സ് (മെഡിയൊലാനം സാന്റോണം), എവ്ര്യൂക്സ് (മെഡിയൊലാനം ഓലർകോറം). ഇതിനുപുറമെ, മറ്റൊരു സിദ്ധാന്തം നഗരത്തിന്റെ പുരാതന ചിഹ്നമായ പന്നി വിത്തുപാകിയുമായി (സ്‌ക്രോഫ സെമലാനൂട്ട) ബന്ധിപ്പിക്കുന്നു, ആൻഡ്രിയ അൽസിയാറ്റോയുടെ എംബ്ലെമാറ്റയിൽ (1584), നഗര മതിലുകളുടെ ആദ്യത്തെ ഉയർച്ചയുടെ ഒരു മരക്കട്ടയ്ക്ക് താഴെ, അവിടെ ഒരു പന്നി ഉത്ഖനനത്തിൽ നിന്ന് ഉയർത്തിയതായി കാണപ്പെടുന്നു, കൂടാതെ മെഡിയൊലാനത്തിന്റെ പദോൽപ്പത്തി "അർദ്ധ കമ്പിളി" എന്ന് നൽകിയിട്ടുണ്ട്, ലാറ്റിൻ ഭാഷയിലും ഫ്രഞ്ച് ഭാഷയിലും വിശദീകരിച്ചു. ഈ സിദ്ധാന്തമനുസരിച്ച്, മിലാന്റെ അടിത്തറ രണ്ട് കെൽറ്റിക് ജനതകളായ ബിറ്റുരിജസ്, എഡൂയി എന്നിവയ്ക്ക് അവരുടെ ചിഹ്നങ്ങളായി ആട്ടുകൊറ്റനും പന്നിയുമുണ്ട്; അതിനാൽ "നഗരത്തിന്റെ ചിഹ്നം കമ്പിളി വഹിക്കുന്ന പന്നിയാണ്, ഒരു മൃഗം ഇരട്ട രൂപം, ഇവിടെ മൂർച്ചയുള്ള കുറ്റിരോമങ്ങൾ, അവിടെ നേർത്ത കമ്പിളി. " അൾബ്രിയാറ്റോ തന്റെ അക്കൗണ്ടിനായി ആംബ്രോസിനെ ബഹുമാനിക്കുന്നു. 

കോപ്പൻ കാലാവസ്ഥാ വർഗ്ഗീകരണം അനുസരിച്ച് മിലാനിൽ ഈർപ്പമുള്ള ഉപ ഉഷ്ണമേഖലാ കാലാവസ്ഥയുണ്ട് (Cfa). വടക്കൻ ഇറ്റലിയിലെ ഉൾനാടൻ സമതലങ്ങളോട് സാമ്യമുള്ളതാണ് മിലാന്റെ കാലാവസ്ഥ, ചൂടുള്ളതും ഈർപ്പമുള്ളതുമായ വേനൽക്കാലവും തണുത്ത മൂടൽ മഞ്ഞും. വടക്കൻ യൂറോപ്പിൽ നിന്നും കടലിൽ നിന്നും വരുന്ന പ്രധാന രക്തചംക്രമണങ്ങളിൽ നിന്ന് നഗരത്തെ സംരക്ഷിക്കുന്ന പ്രകൃതിദത്ത തടസ്സമാണ് ആൽപ്സ്, അപെനൈൻ പർവതങ്ങൾ. 

ശൈത്യകാലത്ത്, ദൈനംദിന ശരാശരി താപനില മരവിപ്പിക്കുന്നതിലും (0 ° C [32 ° F]) താഴുകയും മഞ്ഞ് അടിഞ്ഞു കൂടുകയും ചെയ്യാം: 1961 നും 1990 നും ഇടയിൽ മിലാന്റെ പ്രദേശത്തിന്റെ ചരിത്രപരമായ ശരാശരി 25 സെന്റീമീറ്റർ (10 ഇഞ്ച്) ആണ്, a 1985 ജനുവരിയിൽ 90 സെന്റിമീറ്റർ (35 ഇഞ്ച്) റെക്കോർഡ്. പ്രാന്തപ്രദേശങ്ങളിൽ ശരാശരി 36 സെന്റീമീറ്ററിൽ (14 ഇഞ്ച്) എത്താം. [55] നഗരത്തിൽ പ്രതിവർഷം ശരാശരി ഏഴു ദിവസം മഞ്ഞ് ലഭിക്കുന്നു. 

തെക്കൻ പ്രദേശങ്ങളിൽ നിന്ന് നെൽവയലുകളെ നീക്കം ചെയ്യുന്നതും നഗരത്തിലെ ചൂട് ദ്വീപ് പ്രഭാവവും സമീപകാല ദശകങ്ങളിൽ ഈ സംഭവത്തെ കുറച്ചെങ്കിലും നഗരം പലപ്പോഴും കനത്ത മൂടൽ മഞ്ഞ് മൂടുന്നു. ഇടയ്ക്കിടെ, ഫോഹൻ കാറ്റ് താപനില അപ്രതീക്ഷിതമായി ഉയരാൻ ഇടയാക്കുന്നു: 2012 ജനുവരി 22 ന് ദിവസേനയുള്ള ഉയർന്ന താപനില 16 ° C (61 ° F) ഉം 2012 ഫെബ്രുവരി 22 ന് 21 ° C (70 ° F) ഉം ആയി. [57] മഞ്ഞുകാലത്ത് തണുത്ത വായു മണ്ണിൽ പറ്റിപ്പിടിക്കുമ്പോൾ വായു മലിനീകരണ തോത് ഗണ്യമായി ഉയരുന്നു, ഇത് മിലാൻ യൂറോപ്പിലെ ഏറ്റവും മലിനമായ നഗരങ്ങളിലൊന്നായി മാറുന്നു. 

വേനൽക്കാലത്ത് ഈർപ്പം ഉയർന്നതും ഉയർന്ന താപനില 35 ° C (95 ° F) ന് മുകളിലുള്ളതുമായ താപനിലയിൽ എത്തും. സാധാരണയായി ഈ സീസണിൽ ശരാശരി 13 മണിക്കൂറിലധികം പകൽ വെളിച്ചമുള്ള തെളിഞ്ഞ ആകാശം ആസ്വദിക്കാറുണ്ട്: [60] മഴ പെയ്യുമ്പോൾ, ഇടിമിന്നലും ആലിപ്പഴവും ഉണ്ടാകാനുള്ള സാധ്യത കൂടുതലാണ്. നീരുറവകളും ശരത്കാലവും പൊതുവെ മനോഹരമാണ്, താപനില 10 മുതൽ 20 ° C വരെ (50 മുതൽ 68 ° F വരെ); ഈ സീസണുകളിൽ ഉയർന്ന മഴയാണ് കാണപ്പെടുന്നത്, പ്രത്യേകിച്ച് ഏപ്രിൽ, മെയ് മാസങ്ങളിൽ. ആപേക്ഷിക ആർദ്രത സാധാരണയായി വർഷം മുഴുവനും 45% (സുഖപ്രദമായ) മുതൽ 95% വരെ (വളരെ ഈർപ്പം) ആയിരിക്കും, അപൂർവ്വമായി 27% (വരണ്ട) ൽ താഴുകയും 100% വരെ ഉയരുകയും ചെയ്യും [60] കാറ്റ് സാധാരണയായി ഇല്ലാതാകുന്നു: വർഷത്തിൽ സാധാരണ കാറ്റിന്റെ വേഗത മണിക്കൂറിൽ 0 മുതൽ 14 കിലോമീറ്റർ വരെ (0 മുതൽ 9 മൈൽ വരെ) വ്യത്യാസപ്പെടുന്നു (ശാന്തത മുതൽ ശാന്തമായ കാറ്റ് വരെ), അപൂർവ്വമായി മണിക്കൂറിൽ 29 കിലോമീറ്റർ / മണിക്കൂറിൽ (18 മൈൽ) (പുതിയ കാറ്റ്) കവിയുന്നു, വേനൽക്കാലത്ത് ഇടിമിന്നലിൽ കാറ്റ് ശക്തമായി വീശിയാൽ ഒഴികെ. വസന്തകാലത്ത്, ആൽ‌പ്സിൽ നിന്ന് ട്രോമോണ്ടെയ്ൻ വീശുന്നതിലൂടെയോ അല്ലെങ്കിൽ വടക്ക് നിന്ന് ബോറ പോലുള്ള കാറ്റിലൂടെയോ ഉണ്ടാകുന്ന ഗെയ്ൽ-ഫോഴ്‌സ് കാറ്റ് കൊടുങ്കാറ്റുകൾ ഉണ്ടാകാം. .


</doc>
<doc id="405924" url="https://ml.wikipedia.org/wiki?curid=405924" title="പിശാങ്കത്തി">
പിശാങ്കത്തി

ഓ വിദ്യ ഉപയോഗിച്ചിരുന്നവർ അതിന്റെ മരുന്നിന് വേണ്ടി ഗർഭിണികളെ നോട്ടമിട്ട് വെക്കുകയും രാത്രിയിൽ അവരെ മന്ത്ര ശക്തി ഉപയോഗിച്ച് വശീകരിച്ച് കൊണ്ട് പോവുകയും അവരുടെ വയർ കീറി ഭ്രൂണം പുറത്തെടുക്കുകയും ചെയ്യുമായിരുന്നത്രെ. ഇങ്ങനെ വയർ കീറാൻ ഉപയോഗിച്ചു പോന്ന മുളകൊണ്ട് നിർമ്മിച്ച ഒരു പ്രത്യേകകത്തിയാണ് പിശാങ്കത്തി എന്നാണ് പറയപ്പെടുന്നത്

</doc>
<doc id="405952" url="https://ml.wikipedia.org/wiki?curid=405952" title="നിറ്റോബെ ഇനാസൊ">
നിറ്റോബെ ഇനാസൊ

ഒരു ജപ്പാനീസ് എഴുത്തുകാരനും നയതന്ത്രജ്ഞനുമായിരുന്നു നിറ്റോബെ ഇനാസൊ .ധാരാളം പുസ്തകങ്ങൾ അദ്ദേഹം രചിച്ചിട്ടുണ്ട്. കൂടാതെ വിവിധ മാസികകളിലും പത്രങ്ങളിലും ധാരാളം ലേഖനങ്ങളും പ്രസിദ്ധീകരിച്ചു.എങ്കിലും അദ്ദേഹത്തിന്റെ ഏറ്റവും വലിയ സംഭാവന "ബുഷിഡൊ:ജപ്പാന്റെ ആത്മാവ്" ("Bushido: The Soul of Japan") എന്ന ഗ്രന്ഥമാണ്.സമുറായ് രീതികളെയും ജപ്പാനീസ് സംസ്കാരത്തെയും ആദ്യമായി പാശ്ചാത്യ വായനക്കാർക്ക് പരിചയപ്പെടുത്തിയ കൃതിയായിര്യ്ന്നു അത്.(പിന്നീട് ഇത് ജപ്പാനീസിലേക്കടക്കം നിരവധി ഭാഷകളിലേക്ക് വിവർത്തനം ചെയ്യപ്പെട്ടു.പാശ്ചാത്യരുടെയും ലോകം മുഴുവനും തന്നെയും ജപ്പാനിസ് സംസ്ക്കാരത്തെയും സമുറായികളെയും കുറിച്ച് ഒരു വാർപ്പ് മാതൃക സൃഷ്ടിക്കപ്പെടാൻ ഈ കൃതി കാരണമായി.അതിന്റെ പേരിൽ നിറ്റോബെ പലപ്പോഴായി വിമർശിക്കപ്പെട്ടിട്ടുണ്ട്.

വ്യത്യസ്തരീതിയിലാണ് ജപ്പാനിലും പടിഞ്ഞാറൻ രാജ്യങ്ങളിലും "Bushido: The Soul of Japan" സ്വീകരിക്കപ്പെട്ടത്. ജപ്പാനിൽ 1980 വരെ പുസ്തകം ഏറെക്കുറെ തിരസ്കരിക്കപ്പെടുകയും വലിയതോതിൽ വിമർശിക്കപ്പെടുകയും ചെയ്തു.80-കളിലാണ് പിന്നീടത് വൻ ജനപ്രീതിനേടിയത്.ക്ഷേ 1904-5 ലെ ജപ്പാൻ-റഷ യുദ്ധത്തെ തുടർന്ന്പ ടിഞ്ഞാറൻ രാജ്യങ്ങളിൽ Bushido വന്വിയജമാകുകയും നിരവധി ഭാഷകളിലേക്ക് പരിഭാഷ ചെയ്യപ്പെടുകയും ചെയ്തു.


</doc>
<doc id="405953" url="https://ml.wikipedia.org/wiki?curid=405953" title="സാന്താ ബാർബറ">
സാന്താ ബാർബറ

സാന്താ ബാർബറ ("സെൻറ് ബാർബറ" എന്നതിന്റെ സ്പാനിഷ്) അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ സാന്താ ബാർബറ കൌണ്ടിയുടെ ആസ്ഥാനമായ നഗരമാണ്. അമേരിക്കൻ ഐക്യനാടുകളിലെ പടിഞ്ഞാറൻ തീരങ്ങളിലെ ഏറ്റവും ദൈർഘ്യമേറിയ സമുദ്രതീരത്തിന്റെ തെക്കൻ ഭാഗത്തിന് അഭിമുഖമായി സ്ഥിതി ചെയ്യുന്ന ഈ നഗരം സ്ഥിതിചെയ്യുന്നത് കുത്തനെ ഉയർന്നു കിടക്കുന്ന സാന്താ യ്നെസ് മലനിരകൾക്കും പസഫിക് സമുദ്രത്തിനുമിടയിലാണ്. സാന്താ ബാർബറ, മെഡിറ്ററേനിയൻ കാലാവസ്ഥയുളള പ്രദേശമായി മിക്കപ്പോഴും വിശേഷിപ്പിക്കപ്പെടുന്നു. ഈ നഗരം "അമേരിക്കൻ റിവൈര" (കടൽത്തീരത്തിനുള്ള ഇറ്റാലിയൻ പദം) എന്ന പേരിൽ ഉയർത്തിയിട്ടുണ്ട്. 2010 ലെ ജനസംഖ്യ 88,410 ആയിരുന്നത് 2014 ലെ കണക്കുകൾ പ്രകാരം 91,196 ആയി വർദ്ധിച്ചിരുന്നു. സാന്താ മാരിയ കഴിഞ്ഞാൽ ഇത് കൌണ്ടിയിലെ രണ്ടാമത്തെ ഏറ്റവും ജനസംഖ്യയുള്ള നഗരമാണ്. തുടർച്ചയായി കിടക്കുന്ന ഗോലെറ്റ, കാർപ്പിൻറേരിയ തുടങ്ങിയ നഗരപ്രദേശങ്ങളും സംയോജിപ്പിക്കപ്പടാത്ത മേഖലകളായ ഇസ്ല വിസ്ത, മോണ്ടെസിറ്റോ, മിഷൻ കാന്യൺ, ഹോപ്പ് റാഞ്ച്, സമ്മർലാൻറ് എന്നിവയും മറ്റു പ്രദേശങ്ങളും ഉൾപ്പെടെയുള്ള ഏകദേശം ജനസംഖ്യ 220,000 ആണ്. കൌണ്ടിയിൽ ആകമാനമുള്ള ജനസംഖ്യ 423,895 ആണ്. ഒരു ജനപ്രിയ വിനോദ സഞ്ചാര, റിസോർട്ട് പ്രദേശമായ ഈ നഗരത്തിന്റെ സമ്പദ് വ്യവസ്ഥയിൽ വമ്പൻ സേവന മേഖലകൾ, വിദ്യാഭ്യാസം, സാങ്കേതികവിദ്യ, ആരോഗ്യ സംരക്ഷണം, ധനകാര്യം, കൃഷി, ഉത്പാദനം എന്നിവയെല്ലാം ഉൾപ്പെടുന്നു.


</doc>
<doc id="405967" url="https://ml.wikipedia.org/wiki?curid=405967" title="സാന്താ അന">
സാന്താ അന

സാന്താ അന (സ്പാനിഷ് "വിശുദ്ധ ആൻ") അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ ഓറഞ്ച് കൗണ്ടിയിൽ, ജനസംഖ്യ ഏറ്റവും കൂടുതലുള്ള രണ്ടാമത്തെ നഗരവും കൌണ്ടി ആസ്ഥാനവുമായ നഗരമാണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകളനുസരിച്ച് ഈ നഗരത്തിലെ 2011 ലെ ജനസംഖ്യ 329,427 ആയിരുന്നു. ഇത് അമേരിക്കൻ ഐക്യനാടുകളിലെ ഏറ്റവും അധികം ജനസംഖ്യയുള്ള 57 ആമത്തെ നഗരമാണ്. കാലിഫോർണിയ തീരത്ത് നിന്ന് ഏകദേശം 10 മൈൽ (16 കിലോമീറ്റർ) ദൂരെ സാന്താ അന നദിയ്ക്ക് സമീപം ദക്ഷിണ കാലിഫോർണിയയിലാണ് സാന്ത അനാ നഗരം സ്ഥിതിചെയ്യുന്നത്. 1869 ൽ സ്ഥാപിതമായ ഈ നഗരം, 2010 ൽ മാത്രം ഏകദേശം 18 ദശലക്ഷം പേർ അധിവസിച്ചിരുന്ന അമേരിക്കൻ ഐക്യനാടുകളിലെ ഏറ്റവും വലിയ രണ്ടാമത്തെ മെട്രോപ്പോളിറ്റൻ പ്രദേശമായ ഗ്രേറ്റർ ലോസ് ആഞ്ചലസ് മേഖലയുടെ ഭാഗമാണ്. സാന്താ അന വളരെ ജനസാന്ദ്രത കൂടിയ ഒരു നഗരമാണ്. 300,000 ൽ പരം ജനങ്ങളുള്ള നഗരങ്ങളുടെ കാര്യമെടുത്താൽ ദേശീയതലത്തിൽ ഈ നഗരം നാലാം സ്ഥാനത്തുവരുന്നു (ന്യൂയോർക്ക് നഗരം, സാൻ ഫ്രാൻസിസ്കോ, ബോസ്റ്റൺ എന്നിവയ്ക്കു തൊട്ടുപിന്നിൽ).


</doc>
<doc id="405973" url="https://ml.wikipedia.org/wiki?curid=405973" title="ഫ്രെസ്നോ കൗണ്ടി">
ഫ്രെസ്നോ കൗണ്ടി

അമേരിക്കൻ ഐക്യനാടുകളിൽ കാലിഫോർണിയ സംസ്ഥാനത്തിന്റെ വടക്കൻ ഭാഗത്തു സ്ഥിതി ചെയ്യുന്ന ഒരു കൌണ്ടിയാണ് ഫ്രെസ്നോ കൗണ്ടി (ഔദ്യോഗിക പേര്: കൗണ്ടി ഓഫ് ഫ്രെസ്നോ). 2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരമുള്ള ഈ കൗണ്ടിയിലെ ജനസംഖ്യ 930,450 ആയിരുന്നു. കാലിഫോർണിയയിലെ അഞ്ചാമത്തെ വലിയ നഗരമായ ഫ്രെസ്നോ നഗരമാണ് കൗണ്ടിയുടെ ആസ്ഥാനം. ഫ്രെസ്നോ-മഡേറ, CA കമ്പൈൻഡ് സ്റ്റാറ്റിസ്റ്റിക്കൽ ഏരിയയുടെ ഭാഗമായ ഫ്രെസ്നോ, CA മെട്രോപൊളിറ്റൻ സ്റ്റാറ്റിസ്റ്റിക്കൽ ഏരിയയിൽ ഈ കൌണ്ടി ഉൾപ്പെടുത്തിയിരക്കുന്നു. മദ്ധ്യ താഴ്വരയിൽ സ്റ്റോക്ടൺ നഗരത്തിനു തെക്കായും ബേക്കേർസ്ഫീൽഡിന് വടക്കായുമാണ് ഇതു സ്ഥിതിചെയ്യുന്നത്.


</doc>
<doc id="405975" url="https://ml.wikipedia.org/wiki?curid=405975" title="ആൻഡി വിയർ">
ആൻഡി വിയർ

ഒരു അമേരിക്കൻ എഴുത്തുകാരനാണ് ആൻഡി വിയർ (born June 16, 1972). അദ്ദേഹത്തിന്റെ ആദ്യ നോവൽ "ദ മാർഷ്യൻ" അതേപേരിൽ റിഡ്ലി സ്കോട്ട് സംവിധാനം ചെയ്യുകയും വൻ വിജയമാകുകയും ചെയ്തു.


</doc>
<doc id="405977" url="https://ml.wikipedia.org/wiki?curid=405977" title="ജോൺ കെറി">
ജോൺ കെറി

2013 മുതൽ 2017 വരെ 68-ആമത്തെ അമേരിക്കൻ സ്റ്റെയ്റ്റ് സെക്രട്ടറിയായി പ്രവർത്തിച്ച രാഷ്ട്രീയ പ്രവർത്തകനാണ് ജോൺ ഫോർബ്സ് കെറി (/ˈkɛri/; born December 11, 1943) . 1985 മുതൽ 2013 വരെ Massachusettsനെ പ്രതിനിധീകരിച്ച ഡെമോക്രാറ്റ് സെനറ്ററായിരുന്നു കെറി. 2004-ലെ പ്രസിഡന്റ് തിരഞ്ഞെടുപ്പിൽ അന്നത്തെ പ്രസിഡണ്ട് ജോർജ് W. ബുഷിനെതിരെ ഡെമോക്രാറ്റ് സ്ഥാനാർഥിയായി മത്സരിച്ച് തോറ്റു.


</doc>
<doc id="405978" url="https://ml.wikipedia.org/wiki?curid=405978" title="സാറ സിൽവർമാൻ">
സാറ സിൽവർമാൻ

ഒരു അമേരിക്കൻ കൊമേഡിയനും നടിയും എഴുത്തുകാരിയും നിർമാതാവുമാണ് സാറ സിൽവർമാൻ (born December 1, 1970). മതം,രാഷ്ട്രീയം, വംശീയത,ലിംഗവിവേചനം എന്നീ വിവാദവിഷയങ്ങളെ വ്യാജോക്തിയിലും, ആക്ഷേപഹാസ്യത്തോടെയും അവതരിപ്പിക്കുന്നതാണ് അവരുടെ രീതി
. രണ്ട് എമ്മി പുരസ്കാരങ്ങൾ നേടിയിട്ടുണ്ട്.


</doc>
<doc id="405980" url="https://ml.wikipedia.org/wiki?curid=405980" title="സാൻ ജാസിന്റോ മലനിര">
സാൻ ജാസിന്റോ മലനിര

സാൻ ജാസിന്റോ മലനിര (Avii Hanupach in Mojave) അമേരിക്കൻ ഐക്യനാടുകളിലെ തെക്കൻ കാലിഫോർണിയ സംസ്ഥാനത്തെ, റിവർസൈഡ് കൗണ്ടിയിലെ കിഴക്കൻ ലോസ് ആഞ്ചെലെസിൽ സ്ഥിതിചെയ്യുന്ന പർവ്വത മേഖലയാണിത്. ലാറ്റിൻ അമേരിക്കയിലെ പേരുകേട്ട പേട്രൻ ആയ ഹിയാസിൻത് (സ്പാനിഷിൽ സാൻ ജാസിന്റോ) എന്ന ആദ്യത്തെ ബ്ലാക്ക് ഫ്രിയർസ് സെയിന്റിന്റെ നാമത്തിലാണ് ഈ മലനിര അറിയപ്പെടുന്നത്. സാൻ ജാസിന്റോ മലനിരകൾ തെക്കൻ കാലിഫോർണിയയിലെ ദേശീയ സ്മാരകമായിട്ടാണ് (സാൻന്ത റോസ,സാൻ ജാസിന്റോ മലനിരകളിലെ ദേശീയ സ്മാരകം) അറിയപ്പെടുന്നത്.

സാൻ ജാസിന്റോ മലനിരകൾ സാൻ ബർനാർഡിനോ മലനിരകളിൽ നിന്ന് തെക്ക്-കിഴക്ക് സാൻന്ത റോസ മലനിരകളിലേയ്ക്ക് 50 കിലോമീറ്റർ വിസ്തൃതിയിൽ വ്യാപിച്ചു കിടക്കുന്ന പർവ്വതമേഖലയാണിത്. കൂടാതെ ഈ മലനിരകൾ തെക്കൻ കാലിഫോർണിയയിൽ നിന്ന് ബജ കാലിഫോർണിയ ദ്വീപിന്റെ തെക്കെ അറ്റത്ത് 1,500 കിലോമീറ്റർ വിസ്തൃതിയിൽ അർദ്ദദ്വീപിലാണ് നിലനിൽക്കുന്നത്. ഈ മേഖലയിലെ ഏറ്റവും ഉയരം കൂടിയ കൊടുമുടി സാൻ ജാസിന്റോ കൊടുമുടി (3,302 മീറ്റർ) ആണ്. ഈ പ്രദേശം ഗ്രേറ്റ് ബേസിൻ ഡിവൈഡ് ഭൂപ്രദേശവും സാൾട്ടൺ സിങ്ക് വാട്ടർഷെഡ് കൂടിയാണ്. ഈ മേഖലയുടെ കിഴക്കൻ ഭാഗത്തായി കോച്ചെല്ല താഴ്വര പരന്നു കിടക്കുന്നു. സാൻ ജാസിന്റോ കൊടുമുടിയിൽ മൗണ്ട് സാൻ ജാസിന്റോ സ്റ്റേറ്റ് പാർക്ക് സ്ഥിതിചെയ്യുന്നു.1990-ൽ കാലിഫോർണിയ ലെജിസ്ലേച്വുർ "കോച്ചെല്ല വാലി മൗണ്ടെയിൻസ് കൺസർവൻസി" സൃഷ്ടിച്ച് സാൻ ജാസിന്റോ മലനിരകളെയും താഴ്വരപ്രദേശങ്ങളെയും സംരക്ഷിച്ചു പോരുന്നു.


</doc>
<doc id="405985" url="https://ml.wikipedia.org/wiki?curid=405985" title="ചാൾസ് മറി">
ചാൾസ് മറി

അമേരിക്കൻ ലിബ്ർറ്റേറിയൻ രാഷ്ട്രീയ ചിന്തകനും എഴുത്തുകാരനും  കോളമിസ്റ്റുമാണ് ചാൾസ് മറി. അമേരിക്കൻ ക്ഷേമസംവിധാനത്തെക്കുറിച്ചുള്ള  അദ്ദേഹത്തിന്റെ പുസ്തകം "Losing Ground: American Social Policy 1950–1980" (1984), അമേരിക്കയിൽ വളരെയേറേ ചർച്ച ചെയ്യപ്പെട്ടിട്ടുണ്ട്."റിച്ചാർഡ് ഹെൺസ്റ്റൈനുമായി ചേർന്ന് രചിച്ച്  The Bell Curve" (1994), നിരവധി വിമർശനങ്ങൾ ഏറ്റു വാങ്ങി.അതിൽ മറി വാദിക്കുന്നത്  താഴ്ന്ന വരുമാനം, ജോലിക്ഷമതയില്ലായ്മ, വിവാഹപൂർവ ഗർഭധാരണം,കുറ്റകൃത്ത്യങ്ങൾ ഇവയെയൊക്കെ സ്വാധീനിക്കുന്ന ഏറ്റവും വലിയ ഘടകം ഒരാളുടെ സാമൂഹ്യവും സാമ്പത്തികവുമായ ജീവിത സാഹചര്യങ്ങളല്ലെന്നും ബൗദ്ധിക നിലവാരമാണെന്നുമാണ്.അതുകൊണ്ടുതന്നെ സർക്കാർ  ക്ഷേമപദ്ധതികളെല്ലാം പാഴ്ചെലവാണെന്നുമാണ്.

Murray's most successful subsequent books have been "Human Accomplishment: The Pursuit of Excellence in the Arts and Sciences, 800 B.C. to 1950" (2003) and "Coming Apart: The State of White America, 1960–2010" (2012). Over his career he has published dozens of books and articles. His work has drawn accusations of scientific racism.

Murray's Law:


</doc>
<doc id="405986" url="https://ml.wikipedia.org/wiki?curid=405986" title="സാൻ ഹസീന്തോ കൊടുമുടി">
സാൻ ഹസീന്തോ കൊടുമുടി

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ, റിവർസൈഡ് കൗണ്ടിയിലെ സാൻ ഹസീന്തോ മലനിരകളിൽ സ്ഥിതിചെയ്യുന്ന ഉയരം കൂടിയ കൊടുമുടി ആണ് സാൻ ഹസീന്തോ കൊടുമുടി. ഈ കൊടുമുടിയിൽ മൗണ്ട് സാൻ ഹസീന്തോ സ്റ്റേറ്റ് പാർക്ക് സ്ഥിതിചെയ്യുന്നു. പ്രകൃതിസ്നേഹിയായ ജോൺ മ്യൂർ സാൻ ഹസീന്തോ കൊടുമുടിയെക്കുറിച്ച് ഇങ്ങനെ എഴുതുകയുണ്ടായി, സാൻ ഹസീന്തോയിൽ നിന്നുള്ള ദൃശ്യം ഭൂമിയിൽ മറ്റൊരിടത്തും കാണാൻ കഴിയാത്ത ആകർഷണീയമായ കാഴ്ചയാണ്. 

സാൻ ഹസീന്തോ കൊടുമുടി അമേരിക്കൻ ഐക്യനാടുകളിലെ പ്രമുഖ കൊടുമുടികളിലൊന്നാണ്. തൊട്ടടുത്ത 48 സ്റ്റേറ്റുകളിൽ ആറാംസ്ഥാനത്ത് നിൽക്കുന്ന കൊടുമുടി കൂടിയാണിത്. സാൻ ഹസീന്തോ ലേഖകരായ ജോൺ ഡബ്ള്യൂ. റോബിൻസന്റെയും ബ്രൂസ് ഡി. റിഷറിന്റെയും വീക്ഷണത്തിൽ "സാൻ ഹസീന്തോ കൊടുമുടി കയറാത്ത ഒരൊറ്റ കാൽനടയാത്രക്കാർ പോലും തെക്കൻ കാലിഫോർണിയയിലുണ്ടാവില്ല". കാക്റ്റസ് റ്റു ട്രെയിലിലേയ്ക്ക് ധാരാളം കാൽനടക്കാർ ഇവിടത്തെ ആകർഷണീയമായ കാഴ്ച കേട്ടറിഞ്ഞ് കൂട്ടമായി 10,000 അടി മുകളിലുള്ള സാൻ ഗോർഗോനിയോപാസ്സിൽ എത്താറുണ്ട്.



</doc>
<doc id="405994" url="https://ml.wikipedia.org/wiki?curid=405994" title="ഇമ്പീരിയൽ കൗണ്ടി">
ഇമ്പീരിയൽ കൗണ്ടി

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തിലെ ഒരു കൗണ്ടിയാണ് ഇമ്പീരിയൽ കൗണ്ടി. 2010 ലെ കണക്കുകൾ പ്രകാരം ഈ കൗണ്ടിയിലെ ആകെ ജനസംഖ്യ 174,528 ആയിരുന്നു. കൗണ്ടി ആസ്ഥാനം സ്ഥിതിചെയ്യുന്നത് എൽ സെൻട്രോ നഗരത്തിലാണ്. 1907 ൽ സ്ഥാപിതമായ ഇത് കാലിഫോർണിയയിൽ സ്ഥാപിതമായ അവസാനത്തെ കൗണ്ടിയായിരുന്നു. ഇമ്പീരിയൽ കൗണ്ടി, എൽ സെൻട്രോ CA മെട്രോപൊളിറ്റൻ സ്റ്റാറ്റിസ്റ്റിക്കൽ ഏരിയയിൽ ഉൾപ്പെടുന്നു. ഇത് സംസ്ഥാനത്തെ ഏറ്റവും ചെറുതും, എന്നാൽ സാമ്പത്തികമായി വിഭിന്നവുമായ സതേൺ കാലിഫോർണിയ അതിർത്തി മേഖലയുടെ ഭാഗവുംകൂടിയാണ്. ദൂരെ കാലിഫോർണിയയുടെ തെക്കുകിഴക്കായി ഇമ്പീരിയൽ താഴ്വരയിൽ സ്ഥിതിചെയ്യുന്ന ഈ കൗണ്ടി, അരിസോണയും മെക്സിക്കോയുമായി അതിരുകൾ പങ്കിടുന്നു.

ഈ പ്രദേശം ഉയർന്ന താപനിലയും പ്രതിവർഷം ശരാശരി മൂന്ന് ഇഞ്ച് (75 മില്ലിമീറ്റർ) മഴയും മാത്രം ലഭിക്കുന്ന ഒരു മരുഭൂമിയാണെങ്കിലും സമ്പദ്വ്യവസ്ഥ പൂർണ്ണമായും, കൊളറാഡോ നദിയിൽനിന്ന് ഓൾ-അമേരിക്കൻ കനാൽ മാർഗ്ഗം നടപ്പാക്കിയിരിക്കുന്ന ജലസേചനം വഴിയുള്ള കാർഷിക വ്യവസ്ഥയെ അടിസ്ഥാനമാക്കിയാണു നിലനിൽക്കുന്നത്. ഇമ്പീരിയൽ താഴ്വര തന്നെ യു.എസ്., മെക്സിക്കൻ സംസ്കാരങ്ങളുടെ ഒരു സമ്മിശ്ര കേന്ദ്രമാണ്. അമേരിക്കൻ ഭാഗത്തുള്ളവരിൽ ഭൂരിഭാഗം നിവാസികളും മെക്സിക്കൻ അമേരിക്കൻ വംശജരും, മെക്സിക്കൻ വശത്തുള്ളവർ ദശാബ്ദങ്ങളായി യുഎസ് സംസ്കാരത്തിന്റെ വലിയ സ്വാധീനവലയത്തിലുള്ളവരുമാണ്. മുഴുവൻ താഴ്വരയും വെളളക്കാർ, ഏഷ്യൻ അമേരിക്കക്കാർ, കുറച്ച് ആഫ്രിക്കൻ അമേരിക്കക്കാർ, തദ്ദേശീയ അമേരിക്കൻ ഇന്ത്യൻ വർഗ്ഗങ്ങൾ എന്നിങ്ങനെ പല വംശീയതയിലുള്ളവരുടെ മിശ്രിതമാണ്.


</doc>
<doc id="406021" url="https://ml.wikipedia.org/wiki?curid=406021" title="ഗ്വാഡാലൂപ്">
ഗ്വാഡാലൂപ്

ഗ്വാഡാലൂപ്, അമേരിക്കൻ ഐക്യനാടുകളിലെ കാലിഫോർണിയയിൽ സാന്താ ബാർബറ കൗണ്ടിയിൽ സ്ഥിതിചെയ്യുന്ന ഒരു ചെറിയ നഗരമാണ്. 2010 ലെ യു.എസ്. സെൻസസ് പ്രകാരമുള്ള ഈ നഗരത്തിലെ ജനസംഖ്യ 7,080 ആയിരുന്നു. ഈ നഗരം സാമ്പത്തികമായും സാമൂഹികമായും ഇവിടനിന്ന് ഏകദേശം 10 മൈൽ അകലെ കിഴക്കു ദിക്കിലായി സ്ഥിതിചെയ്യുന്ന സാന്താ മരിയ നഗരവുമായി ബന്ധപ്പെട്ടിരിക്കുന്നു.


</doc>
<doc id="406027" url="https://ml.wikipedia.org/wiki?curid=406027" title="എൽ സെൻട്രോ">
എൽ സെൻട്രോ

എൽ സെൻട്രോ, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് ഇമ്പീരിയൽ കൗണ്ടിയിലെ ഏറ്റവും വലിയ നഗരവും കൌണ്ടി ആസ്ഥാനവുമാണ്. ഇത് ഇമ്പീരിയൽ താഴ്വരയിലെ ഏറ്റവും വലിയ നഗരമാണ്. തെക്കൻ കാലിഫോർണിയ ബോർഡർ മേഖലയുടെ കിഴക്കൻ അടിസ്ഥാനവും നഗരമേഖലയുടെ ഉൾക്കാമ്പും ഇമ്പീരിയൽ കൗണ്ടി മുഴുവനായും ഉൾക്കൊള്ളുന്ന എൽ സെൻട്രോ മെട്രോപ്പോളിറ്റൻ പ്രദേശത്തെ പ്രധാന നഗരവും കൂടിയാണിത്. സമുദ്രനിരപ്പിനു താഴെയായി കിടക്കുന്ന ഏറ്റവും വലിയ അമേരിക്കൻ നഗരമാണ് എൽ സെൻട്രോ (-42 അടി അല്ലെങ്കിൽ -13 മീറ്റർ). തെക്കുകിഴക്കൻ കാലിഫോർണിയയിൽ സ്ഥിതിചെയ്യുന്ന ഈ നഗരം, തെക്കൻ കാലിഫോർണിയയിലെ പ്രധാന നഗരമായ സാൻ ഡിയേഗോയുടെയും മെക്സിക്കൻ നഗരമായ മെക്സിക്കാലിയുടേയും സമീപത്തായാണ് സ്ഥിതിചെയ്യുന്നത്.


</doc>
<doc id="406031" url="https://ml.wikipedia.org/wiki?curid=406031" title="എമെരിവില്ലെ">
എമെരിവില്ലെ

എമെരിവില്ലെ, അമേരിക്കൻ ഐക്യനാടുകളിലെ കാലിഫോർണിയയിൽ അലെമേഡ കൗണ്ടിയിൽ സ്ഥിതിചെയ്യുന്ന ഒരു ചെറിയ നഗരമാണ്. ബെർക്കിലിയ്ക്കും ഓക്ൿലാൻറിനുമിടയ്ക്കുള്ള ഒരു ഇടനാഴിയിൽ സ്ഥിതിചെയ്യുന്ന ഈ നഗരത്തിന്റെ പരിധി സാൻ ഫ്രാൻസിസ്കോ ഉൾക്കടൽ തീരം വരെ നീളുന്നു. സാൻ ഫ്രാൻസിസ്കോ, ബേ ബ്രിഡ്ജ്, കാലിഫോർണിയ യൂണിവേഴ്സിറ്റി, ബർക്കിലി, സിലിക്കൺ വാലി എന്നിവിടങ്ങളുമായുള്ള സാമീപ്യം ഈ നഗരത്തിന്റെ സമീപകാല സാമ്പത്തിക വളർച്ചയ്ക്ക് പ്രേരക ശക്തിയായിത്തീർന്നു.


</doc>
<doc id="406033" url="https://ml.wikipedia.org/wiki?curid=406033" title="ബുഷൻവാൾട് തടങ്കൽപ്പാളയം">
ബുഷൻവാൾട് തടങ്കൽപ്പാളയം

രണ്ടാംലോകമഹായുദ്ധകാലത്ത്നാസിജർമ്മനിയിലെ വീമർ പ്രവിശ്യയിൽ 1937ൽ പ്രവർത്തനം ആരംഭിച്ച തടങ്കൽ പാളയമാണ് ബുഷൻവാൾട്. യൂറോപ്യൻ രാജ്യങ്ങളിൽ നിന്നും സോവിയറ്റ് യൂണിയനിൽ നിന്നും പിടിക്കപ്പെടുന്ന ജൂതന്മാരേയും കുറ്റവാളികളേയും ഇവിടെ നാസികൾ തടവിലാക്കിയിരുന്നു.കഠിനമായ ജോലിയും, ഭക്ഷണമില്ലായ്മയും വൃത്തിഹീനമായ ചുറ്റുപാടുകളും ഇവിടത്തെ മരണനിരക്ക്‌ കൂടുന്നതിനു കാരണമായി. അന്തേവാസികൾ കഠിനമായ തൊഴിലുകൾക്ക് വിധേയമായിരുന്നതിനു പുറമേ അനാരോഗ്യം ബാധിച്ച തടവുകാരെ കൂട്ടത്തോടെ വധശിക്ഷയ്ക്ക് വിധേയമാക്കുകയും ചെയ്തിരുന്നു. 1945 ഏപ്രിൽ 4 നു അമേരിക്കൻ സേന നാസികളിൽ നിന്ന് ക്യാമ്പിൽ അവശേഷിച്ചിരുന്ന അന്തേവാസികളെ മോചിപ്പിച്ചു.


</doc>
<doc id="406040" url="https://ml.wikipedia.org/wiki?curid=406040" title="ലൊമോമി നദി">
ലൊമോമി നദി

ഡെമോക്രാറ്റിക് റിപ്പബ്ലിക് ഓഫ് ദ കോംഗോയിലെ കോംഗോ നദിയുടെ ഒരു പ്രധാന ഉപനദിയാകുന്നു ലൊമോമി നദി. ഈ ആഫ്രിക്കൻ നദിയുടെ ഏകദേശ നീളം 1,280 കിലോമീറ്റർ (800 മൈൽ) ആകുന്നു. വടക്ക്, പടിഞ്ഞാറ് ദിക്കുകളിലൂടെ ഇത് അപ്പർ കോംഗോക്ക് സമാന്തരമായി ഒഴുകുന്നു. ലൊമോമി നദി രാജ്യത്തിന്റെ തെക്കു ഭാഗത്ത്, കാമിനയ്ക്കും കോംഗോ-സാമ്പെസി വിഭജനത്തിനും സമീപത്തുനിന്ന് ഉത്ഭവിക്കുന്നു.  ഇത് വടക്കു ദിക്കിലൂടെ ലുബാവോ, റ്റ്ഷോഫാ, കോംബെ, ബൊലൈറ്റി, ഒപാല, ഐറിമ എന്നിവിടങ്ങളിലൂടെ ഒഴുകി ഇസാൻഗിയിൽവച്ച് കോംഗോയുമായി ചേരുന്നു. 


</doc>
<doc id="406042" url="https://ml.wikipedia.org/wiki?curid=406042" title="കസായി നദി">
കസായി നദി

മദ്ധ്യ ആഫ്രിക്കയിൽ സ്ഥിതിചെയ്യന്ന കോംഗോ നദിയുടെ ഒരു ഉപനദിയാണ് കസായി നദി. അംഗോളയിൽ നിന്ന് ആരംഭിക്കുന്ന നദി തുടർന്ന് അംഗോളയും ഡെമോക്രാറ്റിക് റിപ്പബ്ലിക്ക് ഓഫ് കോംഗോയും (ഡിആർസി) തമ്മിലുള്ള ഒരു അതിർത്തിയായി ഡിആർസിയിലേയ്ക്ക് ഒഴുകുന്നു. കിൻഷാസയക്ക് വടക്കുകിഴക്കൻ ഭാഗത്തുള്ള ക്വാമൌത്തിൽവച്ച് കസായി നദി കോംഗോയിൽ ചേരുന്നു. ഫിമി, ക്വാംഗോ, സൻകുരു എന്നീ നദികൾ കസായി നദിയുടെ ഉപനദികളിൽ ഉൾപ്പെടുന്നവയാണ്.


</doc>
<doc id="406045" url="https://ml.wikipedia.org/wiki?curid=406045" title="ഫോർട്ട് ജോൺസ്">
ഫോർട്ട് ജോൺസ്

ഫോർട്ട് ജോൺസ്, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് സിസ്കിയൂ കൗണ്ടിയിലെ സ്കോട്ട് വാലി മേഖലയിൽ സ്ഥിതിചെയ്യുന്ന ഒരു നഗരമാണ്. 2000 ലെ യു.എസ്. സെൻസസ് പ്രകാരം ഈ നഗരത്തിലെ ജനസംഖ്യ 600 ആയിരുന്നത് 2010 ലെ സെൻസസിൽ 839 ആയി വർദ്ധിച്ചിരുന്നു.

ഫോർട്ട് ജോൺസ് നഗരം സ്ഥിതിചെയ്യുന്ന അക്ഷാംശ രേഖാംശങ്ങൾ (41.607303, -122.841817) ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം, നഗരത്തിന്റെ മൊത്തം വിസ്തീർണം 0.6 ചതുരശ്ര മൈൽ (1.6 ചതുരശ്ര കിലോമീറ്റർ) ആണ്. ഇതു മുഴുവൻ കരഭൂമിയാണ്.


</doc>
<doc id="406055" url="https://ml.wikipedia.org/wiki?curid=406055" title="കൊളോൺ">
കൊളോൺ

ജർമനിയിലെ നോർഡ്‌റൈൻ വെസ്റ്റ്ഫാളൻ സംസ്ഥാനത്തിലെ ഒരു നഗരമാണ് കൊളോൺ (Cologne ; , , ) നോർഡ്‌റൈൻ വെസ്റ്റ്ഫാളൻ സംസ്ഥാനത്തിലെ ഏറ്റവും വലിയ നഗരമായ കൊളോൺ ജർമനിയിലെ ഏറ്റവുമധികം ജനസംഖ്യയുള്ള നാലാമത്തെ നഗരമാണ്. നോർഡ്‌റൈൻ വെസ്റ്റ്ഫാളൻ സംസ്ഥാനത്തിന്റെ തലസ്ഥാനമായ ഡൂസൽഡോർഫ് നഗരത്തിന് തെക്ക്പടിഞ്ഞാറായും ബോൺ നഗരത്തിന് വടക്കുപടിഞ്ഞാറായും സ്ഥിതിചെയ്യുന്നു.

ജർമനിയുടെ ബെൽജിയം, നെതർലാൻഡ്സ് എന്നീ രാജ്യങ്ങളുടെ അതിർത്തിക്ക് സമീപമായി റൈൻ നദിയുടെ ഇരുകരകളിലുമായി സ്ഥിതിചെയ്യുന്നു. കൊളോൺ ഡോം എന്നും അറിയപ്പെടുന്ന കൊളോൺ കത്തീഡ്രൽ, യൂറോപ്പിലെ ഏറ്റവും പുരാതനവും വലിയതുമായ യൂണിവേഴ്സിറ്റികളിൽ ഒന്നായ കൊളോൺ സർവ്വകലാശാല ("Universität zu Köln") . എന്നിവ ഇവിടെ സ്ഥിതിചെയ്യുന്നു.

എ.ഡി ഒന്നാം നൂറ്റാണ്ടിലാണ് യൂബി ടെറ്രിട്ടറിയിൽ റോമൻ കോളനിയായ "കൊളോണിയ ക്ലാഡിയ അര അഗിപ്പിനേസിയം" ("Colonia Claudia Ara Agrippinensium") സ്ഥാപിക്കപ്പെട്ടത്, ഇതിലെ ആദ്യവാക്കാണ് കൊളോൺ എന്ന പേരിന്നടിസ്ഥാനം. യൂബി എന്ന പേരിൽനിന്നും ഉണ്ടായ അഗസ്റ്റ യൂബിറ്റോറിയം( "Augusta Ubiorum") എന്നതാണ് നഗരത്തിന്റെ മറ്റൊരു ലത്തീൻ നാമം..

റൈൻലാൻഡിലെ ഒരു പ്രധാന സാംസ്കാരികകേന്ദ്രമാണ് കൊളോൺ, മുപ്പതിലധികം മ്യൂസിയങ്ങളും നൂറിലധികം ആർട്ട് ഗ്യാലറികളും ഇവിടെ സ്ഥിതിചെയ്യുന്നു. കൊളോൺ ട്രേഡ് ഫെയർ (Koelnmesse GmbH ) ഇവിടെ ആർട്ട് കൊലോൺ, ഐ എം എം(ഗൃഹോപകരണങ്ങളുടെ വ്യാപാരമേള), ഗെയിംസ്കോം (വീഡിയോ ഗെയിമുകളുടെ വ്യാപാരമേള), ഫോടോകിന ( ഫോട്ടോഗ്രാഫിക് ഉപകരണങ്ങൾക്കായുള്ള ലോകത്തിലെ ഏറ്റവും വലിയ വ്യാപാരമേള) തുടങ്ങിയ വ്യാപാരമേളകൾ സംഘടിപ്പിക്കാറുണ്ട്.

50° 56' 33 അക്ഷാംശാം 6° 57' 32 രേഖാംശത്തിനു ചുറ്റുമായി വ്യാപിച്ചുകിടക്കുന്ന മെട്രോ പ്രദേശത്തിന്റെ വിസ്തീർണ്ണം ആണ്,

9 ബറോകളായും ("Stadtbezirke") 85 ഡിസ്റ്റ്രിക്റ്റുകളായും ("Stadtteile") ഈ നഗരത്തിനെ വിഭജിച്ചിരിക്കുന്നു

ജർമനിയിലെ ഏറ്റവുമധികം ചൂടുള്ള നഗരമാണ് കൊളോൺ ,കൂടാതെ ഏറ്റവും മേഘാവൃതമായ അന്തരീക്ഷമുള്ള നഗരവുമായ ഇവിടെ ഒരു വർഷത്തിൽ ശരാശാരി 1568 മണിക്കൂർ മേഘാവൃതമല്ലാത്ത അന്തരീക്ഷം ഉണ്ടാവാറൂള്ളൂ.

റൈൻ നദിയിൽനിന്നുമുള്ള വെള്ളപ്പൊക്കം ഈ നഗരത്തെ ബാധിക്കുന്നു, യൂറോപ്പിലെതന്നെ ഏറ്റവുമധികം വെള്ളപ്പൊക്കബാധിത നഗരമാണിത്. 


</doc>
<doc id="406059" url="https://ml.wikipedia.org/wiki?curid=406059" title="ബ്രയാൻ ക്രാൺസ്റ്റൺ">
ബ്രയാൻ ക്രാൺസ്റ്റൺ

ബ്രയാൻ ലീ ക്രാൺസ്റ്റൺ (ജനനം: മാർച്ച് 7, 1956) ഒരു അമേരിക്കൻ അഭിനേതാവും ശബ്ദ താരവും, നിർമ്മാതാവും, സംവിധായകനും, തിരക്കഥാകൃത്തുമാണ്. എ.എം.സി ക്രൈം പരമ്പര "ബ്രേക്കിങ് ബാഡ്", ഫോക്സ് കോമഡി പരമ്പര "മാൽകം ഇൻ ദ മിഡിൽ", എൻബിസി പരമ്പര "സീൻഫീൽഡ്" എന്നീ വേഷങ്ങളിലൂടെ ആണ് മുഖ്യമായും അറിയപ്പെടുന്നത്. 

"ബ്രേക്കിങ് ബാഡ്" എന്ന പരമ്പരയിൽ വാൾട്ടർ വൈറ്റ് എന്ന കഥാപാത്രം അവതരിപ്പിച്ചതിന് അദ്ദേഹത്തിന് നാലു തവണ മികച്ച നടനുള്ള പ്രൈം ടൈം എമ്മി അവാർഡ് ക്രാൺസ്റ്റണ് ലഭിച്ചു. 2008-2010 വരെയുള്ള വർഷങ്ങളിൽ തുടർച്ചയായി മൂന്നുതവണ അദ്ദേഹം മികച്ച നടനുളള പുരസ്കാരം നേടി. ഇതേ പരമ്പരയിലെ പ്രകടനത്തിന് ഒമ്പത് തവണ ഗോൾഡൻ ഗ്ലോബ് പുരസ്കാരത്തിന് നാമനിർദ്ദേശം ചെയ്യപ്പെടുകയും 2014 ഒരെണ്ണം വിജയിക്കുകയും ചെയ്തു. ഇതിനും പുറമെ ഒമ്പത് സ്ക്രീൻ ആക്ടർസ് ഗിൽഡ് വാർഡ് നാമനിർദ്ദേശങ്ങളിൽ നാലെണ്ണം വിജയക്കുകയും ചെയ്തു. 2014 "ഓൾ ദ വെ" എന്ന ബ്രോഡ്‌വേ നാടകത്തിൽ ലിൻഡൺ ബി ജോൺസൺ എന്ന കഥാപാത്രത്തെ അവതരിപ്പിച്ചത്തിന് നാടകങ്ങളിലെ മികച്ച നടനുള്ള ടോണി അവാർഡ് നേടി. 2015 ൽ "ട്രമ്പോ" എന്ന ചിത്രത്തിലെ അഭിനയത്തിന് മികച്ച നടനുള്ള അക്കാദമി അവാർഡ് നാമനിർദ്ദേശം ലഭിച്ചു. 

"ബ്രേക്കിങ്ങ് ബാഡിന്റെ" മൂന്ന് എപ്പിസോഡുകൾ, "മോഡേൺ ഫാമിലിയിലെ" രണ്ട് എപ്പിസോഡുകൾ, ദ ഓഫീസ് എപ്പിസോഡുകൾ, "സ്നീക്കി പീറ്റ്" എന്നിവയുടെ ഓരോ എപ്പിസോഡ് ഉൾപ്പെടെ നിരവധി ടെലിവിഷൻ പരിപാടികൾ ക്രോൺസ്റ്റൺ സംവിധാനം ചെയ്തിട്ടുണ്ട്. "സേവിംഗ് പ്രൈവറ്റ് റയാൻ" (1998), "ലിറ്റിൽ മിസ്സ് സൺഷൈൻ" (2006), "ഡ്രൈവ്" (2011), "ആർഗോ" (2012), "ഗോഡ്സില്ല" (2014) തുടങ്ങിയ നിരവധി പ്രശസ്ത ചിത്രങ്ങളിലും അദ്ദേഹം അഭിനയിച്ചു. 2015 ൽ, ക്രോൺസ്റ്റനും ഡേവിഡ് ഷോർയുമൊത്ത് ചേർന്ന്, ആമസോൺ സ്റ്റുഡിയോസിന്റെ ഒറിജിനൽ ക്രൈം പരമ്പര "സ്നീക്കി പീറ്റിന്റെ" തിരക്കഥയും നിർമ്മാണവും നിർവഹിച്ചു. 



</doc>
<doc id="406066" url="https://ml.wikipedia.org/wiki?curid=406066" title="കൊലുസ കൗണ്ടി">
കൊലുസ കൗണ്ടി

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തിലെ ഒരു കൌണ്ടിയാണ് കൊലുസ കൗണ്ടി. 2010 ലെ യു.എസ്. സെൻസസ് പ്രകാരം ഈ കൌണ്ടിയിലെ ജനസംഖ്യ 21,419 ആയിരുന്നു.  കൌണ്ടി ആസ്ഥാനം കൊലുസ നഗരമാണ്. കാലിഫോർണിയയിലെ മദ്ധ്യ താഴ്വരയിൽ സ്ഥിതി ചെയ്യുന്ന ഈ കൗണ്ടി, സംസ്ഥാന തലസ്ഥാനമായ സാക്രാമെൻറോയുടെ വടക്കുപടിഞ്ഞാറായാണ് സ്ഥിതിചെയ്യുന്നത്. 

1850 ൽ സംസ്ഥാന രൂപവത്കരണ കാലത്ത് സ്ഥാപിതമായ കാലിഫോർണിയയിലെ യഥാർത്ഥ കൗണ്ടികളിലൊന്നാണ് കൊളുസ കൗണ്ടി. കൗണ്ടിയുടെ പ്രദേശങ്ങളുടെ ചില ഭാഗങ്ങൾ 1856-ൽ തെഹാമ കൗണ്ടിയിലേയ്ക്കും 1891-ൽ ഗ്ലെൻ കൗണ്ടിയിലേക്കും ചേർക്കപ്പെട്ടിരുന്നു. 1844-ലെ റാഞ്ചോ കൊലുസ് മെക്സിക്കൻ ലാൻഡ് ഗ്രാൻറിന്റെ ഭാഗമായി ജോൺ ബിഡ്വെല്ലിനു നൽകപ്പെട്ട ഈ പ്രദേശത്തിൽനിന്നാണ് കൌണ്ടിയുടെ പേരിന്റെ ആവിർഭാവം. 1850 ലെ യഥാർത്ഥ സംസ്ഥാന നിയമനിർമ്മാണ സഭയുടെ ആക്ട് അനുസരിച്ച് കൗണ്ടിയുടെ പേര് കൊലുസി എന്ന് ഉപയോഗിക്കപ്പെട്ടു. പലപ്പോഴും ഇത് പത്രങ്ങളിൽ കൊലുസെ എന്ന് എഴുതപ്പെട്ടു. സാക്രമെൻറോ നദിയുടെ പടിഞ്ഞാറ് ഭാഗത്ത് ജീവിച്ചിരുന്ന ഒരു അമേരിക്കൻ ഇന്ത്യൻ ഗോത്രത്തിന്റെ പേരിൽ നിന്നാണ് ഈ പദത്തിൻറ ഉത്ഭവമെന്നാണ് അനുമാനം. കാലക്രമേണ ഇത് കൊലുസ എന്നായി മാറി. എന്നാൽ ഇതും തർക്കവിഷയമാണ്. പേരിന്റെ യഥാർത്ഥ ഉറവിടം അജ്ഞാതമാണെന്നു കരുതപ്പെടുന്നു.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കനുസരിച്ച് ഈ കൌണ്ടിയുടെ ആകെ വിസ്തീർണ്ണം 1,156 ചതുരശ്ര മൈൽ (2,990 ചതുരശ്ര കിലോമീറ്റർ) ആണ്. ഇതിൽ 1,151 ചതുരശ്ര മൈൽ ഭൂമി (2,980 ചതുരശ്ര കിലോമീറ്റർ) കരഭൂമിയും ബാക്കി 5.6 ചതുരശ്ര മൈൽ (15 ചതുരശ്ര കിലോമീറ്റർ) (0.5 ശതമാനം) പ്രദേശം ജലം ഉൾപ്പെട്ടതുമാണ്. എൽക്ക് ക്രീക്ക്, സാൾട്ട് ക്രീക്ക്, സ്റ്റോണി ക്രീക്ക്, ബീയർ ക്രീക്ക് എന്നിങ്ങനെ നിരവധി അരുവികൾ ഈ കൗണ്ടിയിലൂടെ ഒഴുകുന്നു. സാക്രാമെൻറോ നദിയുടെ ഈ കൌണ്ടിയുടെ കിഴക്കൻ അതിരിന്റെ ഒരു ഭാഗമാണ്.


</doc>
<doc id="406071" url="https://ml.wikipedia.org/wiki?curid=406071" title="അതിശയൻ">
അതിശയൻ

വിനയൻ സംവിധാനം ചെയ്ത് 2007-ൽ പുറത്തിറങ്ങിയ ഒരു ശാസ്ത്രസാങ്കല്പിക മലയാള ചലച്ചിത്രമാണ് അതിശയൻ. 2003-ൽ പുറത്തിറങ്ങിയ "ഹൽക്ക്" എന്ന അമേരിക്കൻ ചലച്ചിത്രത്തിൽ നിന്നും പ്രചോദനം ഉൾക്കൊണ്ടാണ് ഈ ചിത്രം നിർമ്മിച്ചിരിക്കുന്നത്. പല ഹോളിവുഡ് ചലച്ചിത്രങ്ങളിലേതും പോലെ ഈ ചിത്രവും ഒരു അമാനുഷിക (സൂപ്പർ ഹീറോ) കഥാപാത്രത്തിന്റെ കഥയാണ് പറയുന്നത്‌.ചിത്രത്തിൽ മാസ്റ്റർ ദേവദാസ്, ജാക്കി ഷ്രോഫ്, ജയസൂര്യ, കാവ്യ മാധവൻ എന്നിവർ പ്രധാന വേഷങ്ങളിൽ അഭിനയിച്ചിരിക്കുന്നു.

ബോളിവുഡ് നടൻ ജാക്കി ഷ്രോഫ് അഭിനയിക്കുന്ന ആദ്യ മലയാള ചലച്ചിത്രമാണ് "അതിശയൻ". 2007 ഏപ്രിൽ 17-ന് പ്രദർശനത്തിനെത്തിയ ചിത്രം സാമ്പത്തികം ആയി വൻ ലാഭം കൈവരിക്കുകയും'അതിശയൻ' എന്ന അമാനുഷിക കഥാപാത്രം ജനശ്രദ്ധ ലഭിക്കുകയും ചെയ്തു. ഈ ചിത്രം 2009-ൽ "നയാ ആജൂബാ" എന്ന പേരിൽ ഹിന്ദിയിലും പ്രദർശനത്തിനെത്തിയിരുന്നു.

മനുഷ്യരെ അദൃശ്യരാക്കാനുള്ള വിദ്യ കണ്ടെത്തുന്നതിനായി പരീക്ഷണങ്ങൾ നടത്തുന്ന ഒരു ശാസ്ത്രജ്ഞനാണ് ശേഖർ (ജാക്കി ഷ്രോഫ്). ഒരുദിവസം അയാൾ ഒരു മരുന്ന് കണ്ടുപിടിക്കുകയും ഒരു മുയലിനെ അപ്രത്യക്ഷമാക്കുന്നതിൽ വിജയിക്കുകയും ചെയ്യുന്നു. പരീക്ഷണശാലയ്ക്കു സമീപം ഒളിച്ചിരുന്ന ദേവൻ (മാസ്റ്റർ ദേവദാസ്) എന്ന കുട്ടി ഈ പരീക്ഷണം കാണുവാനിടയായി. ഒരു അനാഥബാലനായ ദേവനെ വളർത്തുന്നത് മായ (കാവ്യ മാധവൻ) എന്ന ടെലിവിഷൻ അവതാരകയാണ്.

മന്ത്രിമാരടക്കമുള്ള ഏതാനും രാഷ്ട്രീയപ്രവർത്തകർ സർക്കാരിനെ വഞ്ചിച്ചുകൊണ്ട് നടത്തുന്ന അഴിമതികൾ പുറത്തുകൊണ്ടുവരാൻ മായ ശ്രമിക്കുന്നു. ഈ വിവരം അറിയുന്ന രാഷ്ട്രീയപ്രവർത്തകർ മായയെയും അവൾ വളർത്തുന്ന അനാഥക്കുഞ്ഞുങ്ങളെയും കൊല്ലാൻ ശ്രമിക്കുന്നു. ശാസ്ത്രജ്ഞൻ ശേഖർ കണ്ടെത്തിയ മരുന്ന് കുടിച്ചാൽ അപ്രത്യക്ഷനാകുമെന്ന മനസ്സിലാക്കിയിരുന്ന ദേവൻ അപ്രകാരം ചെയ്ത് അപ്രത്യക്ഷനാവുകയും എതിരാളികളെ നേരിടുകയും ചെയ്യുന്നു. 

അദൃശ്യനായിരിക്കുന്ന അവസ്ഥയിൽ ഏതെങ്കിലും ലോഹം കൊണ്ട് പോറലേൽക്കുകയാണെങ്കിൽ ശരീരം പെട്ടെന്നു വളർന്ന് ഭീമാകാരമായിത്തീരുമെന്ന് ദേവൻ അറിഞ്ഞിരുന്നില്ല. രാഷ്ട്രീയക്കാരുടെ ഗുണ്ടകളുമായുള്ള ഏറ്റുമുട്ടലിൽ ദേവന് തോക്കിൽ നിന്ന് വെടിയേൽക്കുകയും അവൻ ഒരു ഭീകരരൂപിയായി മാറുകയും ചെയ്യുന്നു. തുടർന്ന് തന്റെ അമാനുഷിക ശക്തിയുപയോഗിച്ച് അവൻ ശത്രുക്കളെയെല്ലാം വധിക്കുന്നു. ഇനിയൊരിക്കലും തനിക്കു പഴയ രൂപത്തിലേക്കു വരാൻ സാധിക്കില്ലെന്നു മനസ്സിലാക്കിയ ദേവൻ കടലിലേക്ക് മുങ്ങിത്താഴുന്നു. "നീതിക്കുവേണ്ടി പോരാടാൻ ദേവൻ തിരിച്ചുവരും" എന്ന കുറിപ്പോടെ ചിത്രം അവസാനിക്കുന്നു.

വിനയൻ, വയലാർ ശരത് ചന്ദ്ര വർമ്മ എന്നിവരുടെ വരികൾക്ക് അൽഫോൺസ് ജോസഫ് സംഗീതം നൽകിയ നാലു ഗാനങ്ങളാണ് ചിത്രത്തിലുള്ളത്.

പ്രധാനമായും ആലുവ, എറണാകുളം എന്നീ സ്ഥലങ്ങളിലാണ് "അതശയന്റെ" ചിത്രീകരണം നടന്നത്. ചിത്രത്തിൽ 2ഡി ആനിമേഷനോടൊപ്പം വിഷ്വൽ എഫക്ട്സും സ്പെഷ്യൽ എഫക്ട്സും ഉപയോഗിച്ചിട്ടുണ്ട്.

പ്രധാനമായും കുട്ടികളെ ആകർഷിക്കുവാനായി 2007-ലെ വേനലവധിക്കാലത്ത് ചിത്രം പ്രദർശനെതിചു.പ്രതീക്ഷിചതിനെകാൾ ഇരട്ടി വിജയം നെദാൻ ചിത്രതിനു കഴിഞ്ഞു..ബൊക്സ് ഒഫ്ഫിസിൽ മികച വിജയവും ചിത്രം നെദി.


</doc>
<doc id="406079" url="https://ml.wikipedia.org/wiki?curid=406079" title="മൗണ്ട് സാൻ ജാസിന്റോ സ്റ്റേറ്റ് പാർക്ക്">
മൗണ്ട് സാൻ ജാസിന്റോ സ്റ്റേറ്റ് പാർക്ക്

മൗണ്ട് സാൻ ജാസിന്റോ സ്റ്റേറ്റ് പാർക്ക് അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ, റിവർസൈഡ് കൗണ്ടിയിലെ സാൻ ജാസിന്റോ മലനിരകളിൽ അർദ്ധദ്വീപിലായി സ്ഥിതിചെയ്യുന്നു. പാർക്കിന്റെ ഭൂരിഭാഗം പ്രദേശവും സാൻ ജാസിന്റോ മലനിരകളിലെയും സാൻന്ത റോസ മലനിരകളിലെയും ദേശീയ സ്മാരകത്തിനുള്ളിലാണ് (സാൻന്ത റോസ,സാൻ ജാസിന്റോ മലനിരകളിലെ ദേശീയ സ്മാരകം) സ്ഥിതിചെയ്യുന്നത്. ഈ പാർക്ക് ഗ്രേറ്റ് ലോസ് ആഞ്ചെലെസിന്റെയും സാൻ ഡിയാഗോ മെട്രോപോളിറ്റൻ ഏരിയയുടെയും അടുത്താണ്.

സൗത്ത് കാലിഫോർണിയയിലെ പർവ്വതമേഖലയിൽ സമുദ്രനിരപ്പിൽ നിന്ന് 10,834 അടി ഉയരത്തിലാണ് മൗണ്ട് സാൻ ജാസിന്റോ സ്റ്റേറ്റ് പാർക്ക് സ്ഥിതിചെയ്യുന്നത്. പാം സ്പ്രിംഗ്സ് ഏരിയൽ ട്രാംവേയിലൂടെ എത്താൻ കഴിയുന്ന ഈ പാർക്ക് കിടക്കുന്നത് പസഫിക് ക്രെസ്റ്റ് ട്രെയിലിൽ ആണ്. 

സേവ്-ദ-റെഡ് വുഡ്സ് ലീഗിൽ വളരെക്കാലം ലീഡറായിരുന്ന ന്യൂട്ടൺ ബി.ഡ്രൂറി അമേരിക്കൻ ഐക്യനാടുകളിലെ നാഷണൽ പാർക്കിന്റെ നാലാമത്തെ ഡയറക്ടറായി ചുമതലയേറ്റപ്പോഴാണ് ഈ പാർക്കിന് അദ്ദേഹം മൗണ്ട് സാൻ ജാസിന്റോ സ്റ്റേറ്റ് പാർക്ക് എന്ന് നാമകരണം ചെയ്തത്.



</doc>
<doc id="406083" url="https://ml.wikipedia.org/wiki?curid=406083" title="സേവിംഗ് പ്രൈവറ്റ് റയാൻ">
സേവിംഗ് പ്രൈവറ്റ് റയാൻ

രണ്ടാം ലോകമഹായുദ്ധകാലത്തെ നോർമണ്ടി ആക്രമണത്തിനെ അടിസ്ഥാനമാക്കി 1998 ൽ പുറത്തിറങ്ങിയ ഒരു ചലച്ചിത്രമാണ് സേവിംഗ് പ്രൈവറ്റ് റയാൻ. റോബർട്ട് റോഡാറ്റ് തിരക്കഥ എഴുതി സ്റ്റീവൻ സ്പീൽബർഗ് സംവിധാനം ചെയ്ത ഈ ചിത്രം യുദ്ധരംഗങ്ങളുടെ ചിത്രീകരിച്ചിരിക്കുന്ന രീതികൊണ്ട് ശ്രദ്ധേയമാണ്‌. നാല് പട്ടാളക്കാരായ സഹോദരമാരിൽ ജീവിച്ചിരിക്കുന്ന അവസാന വ്യക്‌തിയായ ജെയിംസ് ഫ്രാൻസിസ് റയാനെ തേടി യുഎസ് ആർമി റേഞ്ചേർസ് ക്യാപ്റ്റൻ ജോൺ എച്ച്‌. മില്ലറും സംഘവും നടത്തുന്ന തിരച്ചിൽ ആണ് ചിത്രത്തിന്റെ പ്രമേയം. 
ടോം ഹാങ്ക്സ്, ടോം സോമസോർ, എഡ്വേർഡ് ബേൺസ്, ബാരി പെപ്പർ, ജിയോവാനി റിബസി, വിൻ ഡീസൽ, ആദം ഗോൾഡ്ബെർഗ്, ജെറമി ഡേവിസ്, മാറ്റ് ഡാമൺ എന്നിവർ മുഖ്യ വേഷങ്ങൾ അവതരിപ്പിച്ചു. 

ഈ ചിത്രം മികച്ച നിരൂപക പ്രശംസയും
നിരവധി പുരസ്കാരങ്ങൾ നേടിയതിനു പുറമെ, ബോക്സ് ഓഫീസിൽ ഗണ്യമായ വരുമാനം നേടി. ഈ ചിത്രം ലോകമെമ്പാടുനിന്നും 481.8 ദശലക്ഷം ഡോളർ നേടി, ആ വർഷം ഏറ്റവും വരുമാനം നേടുന്ന രണ്ടാമത്തെ സിനിമയായി. 11 അക്കാദമി അവാർഡുകൾക്ക് നാമനിർദ്ദേശം ചെയ്യപ്പെട്ടു ഈ ചിത്രം നാലെണ്ണം വിജയിച്ചു. സ്റ്റീവൻ സ്പീൽബർഗ് മികച്ച സംവിധായകനുള്ള പുരസ്കാരം നേടി. 

2014 ൽ, സാംസ്കാരികമായും, ചരിത്രപരമായും, സൗന്ദര്യപരമായും പ്രാധാന്യമുള്ള ചിത്രം എന്ന നിലയിൽ ദേശീയ ചലച്ചിത്ര രജിസ്ട്രിയിൽ ഉൾപ്പെടുത്തി സംരക്ഷിക്കാൻ ലൈബ്രറി ഓഫ് കോൺഗ്രസ് ഈ ചിത്രത്തെ തിരഞ്ഞെടുത്തു.  



</doc>
<doc id="406085" url="https://ml.wikipedia.org/wiki?curid=406085" title="ഗണക ചരിത്രം">
ഗണക ചരിത്രം

( 

മധ്യകാലത്തൊ ആധുനിക കാലത്തൊ എഴുതപ്പെട്ട ലിഖിതങ്ങളിൽ ജ്യോതിഷ വിഭാഗത്തെ കണിയാൻ അഥവാ  കണിയാർ എന്നാണ് രേഖപ്പെടുത്തിയിട്ടുള്ളത്. തൊഴിൽ  കൊണ്ട് ത്രികാല  ജ്ഞാനികൾ  ആയിരുന്നതിനാൽ, പ്രാചീനകാല ത്തു ഇവരെ അറിവോർ   എന്നും പറയപ്പെട്ടിരുന്നു. മണിപ്രവാളത്തിൽ കേവലം "മുഹിർത്തികൻ" എന്നും രേഖപ്പെടുത്തിയിരിക്കുന്നു. 

കണിയാൻ, കണിശു, കണിയാർ പണിക്കർ, കണി, ഗണക, കണിശൻ, കളരിക്കുറുപ്പ് ,കളരി പണിക്കർ എന്നിങ്ങനെ പരന്നു കിടക്കുന്നു ദൈവജ്ഞരായ ഗണകരുടെ കുലം 

ജാതീയ വിവേചനങ്ങൾ നിലനിന്നിരുന്ന കാലത്തിൽ ഗണകരുടെ സ്ഥാനം മുൻപന്തിയിൽ ആയിരുന്നു.

വേദാംഗ ജ്യോതിഷവും, വായ്മൊഴി ജ്യോതിഷവും, ബാബിലോണിയൻ ജ്യോതിഷ ചിന്താഗതികളും സമന്വയിപ്പിച്ചു കേരളീയ ജ്യോതിഷം സംഭാവന ചെയ്ത സമുദായമാണ് ഗണക സമുദായം. 

അമരകോശത്തിൽ ജ്യോതിഷികളെ ചൂണ്ടികാണിക്കുന്നത് ഗണകഃ എന്നാണ്.

ബ്രാഹ്മണർ പാഴൂർ പടിപ്പുരയിലെ കണിയാട്ടിയിൽ  ഉണ്ടായ സന്തതി പരമ്പരയാണ് പാഴൂർ പടിപ്പുരക്കാർ  എന്നും ജ്യോതഷിത്തിന്റെ മഹത്ത്വം അവരിലൂടെയാണ് കണിയാന്  കിട്ടിയതെന്നും മുൻകാല ബ്രാഹ്മണകുലം പ്രചരിപ്പിച്ചിരുന്നു. ഇത് തികച്ചും അർത്ഥശൂന്യമായ പ്രസ്താവനയാണ് എന്ന് ചരിത്രങ്ങൾ ചൂണ്ടികാണിയ്ക്കുന്നു.

അതിപുരാതന കാലം മുതൽ, ജ്യോതിഷം, വൈദ്യം തുടങ്ങിയ മേഖലകൾ ഗണകർ മാത്രമാണ് കൈകാര്യം ചെയ്തിരുന്നത്.

ഓരോ ജനവിഭാഗത്തിനും അവരുടേതായ ഒരു ആദരണീയനായ അഥവാ ഗുരുതുല്യനായ വ്യക്തിയും ഉണ്ട് എന്നുള്ളത് വിസ്മരിയ്ക്കാനാവാത്ത സത്യമാണ്. ഉദാഹരണത്തിന് നായർ സമുദായത്തിന് ചട്ടമ്പി സ്വാമികൾ  ഗുരുതുല്യനും മന്നത്ത് പത്മനാഭൻ നവോത്ഥാന നേതാവും ആണ്. ഈഴവരുടെ കാര്യത്തിൽ ശ്രീനാരായണ ഗുരു അവരുടെ ഗുരുവും അനുജൻ നവോത്ഥാന നായകനുമായി ചിത്രീകരിച്ചിരിക്കുന്നു. ഇത്തരത്തിൽ  അതതു സമുദായങ്ങൾക്ക് അവരെ പുരോഗമനത്തിലേക്ക് നയിക്കുന്നതിനുകതുന്ന പ്രേരണാത്മകമായ ഊർജ്ജം നല്കുവാൻ ഉതകുന്നവരെ ചൂണ്ടികാണിക്കുന്നതു കാണാം. 

എന്നാൽ ആചാര്യ സ്ഥാനത്തോ ഗുരുതുല്യ സ്ഥാനത്തോ ഗണകർ പ്രതിഷ്ഠിച്ചുപോരുന്നത് കുക്കണിയാൾ, ഗണക ഋഷി എന്നിവരെയാണ്.

ജ്യോതിഷത്തിന്റെ ഗുരുസ്ഥാനം വഹിക്കുന്നത് "കുക്കണിയാൾ" ആണ്. ജാതിവ്യവസ്ഥ നിലനിന്നിരുന്ന കാലത്ത്, അതും തീണ്ടൽ ദൂരം കർശനമായി പാലിക്കേണ്ടിവന്നിരുന്ന മദ്ധ്യ കാലഘട്ടത്ത് ജ്യോതിഷത്തിന്റെ ഉന്നത പാഠങ്ങൾ പഠിക്കുവാൻ എടാട്ടു നമ്പൂതിരിയെ സമീപിച്ച്, ജ്യോതിഷം പഠിച്ച്, സംസ്കൃത ജ്ഞാനമില്ലാത്ത സ്വജനങ്ങൾക്ക് ജ്യോതിഷ അവബോധം  നല്കുവാൻ ഗ്രന്ഥം (പ്രശ്നമാർഗം) എഴുതിയ ജ്യോതഷ പണ്ഡിതനാണ് കുക്കണിയാൾ.

ഗണകന്റെ കുലത്തൊഴിലായ ജ്യോതിഷത്തെ നമുക്ക് സമ്മാനിച്ച ആചാര്യൻകൂടിയാണ് കുക്കണിയാൾ. 

ഒരേ കാലഘട്ടത്തിൽ ജീവിച്ചിരുന്ന അനേകം പണ്ഡിത ശിരോമണികൾ നമുക്കുണ്ടായിരുന്നു.

ജ്യോതിഷത്തിൽ പാണ്ഡിത്യമുള്ളവർ ഒന്നിലധികം ഉണ്ടായിരുന്നതുപോലെ വൈദ്യപണ്ഡിതന്മാരും അനേകരുണ്ടായിരുന്നു. ഇവരിൽ പലരും ഒരേ കാലഘട്ടത്തിൽ ജീവിച്ചിരുന്നവരുമാണ്. 

അയിത്തം തുടങ്ങിയ അനാചാരങ്ങൾ അക്കാലഘട്ടത്തിൽ ഈ വിഭാഗത്തിന് ഇല്ലാതിരുന്നതിനാലും (വൈദ്യനും ജോത്സ്യനും അയിത്തം കൽപ്പിക്കാൻ കഴിയില്ല) വിദ്യാഭ്യാസപരമായും സാമൂഹികമായും താണ നിലയിൽ അല്ലായിരുന്നു ഗണകസമുദായം എന്നതിനാലും സാമൂഹികമായ ഒരു പരിഷ്കരണം അക്കാലത്ത് ഈ സമുദായത്തിന് ആവശ്യമില്ലാതിരുന്നതിനാൽ അവരിൽ ആരും സാമൂഹ്യ പരിഷ്കർത്താക്കൾ ആയില്ല എന്നും ചരിത്രമുണ്ട്.

തിരുവിതാംകൂറില് 1924-ൽ തിരുവിതാംകൂർ  പ്രജാസഭിയിൽ കണിയാൻ എന്ന വിഭാഗത്തിന്റെ പ്രശ്‌നങ്ങൾ അവതരിപ്പിച്ച വ്യക്തിയെ വേണമെങ്കിൽ നവോത്ഥാന വക്താവായി പരിഗണിക്കാമായിരുന്നു. 

വളരെ അടുത്ത നാളുകളിൽ ഒരു പൊതു ആഘോഷം എന്ന നിലയിൽ  ഗണക മഹിർഷിയെ ഗുരുസ്ഥാനത്തേക്കു ആരോഹിതനാക്കി നിര്ത്തപ്പെട്ടു.അടുത്ത കാലം മുതൽക്കെ , വിജയദശമി  ദിനത്തെ  ,ദൈവജ്ഞ ആചാര്യദിനം  എന്നപേരിൽ    ആചരിച്ചു വരുന്നതായി  പറയപ്പെടുന്നു 

തൃശ്ശൂരിൽ നിലനിന്നിരുന്ന സ്വഗോത്ര വിവാഹ അനിഷേധ്യം എന്ന രീതിക്കു ഇരയാകേണ്ടി വന്ന ഒരു വ്യക്തി പിൽക്കാലങ്ങളിൽ പണിക്കർ-കുറുപ്പ് വിഭാഗത്തിനിടയിൽ നിലനിന്നിരുന്ന സമുദായ സഭ (പന്തിപരിഷ) യുടെ വിലക്കു കാരണം സ്വഭാര്യയെ ഉപേക്ഷിച്ച് സന്യാസിയായി ഹിമാലയ സാനുക്കളിൽ  പോയി പതിറ്റാണ്ടുകൾക്ക് ശേഷം തിരിച്ചുവന്ന് 1920കളിൽ സമുദായ അംഗങ്ങളിൽ സംഘടനാ ബോധം വളർത്തുകയും സംഘടനക്ക് രൂപം നൽകുവാൻ സമുദായ അംഗങ്ങളെ പ്രേരിപ്പിക്കുകയും ചെയ്തിരുന്നു. 

"പ്രശ്നരീതീ കർത്താവായ കൂക്കണിയാളും", ജാതകാദേശമാർഗ കർത്താവായ പുതുമന ചോമാതിരിയുമാണ് പ്രശ്നമാർഗ കർത്താവിന്റെ പ്രമുഖ ശിഷ്യന്മാർ. ഇതിൽ കുക്കണിയാൾ  പ്രശ്നമാർഗ കർത്താവിന്റെ ചെറുപ്പകാലത്തും, പുതുമന ചോമാതിരി വാർദ്ധക്യ കാലത്തുമാണ് ശിഷ്യത്വം സ്വീകരിച്ചത്. 

പ്രശ്നമാർഗ്ഗം ഗ്രന്ഥാരംഭ ശ്ലോകങ്ങളിലൊന്നിൽ "ശാസ്ത്രം സുഖം ബോധയിതും സ്വശിഷ്യാൻ" എന്നിങ്ങനെ ഏകവചന പ്രയോഗമുണ്ടാകയാൽ ഒരു ശിഷ്യനുവേണ്ടിയാണ് (കൂക്കണിയാൾക്കുവേണ്ടിയാണ്) ഈ ഗ്രന്ഥം എഴുതിയതെന്നും, ഗ്രന്ഥാവസാനത്തിൽ "ശിഷ്യായഃ" (ശിഷ്യർക്കുവേണ്ടി) എന്നിങ്ങനെ ബഹുവചന പ്രയോഗമുണ്ടാകയാൽ തന്റെ ശിഷ്യന്മാർക്ക് എല്ലാർക്കും വേണ്ടിയാണ് ഗ്രന്ഥരചനയെന്നും വിഭിന്നാഭിപ്രായങ്ങൾ നിലവിലുണ്ട്. അഥവാ തന്റെ ശിഷ്യനായ "കോക്കണിയാൾ" എന്ന കുക്കണിയാൾക്കു വേണ്ടിയാണ് പ്രശ്നമാർഗ്ഗം നിർമ്മിച്ചത് എന്നും ഗ്രന്ഥരചന പൂർത്തീകരിക്കുമ്പോൾ മറ്റു ശിഷ്യർക്കു കൂടി ഉപകരിക്കട്ടെ എന്നദ്ദേഹം ചിന്തിച്ചിരിക്കുന്നു എന്നു കരുതാം. 

പ്രശ്നമാർഗ്ഗകർത്താവിന്റെ ശിഷ്യന്മാരായി നമുക്ക് വ്യക്തമായി അറിയാവുന്നത് കൂക്കണിയാൾ, പുതുമന ചോമാതിരി എന്നിവരെക്കുറിച്ചാണ്. ഇവരിൽ പുതുമന ചോമാതിരിയുടെ പരമ്പരയിലാണ് പിൽക്കാലത്ത് ഗ്രന്ഥരചയിതാക്കളും പ്രസിദ്ധരുമായ ഒട്ടേറെ ശിഷ്യന്മാരുണ്ടായത്, കുക്കണിയാളുടെ പരമ്പരയിലല്ല.

കുക്കണിയാൾ : പനക്കാട്ട് നമ്പൂതിരിയുടെ ശിഷ്യരിൽ അഗ്രഗണ്യനായിരുന്ന എടക്കാട്ടു കണിയാങ്കണ്ടി വീട്ടിൽ ശങ്കരൻ കാലക്രമത്തിൽ ദാരിദ്രൃം സഹിക്കാതായപ്പോൾ ജ്യോതിഷം പഠിക്കണമെന്നും പനക്കാട്ടു നമ്പൂരിയെ ഗുരുവായി ലഭിച്ചെങ്കിൽ എന്നും ആഗ്രഹിച്ചു. ശങ്കരന്റെ അഭീഷ്ടം എന്താണെന്നു ചോദിച്ചറിഞ്ഞ അദ്ദേഹം ശങ്കരനെ തന്റെ ശിഷ്യനായി സ്വീകരിച്ചു. ശങ്കരന്റെ കഴിവിൽ സന്തോഷവാനായ നമ്പൂതിരി തന്റെ പ്രിയശിഷ്യനുവേണ്ടി എഴുതിയതാണ് പ്രശ്നമാർഗ്ഗം എന്നു പറയപ്പെടുന്നു. ശങ്കരൻ ജ്യോതിഷത്തിൽ വിദഗ്ദ്ധനായി. അദ്ദേഹത്തിന്റെ പ്രശസ്തി വർദ്ധിച്ചു. കോലത്തിരി രാജാവ് ആദരവോടെ സമ്മാനിച്ച പേരാണ് കോക്കണിയാൾ എന്ന്. കോ എന്നാൽ രാജാവു്. കോക്കണിയാൾ എന്നതു് ഗണകന്മാരുടെ രാജാവു്. (ജ്യോതിഷികളുടെ രാജാവ്) കോക്കണിയാൾ ലോപിച്ച് കുക്കണിയാളായി. 

അതിനു ശേഷമാണ് പ്രശ്‌നരീതി അദ്ദേഹമെഴുതുന്നത്. പ്രശ്നമാർഗ്ഗത്തിൽ 32 മത്തെ അദ്ധ്യായത്തിൽ അവസാനത്തെ ശ്ലോകത്തിൽ ഗ്രന്ഥകർത്താവ് ഇങ്ങനെ പറയുന്നു " സ്വകല്പിത: കശ്ചിദപീഹനാർത്ഥോ... "ഇതിൽ നിന്നും മനസ്സിലാകുന്നത് ഇദ്ദേഹത്തിന് അനേകം ശിഷ്യന്മാരുണ്ടെന്നുള്ള സൂചന നൽകുന്നുണ്ട്. കുക്കണികൾ, പെരും കണികൾ തുടങ്ങി ചില ആചാര പേരുകൾ അക്കാലത്ത് നൽകപ്പെട്ടതായിട്ട് പറഞ്ഞു കേട്ടിട്ടുണ്ട്. ചിറക്കൽ കോവിലകത്ത് പ്രശ്ന ചിന്ത ചെയ്തതിൽ അന്നത്തെ കോലത്തിരി രാജാവ് നൽകപ്പെട്ട ബഹുമതിയാണെന്നും പറയപ്പെട്ടു വരുന്നു. 

ഏതായാലും ജോതിഷത്തിന് മഹത്തായ സംഭാവന നൽകിയ ഈ രണ്ട് ആചാര്യന്മാരും ദീപസ്തംഭങ്ങൾ തന്നെയാണ്. പിൽകാലത്ത് കൂ കണികൾ " പ്രശ്നരീതി" എന്ന എന്ന ഗ്രന്ഥം നിർമ്മിച്ചു. കാലക്രമേണ അദ്ദേഹം ഒരു യോഗിയായിട്ടും ആദ്ധ്യാത്മികമായ മേഖലയിലും ശ്രദ്ധ ചെലുത്തുകയും യോഗിയായി തീരുകയും ചെയ്തു. രണ്ടു പേരും ഒന്നിച്ച് ഒരേ സമയത്തു തന്നെ സമാധിയുമായി.അതായത് സൂര്യൻ ഉത്തരായനത്തിൽ പ്രവേശിക്കുന്ന സമയത്ത് ധനുമാസം 11-ആം തീയതിയാണ് ഈ ധന്യാത്മാക്കൾ കണിയാങ്കണ്ടിയിലെ പുതിയ ഗൃഹത്തിൽ വച്ച് സമാധിയായത്. അന്നാണ് പ്രശ്നമാർഗ്ഗ ഗുരുദേവ ദിനമായിട്ട് ആചരിക്കുന്നതും..

പ്രശ്നരീതീകർത്താവിന്റെ പേര് എന്തെന്ന കാര്യത്തിലും ധാരാളം തർക്കങ്ങൾ നിലവിലുണ്ട്. അദ്ദേഹത്തിന്റെ പേര് ശങ്കരൻ എന്നാണെന്ന് ചിലർ പറയുന്നു. അപ്രകാരമല്ലെന്നും പ്രശ്‌നരീതികർത്താവിന്റെ പേര് രാമൻ എന്നായിരുന്നുവെന്ന് ചിലർ വാദിക്കുന്നു. 1972-ൽ പ്രസിദ്ധപ്പെടുത്തിയ പ്രശ്‌നമാർഗ്ഗ ഗുരുദേവ സ്മാരക ഗ്രന്ഥത്തിൽ പ്രസിദ്ധ ദൈവജ്ഞനായ ഇരിങ്ങൽ ടി എം കൃഷ്ണപണിക്കർ, രാമൻ എന്നാണ് പ്രശ്‌നരീതികർത്താവിന്റെ പേരെന്ന് അഭിപ്രായപ്പെട്ടിട്ടുണ്ട്. കണിയാങ്കണ്ടിയിൽ ജനിച്ച 2 സഹോദരങ്ങളിൽ മൂത്തയാളാണ് രാമൻ എന്നത് അദ്ദേഹവും അംഗീകരിക്കുന്നുണ്ട്. ഇളയ സഹോദരന് ജ്യോതിഷം അറിയാമായിരുന്നുവെന്നും മൂത്തയാളായ രാമനാണ് പനയ്ക്കാട്ട് നമ്പൂതിരിയിൽ നിന്നും ജ്യോതിഷം അഭ്യസിക്കുകയും പിൽക്കാലത്ത് പ്രശ്‌നരീതി രചിക്കുകയും ചെയ്തതെന്നാണ് അദ്ദേഹം പറയുന്നത്. മൂത്തയാളാണ് പ്രശ്‌നരീതി രചിച്ചത് എന്നാണ് ഉള്ളൂരും അഭിപ്രായപ്പെടുന്നത്. എന്നാൽ എടയ്ക്കാട് കണിയാങ്കണ്ടിയിൽ ഇന്നത്തെ താവഴിക്കാർ പറയുന്നത് ഇളയവനായ ശങ്കരനാണ് പ്രശ്‌നരീതികർത്താവെന്നാണ്. 

ഈശ്വരം ശങ്കരം വഹ്നിം എന്നിത്യാദി പ്രശ്നായനശ്ലോകം ശങ്കരം എന്നിങ്ങനെ സൂചിപ്പിക്കുന്നത് പ്രശ്നരീതികർത്താവിന്റെ പേരാണോ എന്നു സംശയിക്കാവുന്നതാണ്. ഏതു വിശ്വസിക്കണം? ഏതായാലും കേട്ടുകേൾവികളെ വിശ്വസിക്കുക എന്നതല്ലാതെ പ്രശ്‌നരീതികർത്താവിന്റെയും യഥാർത്ഥനാമം നിർണയിക്കുന്നതിനാവശ്യമായ വേണ്ടത്ര രേഖകളോ തെളിവുകളോ ലഭ്യമല്ല.

ഗണകരുടെ കുലദൈവമായി ആരാധിയ്ക്കുന്നത് മയിൽ വാഹകനായ സുബ്രഹ്മണ്യസ്വാമിയെ ആണ്. ജ്യോതിഷം രചിച്ചത് സുബ്രമണ്യനാണെന്ന് വിശ്വസിക്കപ്പെടുന്നു. ആയതിനാൽ ആണ് മുരുകനെ ഗണകരുടെ കുലദൈവമായി ആരാധിയ്ക്കുന്നത്. 

ദൈവത്തിന്റെ പ്രതിരൂപം ആണ് ഗണകർ എന്ന് പഴമക്കാർ പറയുകയും, ഈ വിഷയത്തെ ശാക്തീകരിക്കുന്ന ഐതിഹ്യങ്ങൾ നിലനിൽക്കുന്നത് ഇങ്ങനെയാണ്

പാതിരാത്രിയിൽ ആണെങ്കിൽ കൂടി ഒരു ജ്യോതിഷിയ്ക്ക് അനുവാദമില്ല എങ്കിൽ കൂടി രാജകൊട്ടാരത്തിലെ രാജാവിന്റെ ഉറക്കറയിൽ വരെ കയറി ചെല്ലാനുള്ള അനുവാദമുണ്ടായിരുന്നു. 

ഒരു വിഭാഗം ഗണകർ കുക്കണിയാളെ ആചാര്യനായി കാണുമ്പോൾ മറ്റൊരു വിഭാഗം ഗണക ഋഷിയെ ആചാര്യ സ്ഥാനത്തുകണ്ട്,ചില  പ്രദേശങ്ങളിൽ മേടം-10 ഗണക ദിനമായി ആചരിച്ചു പോരുന്നുമുണ്ട്.

തിരുവിതാംകൂർ ഭരണയുമായി ബന്ധപ്പെട്ട ഒരു രേഖയിൽ കണിയാൻ മുന്നാക്കവിഭാഗമായി കാണുന്നു.

കാലങ്ങൾ കഴിയവേ, കണിയാൻ വിഭാഗം പിന്നോക്ക വിഭാഗത്തിലേക്ക് തഴയപ്പെട്ടത് ജ്യോതിഷം മറ്റു സമുദായ അംഗങ്ങൾ ഏറ്റെടുക്കുകയും ഗണകർ അതിനെ വേണ്ട രീതിയിൽ വിനിയോഗിയ്ക്കാതെ ഇരുന്നതിനാലുമാണ്.

ബ്രിട്ടീഷ് കാരുടെ  ആധി പത്യത്തോടെ ദേശത്തുണ്ടായ ആധൂനിക  മാറ്റങ്ങളിൽ  പൂർണ  തലപ്പരരാകാതെ ബൗദ്ധിക തൊഴിലുകളായ ജ്യോതിഷം , വൈദ്യം  അധ്യാപനം , തുടങ്ങിയ പാരമ്ബര്യ    മാർഗങ്ങളിൽ  സമുദായം മുറുകെ പിടിക്കയും യാഥാസ്തികത വിട്ടുകളയുന്നതിനു   മിക്കവരും വൈമനസ്യം കാണിക്കുകയും ചെയ്‌തതായി  ചരിത്രകാരന്മാർ സൂചിപ്പിച്ചിട്ടുണ്ട്.    അക്കാലത്തു     കായിക   തൊഴിലുകളോടു അവഗണനയും   ,വ്യാപാരം ,വ്യവസായം തുടങ്ങിയ  സരംഭങ്ങളോടു  പൊതുവെ  വിമുഖത  കാട്ടിയിരുന്നതായും  അവർ പറയുന്നു.     

പിന്നോക്ക വിഭാഗങ്ങളിലേയ്ക്ക് തഴയപെട്ട കണിയാൻ വിഭാഗം സ്വസമുദായത്തെക്കുറിച്ചും സാമൂഹികതയെക്കുറിച്ചും വ്യക്തമായി ബോധവാന്മാരായിരുന്നില്ല. 

ഈ ഒറ്റ കാരണം കൊണ്ട് തന്നെ  തലമുറകളായി കൈവശം വച്ചിരുന്ന ജ്യോതിഷം ഗണകർക്ക് കൈമോശം വരികയും സമൂഹത്തിൽ യാതൊരുവിധ പരിഗണനയും ലഭിക്കാതെ ഒതുങ്ങി പോവുകയും ചെയ്തു. 

കേരളത്തിലെ ഏതൊരു സമുദായ ചരിത്ര-സാംസ്കാരിക മേഖലയിലേക്കു കടന്നു ചെല്ലുമ്പോഴും അവിടെ പ്രത്യേക ജന വിഭാഗത്തിലെ ആദരണീയരും പ്രഗല്ഭരുമായ പൂർവികരെ ഏവരും ഓർക്കുന്നതും സ്മരിയ്ക്കുന്നതും കാണാം. ലിഖിതരൂപത്തിലും വായ്മൊഴി രൂപത്തിലും പുത്തൻ തലമുറക്ക് അത്തരം മാതൃകാപുരഷന്മാരെ അവരുടെ ചെയ്തികളിൽ കാലോചിതമായ  മിനുക്കു പണികൾ ചെയത് നവമാധ്യമങ്ങളിലൂടേയും അച്ചടി മാധ്യമങ്ങളിലൂടേയും പ്രേരണാത്മകമായ രീതിയിൽ  ഉയർത്തി കാണിക്കുന്നതു കാണാം. 

എക്യകേരള രൂപീകരണത്തിനു വളരെ മുമ്പ് അതും പെരുമാക്കന്മാരുടെ കേന്ദ്രീകൃത രാജ്യ ഭരണ വികേന്ദ്രീകരണത്തിനു മുമ്പു തമിഴകത്തിന്റെ പശ്ചിമ കടലോര പ്രദേശം മൂന്നു പ്രമുഖ പ്രാദേശീക ഭരണത്തിനു കീഴിലായിരുന്നു നിലനിന്നിരുന്നത്.  അത്യുത്തര കേരളം കോലത്തു നാടും ദക്ഷിണ കേരളം ആയ്-വേഴ് നാടും (അതിൽ ചെറിയൊരു ഭാഗം  പാണ്ഡ്യ സ്വാധീനത്തിലും ഉൾപ്പെട്ടിരുന്നു.). മധ്യത്തിലെ ആദി ചേര രാജ്യവും ആയിരുന്നു ആ മൂന്നു വ്യത്യസ്ത രാജ്യങ്ങൾ. അന്നുകാലങ്ങളിൽ  തമിഴകത്ത് സംഘകാല സംസ്കാരം അതായത്, ദ്രാവിഡാചാരം നിലനിന്നിരുന്ന പ്രദേശങ്ങളായിരുന്നു. അന്നുമുതലേ കേരളത്തിൽ മൂന്നു വ്യത്യസ്ത ആചാരാനുഷ്ഠാന ആചരിക്കപ്പെട്ടിരുന്നു. ഈ മൂന്നു വ്യത്യസ്ത ജ്യോഗ്രഫിക്കൽ വിഭിന്നത അന്നും ഇന്നും എക്കാലത്തും ജനങ്ങൾക്കിടയിൽ നിലനിന്നുവരുന്നു. ഈ മൂന്നു സാംസ്കാരിക വിഭിന്നതകളാണ് ഈ പ്രദേശങ്ങളിലെ ഒരേ തൊഴിൽ  കൂട്ടായ്മകൾക്കിടയിലും വ്യത്യസതയായി പരിഗണിച്ചുവരുന്നത്. 

ഏതൊരു ജനവിഭാഗമെടുത്താലും അവരുടെ ജാതിയത ഇന്ന് മുൻകാലങ്ങളെ അപേക്ഷിച്ച് വളരെ ഉയർത്തി കാണിയ്ക്കപ്പെടുന്നുണ്ട്. 

ഒരു വിദേശി എഴുതിയ ചരിത്ര പുസ്തകത്തിൽ കണിയാൻ എന്ന വിഭാഗത്തിന് നൂറ്റാണ്ടുകൾക്ക് മുന്പ് പ്രശസ്തമായ ഒരു ക്ഷേത്രമുണ്ടായിരുന്നു എന്നും അവിടുത്തെ പ്രതിഷ്‌ഠ "ചൊവ്വ" ആയിരുന്നുവെന്നും വളരെ വ്യക്തമായി രേഖപ്പെടുത്തിയിട്ടുണ്ട്. ഈ ക്ഷേത്രത്തിലെ പൂജാരി കണിയാനായിരുന്നുവെന്നും എന്നാൽ ആ ക്ഷേത്രമിപ്പോൾ  എവിടെയാണെന്നൊ ഏതു അവസ്ഥയിലാണെന്നൊ ആർക്കും അറിവില്ല.

സംഘകാലത്ത് പൂങ്കുന്ദ്രൻ എന്ന ഒരു പ്രശസ്തനായ കവിയുണ്ടായിരുന്നു. ആ കവി കണിയാനായിരുന്നു. അതിനർത്ഥം ബ്രഹ്മണാധിപത്യവും പ്രശ്നമാർഗ്ഗവും കടന്നുവരുന്നതിനു മുൻപ് കണിയാന്മാർ കാലപ്രവചനം നടത്തിയിരുന്നു എന്ന് നമുക്കനുമാനിയ്ക്കാം.

ദക്ഷിണ കേരളത്തിൽ ഏകദേശം 200 വർഷങ്ങൾക്ക് മുമ്പുവരെ വളരെ പ്രചാരത്തിലിരുന്ന ഒരു കലാരൂപമാണ് പടയണി. ഗണകരുടെ കലാരൂപം എന്നറിയപ്പെടുന്നതും പടയണി ആണ്. 

അതിനു പുറമെ, കോലം തുള്ളൽ, കളത്തിലരിയും പാട്ടും, കളം പാട്ട്, ഊട്ടുപാട്ട്, ഉടുക്കുപാട്ട്, കോലപ്പാട്ട്, കണിയാൻ പാട്ട്, തമ്പുരാനൂട്ട്, തിരുമുടിച്ചേപ്പ്, പൂപ്പട, ഗന്ധർവ്വൻ തുള്ളൽ , കണിയാൻ കളി, കാലം തുള്ളൽ, കണിയാൻ കൂത്ത്, പൂതാനം തിരിയം, പടയണി എന്നിങ്ങനെ കണിയാൻ വിഭാഗത്തിന്റെ കാലപൈതൃക പട്ടിക നീണ്ടുപോകുന്നു.

കണിയാൻ വിഭാഗത്തിന്റെ കലാപൈതൃകത്തിൽ പടയണിയുടെ സ്ഥാനം വളരെ ഉയർന്നതാണ്. ഇത് കേവലം ഒരു സമുദായത്തിന് അവകാശപ്പെടാവുന്നതല്ലായെങ്കിലും കണിയാൻ വിഭാഗത്തിന്റെ പാരമ്പര്യ കലാരൂപങ്ങളിൽ പൈതൃകമായി അവകാശപ്പെടാവുന്ന ഒന്നാണ്. 

കോലമെഴുത്തും പടയണിയുടെ വരികളെഴുത്തും ഈണം നല്കലും കണിയാന്റെ അവകാശവും പാരമ്പര്യവും അനുഷ്ഠാനവുമായിരുന്നു. കേരളത്തിൽ കൊല്ലം ജില്ലയിൽ പടയണിക്ക് ഒരു സംഘടനയുണ്ട്. വിദേശിയരും അംഗങ്ങളാണ് ആ സംഘടനയിൽ. ആ സംഘടനയെ നയിക്കുന്നത് നായർ വിഭാഗത്തിലെ അംഗങ്ങളാണ്. ആ കൂട്ടായ്മയിൽ കണിയാൻ അംഗവുമുണ്ടോ എന്നത് തേടേണ്ട വസ്തുത തന്നെയാണ്. 

ഈ കലാരൂപം സംഘകാലത്തെ അഥവാ ചേര-ചോള-പാണ്ഡ്യ കാലത്തെ വീരശൂരപരാക്രമികളുടെ യുദ്ധ വിജയവുമായി ബന്ധപ്പെട്ട ഒന്നാണ്. തിരുവിതാംകൂറിൽ അന്നത്തെ രാജവംശങ്ങളുടെ യുദ്ധവിജയ ഗാഥ ആടിപാടുവാനായി ഉപയോഗിച്ചിരുന്ന ഉപാധിയായിരുന്നു ഈ അനുഷ്ഠാന കലാരൂപം. 

പടയണിയുടെ ഇന്നത്തെ അവസ്ഥ വളരെ ശോചനീയം ആണ്. കണിയാൻ എന്ന ജനവിഭാഗം ഈ കലാരൂപത്തിൽ നിന്നും അകറ്റി നിർത്തപ്പെട്ടിരിക്കുന്നു.  എന്നിരുന്നാൽ തന്നെയും പൈതൃകത്തെ മുറുകെപ്പിടിച്ചു ഒരു കൂട്ടം ഗണകർ ഇപ്പോഴുണ് പടയണി എന്ന കലാരൂപം അതിന്റെ എല്ലാ ഭംഗിയോടും കൂടി ഇപ്പോഴും ആചരിച്ചു പോരുന്നു 

ഗണകർ കേവലം ജീവിതോപാധിയായി പഠിച്ചു പരിശീലിച്ചതാണ് ജ്യോതിഷത്തിന്റെ ഇപ്പോഴുള്ള അവസ്ഥയ്ക്ക് കാരണം എന്ന് രേഖകകൾ ചൂണ്ടിക്കാട്ടുന്നു.

എന്നാൽ പ്രശ്നവും പ്രശ്‌നമാർഗ്ഗം എന്താണ് എന്ന് മനസ്സിലാക്കി ജ്യോതിഷം കൈകാര്യം ചെയ്തു വന്ന കുടുംബങ്ങൾ ഇപ്പോഴും ജ്യോതിഷം നല്ല രീതിയിൽ കൈകാര്യം ചെയ്തു വരുന്നു.

മധ്യകേരളത്തിന്റെ ഉത്തര ഭാഗത്തും വള്ളുവനാടും പാലക്കാടും ഉൾപ്പെടുന്ന ദക്ഷിണ മലബാറിലെ ജ്യോതിഷ വിഭാഗം "കളരി" എന്ന പ്രാചീന സാംസ്കാരിക ആരാധനാലയത്തെ ഇന്നും പരിപാലിക്കുന്നു.

ഇന്നും തിരുവിതാംകൂറിലെ കണിയാൻ  തറവാടുകളിൽ പതികളുടെ തിരുശേഷിപ്പുകളുണ്ട്. പല പതികളിലും ഇന്നും ആരാധന നടന്നുവരുന്നുണ്ട്.പതി എന്ന ആരാധനാലയത്തോടനുബന്ധിച്ച് കാവുകളും പരിപാലിച്ചുവന്നിരുന്നു. 

കേരള സർക്കാരിന്റെ വനം വകുപ്പ് കാവുകൾ സംരക്ഷിക്കുന്നതിനായി ധന സഹായം നല്കി വരുന്നുണ്ട്.  


</doc>
<doc id="406088" url="https://ml.wikipedia.org/wiki?curid=406088" title="സാൻ ജോവാക്വിൻ കൗണ്ടി">
സാൻ ജോവാക്വിൻ കൗണ്ടി

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ ഒരു കൗണ്ടിയാണ് സാൻ ജോവാക്വൻ കൗണ്ടി. 2010 ലെ യു.എസ്. സെൻസസ് പ്രകാരമുള്ള ഈ കൌണ്ടിയിലെ ജനസംഖ്യ 685,306 ആയിരുന്നു. ഇതിന്റെ കൌണ്ടി സീറ്റ് സ്റ്റോക്ക്ടണിലാണ്. സാൻ ജോസ്-സാൻ ഫ്രാൻസിസ്കോ-ഓക്ലാൻഡ്, CA കമ്പൈൻഡ് സ്റ്റാറ്റിസ്റ്റിക്കൽ ഏരിയയിൽ ഉൾപ്പെട്ടിരിക്കുന്ന സാൻ ജൊവാക്വൻ കൌണ്ടി, സ്റ്റോക്ക്ടൺ-ലോദി, CA മെട്രോപ്പൊളിറ്റൻ സ്റ്റാറ്റിസ്റ്റിക്കൽ ഏരിയയിലാണ് സാൻ ജോവാക്വിൻ കൌണ്ടിയും ഉൾപ്പെടുത്തിയിരിക്കുന്നത്. വടക്കൻ കാലിഫോർണിയയിലെ മദ്ധ്യ താഴ്വരയിൽ സാൻ ഫ്രാൻസിസ്കോ ഉൾക്കടൽ മേഖലയുടെ കിഴക്കു ദിക്കിലാണ് ഈ കൌണ്ടി സ്ഥിതിചെയ്യുന്നത്. കൗണ്ടിയുടെ പേരുമായി സാദൃശ്യമുള്ള സാൻ ജോവാക്വിൻ നഗരം, ഫ്രെസ്നോ കൗണ്ടിയിലാണു സ്ഥിതിചെയ്യുന്നത്. 


</doc>
<doc id="406091" url="https://ml.wikipedia.org/wiki?curid=406091" title="സാൻന്ത റോസ,സാൻ ജാസിന്റോ മലനിരകളിലെ ദേശീയ സ്മാരകം">
സാൻന്ത റോസ,സാൻ ജാസിന്റോ മലനിരകളിലെ ദേശീയ സ്മാരകം

സാൻന്ത റോസ,സാൻ ജാസിന്റോ മലനിരകളിലെ ദേശീയ സ്മാരകം തെക്കൻ കാലിഫോർണിയയിലെ ദേശീയസ്മാരകമാണിത്. ഈ മേഖല സാൻന്ത റോസ മലനിരകളിലും സാൻ ജാസിന്റോ മലനിരകളിലും വടക്ക്ഭാഗം അർദ്ധദ്വീപിലും ആണ് കാണപ്പെടുന്നത്. റിവർസൈഡ് കൗണ്ടിയിലെ തെക്ക് കോച്ചെല്ല താഴ്വരയിലും ലോസ് ആഞ്ചെലെസിന്റെ തെക്ക്-കിഴക്ക് ഏകദേശം160 കിലോമീറ്റർ വിസ്തൃതിയിൽ ഈ ദേശീയസ്മാരകം സ്ഥിതിചെയ്യുന്നു. 

സാൻന്ത റോസ, സാൻ ജാസിന്റോ മലനിരകളിലെ ദേശീയ സ്മാരകം കോൺഗ്രെഷണൽ ലെജിസ്ലേഷൻ വഴി ഒക്ടോംബർ 2000-ത്തിലാണ് നിലവിൽ വന്നത്. 280,071 ഏക്കർ(113,341 ha) വിസ്തീർണ്ണത്തിൽ ഈ മേഖല കാണപ്പെടുന്നു. യു.എസ്.ഫോറസ്റ്റ് സെർവീസും-സാൻ ബർണാർഡിനൊ ദേശീയ വനം, യു.എസ്.ബ്യൂറോ ഓഫ് ലാൻഡ് മാനേജ്മെന്റും (BLM) ചേർന്നാണ് ഈ പ്രദേശത്തെ ഭരണച്ചുമതല നടത്തുന്നത്. നാഷണൽ രെജിസ്റ്റർ ഓഫ് ഹിസ്റ്റോറിക് പ്ലേസസിൽപ്പെടുന്ന 200 കൾച്ചറൽ റിസോഴ്സസിൽ ഈ ദേശീയസ്മാരകവും രേഖപ്പെടുത്തിയിട്ടുണ്ട്.

ബിഗ് ഹോൺ ഷീപ്പ് ("Ovis canadensis cremnobates") ഇവിടത്തെ ജീവജാലങ്ങളിൽപ്പെടുന്നു.





</doc>
<doc id="406115" url="https://ml.wikipedia.org/wiki?curid=406115" title="കോച്ചെല്ല താഴ്വര">
കോച്ചെല്ല താഴ്വര

കോച്ചെല്ല താഴ്വര അമേരിക്കൻ ഐക്യനാടുകളിലെ തെക്കൻ കാലിഫോർണിയ സംസ്ഥാനത്തെ, റിവർസൈഡ് കൗണ്ടിയിലെ തെക്കുകിഴക്ക് സാൻ ബർനാർഡിനോ മലനിരകളിലും വടക്ക് സാൾട്ടൻ കടലിന്റെ തീരദേശത്തുമായി ഏകദേശം 72 കിലോമീറ്റർ വ്യാപിച്ചുകിടക്കുന്ന മരുഭൂപ്രദേശം ആണ്. സാൾട്ടൻ കടലിന്റെ തീരപ്രദേശത്ത് ഗൾഫ് ഓഫ് കാലിഫോർണിയയുടെയും ഇമ്പീരിയൽ താഴ്വരയുടെ വടക്കുഭാഗത്തുമാായി ഈ മരുഭൂമി താഴ്വര വ്യാപിച്ചുകിടക്കുന്നു. ഈ താഴ്വര ഏകദേശം 24 കിലോമീറ്റർ സാൻ ജാസിന്റോ മലനിരകളിലും സാൻന്ത റോസ മലനിരകളിലും വടക്ക്-കിഴക്ക് ലിറ്റിൽ സാൻ ബർനാർഡിനോ മലനിരകളിലും (ജോഷ്വാ ട്രീ നാഷണൽ പാർക്ക്) ആയി ചുറ്റപ്പെട്ടു കിടക്കുന്നു.
സാൻ ഗോർഗോണിയ, ലിറ്റിൽ സാൻ ബർനാർഡിനോ,സാൻന്ത റോസ,സാൻ ജാസിന്റോ എന്നീ മലനിരകളിലായി വ്യാപിച്ചു കിടക്കുന്ന ഈ താഴ്വര 11,000 അടി(3,400 m) സമുദ്രനിരപ്പിൽ നിന്ന് ഉയരത്തിൽ സ്ഥിതിചെയ്യുന്നു. ഈ താഴ്വരയുടെ വടക്കൻ മേഖല സമുദ്രനിരപ്പിൽനിന്ന് 250 അടി താഴ്ന്ന് മെക്കയെ ചുറ്റി കാണപ്പെടുന്നു. താഴ്വരയിൽ വർഷം മുഴുവനും തണുത്ത കാലാവസ്ഥ അനുഭവപ്പെടുന്നതുകൊണ്ട് ഈ പ്രദേശം കൂടുതലും കാർഷിക മേഖലയായി കാണപ്പെടുന്നു. കൂടാതെ ഈ താഴ്വരയിൽ ഈന്തപ്പഴം,മാങ്ങ,ശീമയത്തി തുടങ്ങിയ പഴവർഗ്ഗങ്ങൾ കൃഷിചെയ്യുന്നു.

ഈ താഴ്വരയുടെ വടക്കുഭാഗം സൊനോരൻ മരുഭൂമിയുടെ തെക്കു-കിഴക്ക് ഭാഗത്തായി വ്യാപിച്ചു കിടക്കുന്നു. വേനൽക്കാലത്തും മഴ ലഭിക്കുന്നതിനാൽ ഗൾഫ് ഓഫ് കാലിഫോർണിയയിലും ഗൾഫ് ഓഫ് മെക്സികോയിലും വ്യാപിച്ചു കിടക്കുന്ന താഴ്വരയിൽ ഡെസേർട്ട് മൺസൂൺ അനുഭവപ്പെടുന്നു. ചില അവസരങ്ങളിൽ പസഫിക് ട്രോപിക്കൽ സൈക്ലോണും അനുഭവപ്പെടാറുണ്ട്.

20-ാം നൂറ്റാണ്ടിൽ ഈ താഴ്വരയിൽ 100,000 ഏക്കർ (40,500 ha) പ്രദേശത്ത് ജലസേചനം ഏർപ്പെടുത്തിയതിനാൽ ഇവിടത്തെ കാർഷികമേഖല വികസിക്കുന്നതിനിടയായി. കോച്ചെല്ല താഴ്വരയിലെ ജില്ലാ ജല അതോറിറ്റിയുടെ 2006-ലെ വാർഷിക റിപ്പോർട്ട് അനുസരിച്ച് വാർഷിക വിളവെടുപ്പ് ഏകദേശം 12,000 ഏക്കറിൽ നിന്ന് 576 കോടി ആണ്. കൊളൊറാഡോ നദിയിൽ നിന്ന് 1938-1948 നും ഇടയിൽ നിർമ്മിച്ച അമേരിക്കൻ കനാലിന്റെ ശാഖകളിലൂടെ ജലം കോച്ചെല്ല കനാലിലെത്തിച്ചാണ് കാർഷികമേഖലയിൽ ഈ താഴ്വര വമ്പിച്ച പുരോഗതി കൈവരിച്ചത്.

വേനൽക്കാലത്തെ താപനില പകൽസമയങ്ങളിൽ 04 °F (40 °C) മുതൽ 112 °F (44 °C) വരെയും രാത്രികാലങ്ങളിൽ താപനില താഴ്ന്ന് 75 °F (24 °C) മുതൽ 86 °F (30 °C) വരെയും ശൈത്യകാലത്ത് പകൽസമയങ്ങളിൽ താപനില 68 °F (20 °C) മുതൽ 88 °F (31 °C) aവരെയും രാത്രികാലങ്ങളിൽ താപനില താഴ്ന്ന് 46 °F (8 °C) മുതൽ 65 °F (18 °C) വരെയും കാണപ്പെടുന്നു. 



</doc>
<doc id="406133" url="https://ml.wikipedia.org/wiki?curid=406133" title="വില്ല പാർക്ക്">
വില്ല പാർക്ക്

വില്ല പാർക്ക്, അമേരിക്കൻ ഐക്യനാടുകളിലെ കാലിഫോർണിയയിൽ ഓറഞ്ച് കൌണ്ടിയിൽ സ്ഥിതിചെയ്യുന്ന ഒരു നഗരമാണ്. 1962 ൽ ഇതൊരു നഗരമായി സംയോജിപ്പിക്കപ്പെട്ടു. 2010 ലെ ഐക്യനാടുകളിലെ സെൻസസ് പ്രകാരം ഈ നഗരത്തിലെ ജനസംഖ്യ 5,812 ആയിരുന്നു. ഇത് ഓറഞ്ച് കൌണ്ടിയിലെ മറ്റു നഗരങ്ങളിലേതിനേക്കാൾ കുറഞ്ഞ ജനസംഖ്യയാണ്.

1769 ൽ ജൂണിപ്പെറോ സെറ എന്ന വികാരിയുടെ നേതൃത്വത്തിലുള്ള ഗാസ്പർ ഡി പോർട്ടോള  എന്ന സ്പാനിഷ്  പര്യവേക്ഷണ സംഘത്തിന്റെ ഈ പ്രദേശത്തെ പര്യടനത്തിനു ശേഷം ഈ പ്രദേശത്തിന് വാല്ലെജോ ഡി  സാന്താ അന (വിശുദ്ധ ആനിന്റെ താഴ്വര) എന്നു പേർ നൽകപ്പെട്ടു. 1776 നവംബർ 1-ന് ന്യൂ സ്പെയിനിലെ അൾട്ടാ കാലിഫോർണിയയിലെ  ‘മിഷൻ സാൻ ജുവാൻ കാപിസ്ട്രാനോ’ ഈ പ്രദേശത്തെ ആദ്യ യൂറോപ്യൻ കുടിയേറ്റ കേന്ദ്രമായി.  1810-ൽ സ്പാനിഷ് സാമ്രാജ്യം 62,500 ഏക്കർ (253 ചതുരശ്രകിലോമീറ്റർ) വരുന്ന പ്രദേശം ജോസ് അന്റോണിയോ യോർബ എന്നയാൾക്ക് പതിച്ചു കൊടുത്തു. ഈ പ്രദേശത്തിന് അദ്ദേഹം ‘റാഞ്ചോ സാന്റിയാഗോ ഡി സാന്താ അന’ എന്നു പേരു നൽകി.  യോർബയുടെ അക്കാലത്തെ റാഞ്ചോയിൽ ഇന്നത്തെ ഒലിവ്, ഓറഞ്ച്, വില്ല പാർക്ക്, സാന്താ അനാ, ടസ്റ്റിൻ, കോസ്റ്റ മെസ, ന്യൂപോർട്ട് ബീച്ച്  എന്നീ നഗരങ്ങളുടെ പ്രദേശങ്ങൾ ഉൾപ്പെട്ടിരുന്നു. 1848 ലെ മെക്സിക്കൻ-അമേരിക്കൻ യുദ്ധത്തിനു ശേഷം, 1850 ൽ അൾട്ടാ കാലിഫോർണിയ അമേരിക്കൻ ഐക്യനാടുകളുടെ ഭാഗമായിത്തീരുകയും ക്രമേണ അമേരിക്കൻ കുടിയേറ്റക്കാർ ഈ പ്രദേശത്ത് എത്തിച്ചേരുകയും ചെയ്തു.

1860 കളിൽ വില്ല പാർക്ക് "മൗണ്ടൻ വ്യൂ" എന്ന് അറിയപ്പെട്ടിരുന്നത്. മൗണ്ടൻ വ്യൂ എന്ന പേരിൽ ഇതിനകം ഒരു പോസ്റ്റ് ഓഫീസ് നിലവിലുണ്ടായിരുന്നതിനാൽ യു.എസ്. തപാൽ വകുപ്പ് പ്രാദേശിക പോസ്റ്റ് ഓഫീസ് ഈ പേരിൽ നാമകരണം ചെയ്യുന്നതിനു വിസമ്മതിച്ചു. അതിനാൽ പോസ്റ്റ് ഓഫീസും സമീപ പ്രദേശങ്ങളും വില്ല പാർക്ക് എന്നു വിളിക്കപ്പെട്ടു. പിന്നീട് ഒരു കാർഷിക മേഖലയായി പരിവർത്തനം ചെയ്യപ്പെട്ട ഈ പ്രദേശത്ത് മുന്തിരി, വാൽനട്ട്, ആപ്രിക്കോട്ട് എന്നിവ കൃഷി ചെയ്യുകുയം ഒടുവിൽ 60 വർഷക്കാലത്തോളം നാരങ്ങ ഇവിടുത്തെ ഒരു പ്രധാന വിളായി മാറുകയും ചെയ്തു.


</doc>
<doc id="406135" url="https://ml.wikipedia.org/wiki?curid=406135" title="ശാസ്ത കൗണ്ടി">
ശാസ്ത കൗണ്ടി

ശാസ്ത കൌണ്ടി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തിന്റെ വടക്കൻ ഭാഗത്ത് സ്ഥിതി ചെയ്യുന്ന ഒരു കൗണ്ടിയാണ്. ഔദ്യോഗികമായി ഇത് കൗണ്ടി ഓഫ് ശാസ്ത എന്നറിയപ്പെടുന്നു. 2010 അമേരിക്കൻ ഐക്യനാടുകളിലെ സെൻസസ് പ്രകാരമുള്ള ഈ കൌണ്ടിയിലെ ജനസംഖ്യ 177,223 ആയിരുന്നു. കൗണ്ടി ആസ്ഥാനം റെഡ്ഡിംഗ് നഗരത്തിലാണ്.


</doc>
<doc id="406139" url="https://ml.wikipedia.org/wiki?curid=406139" title="ആരോൺ പോൾ">
ആരോൺ പോൾ

ആരോൺ പോൾ സ്റ്റുർട്ടെവന്റ് (ജനനം ഓഗസ്റ്റ് 27, 1979) ഒരു അമേരിക്കൻ അഭിനേതാവാണ്. ബ്രേക്കിങ് ബാഡ് എന്ന എഎംസി ചാനൽ പരമ്പരയിൽ ജെസ്സി പിങ്ക്മാൻ എന്ന കഥാപാത്രമാണ് അദ്ദേഹത്തെ പ്രശസ്തനാക്കിയത്. ഈ വേഷം അവതരിപ്പിച്ചതിനു ധാരാളം പുരസ്കാരങ്ങൾ ആരോൺ പോൾ നേടി. മികച്ച സഹനടനുള്ള ക്രിട്ടിക്സ് ചോയ്സ് ടെലിവിഷൻ അവാർഡ്, സാറ്റലൈറ്റ് അവാർഡ്, പ്രൈം ടൈം എമ്മി അവാർഡ് എന്നിവ ഇതിൽ ചിലതാണ്. 2010,2012, 2014 വർഷങ്ങളിൽ മികച്ച സഹനടനുള്ള പ്രൈം ടൈം എമ്മി അവാർഡ് നേടിയതോടെ മൂന്നുവട്ടം ഈ നേട്ടം കൈവരിക്കുന്ന ആദ്യ നടനായി. 

സംഗീത വീഡിയോകളിലും ടെലിവിഷൻ അതിഥിതാരമായും ആണ് ആരോൺ പോൾ തന്റെ കരിയർ തുടങ്ങിയത്. തുടർന്ന് (2006), "ദി ലാസ്റ്റ് ഹൌസ് ഓൺ ദി ലെഫ്റ്റ്" (2009) എന്നീ ചിത്രങ്ങളിൽ ചെറിയ വേഷങ്ങൾ അവതരിപ്പിച്ചു. ബ്രേക്കിംഗ് ബാഡിലെ വഴിത്തിരിവായ വേഷത്തിന് ശേഷം "നീഡ് ഫോർ സ്പീഡ്" (2014), "എ ലോങ്ങ് വേ ഡൗൺ (2014), എക്സോഡസ്: ഗോഡ്സ് ആൻഡ് കിംഗ്സ് (2014)" തുടങ്ങിയ ചിത്രങ്ങളിൽ അഭിനയിച്ചു. 2014 മുതൽ, അദ്ദേഹം "ബൊജാക്ക് ഹോഴ്സ്മാൻ" എന്ന നെറ്റ്ഫ്ലിക്സ് അനിമേഷൻ പരമ്പരയിൽ ടോഡ് ഷാവേസിന്റെ ശബ്ദം നല്കിവരുന്നു. 2016 മുതൽ "ദ പാത്ത്" എന്ന ഹുളു ഡ്രാമ പരമ്പരയിൽ എഡ്ഡി ലെയിൻ എന്ന കഥാപാത്രത്തെ അവതരിപ്പിക്കുന്നു.  



</doc>
<doc id="406143" url="https://ml.wikipedia.org/wiki?curid=406143" title="കെ.കെ. രാമചന്ദ്രൻ നായർ">
കെ.കെ. രാമചന്ദ്രൻ നായർ

കേരളത്തിലെ കമ്യൂണിസ്റ്റ് നേതാവും ചെങ്ങന്നൂർ നിയമസംഭാംഗവും ആയിരുന്നു കെ.കെ. രാമചന്ദ്രൻ നായർ (1952 ഡിസംബർ 1- 2018 ജനുവരി 14).

1952 ഡിസംബർ ഒന്നിന് ചെങ്ങന്നൂർ ആല ഭാസ്കരവിലാസത്തിൽ കരുണാകരൻ നായരുടേയും ഭാരതിയമ്മയുടേയും മകനായി ജനിച്ചു. കരൾ രോഗത്തെ തുടർന്ന് 2018 ജനുവരി 14-ന് ചെന്നൈയിലെ അപ്പോളോ ആശുപത്രിയിൽ വച്ച് അന്തരിച്ചു. പന്തളം എൻ.എസ്.എസ്. കോളേജിലും തിരുവനന്തപുരം ലൊ കോളേജിലുമായി ഉപരിപഠനം. 

എസ്.എഫ്.ഐ.യിലൂടെ രാഷ്ട്രീയരംഗത്ത് എത്തിചേർന്ന രാമചന്ദ്രൻ നായർ കലാസാംസ്കാരിക രംഗത്തും പ്രവർത്തിച്ചിരുന്നു. ശാസ്ത്രീയ സംഗീതത്തിൽ പാണ്ഡിത്യം ഉണ്ടായിരുന്ന രാമചന്ദ്രൻ നായർ സർഗ്ഗവേദിയുടെ പ്രസിഡന്റായി പ്രവർത്തിച്ചിട്ടുണ്ട്. ചെങ്ങന്നൂരിൽ അഭിഭാഷകനായി പ്രവർത്തിച്ചിട്ടുണ്ട്. അടിയന്തരാവസ്ഥ കാലത്ത് ജയിൽ ജീവിതം അനുഭവിച്ചിട്ടുണ്ട്. 2016-ൽ ചെങ്ങന്നൂർ നിയമസഭാമണ്ഡലത്തിൽ നിന്ന് തിരഞ്ഞെടുക്കപ്പെട്ട രാമചന്ദ്രൻ നായർ നാശോന്മുഖമായിക്കിടന്ന വരട്ടാർ എന്ന ചെറുനദിക്ക് പുനർജന്മം നൽകി ശ്രദ്ധേയനായിരുന്നു.


ഭാര്യ - പൊന്നുമണി


</doc>
<doc id="406148" url="https://ml.wikipedia.org/wiki?curid=406148" title="സൂര്യകാന്തഃ">
സൂര്യകാന്തഃ

സൂര്യകാന്തഃ കേരളത്തിൽ നിർമ്മിച്ച ഒരു സംസ്കൃത ചലച്ചിത്രമാണു്. സംസ്കൃതത്തിലെ അഞ്ചാമത്തെ ചലച്ചിത്രവും ആദ്യത്തെ സമകാലീന ചിത്രവുമാണു്. ഒരു വൃദ്ധദമ്പതികളുടെ അവസാന നാളുകളിലെ കഥയാണു് ചിത്രം പറയുന്നതു്. സംസ്കൃതത്തിൽ സംസാരിക്കുന്ന സാധാരണക്കാരുടെ കഥയാണു് ഈ ചിത്രം പറയുന്നതു്. കേരള ഫിലിം ക്രിട്ടിക്സ് അസോസിയേഷന്റെ 2017-ലെ 'പ്രത്യേക ജൂറി അവാർഡ്' ഈ ചിത്രം കരസ്ഥമാക്കി.

"സൂര്യകാന്തഃ" പറയുന്നതു് ഒരു വൃദ്ധ ദമ്പതികളുടെ അവസാന നാളുകളുടെ കഥയാണു്. ആ ദമ്പതികൾ രണ്ടാളും കഥകളി കലാകാരന്മാരാണു്, ജാനകി (സിമി ബൈജു) തന്റെ ചെറുപ്പ കാലത്ത് മികച്ചൊരു നർത്തകിയായിരുന്നു. 
എന്നാൽ ഇപ്പോൾ അവർ രോയശയ്യയിലാണു്. അവരുടെ ഭർത്താവു് നാരായണൻ കഥകളി കലാകാരൻ ആയിരുന്നെങ്കിലും ഇപ്പോൾ ജീവിക്കൻ വേണ്ടി ആശാരിപ്പണി ചെയ്യുന്നു. തന്റെ ഭാര്യയുടെ അവസാന ദിനങ്ങൾ സന്തോഷകരം ആക്കുക എന്നതാണു് നാരായണന്റെ ഏക ലക്ഷ്യം.


</doc>
<doc id="406156" url="https://ml.wikipedia.org/wiki?curid=406156" title="ഗാർഡെന, കാലിഫോർണിയ">
ഗാർഡെന, കാലിഫോർണിയ

ഗാർഡെന, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത്, ലോസ് ഏഞ്ചൽസ് കൗണ്ടിയുടെ തെക്കൻ ഉൾക്കടൽ മേഖലയിൽ (തെക്കുപടിഞ്ഞാറൻ) സ്ഥിതിചെയ്യുന്ന ഒരു നഗരമാണ്. 2000 ലെ യു.എസ്. സെൻസസ് പ്രകാരം 57,746 ആയിരുന്ന ഈ നഗരത്തിലെ ജനസംഖ്യ 2010 ലെ സെൻസസിൽ 58,829 ആയി വർദ്ധിച്ചിരുന്നു. 2014 വരെ യു.എസ്. സെൻസസ്, ഗാർഡെന നഗരത്തെ കാലിഫോർണിയയിൽ ജപ്പാനീസ് അമേരിക്കക്കാരുടെ ഏറ്റവും ഉയർന്ന ശതമാനമുള്ള പ്രദേശമായി പരാമർശിക്കുകയുണ്ടായി.  ഗാർഡനയിലെ ജാപ്പനീസ് ഭൂരിപക്ഷ ജനസംഖ്യ, ലോസ് ആഞ്ചലസിലെ തെക്കൻ ഉൾക്കടൽ മേഖലയിൽ ഏറ്റവും കൂടുതൽ ജപ്പാനീസ് കമ്പനികൾ കേന്ദ്രീകരിച്ച് പ്രവർത്തിക്കുന്നതിനു കാരണമായിരിക്കുന്നു.


</doc>
<doc id="406160" url="https://ml.wikipedia.org/wiki?curid=406160" title="അന്ന ഗൺ">
അന്ന ഗൺ

അന്ന ഗൺ (ജനനം ആഗസ്റ്റ് 11, 1968) ഒരു അമേരിക്കൻ നടിയാണ്. ബ്രേക്കിങ് ബാഡ് എന്ന എഎംസി ചാനൽ പരമ്പരയിൽ
സ്കൈലർ വൈറ്റ് എന്ന കഥാപാത്രത്തെ അവതരിപ്പിച്ച് ശ്രദ്ധേയയായി. ഈ കഥാപാത്രത്തിനു 2013, 2014 വർഷങ്ങളിൽ മികച്ച സഹനടിക്കുള്ള പ്രൈം ടൈം എമ്മി അവാർഡ് ലഭിച്ചു. 



</doc>
<doc id="406163" url="https://ml.wikipedia.org/wiki?curid=406163" title="പ്രിയമാനസം">
പ്രിയമാനസം

വിനോദ് മങ്കര തിരക്കഥയെഴുതി സംവിധാനം ചെയ്ത് 2015-ൽ പുറത്തിറങ്ങിയ സംസ്കൃത ചലച്ചിത്രമാണ് പ്രിയമാനസം. സോമാ ക്രിയേഷൻസിന്റെ ബാനറിൽ ബേബി മാത്യു സോമതീരമാണ് ചിത്രം നിർമ്മിച്ചിരിക്കുന്നത്. പതിനേഴാം നൂറ്റാണ്ടിൽ കേരളത്തിൽ ജീവിച്ചിരുന്ന കവിയും പണ്ഡിതനുമായ ഉണ്ണായി വാര്യരുടെ ജീവിതകഥയാണ് ചിത്രം പറയുന്നത്. ഉണ്ണായി വാര്യരുടെ പ്രശസ്ത കൃതിയായ നളചരിതം ആട്ടക്കഥയുടെ രചനയ്ക്കു പിന്നിലെ കഷ്ടപ്പാടുകളും സംഘർഷങ്ങളുമാണ് ചിത്രത്തിന്റെ ഇതിവൃത്തം. 

"നളചരിതത്തിലെ" എല്ലാ കഥാപാത്രങ്ങളും ചിത്രത്തിൽ കടന്നുവരുന്നുണ്ട്. ഈ കഥാപാത്രങ്ങൾ ഉണ്ണായി വാര്യരോടു സംവദിക്കുന്നതായും ചിത്രീകരിച്ചിരിക്കുന്നു. ഒരു എഴുത്തുകാരനെ അയാളുടെ കഥാപാത്രങ്ങൾ എങ്ങനെ വേട്ടയാടുന്നുവെന്ന് വരച്ചുകാട്ടുകയാണ് ഈ ചിത്രം. ഉണ്ണായി വാര്യർ എന്ന കവിയെ ലോകത്തിനു പരിചയപ്പെടുത്തുക, സംസ്കൃതഭാഷ പ്രചരിപ്പിക്കുക എന്നീ ലക്ഷ്യങ്ങളോടെയാണ് "പ്രിയമാനസം" നിർമ്മിച്ചിരിക്കുന്നത്.

രാജേഷ് ഹെബ്ബാർ കേന്ദ്രകഥാപാത്രമായി എത്തുന്ന ഈ ചിത്രത്തിൽ പ്രതീക്ഷ കാശി, മീരാ ശ്രീനാരായൺ എന്നിവരും അഭിനയിച്ചിരിക്കുന്നു. തിരുവനന്തപുരം, പാലക്കാട് എന്നിവിടങ്ങളിലാണ് "പ്രിയമാനസത്തിന്റെ" ചിത്രീകരണം നടന്നത്.

ഇന്ത്യയിലെ മൂന്നാമത്തെ സംസ്കൃത ചലച്ചിത്രമാണ് "പ്രിയമാനസം". ജി.വി. അയ്യർ സംവിധാനം ചെയ്ത ആദിശങ്കരാചാര്യ (1983), ഭഗവദ് ഗീത (1993) എന്നിവയാണ് ഇതിനുമുമ്പ് ഇന്ത്യയിൽ നിർമ്മിക്കപ്പെട്ടിട്ടുള്ള സംസ്കൃത ചലച്ചിത്രങ്ങൾ. 22 വർഷത്തെ ഇടവേളയ്ക്കു ശേഷം ഇന്ത്യയിൽ നിർമ്മിക്കുന്ന സംസ്കൃത ചലച്ചിത്രം എന്ന വിശേഷണവുമായാണ് "പ്രിയമാനസം" പ്രദർശനത്തിനെത്തിയത്. കേരളത്തിൽ നിർമ്മിക്കുന്ന ആദ്യത്തെ സംസ്കൃത ചലച്ചിത്രം എന്ന പ്രത്യേകതയും ഇതിനുണ്ട്.

2015-ൽ കേരളത്തിൽ നടന്ന 20-ആമത് രാജ്യാന്തര ചലച്ചിത്രമേളയിൽ "പ്രിയമാനസത്തിന്" പ്രദർശനാനുമതി നിഷേധിച്ചത് വിവാദമായിരുന്നു. ഹൈന്ദവ ബിംബങ്ങൾ കൂടുതലായി ചിത്രീകരിച്ചുകൊണ്ട് മതപ്രചാരണം നടത്തുന്നുവെന്ന വാദവുമായാണ് കേരളസംസ്ഥാന ചലച്ചിത്ര അക്കാദമി ഈ ചിത്രത്തെ മേളയിൽ നിന്നൊഴിവാക്കിയത്. അമ്പലവാസിയായിരുന്ന ഉണ്ണായി വാരിയരുടെ ജീവിതം പള്ളിയിലോ മോസ്കിലോ ചിത്രീകരിക്കാനാകുമോ എന്നു ചോദിച്ചുകൊണ്ട് ചിത്രത്തിന്റെ സംവിധായകൻ വിനോദ് മങ്കര പ്രതിഷേധവുമായി രംഗത്തെത്തി.

2015-ൽ കേരള രാജ്യാന്തര ചലച്ചിത്രമേളയിൽ നിന്നൊഴിവാക്കിയ ഈ ചിത്രം അതേവർഷം ഗോവയിൽ നടന്ന 46-ആമത് രാജ്യാന്തര ചലച്ചിത്രോത്സവത്തിൽ ഇന്ത്യൻ പനോരമ വിഭാഗത്തിലെ ഉദ്ഘാടന ചിത്രമായി പ്രദർശിപ്പിക്കുകയുണ്ടായി. ഏറെ നിരൂപകശ്രദ്ധ നേടിയ ഈ ചിത്രം 2015-ലെ മികച്ച സംസ്കൃത ചലച്ചിത്രത്തിനുള്ള ദേശീയ ചലച്ചിത്ര പുരസ്കാരവും സ്വന്തമാക്കി.




</doc>
<doc id="406166" url="https://ml.wikipedia.org/wiki?curid=406166" title="നാപ്പ കൗണ്ടി">
നാപ്പ കൗണ്ടി

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തിന്റെ വടക്കൻ ഭാഗത്ത് സാൻ പാബ്ലോ ഉൾക്കടലിന്റെ വടക്കുദിക്കിൽ സ്ഥിതിചെയ്യുന്ന ഒരു കൌണ്ടിയാണ് നാപ്പ കൗണ്ടി. 2010 ലെ സെൻസസ് പ്രകാരമുള്ള കൗണ്ടിയിലെ ജനസംഖ്യ 136,484 ആയിരുന്നു. കൌണ്ടിസീറ്റ് നാപ്പ നഗരത്തിലാണ്. 1850 ൽ കാലിഫോർണിയയ്ക്കു സംസ്ഥാന പദവി ലഭിച്ച വേളയിൽ രൂപവത്കരിക്കപ്പെട്ട യഥാർത്ഥ കൗണ്ടികളിലൊന്നായിരുന്നു നാപ്പ കൗണ്ടി. കൗണ്ടിയുടെ ചില പ്രദേശങ്ങൾ 1861 ൽ ലേക് കൗണ്ടിയിലേയ്ക്കു ചേർക്കപ്പെട്ടു.


</doc>
<doc id="406171" url="https://ml.wikipedia.org/wiki?curid=406171" title="മറ്റൊരു കർണ്ണൻ">
മറ്റൊരു കർണ്ണൻ

മറ്റൊരു കർണ്ണൻ, 1978 ൽ പുറത്തിറങ്ങിയതും ജെ. ശശികുമാർ സംവിധാനം ചെയ്തതുമായ ഒരു മലയാളചലച്ചിത്രമാണ്. ജയൻ, ജയഭാരതി, ജഗതി ശ്രീകുമാർ, അടൂർ ഭാസി എന്നിവരാണ് ഈ ചിത്രത്തിൽ പ്രധാനവേഷങ്ങളിൽ അഭിനയിച്ചിരിക്കുന്നത്. ചിത്രത്തിൽ ചവറ ഗോപി രചിച്ച ഗാനങ്ങൾക്ക് സംഗീത സംവിധാനം കെ.ജെ. ജോയ് നിർവഹിച്ചു.



</doc>
<doc id="406174" url="https://ml.wikipedia.org/wiki?curid=406174" title="സ്ഥൂലപരിണാമം">
സ്ഥൂലപരിണാമം

സ്ഥൂലപരിണാമം Macroevolution സൂക്ഷ്മപരിണാമത്തിനു വിപരീതമായതും സ്പീഷീസുകളുടെ തലത്തിനു മുകളിലുള്ളതുമായ പരിണാമപ്രക്രിയയാണ്. മൈക്രോ തലത്തിലുള്ള പരിണാമത്തിൽ ചെറിയ പരിണാമപ്രക്രിയകളാണു നടക്കുക. സൂക്ഷ്മപരിണാമവും സ്ഥൂലപരിണാമവും വ്യത്യസ്ത സമയ പരിധിയിലുള്ള ഒരേ പ്രവർത്തനത്തിന്റെ ഭാഗമാണ്.

Subjects studied within macroevolution include:




</doc>
<doc id="406175" url="https://ml.wikipedia.org/wiki?curid=406175" title="അറിയപ്പെടാത്ത രഹസ്യം">
അറിയപ്പെടാത്ത രഹസ്യം

അറിയപ്പെടാത്ത രഹസ്യം, 1981 ൽ പുറത്തിറങ്ങിയതും പി. വേണു സംവിധാനം ചെയ്തതുമായ ഒരു മലയാളചലച്ചിത്രമാണ്. കോശി നൈനാൻ, ജോൺ ഫിലിപ്പ്, കോശി ഫിലിപ്പ്, രാജി ജോർജ് എന്നിവർ ചേർന്ന് നിർമ്മിച്ച ഈ ചിത്രത്തിൽ പ്രേം നസീർ, ജയൻ, ജയഭാരതി, ജോസ് പ്രകാശ് എന്നിവരാണ് പ്രധാന വേഷങ്ങൾ ചെയ്തിരിക്കുന്നത്. പി ഭാസ്കരന്റെ വരികൾക്ക്എം.കെ. അർജ്ജുനൻ ഈ ചിത്രത്തിന്റെ സംഗീതസംവിധാനം നിർവഹിച്ചു.ജയൻ മരിച്ചതിനു ശേഷമാണ് ഈ ചിത്രം റിലീസ് ആയത്.

സംഗീതം നിർവ്വഹിച്ചിരിക്കുന്നത് കെ. അർജ്ജുനൻ വരികൾ എഴുതിയത് P. ഭാസ്കരൻ.


</doc>
<doc id="406180" url="https://ml.wikipedia.org/wiki?curid=406180" title="പുതിയ വെളിച്ചം">
പുതിയ വെളിച്ചം

പുതിയ വെളിച്ചം, 1979 ൽ പുറത്തിറങ്ങിയ ശ്രീകുമാരൻ തമ്പി സംവിധാനം ചെയ്ത ഒരു മലയാളചലച്ചിത്രമാണ്. ജയൻ, ജയഭാരതി, ശ്രീവിദ്യ, ജഗതി ശ്രീകുമാർ എന്നിവരാണ് ഈ ചിത്രത്തിലെ പ്രധാന കഥാപാത്രങ്ങളെ അവതരിപ്പിച്ചത്. സലിൽ ചൗധരിയായിരുന്നു ഈ ചിത്രത്തിന്റെ സംഗീതസംവിധാനം നിർവഹിച്ചത്.. ഹിന്ദി ചലച്ചിത്രമായ ഫൂൽ ഔർ പത്തർ, എംജിആറിന്റെ "ഒളി വിളക്ക്" എന്നിവയുടെ റീമേക്ക് ആയിരുന്നു ഈ മലയാള ചലച്ചിത്രം.


</doc>
<doc id="406182" url="https://ml.wikipedia.org/wiki?curid=406182" title="ദ ആഫ്രിക്കൻ ക്യൂൻ">
ദ ആഫ്രിക്കൻ ക്യൂൻ

ദ ആഫ്രിക്കൻ ക്യൂൻ, 1951 ൽ പുറത്തിറങ്ങിയ ബ്രിട്ടീഷ്-അമേരിക്കൻ സാഹസിക ചലച്ചിത്രമാണ്. സി. എസ്. ഫോറെസ്റ്റർ 1935 ൽ എഴുതിയ ഇതേ പേരുള്ള നോവലിന്റെ ചലച്ചിത്രാവിഷ്കരണമായിരുന്നു ഈ ചിത്രം. ജോൺ ഹെസ്റ്റൺ സംവിധാനം ചെയ്ത ഈ ചിത്രം, സാം സ്പീഗലും ജോൺ വൂൾഫും ചേർന്നാണ് നിർമിച്ചത്.


</doc>
<doc id="406184" url="https://ml.wikipedia.org/wiki?curid=406184" title="ഫാഗോസൈറ്റ്">
ഫാഗോസൈറ്റ്

ഫാഗോസൈറ്റുകൾ Phagocytes നമ്മുടെ ശരീരത്തിലെത്തുന്ന അപകടകാരികളായ കണികകൾ, ബാക്ടീരിയ, മൃതമായതോ മരിച്ചുകൊണ്ടിരിക്കുന്നതുമായ കോശങ്ങൾ തുടങ്ങിയവയെ ആഹരിച്ചു നശിപ്പിച്ച് ശരീരത്തെ രക്ഷിക്കുന്നു. ഇവയുടെ പേര് ഗ്രീക്ക് പദമായ Greek "phagein", "to eat" or "devour", and "-cyte", the suffix in biology denoting "cell", from the Greek "kutos", "hollow vessel". അവ ശരീരത്തിലുണ്ടാകുന്ന അണുബാധയേയും തുടർന്നു ലഭിക്കുന്ന രോഗപ്രതിരോധത്തിനും അത്യന്താപേക്ഷിതമാണ്. ജന്തുലോകത്ത് ഫാഗോസൈറ്റുകൾ വളരെ പ്രാധാന്യമുള്ളതാണ്. കശേരുകികളിൽ ഇത് വളരെയധികം വികസിച്ചിട്ടുണ്ട്. ഒരു ലിറ്റർ മനുഷ്യരക്തത്തിൽ 6 ദശലക്ഷം ഫാഗോസിറ്റുകൾ ഉണ്ട്. അവയെ 1882 ൽ ഇല്യ ഇലിയിച്ച് മെക്നിക്കോവ് ആണു കണ്ടുപിടിച്ചത്. നക്ഷമത്സ്യത്തിന്റെ ലാർവ്വയെ പഠിക്കുമ്പോൾ ആണിതു അദ്ദേഹം കണ്ടുപിടിച്ചത്. 1908ൽ മെക്നിക്കോവിനു ഈ കണ്ടുപിടിത്തത്തിനു വൈദ്യശാസ്ത്രത്തിനുള്ള നോബൽ സമ്മാനം ലഭിച്ചു. ഫാഗോസൈറ്റുകൾ അനേകം സ്പീഷീസുകളിൽ കാണപ്പെടുന്നുണ്ട്; ചില അമീബകൾ ഫാഗോസൈറ്റുകളുടെ മാക്രോഫേജിന്റെ സ്വഭാവം കാണിക്കുന്നുണ്ട്. ഇതു കാണിക്കുന്നത്, ജീവന്റെ പരിണാമഘട്ടത്തിന്റെ ആദ്യഘട്ടത്തിൽ ഫാഗോസൈറ്റുകൾ പ്രത്യക്ഷപ്പെട്ടു എന്നാണ്.


</doc>
<doc id="406186" url="https://ml.wikipedia.org/wiki?curid=406186" title="മോർഗൻ ഹിൽ">
മോർഗൻ ഹിൽ

മോർ‌ഗൻ ഹിൽ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ സാന്താ ക്ലാര കൗണ്ടിയിലെ ഒരു നഗരമാണ്. ഇത് സാൻ ഫ്രാൻസിസ്കോ ഉൾക്കടൽ മേഖലയിൽ സിലിക്കൺ വാലിയുടെ തെക്കേ അറ്റത്താണു സ്ഥിതിചെയ്യുന്നത്. മോർഗൻ ഹിൽ പ്രാഥമികമായി സിലിക്കൺ വാലിയ്ക്കു വേണ്ടിയുള്ള സമ്പന്നമായ ഒരു റെസിഡൻഷ്യൽ സമൂഹം ആണ്. അതു പോലെ തന്നെ ആൻറിറ്റ്സു, ഫ്ലെക്സ്ട്രോണിക്സ്, വേലോഡൈൻ ലിഡാർ, ടെൻകേറ്റ് അഡ്വാൻസ്ഡ് കോമ്പോസിറ്റ്സ് തുടങ്ങിയ നിരവധി ഹൈ ടെക്ക് കമ്പനികളുടെ ആസ്ഥാനവുംകൂടിയാണ് മോർഗൻ ഹിൽ നഗരം. മോർഗൻ ഹിൽ സിലിക്കൺ വാലിയിലെ ഒരു പ്രധാന കേന്ദ്രവും വിനോദ കേന്ദ്രവുമാണ്.

സാൻ ജോസ് നഗരകേന്ദ്രത്തിൽനിന്ന് 39 കിലോമീറ്റർ (24 മൈൽ) തെക്കായും ഗിൽറോയിക്ക് 21 കിലോമീറ്റർ (13 മൈൽ) വടക്കായും പസഫിക് തീരത്തുനിന്ന് 24 കിലോമീറ്റർ (15 മൈൽ) അകലെ ഉൾനാടൻ പ്രദേശത്തുമായാണ് ഈ നഗരം സ്ഥിതിചെയ്യുന്നത്. 


</doc>
<doc id="406189" url="https://ml.wikipedia.org/wiki?curid=406189" title="മാക്രൊഫേജ്">
മാക്രൊഫേജ്

മാക്രോഫേജുകൾ Macrophages (pronunciation: /ˈmakrə(ʊ)feɪdʒ/ | big eaters

, from Greek "μακρός" ("makrós") = large, "φαγείν" ("phageín") = to eat) നമ്മുടെ ശരീരത്തിലുള്ള ഒരു തരം ശ്വേതരക്താണുവാണ്. ഇത്, കോശങ്ങളുടെ അവശിഷ്ടങ്ങൾ, പുറത്തുനിന്നും വന്ന വസ്തുക്കൾ, സൂക്ഷ്മജീവികൾ (രോഗാണുക്കൾ), കാൻസർ കോശങ്ങൾ, അതുപോലെ ശരീരകോശങ്ങൾക്കുനിരക്കാത്ത ഏതു പ്രത്യേക പ്രോട്ടീൻ തരങ്ങൾക്കനുയോജ്യമല്ലാത്ത ഏതൊരു അപരവസ്തു കോശത്തിനുപുറത്തുവന്നാലും അതിനെ ഈ ശ്വേതാണുക്കൾ ചുറ്റിപ്പിടിച്ച് ദഹിപ്പിക്കുന്നു. ഈ പ്രക്രിയയ്ക്ക് ഫാഗോസൈറ്റോസിസ് എന്നു പറയുന്നു. ഈ വലിയതരം ഫാഗോസൈറ്റുകൾ മിക്കവാറും എല്ലാ കലകളിലും കാണപ്പെടുന്നു, അമീബയെപ്പോലുള്ള രീതിയിൽ സഞ്ചരിച്ച് രോഗാണുക്കളെ തേടിനടക്കുന്നു. അവ അനേകം രൂപങ്ങളിൽ (അനേകം പേരുകളോടെ) ശരീരമാസകലം കാണപ്പെടുന്നു. (ഉദാഹരണം: ഹിസ്റ്റിയോസൈറ്റുകൾ, കപ്ഫ്ഫർ കോശങ്ങൾ, അല്വിയോളാർ മാക്രോഫേജുകൾ, മൈക്രോഗ്ലിയ തുടങ്ങിയവ), പക്ഷേ, ഇത്തരം എല്ലാകോശങ്ങളും മോണോന്യൂക്ലിയാർ ഫാഗോസൈറ്റ് സംവിധാനത്തിന്റെ ഭാഗമാണ്. ഫാഗോസൈറ്റോസിസിനുപുറമേ, പ്രത്യേകിച്ചുള്ളതല്ലാത്ത പ്രതിരോധത്തിലും പ്രധാന പങ്കുവഹിക്കുന്നുണ്ട്.  (ആന്തര പ്രതിരോധം) മറ്റു പ്രതിരോധ കോശങ്ങളെ പ്രതിരോധപ്രവർത്തനങ്ങൾക്കായി ലിംഫോസൈറ്റുകളെപ്പോലുള്ള കോശങ്ങളെ റിക്രൂട്ടു ചെയ്തുകയും ചെയ്ത്, പ്രത്യേകിച്ചുള്ള പ്രതിരോധ സംവിധാനങ്ങളെ സഹായിക്കുകയും ചെയ്യുന്നു.  (adaptive immunity) ഉദാഹരണത്തിനു, ടി-കോശത്തിൽ ആന്റിജൻ പ്രസന്റർ ആയും പ്രധാന പങ്കുവഹിക്കുന്നുണ്ട്. മനുഷ്യനിൽ, പ്രവർത്തനരഹിതമായ മാക്രോഫേജുകൾ ക്രോണിക് ഗ്രാനുലോമറ്റസ് ഡിസീസ് എന്ന ഗുരുതരമായ രോഗം വരുത്തിവയ്ക്കുന്നു. ഇതിന്റെ ഫലമായി തുടരെത്തുടരെയുള്ള അണുബാധയുണ്ടാകുന്നു.



</doc>
<doc id="406190" url="https://ml.wikipedia.org/wiki?curid=406190" title="മസ്തിഷ്കത്തിന്റെ പരിണാമം">
മസ്തിഷ്കത്തിന്റെ പരിണാമം

മസ്തിഷ്കത്തിന്റെ പരിണാമത്തെക്കുറിച്ചുള്ള സിദ്ധാന്തങ്ങൾ നന്നായി നമുക്കറിയില്ല.

ശരീരത്തിന്റെ വലിപ്പവും മസ്തിഷ്കവുമായി ഒരു പ്രത്യേകാനുപാതത്തിലുള്ള ബന്ധം രേഖീയമായി കാണുന്നില്ല പകരം അത് വ്യത്യസ്താനുപാതത്തിലാണ്.  മസ്തിഷ്കവും ശരീരവുമായുള്ള അനുപാതം രേഖീയമല്ല. ചെറിയ ശരീരമുള്ള ജീവികളുടെ മസ്തിഷ്കത്തിനു അവയുടെ ശരീരവുമായി താരതമ്യം ചെയ്താൽ വലിയ മസ്തിഷ്കാണുല്ലത്. വലിയ സസ്തനികളിൽ ചെറിയ മസ്തിഷ്കം കാണപ്പെടുന്നു. (തിമിംഗിലത്തെപ്പോലെ. 



</doc>
<doc id="406196" url="https://ml.wikipedia.org/wiki?curid=406196" title="പ്ലാസ്മകോശം">
പ്ലാസ്മകോശം

പ്ലാസ്മകോശങ്ങൾ Plasma cells, also called plasma B cells, plasmocytes, plasmacytes, or effector B cells, ആന്റിബോഡിയുടെ സിംഹഭാഗവും പുറത്തുവിടുന്ന ശ്വേതരക്തകോശം ആണ്. ഇവയെ രക്ത പ്ലാസ്മയും ലിംഫു ഗ്രന്ഥിയും ശരീരത്തിന്റെ വിവിധ ഭാഗങ്ങളിലേയ്ക്ക് എത്തിക്കുന്നു. പ്ലാസ്മകോശങ്ങൾ അസ്ഥിമജ്ജയിൽ ആണു ഉത്ഭവിക്കുന്നത്: ബി-ലസികാണു പ്ലാസ്മ കോശങ്ങളായി രൂപാന്തരണം പ്രാപിക്കുന്നു. ഒരിക്കൽ ഇവ രക്തത്തിലോ പ്ലാസ്മയിലോ എത്തിയാൽ, ഈ ആന്റിബോഡി തന്മാത്ര അവിടെയെത്തിയ ആന്റിജനെ ചുറ്റിപ്പിടിക്കുന്നു. എന്നിട്ട്, അതിനെ നിർവ്വീരീകരണമോ നാശമോ നടക്കാം.



</doc>
<doc id="406200" url="https://ml.wikipedia.org/wiki?curid=406200" title="ഇന്ത്യൻ സാഹിത്യം">
ഇന്ത്യൻ സാഹിത്യം

ഇന്ത്യൻ ഉപഭൂഖണ്ഡത്തിൽ 1947 വരെയും പിന്നീട് ഇന്ത്യയിലെയും സാഹിത്യത്തിനെയാണു് ഇന്ത്യൻ സാഹിത്യം എന്ന് വിവക്ഷിക്കുന്നത്. ഇന്ത്യയിൽ 22 ഔദ്യോഗികഭാഷകളാണുള്ളത്. ആദ്യകാലകൃതികൾ വാമൊഴിയായാണു് പ്രചരിക്കപ്പെട്ടിരുന്നത്.
സംസ്കൃത സാഹിത്യത്തിന്റെ തുടക്കം 1500–1200 ബി.സി കാലഘട്ടത്തിൽ വാമൊഴിയായി പ്രചരിക്കപ്പെട്ട ഋഗ്വേദത്തിലൂടെയാണു്.ബി.സി. ഒന്നാം സഹസ്രാബ്ദത്തിന്റെ ആദ്യത്തിലാണ് സംസ്കൃത മഹാകാവ്യങ്ങളായ മഹാഭാരതവും രാമായണവും രചിക്കപ്പെട്ടത്. തുടർന്ന് സസ്കൃതത്തിൽ പല കൃതികളും സംഘസാഹിത്യം, പാലിഭാഷയിലെഴുതിയ തിപിടകം എന്നിവയും രചിക്കപ്പെടുകയുണ്ടായി

ഒൻപതാം നൂറ്റാണ്ടിൽ കന്നഡ, പത്താം നൂറ്റാണ്ടിൽ തെലുഗു എന്നീ ഭാഷകളിലും ഗ്രന്ഥങ്ങൾ രചിക്കപ്പെടാൻ തുടങ്ങി. പിന്നീടാണ് മറാത്തി, ഒഡിയ, ബംഗാളി എന്നീ ഭാഷകളിൽ ഗ്രന്ഥങ്ങൾ എഴുതപ്പെട്ടത്, തുടർന്ന് ഹിന്ദി, പേർഷ്യ, ഉർദു തുടങ്ങിയ ഭാഷകളിലും ഗ്രന്ഥങ്ങൾ രചിക്കപ്പെടാൻ തുടങ്ങി. 

1913-ൽ സാഹിത്യത്തിനുള്ള നോബൽ സമ്മാനം നേടിയ ബംഗാളി കവി രബീന്ദ്രനാഥ് ടാഗോർ ഇന്ത്യയുടെ ആദ്യത്തെ നോബൽ സമ്മാനജേതാവായി. സമകാലീന ഇന്ത്യൻ സാഹിത്യത്തിൽ കേന്ദ്ര സാഹിത്യ അക്കാദമി ഫെല്ലോഷിപ്പ്, ജ്ഞാനപീഠ പുരസ്കാരം എന്നീ രണ്ട് പ്രധാന സാഹിത്യ അവാർഡുകൾ നൽകപ്പെടുന്നു. എട്ട് ജ്ഞാനപീഠ പുരസ്കാരങ്ങൾ ഹിന്ദി, കന്നഡ എന്നീ ഭാഷകളിലെ സാഹിത്യകാരന്മാർക്കും അഞ്ചു വീതം ബംഗാളി, മലയാളം, എന്നീ ഭാഷകളിലെ സാഹിത്യകാരന്മാർക്കും നൽകപ്പെട്ടിട്ടുണ്ട് 

ആദ്യകാല സാഹിത്യത്തിന്റെ ഉദാഹരണങ്ങളിൽ വൈദികസംസ്‌കൃതത്തിൽ എഴുതപ്പെട്ട വേദങ്ങൾ ആണ്. ഈ കാലത്തെ രചനകളിൽ ഉൾപ്പെടുന്നവയാണ് ശുൽബസൂത്രങ്ങൾ 

വേദവ്യാസന്റെ മഹാഭാരതവും വാല്മീകിയുടെ രാമായണവുമാണ് പ്രധാന സംസ്കൃതഇതിഹാസങ്ങൾ.

പാലി ഭാഷയിൽ രചിക്കപ്പെട്ട തിപിടകം മുഖ്യമായും ഇന്ത്യയിൽ ആണ് എഴുതപ്പെട്ടത്, പിന്നീടുണ്ടായ പാലി ഭാഷാകൃതികൾ മിക്കവാറും ശ്രീ ലങ്കയിലോ ദക്ഷിണ പൂർവ്വേഷ്യയിലോ ആണ് എഴുതപ്പെട്ടത്. പാലി സാഹിത്യത്തിൽ ബുദ്ധമത തത്ത്വചിന്ത, കവിത, ചില വ്യാകരണ കൃതികൾ എന്നിവ ഉൾപ്പെടുന്നു. ജാതകകഥകൾ, ധർമ്മപദം, പാലി ഭാഷയിലെ ആട്ടക്കഥ, മഹാവംശം എന്നിവ പ്രധാന പാലി സാഹിത്യകൃതികളിൽപ്പെടുന്നു.


</doc>
<doc id="406208" url="https://ml.wikipedia.org/wiki?curid=406208" title="കോംറ്റൺ">
കോംറ്റൺ

കോംറ്റൺ, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് തെക്കൻ ലോസ് ഏഞ്ചലസ് കൗണ്ടിയിൽ, ലോസ് ആഞ്ചലസ് നഗര കേന്ദ്രത്തിനു തെക്കായി സ്ഥിതി ചെയ്യുന്ന ഒരു നഗരമാണ്. കൗണ്ടിയിലെ ഏറ്റവും പഴക്കമേറിയ നഗരങ്ങളിലൊന്നായ കോംപ്റ്റൺ, 1888 മേയ് 11 ന് സംയോജിപ്പിക്കപ്പെട്ട എട്ടാമത്തെ നഗരമായിരുന്നു. 2010 ലെ യു.എസ്. സെൻസ് പ്രകാരം ഈ നഗരത്തിലെ ജനസംഖ്യ 96,455 ആയിരുന്നു. ലോസ് ഏഞ്ചൽസ് കൗണ്ടിയുടെ മദ്ധ്യത്തിലെ ഈ നഗരത്തിന്റെ ഭൂമിശാസ്ത്രപരമായ നിലനിൽപ്പിന്റെ പ്രത്യേകത കാരണമായി ഈ നഗരം "ഹബ് സിറ്റി" എന്ന് അറിയപ്പെടുന്നു. 


</doc>
<doc id="406212" url="https://ml.wikipedia.org/wiki?curid=406212" title="ഡിനൂബ">
ഡിനൂബ

ഡിനൂബ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ ടുലെയർ കൗണ്ടിയിലെ ഒരു നഗരമാണ്. 2010 ലെ യു.എസ്. സെൻസസ് പ്രകാരമുള്ള ഈ കാലിഫോർണിയൻ നഗരത്തിലെ ആകെ ജനസംഖ്യ 21,453 ആയിരുന്നു. ഈ നഗരം വിസാലിയ മെട്രോപൊളിറ്റൻ സ്റ്റാറ്റിസ്റ്റിക്കൽ ഏരിയയുടെ ഭാഗമാണ്. ഡിനൂബയിൽ സ്ഥിതി ചെയ്യുന്ന പുനരുദ്ധരിക്കപ്പെട്ട ഒരു റെയിൽവെ സ്റ്റേഷനിൽ അൾട്ട ഡിസ്ട്രിക്റ്റ് മ്യൂസിയം സ്ഥിതി ചെയ്യുന്നു. പ്രാദേശിക ചരിത്രത്തെ വെളിവാക്കുന്നതിനായി ഈ മ്യൂസിയത്തിൽ പുരാ വസ്തുക്കളുടെ ഒരു ശേഖരം ഉണ്ട്.

ഡനൂബ നഗരം സ്ഥിതിചെയ്യുന്ന അക്ഷംശ രേഖാംശങ്ങൾ (36.544898, -119.389260) ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ അനുസരിച്ച് ഈ നഗരത്തിന്റെ മൊത്തം വിസ്തീർണ്ണം 6.5 ചതുരശ്ര മൈൽ (17 ചതുരശ്ര കിലോമീറ്റർ) ആയി രേഖപ്പെടുത്തിയിരിക്കുന്നു. ഇതു മുഴുവനും കരഭൂമിയാണ്. സമുദ്രനിരപ്പിൽനിന്ന് ശരാശരി 345 അടി (105 മീറ്റർ) ഉയരത്തിൽ സ്ഥിതിചെയ്യുന്ന ഈ പ്രദേശത്തിന്റെ ഭൂപ്രകൃതി ഏകദേശം പരന്ന നിലയിലുള്ളതാണ്. 


</doc>
<doc id="406215" url="https://ml.wikipedia.org/wiki?curid=406215" title="ഡൌനി">
ഡൌനി

ഡൌനി, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ തെക്കുകിഴക്കൻ ലോസ് ഏഞ്ചൽസ് കൗണ്ടിയിൽ, ലോസ് ആഞ്ചലസ് നഗരകേന്ദ്രത്തിൽനിന്ന് 13 മൈൽ (21 കിലോമീറ്റർ) ദൂരെ തെക്കുകിഴക്കായി സ്ഥിതി ചെയ്യുന്ന ഒരു നഗരമാണ്. ഗേറ്റ്വേ നഗരങ്ങളുടെ ഭാഗമായി ഇത് കണക്കാക്കപ്പെടുന്നു. അപ്പോളോ ബഹിരാകാശ പദ്ധതിയുടെ ജന്മസ്ഥലമായ ഈ നഗരം, പോപ്പ് സംഗീതജ്ഞരായ റിച്ചാർഡ്, കാരെൻ കാർപെൻറർ എന്നിവരുടെ ജന്മഗേഹംകൂടിയാണ്. ലോകത്തിലെ ഏറ്റവും പഴക്കമുള്ളതും ഇപ്പോഴും പ്രവർത്തിക്കുന്നതുമായ മക്ഡൊണാൾഡ് റെസ്റ്റോറൻറ് ഇവിടെ നിലനിൽക്കുന്നു. 2010 ലെ യു.എസ്. സെൻസസ് പ്രകാരമുള്ള ഈ നഗരത്തിലെ ജനസംഖ്യ 111,772 ആയിരുന്നു.


</doc>
<doc id="406217" url="https://ml.wikipedia.org/wiki?curid=406217" title="വിഹാർ തടാകം">
വിഹാർ തടാകം

മുംബൈയിൽ വിഹാർ ഗ്രാമത്തിന് സമീപം സ്ഥിതിചെയ്യുന്ന ഒരു ശുദ്ധജലതടാകമാണ് വിഹാർ തടാകം. സഞ്ജയ് ഗാന്ധി ദേശീയോദ്യാനത്തിന്റെ ഭാഗമാണ് ഈ തടാകം. ദക്ഷിണ മുംബൈയിലേക്കുള്ള കുടിവെള്ളത്തിന്റെ ഒരു സ്രോതസ്സ് കൂടിയാണ് വിഹാർ.
ഒരു പ്രാചീന ബുദ്ധവിഹാരത്തിൽ നിന്നുമാണ് ഇവിടെയുള്ള ഗ്രാമത്തിനും ഈ തടാകത്തിനും വിഹാർ എന്ന പേര് ലഭിച്ചത്. ഈ ബുദ്ധവിഹാരത്തേക്കുറിച്ചുള്ള ലിഖിതങ്ങൾ ലഭ്യമായിരുന്നുവെങ്കിലും കൃത്യമായ സ്ഥാനം വെളിവാക്കപ്പെട്ടത് 2017-ൽ മുംബൈ സർവ്വകലാശാലയിലെ ഒരു ഗവേഷണസംഘത്തിന്റെ കണ്ടെത്തലിലൂടെയാണ്. 

1845 ജൂൺ മാസത്തിൽ മുംബൈയിൽ കുടിവെള്ളക്ഷാമം രൂക്ഷമായതിനേത്തുടർന്ന് ഒരു പ്രക്ഷോഭം നടക്കുകയുണ്ടായി. ബ്രിട്ടീഷ് സർക്കാർ നിയോഗിച്ച രണ്ടംഗ കമ്മിറ്റി ഇതേക്കുറിച്ച് പഠിക്കുകയും കൃതൃമജലസംഭരണികളുടെ നിർമ്മാണം അനിവാര്യമാണെന്ന് കണ്ടെത്തുകയും ചെയ്തു. 
മിഠി നദി കേന്ദ്രീകരിച്ച് മൺസൂൺ കാലത്ത് ഉണ്ടാവാറുള്ള ശുദ്ധജലപ്രവാഹത്തെ തടയണ കെട്ടി ശേഖരിക്കുവാനായി ഒരു പദ്ധതി തയ്യാറാക്കപ്പെട്ടു. ഇതിനെ അനുകൂലിച്ച് 1850-ൽ ക്യാപ്റ്റൻ ക്രോഫോർഡ് ഒരു റിപ്പോർട്ട് സമർപ്പിച്ചു. ‘വിഹാർ വാട്ടർ വർക്ക്സ്’ എന്ന പേരിൽ 1856-ൽ തുടങ്ങിയ പദ്ധതി 1860-ൽ പൂർത്തിയായി. ഈ ജലസംഭരണത്തിന്റെ ഭാഗമായി രൂപം കൊണ്ടവയാണ് തുൾസി തടാകം, വിഹാർ തടാകം, പവായ് തടാകം എന്നിവ.

തുൾസി, വിഹാർ എന്നീ തടാകങ്ങൾ സഞ്ജയ് ഗാന്ധി ദേശീയോദ്യാനത്തിനുള്ളിലും പവായ് തടാകം ഇതിനു പുറത്തുമാണ്. തടാകവും ചുറ്റുമുള്ള പ്രദേശങ്ങളും ബൃഹന്മുംബൈ മുനിസിപ്പൽ കോർപ്പറേഷന്റെ സംരക്ഷണത്തിൽ ആണ്. 2000-2017 കാലഘട്ടത്തിൽ മാത്രം ഈ തടാകങ്ങൾക്ക് ചുറ്റുമുള്ള സസ്യജാലങ്ങളിൽ 28 മുതൽ 30 ശതമാനം വരെ കുറവ് വന്നതായി ഒരു പഠനത്തിൽ കണ്ടെത്തി.


</doc>
<doc id="406247" url="https://ml.wikipedia.org/wiki?curid=406247" title="ലിറ്റിൽ സാൻ ബർനാർഡിനോ മലനിര">
ലിറ്റിൽ സാൻ ബർനാർഡിനോ മലനിര

ലിറ്റിൽ സാൻ ബർനാർഡിനോ മലനിരഅമേരിക്കൻ ഐക്യനാടുകളിലെ തെക്കൻ കാലിഫോർണിയ സംസ്ഥാനത്തെ, റിവർസൈഡ് കൗണ്ടിയിലെ തെക്കുകിഴക്ക് സാൻ ബർനാർഡിനോ മലനിരകളിലും വടക്കേയറ്റത്ത് സാൾട്ടൻ കടലിന്റെ തീരദേശത്തുമായി ഏകദേശം 64 കിലോമീറ്റർ വ്യാപിച്ചുകിടക്കുന്ന ചെറിയ മലനിരയാണിത്.

തെക്ക് കൊളൊറാഡോ മരുഭൂമിയും വടക്ക് മൊജേവ് മരുഭൂമിയും ചേർന്ന് കോച്ചെല്ല താഴ്വര കൊണ്ട് ഈ ഭൂപ്രദേശത്തെ വേർതിരിക്കുന്നു. ഇവിടത്തെ കൊടുമുടിയ്ക്ക് ഏകദേശം 4,000–5,000 അടി ഉയരം കാണപ്പെടുന്നു. ഈ മേഖലയിലെ ഏറ്റവും ഉയരമുള്ള സ്ഥാാനത്ത് ക്വിൽ പർവ്വതം 5,813 അടി ഉയരത്തിൽ സ്ഥിതിചെയ്യുന്നു. ഈ മലനിരയുടെ വടക്കേ അറ്റത്ത് ജോഷ്വാ ട്രീ നാഷണൽ പാർക്ക് കൂടാതെ ഇവിടെ ബിഗ് മൊറൊൻഗോ കനിയോൻ പ്രിസെർവും സ്ഥിതിചെയ്യുന്നു.
ഇവിടത്തെ മരുപ്പച്ചയിൽ പത്തിൽ ഒരു ഭാഗം കോട്ടൺവുഡും ("Populus fremontii"),റെഡ് യെല്ലോയും ("Salix laevigata") ചേർന്ന് കാലിഫോർണിയയിലെ റിപാരിയൻ മേഖല സൃഷ്ടിക്കുന്നു. കാലിഫോർണിയയിലെ തദ്ദേശ സസ്യമായ ഡെസേർട്ട് ഫാൻ പാം ("Washingtonia filifera") കൃത്രിമമായി പ്രകൃതി സൗന്ദര്യം കൂട്ടാൻ ഇപ്പോൾ സാധാരണയായി ഉപയോഗിക്കുന്നു.


</doc>
<doc id="406252" url="https://ml.wikipedia.org/wiki?curid=406252" title="വിൻഡ്സർ">
വിൻഡ്സർ

വിൻഡ്സർ, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് സൊനോമാ കൗണ്ടിയിൽ സ്ഥിതിചെയ്യുന്ന ഒരു സംയോജിപ്പിക്കപ്പെട്ട നഗരമാണ്. സാന്താ റോസ നഗരത്തിന് 9 മൈൽ വടക്കായും സാൻ ഫ്രാൻസിസ്കോയ്ക്ക് 63 മൈൽ വടക്കുമായാണ് ഈ നഗരം സ്ഥിതിചെയ്യുന്നത്. 2010 ലെ അമേരിക്കൻ ഐക്യനാടുകളിലെ സെൻസസ് പ്രകാരം ഈ നഗരത്തിലെ ജനസംഖ്യ 26,801 ആയിരുന്നു.

വിൻറ്സർ പ്രദേശത്ത് ആദ്യ യൂറോപ്യൻ കുടിയേറ്റക്കാർ 1851 ലാണ് എത്തിച്ചേർന്നത്. 1855-ൽ, ഹിറാം ലൂയിസ് എന്ന പോണി എക്സ്പ്രസ് റൈഡർ (പത്രങ്ങളും, മെയിലുകളും അയക്കുന്ന ഒരു മെയിൽ സേവന ദാതാവ്) നഗരത്തിലെ ആദ്യത്തെ പോസ്റ്റ്മാസ്റ്റർ ആയി നിയമിക്കപ്പെട്ടു. ഈ പ്രദേശം തന്റെ സ്വദേശമായ ഇംഗ്ലണ്ടിലെ മധ്യകാലഘട്ടത്തിലെ ഒരു കോട്ടയായ വിൻഡ്സർ കോട്ടയ്ക്കു ചുറ്റുമുള്ള പ്രദേശങ്ങളെ ഓർമ്മിപ്പിച്ചതിനാൽ അദ്ദേഹം നഗരത്തെിൻ "വിൻഡ്സർ" എന്ന് നാമകരണം ചെയ്തു. 1855 ൽ വിൻഡ്സറിൽ ഒരു തപാൽ ഓഫീസ് സ്ഥാപിക്കപ്പെട്ടു.


</doc>
<doc id="406253" url="https://ml.wikipedia.org/wiki?curid=406253" title="ജോഷ്വാ ട്രീ നാഷണൽ പാർക്ക്">
ജോഷ്വാ ട്രീ നാഷണൽ പാർക്ക്

ജോഷ്വാ ട്രീ നാഷണൽ പാർക്ക് അമേരിക്കൻ ഐക്യനാടുകളിലെ തെക്കു-കിഴക്കൻ കാലിഫോർണിയ സംസ്ഥാനത്ത് സ്ഥിതിചെയ്യുന്നു. ഈ പാർക്കിന്റെ തെക്കു-കിഴക്കേയറ്റം ലിറ്റിൽ സാൻ ബർനാർഡിനോ മലനിരകളിലും റിവർസൈഡ് കൗണ്ടിയ്ക്കും സാൻ ബർണാർഡോനൊ കൗണ്ടിയ്ക്കും ഇടയിലായി അതിരുകൾ പങ്കിടുന്നു. യു.എസ്.കോൺഗ്രസ്സ് നടപ്പിലാക്കിയ കാലിഫോർണിയ ഡെസേർട്ട് പ്രൊട്ടക്ഷൻആക്ട് (Public Law 103-433) പ്രകാരം 1994-ൽ ആണ് ഈ പാർക്ക് പ്രഖ്യാപിക്കപ്പെട്ടത്. 1936-മുതൽ 800,000 ഏക്കർ വിസ്തൃതിയുള്ള ഈ പാർക്ക് യു.എസ്.ദേശീയസ്മാരകമായി തുടരുന്നു. കൊളൊറാഡോ മരുഭൂമിയും മൊജേവ് മരുഭൂമിയും ചേർന്ന് പാർക്കിൽ ആവാസവ്യവസ്ഥ ഒരുക്കുന്നു. 790,636 ഏക്കർ (1,235.37 sq mi; 3,199.59 km2) കരപ്രദേശത്ത് മുഴുവനും ജോഷ്വാ ട്രീ കാണപ്പെടുന്നു. ജോഷ്വാ ട്രീയിൽ ("Yucca brevifolia") നിന്നാണ് പാർക്കിന് ഈ പേര് ലഭിച്ചത്. പാർക്കിന്റെ വലിയൊരു ഭാഗം (429,690 ഏക്കർ) തരിശുഭൂമിയാണ്.

പിന്റോ സംസ്കാരത്തിൽപ്പെട്ട ജനങ്ങളാണ് ആദ്യകാലങ്ങളിൽ (8000 - 4000 BCE) ജോഷ്വാ ട്രീ നാഷണൽ പാർക്കിൽ താമസിച്ചിരുന്നത്. പിന്നീട് സെറാനോകളെ കൂടാതെ കഹുയില്ല, ചെമെഹ്യൂവി എന്നീ വിഭാഗത്തിൽപ്പെട്ട ജനങ്ങളും ഇവിടെ 'മറ'യിലെ മരുപ്പച്ചയ്ക്കടുത്ത് താവളമുറപ്പിച്ചു. പിന്നീട് ഈ പ്രദേശം 29 പാംസ് (29 Palms) എന്നറിയപ്പെട്ടു. അവർ കൂട്ടമായി വേട്ടയാടുകയും ഉരഗങ്ങളെയും, ഉഭയജീവികളെയും, സസ്യങ്ങളും ഉപയോഗിച്ച് മരുന്നുകളും ദൈനംദിന ജീവിതത്തിനാവശ്യമായ മറ്റു വസ്തുക്കൾ നിർമ്മിക്കുകയും ചെയ്തു. ഈ നാലു ജനവിഭാഗങ്ങളും കൊളൊറാഡോ നദിയ്ക്കരികിൽ പസഫിക് തീരത്ത് കൂടി സാധാരണ ശ്രോതസ്സുകൾ തേടി സഞ്ചരിക്കുകയും ഒടുവിൽ പാർക്കിനരികിൽ താമസമുറപ്പിക്കുകയും 21-ാം നൂറ്റാണ്ടായപ്പോഴേയ്ക്കും ഇവർ 29 പാംസിലെ സ്ഥിരതാമസക്കാരാകുകയുംചെയ്തു.

പാർക്കിലെ കരപ്രദേശത്ത് കൂടുതലും ജോഷ്വാ ട്രീ ("Yucca brevifolia") നിറഞ്ഞ് വനപ്രദേശം സൃഷ്ടിക്കുന്നതിനാൽ മൊജേവ് മരുഭൂമിയിൽ കൂടുതലും തണുത്ത കാലാവസ്ഥ അനുഭവപ്പെടുന്നു. ഇവിടെ കുന്നുകളും പാറക്കൂട്ടങ്ങളും കൊണ്ട് പ്രകൃതി സൗന്ദര്യം നിറഞ്ഞു നിൽക്കുന്നു.കാലിഫോർണിയ ജുനിപെർ("Juniperus californica"),പിനിയൻ പൈൻ ("Pinus monophylla"), ഗ്രേ ഷ്റബ് ഓക്ക് ("Quercus turbinella"), ടക്കേഴ്സ് ഓക്ക് ("Quercus john-tuckeri") മുള്ളേഴ്സ് ഓക്ക് ("Quercus cornelius-mulleri")എന്നീ സസ്യങ്ങൾ ഇവിടത്തെ സസ്യജാലങ്ങളിൽപ്പെടുന്നു. 

വസന്തകാലത്തെ കാലാവസ്ഥ ഇവിടെ സുഖകരമാണ്. താപനില ഉയർന്നും താഴ്ന്നും 85 മുതൽ 50 °F (29 മുതൽ 10 °C) കാണപ്പെടുന്നു. ശീതകാലം തണുത്ത കാലാവസ്ഥ കൊണ്ടു വരുമെങ്കിലും താപനില ഏകദേശം 60 °F (16 °C), ആണ്. മരവിപ്പിക്കുന്ന തണുത്ത രാത്രിയായിരിക്കും കാണപ്പെടുക. ചില അവസരങ്ങളിൽ മഞ്ഞുകൊഴിയുന്നത് കൂടുതലായിരിക്കും. വേനൽക്കാലം വളരെ ചൂടുകൂടിയ കാലാവസ്ഥയാണ്. താപനില പകൽസമയങ്ങളിൽ100 °F (38 °C) ലും കൂടുതലായിരിക്കും. ചിലപ്പോൾ താപനില താഴ്ന്ന് വെളുപ്പാൻകാലത്ത് 75 °F (24 °C) വരെ അനുഭവപ്പെടുന്നു.



</doc>
<doc id="406255" url="https://ml.wikipedia.org/wiki?curid=406255" title="വില്ലോസ്">
വില്ലോസ്

വില്ലോസ് (മുമ്പ് വില്ലൊ), അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ ഗ്ലെൻ കൗണ്ടിയിലെ ഒരു നഗരവും കൗണ്ടി ആസ്ഥാനവുമാണ്.

കാലിഫോർണിയ ഹൈവേ പട്രോൾ, കാലിഫോർണിയ ഡിപ്പാർട്ട്മെന്റ് ഓഫ് മോട്ടോർ വെഹിക്കിൾസ്, യുണൈറ്റഡ് സ്റ്റേറ്റ്സ് ബ്യൂറോ ഓഫ് റിക്ലമേഷൻ, വില്ലോസ് നഗരത്തിനു പടിഞ്ഞാറൻ ഭാഗത്ത് മുഖ്യമായും പർവ്വതപ്രദേശങ്ങളായ ഏകദേശം പത്ത് ദശലക്ഷം ഫെഡറൽ ഭൂമി ഉൾപ്പെടുന്ന മെൻഡോസിനോ ദേശീയ വനത്തിന്റെ പ്രധാന കാര്യാലയം എന്നിവയുൾപ്പെടെ നിരവധി പ്രാദേശിക സർക്കാർ ഓഫീസുകളുടെ ആസ്ഥാനം കൂടിയാണ് ഈ നഗരം. 2000 ലെ സെൻസസ് പ്രകാരം 6,220 ആയിരുന്ന ഈ നഗരത്തിലെ ജനസംഖ്യ 2010 ലെ സെൻസസ് പ്രകാരം 6,166 ആയി കുറഞ്ഞിരുന്നു.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകളനുസരിച്ച് ഈ നഗരത്തിന്റെ ആകെ വിസ്തീർണ്ണം 2.9 ചതുരശ്ര മൈൽ (7.5 ചതുരശ്ര കിലോമീറ്റർ) ആണ്. ഇതിൽ 2.8 ചതുരശ്ര മൈൽ (7.3 ചതുരശ്ര കിലോമീറ്റർ) കര ഭൂമിയും 0.03 ചതുരശ്ര മൈൽ (0.078 ചതുരശ്ര കിലോമീറ്റർ) (0.92% ) ജലം ഉൾപ്പെട്ടതുമാണ്.

കോപ്പൻ കാലാവസ്ഥാ വ്യതിയാന സമ്പ്രദായ പ്രകാരം വില്ലോസ് നഗരത്തിൽ ചൂടു വേനൽക്കാലമുള്ള മെഡിറ്ററേനിയൻ കാലാവസ്ഥയാണ് (Csa) അനുഭവപ്പെടുന്നത്.


</doc>
<doc id="406259" url="https://ml.wikipedia.org/wiki?curid=406259" title="ഡോ. ഭാവു ദാജി ലാഡ് മ്യൂസിയം">
ഡോ. ഭാവു ദാജി ലാഡ് മ്യൂസിയം

മുംബൈയിൽ ബൈക്കുളയിൽ സ്ഥിതി ചെയ്യുന്ന ഒരു സംഗ്രഹാലയമാണ് ഡോ. ഭാവു ദാജി ലാഡ് മ്യൂസിയം. മുംബൈ നഗരത്തിലെ ഏറ്റവും പഴക്കമേറിയ മ്യൂസിയമാണ് ഇത്. 1855-ൽ പണികഴിപ്പിക്കപ്പെട്ട ഈ മ്യൂസിയത്തിന്റെ പഴയ പേര് വിക്റ്റോറിയ ആൻഡ് ആൽബർട്ട് മ്യൂസിയം എന്നായിരുന്നു .
എൽഫിൻസ്റ്റൺ പ്രഭുവാണ് 1855-ൽ ബോംബേയിൽ ആദ്യമായി ഒരു മ്യൂസിയം സ്ഥാപിച്ചത്. 1857-ൽ ഈ മ്യൂസിയം അടക്കുകയും കാഴ്ചവസ്തുക്കളൊക്കെ ടൗൺഹാളിലേക്ക് മാറ്റുകയും ചെയ്തു. 1858-ൽ ജോർജ്ജ് ബേഡ്വുഡ് മ്യൂസിയം ക്യൂറേറ്ററായി നിയമിതനായി. അദ്ദേഹം മ്യൂസിയത്തിനായി ഒരു കെട്ടിടം പണിയുവാനുള്ള ധനസമാഹരണത്തിന് വേണ്ടി ഭാവു ദാജി ലാഡ്, ജഗന്നാഥ് ശങ്കർസേഠ് എന്നീ പ്രമുഖരെ ഉൾപ്പെടുത്തി ഒരു കമ്മിറ്റി രൂപീകരിച്ചു. 1862-ൽ ഈ കെട്ടിടത്തിന് തറക്കല്ലിട്ടു. ഡേവിഡ് സസ്സൂൺ, ജാംഷഡ്ജി ജീജീഭോയ് തുടങ്ങിയ വ്യവസായികളും ഇതിന്റെ രക്ഷാധികാരികളായി രംഗത്ത് വന്നു. 1871-ലാണ് ഇതിന്റെ പണി പൂർത്തിയായത്. 1872 മേയ് 2-ന് ഇത് പൊതുജനങ്ങൾക്കായി തുറന്നു. 1975-ൽ ഡോ. ഭാവു ദാജി ലാഡ് മ്യൂസിയം എന്ന് പുനർനാമകരണം ചെയ്യപ്പെട്ടു.

2003-2007 കാലഘട്ടത്തിൽ ഈ മ്യൂസിയം നവീകരിക്കപ്പെട്ടു.
ഏതാണ്ട് 3500-ൽ പരം വസ്തുക്കൾ ഇവിടെ പ്രദർശനത്തിനായി ഒരുക്കിയിട്ടുണ്ട്. മുംബൈയുടെയും പരിസരപ്രദേശങ്ങളുടെയും ചരിത്രവുമായി ബന്ധപ്പെട്ടവയാണ് പലതും. നാണയങ്ങൾ, മെഡലുകൾ, ഫോട്ടോകൾ, ഭൂപടങ്ങൾ, ആയുധങ്ങൾ, കൂടാതെ മൃഗക്കൊമ്പ്, അരക്ക്, വിവിധ ലോഹങ്ങൾ മുതലായവയിൽ സൃഷ്ടിച്ച കൗതുകവസ്തുക്കളും ഇവിടെയുണ്ട്. 


</doc>
<doc id="406260" url="https://ml.wikipedia.org/wiki?curid=406260" title="വില്ലിറ്റ്സ്">
വില്ലിറ്റ്സ്

വില്ലിറ്റ്സ് അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് മെൻഡോസിനോ കൗണ്ടിയിലെ ഒരു നഗരമാണ്. (ഈ നഗരം മുമ്പ് "ലിറ്റിൽ ലേക്" "വില്ലിറ്റ്സ്വില്ലെ" എന്നിങ്ങനെയും അറിയപ്പെട്ടിരുന്നു). ഉക്കിയ നഗരത്തിന് ഏകദേശം 20 മൈൽ (32 കിലോമീറ്റർ) അകലെ വടക്ക്-വടക്കുപടിഞ്ഞാറൻ ദിശയിൽ സമുദ്രനിരപ്പിൽനിന്ന് 1391 അടി (424 മീറ്റർ) ഉയരത്തിലാണ് ഈ നഗരം സ്ഥിതിചെയ്യുന്നത്. 2000 ലെ സെൻസസിലെ 5,073 ൽ നിന്നും ജനസംഖ്യ 2010 ലെ സെൻസസ് പ്രകാരം 4,888 പേരായി കുറഞ്ഞിരുന്നു.


</doc>
<doc id="406265" url="https://ml.wikipedia.org/wiki?curid=406265" title="ബ്രോക്കയുടെ മസ്തിഷ്കഭാഗം">
ബ്രോക്കയുടെ മസ്തിഷ്കഭാഗം

ബ്രോക്കയുടെ മസ്തിഷ്കഭാഗം Broca's area or the Broca area /broʊˈkɑː/ or /ˈbroʊkə/ മനുഷ്യമസ്തിഷ്കത്തിന്റെ ഇടത്തെ അർദ്ധഭാഗത്തിന്റെ ഭാഗമായ മുൻനിര ലോബിലുള്ള പ്രദേശമാണ്. സംസാരശേഷി ആർജ്ജിക്കുന്നതുമായി ബന്ധപ്പെട്ട ഭാഗമാണിത്. 

പിയറി പോൾ ബ്രോക്ക, ഭാഷാ വികസനം തകരാറിലായ രണ്ടു രോഗികളിൽ ഈ ഭാഗത്തെ പ്രശ്നത്തെപ്പറ്റി റിപ്പോർട്ടു ചെയ്തു. തലച്ചോറിന്റെ മുൻഭാഗത്തെ ഫ്രോണ്ടൽ ഭാഗത്ത് (posterior inferior frontal gyrus ) അപകടശേഷം പരിക്കുപറ്റിയ രോഗികളായ ഇവർക്ക് സംസാരശേഷി നഷ്ടപ്പെട്ടുപോയിരുന്നു. അതുതൊട്ട്, അദ്ദേഹം തിരിച്ചറിഞ്ഞ ഏകദേശം ഭാഗം ബ്രോക്കായുടെ ഭാഗം എന്നാണ് പിന്നീട് അറിയപ്പെട്ടത്. ഭാഷാനിർമ്മാണത്തിൽ ഇത്തരത്തിൽ ഉണ്ടായ വ്യതിയാനത്തെ ബ്രോക്കായുടെ അഫാസിയ എന്നു വിളിക്കപ്പെട്ടു. പ്രകടിത അഫാസിയ എന്നും ഇത് അറിയപ്പെട്ടു. ബ്രോക്കായുടെ ഭാഗം ഇന്ന് pars opercularis and pars triangularis of the inferior frontal gyrus എന്നും കൃത്യമാക്കി നിർവ്വചിച്ചിട്ടുണ്ട്. ബ്രോഡ്മാന്റെ സൈറ്റോ ആർക്കിടെക്ടോണിക് മാപ്പിന്റെ ഭാഗമായ dominant hemisphere ന്റെ 44, 45 പ്രദേശമായി നിർണ്ണയിച്ചിരിക്കുന്നു. വിവിധ ഭാഷണ, ഭാഷാ ധർമ്മങ്ങളിൽ ബ്രോക്കായുടെ ഭാഗത്തുണ്ടാകുന്ന ഗുരുതരമായ അഫാസിയ പങ്കാളിത്തം വഹിക്കുന്നുണ്ട്. ഇതുകൂടാതെ, ഫംഗ്ഷണൽ മാഗ്നറ്റിക് റിസോണൻസ് ഇമേജിങ് പഠനങ്ങൾ ബ്രോക്കായുടെ ഭാഗം  ഉത്തേജിപ്പിച്ചാൽ ഉണ്ടാകുന്ന ഭാഷാ പ്രവർത്തനവ്യതിയാനം തിരിച്ചറിഞ്ഞിട്ടുണ്ട്. എന്നിരുന്നാലും, മസ്തിഷ്ക ട്യൂമർ (മുഴകൾ) കാരണം വളരെ സാവധാനം ബ്രോക്കയുടെ ഭാഗത്തിനുണ്ടാകുന്ന സാവധാനമുണ്ടാകുന്ന നാശം സംഭാഷണത്തെ താരത്മ്യേന ബാധിക്കാതിരിക്കുന്നുമുള്ളതായി കണ്ടെത്തിയിട്ടുണ്ട്. ഇതു കാണിക്കുന്നത്, ബ്രോക്കയുടെ ഭാഗത്തിന്റെ ധർമ്മം അവിടെയുണ്ടാകുന്ന കോശനാശസമയത്ത് അടുത്ത ഏതെങ്കിലും ഭാഗത്തേയ്ക്കു മാറ്റി നൽകപ്പെടുന്നതാകമെന്നു കരുതപ്പെടുന്നു.

ബ്രോക്കയുടെ ഭാഗത്തിന്റെ പ്രവർത്തനക്കുറവ് കാരണം വിക്ക് അനുഭവപ്പെട്ടുവരുന്നതായി കണ്ടെത്തിയിട്ടുണ്ട്.

അഫാസിയ ആർജ്ജിതമായ ഒരു ഭാഷാ വൈകല്യമാണ്. എഴുത്ത്, വായന, സംഭാഷണം, ശ്രദ്ധചെലുത്തൽ തുടങ്ങിയ എല്ലാ ഭാഷാപ്രവത്തനങ്ങളേയും മസ്തിഷ്കത്തിനുണ്ടാകുന്ന ക്ഷതം ബാധിക്കുന്നു. ഇത് ഒരു വ്യക്തിയുടെ ജീവിതത്തിന്റെ നാനാവിധമായ രംഗങ്ങളിൽ മാറ്റമുണ്ടാക്കുന്ന ഗുരുതരപ്രശ്നമായിത്തീരുന്നു.



</doc>
<doc id="406269" url="https://ml.wikipedia.org/wiki?curid=406269" title="വില്ല്യംസ്">
വില്ല്യംസ്

വില്ല്യംസ്, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് കൊലുസ് കൗണ്ടിയിലുള്ള ഒരു പട്ടണമാണ്. (മുൻകാലത്ത് ഇത് സെൻട്രൽ എന്ന പേരിലറിയപ്പെട്ടിരുന്നു). 2000 ലെ സെൻസസിൽ 3,670 ആയിരുന്ന ഈ നഗരത്തിലെ ജനസംഖ്യ 2010 ലെ സെൻസസ് പ്രകാരം 5,123 ആയി ഉയർന്നിരുന്നു.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം ഈ നഗരത്തിന്റെ ആകെ വിസ്തീർണ്ണം 5.4 ചതുരശ്ര മൈൽ (14 ചതുരശ്ര കിലോമീറ്റർ) ആണ്. ഇതു മുഴുവനും കരഭൂമിയാണ്.

1874 ൽ തപാൽ വകുപ്പ് സെൻട്രൽ എന്നറിയപ്പെട്ടിരുന്ന ഇവിടെ ഒരു പോസ്റ്റ് ഓഫീസ് സ്ഥാപിച്ചു. പിന്നീട് 1876 ൽ നഗരത്തിന്റെ സൈറ്റ് ആസൂത്രണം ചെയ്ത ഡബ്ല്യു.എച്ച് വില്ല്യംസിന്റെ ബഹുമാനാർത്ഥം നഗരവും തപാൽ ഓഫീസും വില്ല്യംസ് എന്നു പുനർനാമകരണം ചെയ്യപ്പെട്ടു. 1920 ൽ ഈ നഗരം സംയോജിപ്പിക്കപ്പെട്ടു.


</doc>
<doc id="406272" url="https://ml.wikipedia.org/wiki?curid=406272" title="ജെയിംസ് ഫ്രാങ്കോ">
ജെയിംസ് ഫ്രാങ്കോ

ഒരു അമേരിക്കൻ നടനും, സംവിധായകനും, കോളേജ് അധ്യാപകനുമാണ് ജെയിംസ് എഡ്വേർഡ് ഫ്രാങ്കോ (ജനനം ഏപ്രിൽ 19, 1978). 127 അവർസ് (2010) എന്ന ചിത്രത്തിൽ അദ്ദേഹം മികച്ച നടനുള്ള അക്കാദമി അവാർഡിന് നാമനിർദ്ദേശം ചെയ്യപ്പെട്ടു. സാം റെയ്മിയുടെ സ്പൈഡർമാൻ ചലച്ചിത്ര പരമ്പര (2002-2007), മിൽക് (2008), പൈനാപ്പിൾ എക്സ്പ്രെസ്സ് (2008), ഈറ്റ്, പ്രേ, ലൗ (2010), റൈസ് ഓഫ് ദ പ്ലാനറ്റ് ഓഫ് ദ ഏപ്സ് (2013), സ്പ്രിംഗ് ബ്രേക്കേർസ് (2012), ഓസ് ദ ഗ്രേറ്റ് ആന്റ് പവർഫുൾ (2013), ദിസ് ഈസ് ദി എൻഡ് (2013), ദി ഡിസാസ്റ്റർ ആർട്ടിസ്റ്റ് (2017), എന്നീ ചിത്രങ്ങളിലൂടെയാണ് ജെയിംസ് ഫ്രാങ്കോ അറിയപ്പെടുന്നത്. ദി ഡിസാസ്റ്റർ ആർട്ടിസ്റ്റ് എന്ന ചിത്രത്തിൽ അദ്ദേഹം മികച്ച നടനുള്ള ഗോൾഡൻ ഗ്ലോബ് പുരസ്കാരം നേടി. 

ടെലിവിഷൻ രംഗത്തും ശ്രദ്ധേയനാണ് 
ഫ്രാങ്കോ. ഫ്രീക്സ് ആന്റ് ഗീക്സ് (1999-2000) എന്ന ഹാസ്യ പരമ്പരയിലെ ഡാനിയേൽ ഡിസേറിയോ എന്ന കഥാപാത്രമാണ് ആദ്യ പ്രമുഖ ടെലിവിഷൻ വേഷം. ജെയിംസ് ഡീൻ (2001) എന്ന ടെലിവിഷൻ ചിത്രത്തിലെ മുഖ്യ കഥാപാത്രത്തിന് അദ്ദേഹം ഒരു ഗോൾഡൻ ഗ്ലോബ് പുരസ്കാരം നേടി. 2017 മുതൽ ദ ഡ്യൂസ് എന്ന എച്ച് ബി ഒ പരമ്പരയിൽ അഭിനയിച്ചു വരുന്നു.  ന്യൂയോർക്ക് യൂണിവേഴ്സിറ്റി, യൂണിവേഴ്സിറ്റി ഓഫ് സതേൺ കാലിഫോർണിയ, യുഎൻസിഎൽഎ, സ്റ്റുഡിയോ 4, പാളോ ആൾട്ടോ ഹൈസ്കൂൾ എന്നിവിടങ്ങളിൽ ഫ്രാങ്കോ ചലച്ചിത്ര ക്ലാസുകൾ എടുക്കുന്നു.



</doc>
<doc id="406276" url="https://ml.wikipedia.org/wiki?curid=406276" title="ബ്രോക്കാസ് ബ്രെയിൻ">
ബ്രോക്കാസ് ബ്രെയിൻ

ബ്രോക്കാസ് ബ്രെയിൻ: റിഫ്ലക്ഷൻസ് ഓൺ ദ റൊമാൻസ് ഓഫ് സയൻസ് Broca's Brain: Reflections on the Romance of Science 1979ൽ വിശ്രുത ശാസ്ത്രജ്ഞനും എഴുത്തുകാരനുമായിരുന്ന കാൾ സാഗൻ രചിച്ച ശാസ്ത്രകൃതിയാണ്. ഇതിലെ ചാപ്റ്ററുകൾ 1974 മുതൽ 1979 വരെ ദ അറ്റ്ലാന്റിക് മന്ത്‌ലി, ദ ന്യൂ റിപ്പബ്ലിക്ക്, ഫിസിക്സ് റ്റുഡേ, പ്ലേ ബോയ്, സയന്റിഫിക് അമേരിക്കൻ തുടങ്ങിയ വിവിധ മാസികകളിൽ പ്രസിദ്ധീകരിച്ചവയാണ്. ഈ പുസ്തകത്തിന്റെ ആമുഖത്തിൽ കാൾ സാഗൻ പറയുന്നു:

ആദ്യപേജിലെ സാഗന്റെ പ്രബന്ധം ഫ്രഞ്ച് ഭിഷഗ്വരനും ശരീരശാസ്ത്രജ്ഞനും മനുഷ്യഗവേഷകനും ആയിരുന്ന പോൾ ബ്രോക്ക(1824–1880)യെക്കുറിച്ചാണ്. അദ്ദേഹം മസ്തിഷ്കപഠനമേഖലയിലാണ് ഏറ്റവും കൂടുതൽ അറിയപ്പെടുന്നത്. നമ്മുടെ മസ്തിഷ്കത്തിന്റെ വിവിധ ഭാഗങ്ങൾ വിവിധ ധർമ്മങ്ങളാണു വഹിക്കുന്നതെന്നു അദ്ദേഹം കണ്ടെത്തി. പോൾ ബ്രോക്ക വിശ്വസിച്ചിരുന്നത് ശവശരീരങ്ങളുടെ മസ്തിഷ്കഭാഗങ്ങളെപ്പറ്റി പഠിച്ച് കിട്ടുന്ന വിവരങ്ങൾ ആ മസ്തിഷകത്തിന്റെ ഉടമയുടെ അറിയപ്പെടുന്ന വിവരങ്ങളുമായി ചേർത്തു പഠിച്ചാൽ അന്തിമമായി മനുഷ്യസ്വഭാവം കണ്ടെത്താനും മനസ്സിലാക്കാനും കഴിയുമെന്നാണ്. അതിനായി, അദ്ദേഹം ഫോർമാലിൻ ദ്രാവകം നിറച്ച ജാറുകളിൽ നൂറുകണക്കിനു തലച്ചോറുകൾ അദ്ദേഹം സൂക്ഷിച്ചുവച്ചു. അദ്ദേഹത്തിന്റെ തലച്ചോറും ഈ രീതിയിൽ സംരക്ഷിച്ചിട്ടുണ്ട്. കാൾ സാഗൻ Musée de l'Homme സന്തർശിച്ചപ്പോൾ അദ്ദേഹം ബ്രോക്കയുടെ മസ്തിഷ്കവും അവിടെ ജാറിൽ കണ്ടു. അദ്ദേഹം അതു കണ്ടപ്പോൾ മനുഷ്യന്റെ നിലനിൽപ്പിനെ സംബന്ധിച്ച അനേകം ചോദ്യങ്ങൾ അദ്ദേഹത്തിന്റെ മനസ്സിലൂടെ കടന്നുപോയി. മരണശേഷവും ഇക്കാണുന്ന ജാറിലെ ബ്രോക്കയെന്ന ശാസ്ത്രജ്ഞന്റെ മസ്തിഷ്കത്തിൽ എത്രമാത്രം ബ്രോക്കയെ കണ്ടെത്താനാകും? ("How much of that man known as Paul Broca can still be found in this jar?") എന്ന ചോദ്യം അതിലൊന്നായിരുന്നു. ഈ ചോദ്യം മതപരവും ശാസ്ത്രീയവുമായ അനേകം ചർച്ചകൾക്ക് ഇടയാക്കും.  ""How much of that man known as Paul Broca can still be found in this jar?"" - a question that evokes both religious and scientific argument.

ഈ പുസ്തകത്തിലെ പ്രധാനമായ ഭാഗങ്ങളിൽ ശാസ്ത്രത്തിന്റെ അരികുകളിൽ ജീവിക്കുന്ന ചില അന്ധവിശ്വാസികളെയും ദിവ്യാത്ഭുതക്കാരേയും പൊളിച്ചുകാണിക്കാൻ ശ്രമിക്കുന്നു. ഉദാഹരണത്തിനു, ഇമ്മാനുവേൽ വെലിക്കോവ്സ്കിയുടെ വേൾഡ്സ് ഇൻ കൊളീഷൻ എന്ന പുസ്തകത്തിലെ ആശയങ്ങളുമായി ബന്ധപ്പെട്ട വിവാദങ്ങൾ സൂചിപ്പിക്കുന്നു. മറ്റൊരു വലിയ ഭാഗം നമ്മുടെ സൗരകുടുംബത്തിലെ അംഗങ്ങളുടെ പേരിടീൽ കണ്വെൻഷനുകളും അവയുടെ ഭൗതികഘടനയും ചർച്ച ചെയ്യുന്നു. സാഗൻ ശാസ്ത്രകഥകളെപ്പറ്റിയും ചർച്ചചെയ്യുന്നുണ്ട്. ഇവിടെ അദ്ദേഹം, തന്റെ കുട്ടിക്കാലത്തെ ഇഷപ്പെട്ട റോബർട്ട് എ. ഹൈൻലൈൻ എന്ന ശാസ്ത്ര എഴുത്തുകാരനെ പരാമർശിക്കുന്നു. മരണസമയത്തിനടുത്തുള്ള അനുഭവങ്ങളെപ്പറ്റിയും അവയുടെ സാംസ്കാരികമായ വ്യക്തതയില്ലായ്മയെപ്പറ്റിയുമുള്ളതാണ് മറ്റൊരു പ്രബന്ധം. 1975നു മൂന്നു വർഷം മുമ്പ് പുറത്തിറക്കപ്പെട്ട റോബർട്ട് കെ. ജി. ടെമ്പിളിന്റെ ദ സിറിയസ് മിസ്റ്ററി പുസ്തകത്തിലെ ആശയങ്ങളെ വിമർശിക്കുന്നുമുണ്ട്. 

ആത്യന്തിക ചോദ്യങ്ങൾ എന്ന പുസ്തകത്തിന്റെ അവസാന ഭാഗത്ത് സാഗൻ എഴുതുന്നു: 


</doc>
<doc id="406278" url="https://ml.wikipedia.org/wiki?curid=406278" title="മാവ്റോവോ തടാകം">
മാവ്റോവോ തടാകം

മാവ്റോവോ തടാകം, റിപ്പബ്ലിക് ഓഫ് മാസിഡോണിയയിലെ മാവ്റോവോ ആന്റ് റോസ്റ്റുസാ മുനിസിപ്പാലിറ്റിയിൽ മാവ്റോവോ മേഖലയിൽ സ്ഥിതിചെയ്യുന്ന ഒരു തടാകമാണ്. സ്കോപ്ജിൽ നിന്ന് ഏകദേശം 100 കിലോമീറ്ററിൽ കുറവാണ് ഈ തടാകത്തിലേയ്ക്കുള്ള ദൂരം. ട്രൌട്ട് മത്സ്യങ്ങൾ സുലഭമായുള്ള ഈ തടാകം വേനൽക്കാലങ്ങളിൽ നീന്തൽ, ബോട്ടിംഗ്, മീൻപിടുത്തം തുടങ്ങിയ വിനോദപരിപാടികൾക്കായി ഉപയോഗിക്കാറുണ്ട്. തടാകത്തിൽ പാതി മുങ്ങിക്കിടക്കുന്ന ദേവാലയമാണ് മറ്റൊരു ആകർഷണം. 780 ചതുരശ്ര കിലോമീറ്റർ (300 ചതുരശ്ര മൈൽ) പ്രദേശത്തു വ്യാപിച്ചുകിടക്കുന്ന മാവ്റോവോ ദേശീയോദ്യാന മേഖല ആഴമുള്ള മലയിടുക്കുകളും മഞ്ഞുറഞ്ഞു കിടക്കുന്ന കൊടുമുടികളും നീലനിറമണിഞ്ഞ തടാകങ്ങളും കൊണ്ടു നിറഞ്ഞതും വന്യജീവി സമ്പത്താൽ സമ്പന്നമായ ഇടതൂർന്ന വനങ്ങളും ചേർന്നതാണ്. ഒഹ്രിഡ്, പ്രെസ്പ, ഡോജ്രാൻ, പൊപോവ ഷപ്ക (സർ പ്ലാനിന), പെലിസ്റ്റർ, ക്രുസേവോ തുടങ്ങിയവയോടൊപ്പം രാജ്യത്തെ പ്രമുഖ വിനോദ സഞ്ചാര മേഖലകളിൽ ഒന്നാണ് മാവ്റോവോ. 1949-ൽ മാസിഡോണിയൻ ദേശീയ അസംബ്ലിയുടെ നിയമപ്രകാരം ദേശീയോദ്യാനം സ്ഥാപിതമായി. പിന്നീട് നിയമനിർമ്മാണം ഗണ്യമായി മാറി മറിയുകയും വളരെ കർശനമായ സംരക്ഷണ വ്യവസ്ഥ നടപ്പാക്കപ്പെടുകയും ചെയ്തു. പുതിയ നിയമം അനുസരിച്ച് ഉദ്യാനം കർശന പരിരക്ഷത മേഖല, നിയന്ത്രിത കരുതൽ മേഖല, ടൂറിസ്റ്റ് മേഖല എന്നിങ്ങനെ മൂന്ന് മേഖലകളായി തിരിച്ചിട്ടുണ്ട്.


</doc>
<doc id="406281" url="https://ml.wikipedia.org/wiki?curid=406281" title="അനുരക്തി">
അനുരക്തി

അനുരക്തി കേരളത്തിൽ നിർമ്മിച്ച ഒരു സംസ്കൃത ചലച്ചിത്രമാണു്. കൂടിയാട്ടം കലയാണു് ചിത്രത്തിന്റെ പ്രധാന പ്രമേയം. ഒരു സിനിമാഗാനം ഉൾക്കൊള്ളുന്ന ആദ്യ സംസ്കൃത ചിത്രമാണു് അനുരക്തി. ഈ ഗാനം ത്രിമാനമായാണു് ചിത്രീകരിച്ചിട്ടുള്ളതു്, അതു വഴി അനുരക്തി സംസ്കൃതത്തിലെ ആദ്യ ത്രിമാന ചിത്രവുമായി. 48-ആം ഇന്റർനാഷണൽ ഫിലിം ഫെസ്റ്റിവൽ ഓഫ് ഇന്ത്യ-ഇൽ ഈ ചിത്രം പ്രദർശിപ്പിച്ചു.

കേരളത്തിലെ ഒരു തനതു നൃത്തകലയായ കൂടിയാട്ടം പഠിക്കുവാനായി ഒരു പഞ്ചാബി നർത്തകി (വാണി വസിഷ്ഠ്) കേരളത്തിൽ എത്തുന്നു. പ്രശസ്തനായ ഒരു കൂടിയാട്ട ഗുരുവിന്റെ ശിഷ്യയായി അവർ കൂടിയാട്ടം അഭ്യസിക്കുന്നു. ഗുരുവിന്റെ മകൻ ഇവരുമായി പ്രണയത്തിലാവുന്നു. പിന്നീട് ഗുരുവും ശിഷ്യയും തമ്മിലുള്ള ബന്ധം ഇയാൾ തെറ്റിദ്ധരിക്കുകയും പിതാവുമായി കലഹിക്കുകയും ചെയ്യുന്നു.

 


</doc>
<doc id="406283" url="https://ml.wikipedia.org/wiki?curid=406283" title="ലിംഫോസൈറ്റ്">
ലിംഫോസൈറ്റ്

ലിംഫോസൈറ്റ് A lymphocyte കശേരുകികളുടെ പ്രതിരോധസംവിധാനത്തിന്റെ ഭാഗമായ ശ്വേതരക്താണുക്കളിലെ ഉപവിഭാഗമാണ്. ലിംഫോസൈറ്റുകളിൽ സ്വാഭാവികമായി കൊല്ലുന്ന കോശങ്ങൾ (ഫാഗോസൈറ്റുകൾ), ടി കോശങ്ങൾ (കോശങ്ങൾ ഇടനിലനിൽക്കുന്ന കോശവിഷ ആന്തര പ്രതിരോധം), ബി കോശങ്ങൾ (ആന്റിബോഡി നിയന്ത്രിക്കുന്ന സാഹചര്യങ്ങളുമായി ചേർന്നുള്ള പ്രതിരോധം) എന്നിങ്ങനെയുണ്ട്. ലിംഫ് കുഴലുകളിലുള്ള പ്രധാന തരം കോശങ്ങളാണിവ. അതിനാലാണ് ലിംഫോസൈറ്റ് എന്നിവയെ വിളിക്കുന്നത്.

മൂന്നു തരം ലിംഫോസൈറ്റുകൾ ഉണ്ട്. ടി കോശങ്ങൾ, ബി കോശങ്ങൾ, എൻ കെ കോശങ്ങൾ. ലിംഫോസൈറ്റിനു വളരെ വലിയ മർമ്മമാണുള്ളത് ഈ വലിയ മർമ്മമാണിവയെ തിരിച്ചറിയാനുള്ള മാർഗ്ഗം. 



</doc>
<doc id="406284" url="https://ml.wikipedia.org/wiki?curid=406284" title="മോണോസൈറ്റുകൾ">
മോണോസൈറ്റുകൾ

മോണോസൈറ്റുകൾ Monocytes വെളുത്ത രക്താണുക്കളുടെ (ലുക്കോസൈറ്റുകൾ) ഒരു വിഭാഗമാണ്. ലൂക്കോസൈറ്റുകളിൽ ഏറ്റവും വലിപ്പമുള്ളവയാണ് ഇവ. അവയെ മാക്രോഫേജുകൾ എന്നും ഡെൻഡ്രിക് കോശങ്ങൾ എന്നും വേർതിരിക്കാം. കശേരുകികളുടെ ആന്തര പ്രതിരോധസംവിധാനത്തിൽ മോണോസൈറ്റുകൾ അനുഗുണമായ പ്രതിരോധത്തെ സ്വാധീനിക്കുന്നുണ്ട്. കുറഞ്ഞത് മൂന്നു ഉപവിഭാഗങ്ങൾ മനുഷ്യരക്തത്തിലെ മോണോസൈറ്റുകൾക്കുണ്ട്. ഫീനോടൈപ്പ് റിസപ്റ്റേഴ്സ്ന്റെ വ്യത്യസ്തതയാണിങ്ങനെ മൂന്നായി തരം തിരിക്കാൻ കാരണം. 



</doc>
<doc id="406294" url="https://ml.wikipedia.org/wiki?curid=406294" title="മാർചെല്ലോ മാസ്ത്രോയാനി">
മാർചെല്ലോ മാസ്ത്രോയാനി

പ്രമുഖ ഇറ്റാലിയൻ ചലച്ചിത്രനടനായിരുന്ന മാർചെല്ലോ മാസ്ത്രോയാനി ഫൊണ്ടാന ലിരി എന്ന ഇറ്റാലിയൻ ഗ്രാമത്തിൽ ആണ് ജനിച്ചത്.(28 സെപ്റ്റം: 1924 – 19 ഡിസം: 1996).ബ്രിട്ടീഷ്,ഫ്രഞ്ച് ചലച്ചിത്രപുരസ്ക്കാരങ്ങൾ നേടിയിട്ടുള്ള മാസ്ത്രോയാനിയുടെ "ലാ ഡോൽസ് വിറ്റ",  "8½"; "ലാ നോട്ട്"എന്നീ ചിത്രങ്ങളിലെ പ്രകടനങ്ങൾ ലോക ശ്രദ്ധ ആകർഷിച്ചു.

</doc>
<doc id="406296" url="https://ml.wikipedia.org/wiki?curid=406296" title="താപഗതിക വ്യൂഹം">
താപഗതിക വ്യൂഹം

സ്ഥലത്തിൽ സ്ഥിതിചെയ്യുന്ന വികിരണം ചെയ്യാൻ കഴിവുള്ള വ്യാപ്തമുള്ള വസ്തുവാണ് താപഗതിക വ്യൂഹം. ഇത് താപം, എൻട്രോപ്പി, ആന്തരിക ഊർജ്ജം, മർദ്ദം തുടങ്ങിയ താപഗതിക അവസ്ഥാ സൂചകങ്ങൾ  ഉപയോഗിച്ച് വിവരിക്കാൻ സാധിക്കും. സാധാരണ ഒരു താപഗതിക വ്യൂഹം അതിന്റെ ആന്തരികമായ താപഗതിക സംതുലനാവസ്ഥയിലായിരിക്കും, ഇത് അതിന്റെ അസംതുലനാവസ്ഥയോട് എതിരിട്ടായിരിക്കും. ഒരു താപഗതിക വ്യൂഹം അതിന്റെ ചുറ്റുപാടുകളിൽനിന്നും എപ്പോഴും ചുമരുകളാൽ വേർതിരിക്കപ്പെട്ടിരിക്കും. ഈ ചുവരുകൾ വ്യൂഹത്തിനെ വേർതിരിക്കുന്നു.  ഒരു താപഗതിക വ്യൂഹം ചുറ്റുപാടുകളിൽ നിന്നുള്ള ഇടപെടലുകൾക്ക് വിധേയമായിരിക്കും. ഇവയെ താപഗതിക ഇടപെടലുകൾ എന്നുപറയുന്നു. ഇത്തരം ഇടപെടലുകൾ ചുവരുകളെയോ അല്ലെങ്കിൽ ചുറ്റുപാടുകളെയോ മാറ്റം വരുത്താം. ഇതുമൂലം താപഗതിക വ്യൂഹം താപഗതിക പ്രവർത്തനങ്ങൾക്ക് വിധേയമാവുന്നു. ഇത്  താപഗതിക നിയമങ്ങൾക്ക് അനുസൃതമായിരിക്കും (ഇത് ഏറ്റവും ലളിതമായ താപഗതികവ്യൂഹത്തിന്റെ സ്വഭാവമാണ്. ലളിതമായ വ്യൂഹങ്ങൾ ചേർന്ന് കൂടുതൽ സങ്കീർണ്ണമായ വ്യൂഹങ്ങളും രൂപപ്പെടുന്നു)


</doc>
<doc id="406299" url="https://ml.wikipedia.org/wiki?curid=406299" title="റെയിൻബോ ഗ്രാമം">
റെയിൻബോ ഗ്രാമം

തായ്‌വാനിലെ നാൻടൻ ജില്ലയിലെ ടായ്ചുങിലാണ് റെയിൻബോ ഗ്രാമം സ്ഥിതിചെയ്യുന്നത്. തെരുവ് കല കൊണ്ട് പ്രസിദ്ധമായ ഈ ഗ്രാമം സൃഷ്ടിച്ചത് മുൻ പട്ടാളക്കാരനായിരുന്ന ഹുയാങ് യുങ് ഫു ആണ്. 1924-ൽ ഗ്വുയാങ്ഡോങ് പ്രവിശ്യയിലെ ടായ്ഷാൻ കൗണ്ടിയിലാണ് അദ്ദേഹം ജനിച്ചത്. നാല് സഹോദരന്മാരും രണ്ട് സഹോദരിമാരും നേരത്തെതന്നെ ഹുയാങിന്റെ പെയിന്റിംഗിലുള്ള അപാര കഴിവ് തിരിച്ചറിഞ്ഞിരുന്നു. നശീകരണത്തിൽ നിന്ന് സംരക്ഷിക്കുന്നതിനായി ഹുയാങ് അധിവസിക്കുന്ന പ്രദേശത്തുള്ള എല്ലാവീടുകളും അദ്ദേഹം പെയിന്റ് ചെയ്യാൻ തുടങ്ങി. ഒടുവിൽ റെയിൻബോ ഗ്രാമം എന്നറിയപ്പെടാനും തുടങ്ങി. വർഷങ്ങളായി തുടർന്നു വന്നിരുന്ന വർണ്ണശബളമായ കലാജോലികളിൽ പക്ഷികൾ, മൃഗങ്ങൾ, ജനങ്ങൾ എന്നിവയുടെ ചിത്രങ്ങൾ ഉൾപ്പെട്ടിരുന്നു. ആ ഗ്രാമത്തിലെ മൊത്തം 1,200 വീടുകൾ ഹുയാങ് ഇത്തരത്തിൽ വർണ്ണശബളമാക്കി തീർത്തു.

ഹുയാങിന്റെ യഥാർത്ഥ സ്വദേശം ഹോങ് കോങ് ആയിരുന്നു. 1946-ൽ അദ്ദേഹം കുമിംഗ്താങ് (KMT) ആർമിയിൽ ചേരുകയും ചൈനയിൽ അഭ്യന്തരയുദ്ധം നടക്കുമ്പോൾ കമ്മ്യൂണിസ്റ്റ് ട്രൂപ്പിനോട് യുദ്ധം ചെയ്യുകയും ചെയ്തു. 1949-ൽ കെ.എം.റ്റി. തോൽക്കുകയും ട്രൂപ്പ് തങ്ങളുടെ നേതാവായ ചിയാങ് കെയ് ഷെക് പിന്തുടരുകയും അദ്ദേഹം തായ് വാനിൽ നിന്ന് ഓടിപ്പോകുകയും ചെയ്തു. പട്ടാളക്കാർ അവരുടെ താല്ക്കാലികമായ നൂറുകണക്കിന് ഭവനങ്ങൾ ദ്വീപിനു കുറുകെയുണ്ടായിരുന്ന മിലിട്ടറി ഗ്രാമങ്ങൾക്ക് സമർപ്പിച്ചു. ഒടുവിൽ തഴക്കവും പഴക്കവും ചെന്ന പട്ടാളക്കാരും അവരുടെ കുടുംബവും അവിടം ഉപേക്ഷിക്കുകയും എന്നാൽ ചിലർ അവിടെ സ്ഥിരതാമസമുറപ്പിക്കുകയും ചെയ്തു.

പിന്നീട് ധാരാളം വീടുകൾ നിലംപതിക്കുകയും ഹുയാങ് മാത്രം അവശേഷിച്ചു. അദ്ദേഹത്തിന്റെ അയൽക്കാരായി ഒടുവിൽ 11 വീടുകൾ മാത്രം ശേഷിച്ചു. ആ ഗ്രാമത്തിൽ അവശേഷിച്ച ഹുയാങ് അദ്ദേഹത്തിന്റെ വീടിനകത്ത് ആദ്യത്തെ പക്ഷിയുടെ ചിത്രം വരയ്ക്കുകയും, അദ്ദേഹത്തിന്റെ ചിത്രരചന അവിടെ നിന്ന് വളരാൻ തുടങ്ങി. സർവ്വകലാശാലാ വിദ്യാർത്ഥികൾ ഹുയാങിന്റെ കലയെ തിരിച്ചറിയുകയും ആ ഗ്രാമത്തെ സംരക്ഷിക്കുകയും ചെയ്തു. ഇപ്പോൾ ഈ സ്ഥലം ടൂറിസ്റ്റുകളെ ആകർഷിക്കുകയും വർഷത്തിൽ കോടിക്കണക്കിന് ആളുകൾ ഇവിടം സന്ദർശിക്കുകയും ചെയ്യുന്നു.

റെയിൻബോ ഗ്രാമത്തിന്റെ വിവിധ ദൃശ്യങ്ങൾ



</doc>
<doc id="406307" url="https://ml.wikipedia.org/wiki?curid=406307" title="ദ ബോൺ സുപ്രീമസി (ചലച്ചിത്രം)">
ദ ബോൺ സുപ്രീമസി (ചലച്ചിത്രം)

റോബർട്ട് ലഡ്ലമിന്റെ ജേസൺ ബോൺ എന്ന കഥാപാത്രത്തെ അടിസ്ഥാനമാക്കി ഇറങ്ങിയ ഒരു 2004 അമേരിക്കൻ-ജർമൻ ആക്ഷൻ സ്പൈ ത്രില്ലർ സിനിമയാണ് ദ ബോൺ സുപ്രീമസി. റോബർട്ട് ലഡ്ലമിന്റെ രണ്ടാമത്തെ ബോൺ നോവലിന്റെ പേര് ആണ് ചിത്രത്തിന് നൽകിയത് എങ്കിലും ഇതിന്റെ കഥ നോവലിൽ നിന്ന് തികച്ചും വ്യത്യസ്തമാണ്‌. ടോണി ഗിൽറോയി തിരക്കഥയെഴുതിയ ചിത്രം സംവിധാനം ചെയ്തത് പോൾ ഗ്രീൻഗ്രാസ് ആണ്. യൂണിവേഴ്സൽ പിക്ചേഴ്സ് 2004 ജൂലൈ 23 ന് അമേരിക്കയിൽ തിയേറ്ററുകളിൽ റിലീസ് ചെയ്യുകയുണ്ടായി. ജേസൺ ബോൺ ചലച്ചിത്ര പരമ്പരയിലെ രണ്ടാമത്തെ ചിത്രമാണിത്. ഈ ചിത്രത്തിന്റെ മുൻപേ "ദ ബോൺ ഐഡന്റിറ്റി (2002)", ഇതിന് ശേഷം "ദ ബോൺ അൾട്ടിമേറ്റം (2007)", "ദ ബോൺ ലെഗസി (2012)", "ജേസൺ ബോൺ (2016)" തുടങ്ങിയ ചിത്രങ്ങളും ഇറങ്ങി. 

അംനീഷ്യ ബാധിതനായ മുൻ സിഐഎ ഓഫീസർ, ജേസൺ ബോണിന്റെ കഥയുമായി മുന്നോട്ട് പോകുകയാണ് ഈ ചിത്രം. മാറ്റ് ഡാമൺ ആണ് ജേസൺ ബോണിന്റെ വേഷം അവതരിപ്പിക്കുന്നത്. കേന്ദ്രീകരിക്കുന്നത്. ചിത്രത്തിൽ ബ്രയാൻ കോക്സ്, ജോവാൻ അല്ലൻ, ജൂലിയ സ്റ്റൈൽസ് എന്നിവരും അഭിനയിക്കുന്നു.



</doc>
<doc id="406310" url="https://ml.wikipedia.org/wiki?curid=406310" title="ഹാഫ് മൂൺ ബേ">
ഹാഫ് മൂൺ ബേ

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് സാൻ മാറ്റെയോ കൗണ്ടിയിലെ ഒരു തീരദേശ നഗരമാണ് ഹാഫ് മൂൺ ബേ. 2010 ലെ സെൻസസ് കണക്കുകളനുസരിച്ച് ഈ നഗരത്തിലെ ആകെ ജനസംഖ്യ 11,324 ആയിരുന്നു. ഹാഫ് മൂൺ ബേയുടെ വടക്കൻ ഭാഗത്തിന് തൊട്ടടുത്തായി പില്ലർ പോയിന്റ് ഹാർബറും പ്രിൻസ്റ്റൺ-ബൈ-ദ-സീ എന്ന എകീകരിക്കപ്പെടാത്ത സമൂഹമാണ്. ഇതേ സെൻസസിൽ നഗര പ്രദേശത്തുമാത്രമായി 20,713 പേർ വസിക്കുന്നു.

ആരംഭകാലത്ത് ഹാഫ് മൂൺ ബേ ഒരു ഗ്രാമീണ കൃഷി മേഖലയായിരുന്നു. പ്രാഥമികമായി, 1776 ൽ രൂപീകരിക്കപ്പെട്ട 'മിഷൻ സാൻ ഫ്രാൻസിസ്കോ ഡി അസീസ്' അവരുടെ കന്നുകാലികൾ, കുതിരകൾ, കാളകൾ എന്നിവയെ മേയ്ക്കുവാൻ ഈ പ്രദേശം ഉപയോഗിച്ചിരുന്നു. മിഷന്റെ മതേതരവത്ക്കരണത്തിനുശേഷം, ടിബുർസിയോ വാസ്ക്വെസ് എന്നയാൾക്ക് 1839-ൽ റാഞ്ചോ കോറൽ ഡി ടിയേറ മെക്സിക്കൻ ലാൻറ് ഗ്രാൻറും കാൻഡെലാറിയോ മിറാമൊന്റെസ് എന്നയാൾക്ക് 1841 ൽ റാഞ്ചോ മിറാമോണ്ടെസും (പിന്നീട് റാഞ്ചോ സാൻ ബെനിറ്റോ എന്നറിയപ്പെട്ടു) അനുവദിക്കപ്പെട്ടു. 1840 കളിൽ സാൻ മാറ്റെയോ കൗണ്ടിയിലെ ആദ്യത്തെ പൂർണ്ണ നഗരമായി ഈ സമൂഹം വികസിച്ചുതുടങ്ങി. യഥാർത്ഥത്തിൽ സാൻ ബെനിറ്റോ എന്നറിയപ്പെട്ടിരുന്ന ഈ നഗരം "സ്പാനിഷ് ടൗൺ" എന്ന് പുനർനാമകരണം ചെയ്യപ്പെടുകയും തീരദേശ കൃഷിയുടെ പ്രാധാന്യത്തോടൊപ്പം ഒരു വിജയകരമായ മത്സ്യബന്ധ വ്യവസായവും ഇവിടെ വികസിച്ചു. കാനഡ, ചൈന, ഇംഗ്ലീഷ്, ജർമൻ, ഐറിഷ്, മെക്സിക്കൻ, ഇറ്റാലിയൻ, സ്കോട്ടിഷ്, പോർച്ചുഗീസ്, പസഫിക് ദ്വീപ സമൂഹങ്ങളിൽനിന്നുള്ളവർ എന്നിങ്ങനെ വിവിധ ദേശീയതയിൽനിന്നുള്ളവരുടെ കുടിയേറ്റത്താൽ സ്പാനിഷ് ടൗൺ വംശീയമായി വൈവിധ്യമാർന്ന ഒരു സമൂഹമായി മാറി. സാൻ മറ്റെയോയുമായി ബന്ധിപ്പിച്ച് സ്ഥിരമായ സ്റ്റേജ് കോച്ച് സർവ്വീസുകൾ സ്ഥാപിക്കുകയും ഈ സ്റ്റേജ് കോച്ചുകൾ പുരിസ്സിമ, ലോബിറ്റോസ്, സാൻ ഗ്രിഗോറിയോ തുടങ്ങിയ സമൂഹങ്ങൾക്കും അതിന്റെ സേവനം നൽകുകയും ചെയ്തു. ലെവി ബ്രദേഴ്സ് ഹാഫ് മൂൺ ബേ നഗര കേന്ദ്രത്തിൽ ഒരു ഡിപ്പാർട്ട്മെന്റ് സ്റ്റോർ തുറന്നിരുന്നു. 1874 ൽ സ്പാനിഷ് ട്രൗൺ ഔദ്യോഗികമായി 'ഹാഫ് മൂൺ ബേ' എന്ന് പുനർനാമകരണം ചെയ്യപ്പെട്ടു.


</doc>
<doc id="406312" url="https://ml.wikipedia.org/wiki?curid=406312" title="കലവെറാസ് കൗണ്ടി">
കലവെറാസ് കൗണ്ടി

അമേരിക്കൻ ഐക്യനാടുകളിലെ കാലിഫോർണിയയുടെ വടക്കൻ ഭാഗത്ത് സ്ഥിതിചെയ്യുന്ന ഒരു കൌണ്ടിയാണ് കലവെസാസ് കൗണ്ടി. ഔദ്യോഗികമായി ഇത് കൗണ്ടി ഓഫ് കലവെറാസ് എന്നാണറിയപ്പെടുന്നത്. 2010 ലെ സെൻസസ് പ്രകാരം ഈ കൗണ്ടിയിലെ ജനസംഖ്യ 44,828 ആയിരുന്നു. കൌണ്ടി ആസ്ഥാനം സാൻ ആൻഡ്രിയാസിലാണ്. ഏഞ്ചൽ ക്യാമ്പാണ് ഈ കൌണ്ടിയിലെ ഏകീകരിക്കപ്പെട്ട ഏക നഗരം. കലവെറാസ് എന്നത് തലയോട്ടിക്കുള്ള സ്പാനിഷ് പദമാണ്; സ്പാനിഷ് പര്യവേഷകനായ ക്യാപ്റ്റൻ ഗബ്രിയേൽ മൊറാഗ കണ്ടുപിടിച്ച തദ്ദേശീയ അമേരിക്കൻ ഇന്ത്യൻ വംശജരുടെ അവശിഷ്ടങ്ങളുടെ പേരിലാണ് കൗണ്ടിക്ക് ഈ പേരു നൽകപ്പെട്ടത്. കലവെറാസ് കൌണ്ടി, കാലിഫോർണിയയിലെ ഗോൾഡ് കൺട്രിയിലും ഹൈ സിയേറ മേഖലയിലുമായിമിട്ടാണ് നിലനിൽക്കുന്നത്.



</doc>
<doc id="406315" url="https://ml.wikipedia.org/wiki?curid=406315" title="മെഗകാരിയോസൈറ്റ്">
മെഗകാരിയോസൈറ്റ്

മെഗകാരിയോസൈറ്റ് megakaryocyte ("mega-" + "karyo-" + "-cyte", "large-nucleus cell") ഒരു വളരെ വലിയ അസ്ഥിമജ്ജാ കോശമാണ്. ഇതിലെ ലോബുലേറ്റഡ് മർമ്മം രക്തത്തിലെ പ്ലേറ്റ്‌ലറ്റ്സ് (ത്രോംബൊസൈറ്റ്) നിർമ്മാണത്തിനു ഉത്തരവാദിയാണ്. പ്ലേറ്റ്‌ലെറ്റ്സ് ആണ് രക്തം കട്ടപിടിക്കാൻ കാരണം. ആരോഗ്യവാന്മാരായ ആളുകളിൽ 10,000നു ഒന്നെന്ന കണക്കിനു അസ്ഥിമജ്ജയിൽ കാണാൻ കഴിയും. ചില രോഗങ്ങൾ കാരണം ഈ സംഖ്യ 10 ഇരട്ടി വരെ കൂടാനിടയാക്കും. മെഗാകാരിയോസൈറ്റിനെ ഇംഗ്ലിഷിൽ പല രീതിയിൽ എഴുതാറുണ്ട്. megalokaryocyte and megacaryocyte.

പൊതുവെ, മെഗകാരിയോസൈറ്റുകൾ സാധാരണ രക്തകോശങ്ങളേക്കാൾ 10-15 ഇരട്ടി വലിപ്പമുള്ളവയാണ്. ശരാശരി 50–100 μm വരെ വ്യാസമുണ്ടായിരിക്കും. ഇതിന്റെ വളർച്ച പൂർത്തിയാവുമ്പോൾ, മെഗകാരിയോസൈറ്റുകൾ വളർന്ന് ആവശ്യമായ വലിപ്പമാകും. . അതിന്റെ ഡി എൻ എ സൈറ്റോകൈനസിസ് നടക്കാതെ വിഭജിക്കുന്നു. ഈ പ്രക്രിയയ്ക്ക് എൻഡോമൈറ്റോസിസ് എന്നു പറയുന്നു. ഇതിന്റെ ഫലമായി, മെഗാകാരിയോസൈറ്റിന്റെ മർമ്മം ലോബുകളോടുകൂടി വളരെ വലിപ്പം ആർജ്ജിക്കുന്നു. ലൈറ്റ് മൈക്രോസ്കോപ്പിലൂടെ നോക്കിയാൽ തെറ്റായി അനേകം മർമ്മങ്ങളുള്ളതായി തൊന്നലുണ്ടാകാം. ചില കാര്യങ്ങളിൽ മർമ്മത്തിനു  64N DNA, or 32 copies സാധാരണമായ മർമ്മത്തിന്റെ കോപ്പിയുണ്ടാകും. 


</doc>
<doc id="406316" url="https://ml.wikipedia.org/wiki?curid=406316" title="സ്റ്റാനിസ്ലൗസ് കൗണ്ടി">
സ്റ്റാനിസ്ലൗസ് കൗണ്ടി

അമേരിക്കൻ ഐക്യനാടുകളിലെ കാലിഫോർണിയയിലെ മദ്ധ്യ താഴ്വരയിൽ സ്ഥിതിചെയ്യുന്ന കൌണ്ടിയാണ് സ്റ്റാനിസ്ലൗസ് കൗണ്ടി ( or ). 2010 ലെ യു.എസ്. സെൻസസ് പ്രകാരം ഈ കൗണ്ടിയിലെ ജനസംഖ്യ 514,453 ആയിരുന്നു. കൗണ്ടി ആസ്ഥാനം മോഡെസ്റ്റോ നഗരത്തിലാണ്. സ്റ്റാനിസ്ലൌസ് കൗണ്ടി, മൊഡേസ്റ്റോ മെട്രോപൊളിറ്റൻ സ്റ്റാറ്റിസ്റ്റിക്കൽ ഏരിയയിൽ ഉൾപ്പെടുന്നു.


</doc>
<doc id="406331" url="https://ml.wikipedia.org/wiki?curid=406331" title="ദ ബോൺ ഐഡന്റിറ്റി (ചലച്ചിത്രം)">
ദ ബോൺ ഐഡന്റിറ്റി (ചലച്ചിത്രം)

റോബർട്ട് ലഡ്ലമിന്റെ അതേ പേരിൽ അറിയപ്പെടുന്ന ഒരു നോവലിനെ ആസ്പദമാക്കി 2002 ൽ ഇറങ്ങിയ ഒരു ആക്ഷൻ സ്പൈ ത്രില്ലർ സിനിമയാണ് ദ ബോൺ ഐഡന്റിറ്റി. നഷ്ടപെട്ട തന്റെ ഓർമശക്തി വീണ്ടെടുക്കാൻ അംനീഷ്യ ബാധിതനായ മുൻ സിഐഎ ഓഫീസർ, ജേസൺ ബോൺ നടത്തുന്ന ശ്രമങ്ങൾ ആണ് ചിത്രത്തിന്റെ പ്രമേയം. മാറ്റ് ഡാമൺ ആണ് ജേസൺ ബോണിന്റെ വേഷം അവതരിപ്പിക്കുന്നത്. ഫ്രാങ്കോ പോറ്റനെന്റെ, ക്രിസ് കൂപ്പർ, ക്ലൈവ് ഓവൻ, ജൂലിയ സ്റ്റൈൽസ്, ബ്രയാൻ കോക്സ്, അഡുവേൽ അക്കിന്നെയ്-അഗ്ബാജ് എന്നിവയും ഈ ചിത്രത്തിലുണ്ട്. ജേസൺ ബോൺ ചലച്ചിത്ര സീരിസിൽ ആദ്യത്തേത് ആണ് ഈ ചിത്രം. 
"ദ ബോൺ സുപ്രീമസി (2004)", "ദ ബോൺ അൾട്ടിമേറ്റം (2007)", "ദ ബോൺ ലെഗസി (2012)", "ജേസൺ ബോൺ (2016)" എന്നിവ പിൽക്കാലത്ത് പുറത്തിറങ്ങി.  

ഡഗ് ലിമാൻ സഹനിർമ്മാണവും സംവിധാനവും നിർവഹിച്ച ഈ ചിത്രത്തിന്റെ തിരക്കഥ 
ടോണി ഗിൽറോയ്ഡ്, വില്യം ബ്ലെയ്ക്ക് ഹെറോൺ എന്നിവർ ചേർന്ന് രചിച്ചു. 2001-ൽ റോബർട്ട് ലഡ്ലം അന്തരിച്ചു എങ്കിലും, ഫ്രാങ്ക് മാർഷലിന്റെ കൂടെ ഒരു എക്സിക്യൂട്ടീവ് പ്രൊഡ്യൂസർ ആയി അദ്ദേഹത്തിന്റെ പേര് നൽകിയിട്ടുണ്ട്. 2002 ജൂൺ 14 ന് 
യൂണിവേഴ്സൽ പിക്ചേഴ്സ് ഈ ചിത്രം അമേരിക്കയിൽ തിയേറ്ററുകളിൽ പുറത്തിറക്കി. ഈ ചിത്രത്തിന് മികച്ച പ്രതികരണം ലഭിച്ചു.  



</doc>
<doc id="406333" url="https://ml.wikipedia.org/wiki?curid=406333" title="വിറ്റിയർ">
വിറ്റിയർ

വൈറ്റിയർ, അമേരിക്കൻ ഐക്യനാടുകളിൽ ദക്ഷിണ കാലിഫോർണിയിൽ ലോസ് ഏഞ്ചലസ് കൗണ്ടിയ്ക്കുള്ളിൽ സ്ഥിതി ചെയ്യുന്ന ഒരു നഗരമാണ്. 2010 ലെ യു.എസ്. സെൻസസ് പ്രകാരം ഈ നഗരത്തിൽ 85,331 ആളുകളുണ്ടായിരുന്നു. 2000 സെൻസസിലെ കണക്കനുസരിച്ചുള്ള 83,680 ൽനിന്ന് 1,631 പേരുടെ വർദ്ധന ഇക്കാലയളവിലുണ്ടായി. നഗരവിസ്തൃതി 14.7 ചതുരശ്ര മൈൽ (38.0 ചതുരശ്ര കിലോമീറ്റർ) ആണ്. സമീപത്തെ മോണ്ടെബെല്ലോ നഗരം പോലെ, ഗേറ്റ്വേ നഗരങ്ങളുടെ ഭാഗമാണ് വൈറ്റിയർ. 1898 ഫെബ്രുവരിയിൽ വിറ്റീയർ സംയോജിപ്പിക്കപ്പെടുകയും 1955 ൽ ഒരു ചാർട്ടർ നഗരമായിത്തീരുകയും ചെയ്തു. നഗരം കവിയായ ജോൺ ഗ്രീൻലീഫ് വൈറ്റിയറുടെ പേരിൽ അറിയപ്പെട്ടിരുന്നു വൈറ്റിയർ കോളേജ് ഇവിടെയാണ് സ്ഥിതിചെയ്യുന്നത്. 

ഈ നഗരത്തിന്റെ വേരുകൾ സ്പാനിഷ് സൈനികനായിരുന്ന മാനുവൽ നീറ്റോയുമായി ബന്ധപ്പെട്ടുകിടക്കുന്നു. 1784 ൽ നീറ്റോയ്ക്ക് തന്റെ സൈനികസേവനത്തിനുള്ള പ്രതിഫലമായും കാലിഫോർണിയയിൽ കുടിയേറ്റം പ്രോത്സാഹിപ്പിക്കുന്നതിനുമായി 300,000 ഏക്കർ (1,200 ചതുരശ്രകിലോമീറ്റർ) പ്രദേശം "റാഞ്ചോ ലോസ് നീറ്റോസ്" എന്ന പേരിൽ ഒരു സ്പാനിഷ് ലാൻഡ് ഗ്രാൻറ് ആയി ലഭിച്ചിരുന്നു. മിഷൻ സാൻ ഗബ്രിയേലുമായുള്ള തർക്കത്തിൻറ ഫലമായി 1790 ൽ നീറ്റോയ്ക്കു പതിച്ചു നൽകിയ ഭൂമിയുടെ വിസ്തൃതി കുറച്ചിരുന്നു.

വൈറ്റിയർ നഗരം നിലനിൽക്കുന്ന അക്ഷാംശ രേഖാംശങ്ങൾ (33.5756, −118.128) ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കനുസരിച്ച് ഈ നഗരത്തിന്റെ ആകെ വിസ്തീർണ്ണം 14.7 ചതുരശ്ര മൈൽ (38 ചതുരശ്ര കിലോമീറ്റർ) ആണ്. ഇതു മുഴുവൻ കരഭൂമിയാണ്.


</doc>
<doc id="406335" url="https://ml.wikipedia.org/wiki?curid=406335" title="കസാക്ക് ഭാഷ">
കസാക്ക് ഭാഷ

ആൾട്ടായിക്‌ ഭാഷകളുടെ ഉപകുലത്തിലെ ടർക്കിഷ്‌ ഭാഷാഗോത്രത്തിൽപ്പെടുന്ന ഭാഷയാണ്‌ കസാക്ക് ഭാഷ(Kazakh "", ) കസാക്കിസ്താനിലെ ഔദ്യോഗിക ഭാഷയാണിത്. ചൈനയിലെ സിൻജിയാങ്, മംഗോളിയ. എന്നിവിടങ്ങളിലെ ന്യൂനപക്ഷം ജനങ്ങളും ഈ ഭാഷ സംസാരിക്കുന്നു. ഇപ്പോൾ സിറിലിക് ലിപി ഉപയോഗിച്ച് എഴുതപ്പെടുന്നുവെങ്കിലും 2025 ആവുമ്പോഴേക്കും കസാക്ക് ഗവണ്മെന്റ്, ലത്തീൻ ലിപി ഉപയോഗിക്കുമെന്ന് കസാക് പ്രസിഡണ്ട് നൂർസുൽത്താൻ നാസർബയേവ് 2017 ഒക്റ്റോബറിൽ പ്രഖ്യാപിക്കുകയുണ്ടായി..

ടിയാൻ ഷാൻ മുതൽ കാസ്പിയൻ കടൽ വരെയുള്ള പ്രദേശത്ത്, ഒരു കോടിയോളം ആളുകൾ, പ്രത്യേകിച്ചും കസാക് വംശജർ ഈ ഭാഷ സംസാരിക്കുന്നു 


</doc>
<doc id="406345" url="https://ml.wikipedia.org/wiki?curid=406345" title="യങ്മിങ്ഷാൻ ദേശീയോദ്യാനം">
യങ്മിങ്ഷാൻ ദേശീയോദ്യാനം

യങ്മിങ്ഷാൻ ദേശീയോദ്യാനം () തായ്പേയ്ക്കും ന്യൂ തായ്പേയ് നഗരത്തിനും ഇടയിൽ സ്ഥിതിചെയ്യുന്ന തായ് വാനിലെ ഒൻപത് ദേശീയോദ്യാനങ്ങളിൽ ഒന്നാണിത്. ഉദ്യാനപ്രദേശം തായ്പേയ് യിലെ ബെയ്ടൗ, ഷിലിൻ എന്നീ ജില്ലകളിലും ന്യൂ തായ്പേയ് യിലെ വൻലി, ജിൻഷൻ, സൻഴി എന്നീ ജില്ലകളിലുമായി കിടക്കുന്നു. ചെറി ബ്ലോസം, ഹോട്ട് സ്പ്രിംഗ്സ്, സൾഫർ ഡെപ്പോസിറ്റ്സ്, ഫുമെറോൾസ്, വെനോമസ് സ്നേക്ക്സ്, ഹൈക്കിംഗ് ട്രെയിൽസ് എന്നിവയ്ക്ക് ഈ ദേശീയോദ്യാനം പ്രശസ്തിയാർജ്ജിച്ചിരിക്കുന്നു. തായ്വനിലെ വലിയ നിഷ്ക്രിയ അഗ്നിപർവ്വതങ്ങൾ നിറഞ്ഞ സെവെൻ സ്റ്റാർ പർവ്വതം (1,120 മീ.) (ക്വിക്സിങ് പർവ്വതം) ഈ ദേശീയോദ്യാനത്തിൽ സ്ഥിതി ചെയ്യുന്നു.

ക്വിങ് രാജവംശക്കാലത്ത് ഡറ്റുൻ പർവ്വത () സൂചനയിൽ ക്വിക്സിങ് പർവ്വതമേഖലയെ യഥാർത്ഥത്തിൽ കയോഷൻ അല്ലെങ്കിൽ ഗ്രാസ്സ് പർവ്വതം () എന്നാണ് വിളിച്ചിരുന്നത്. ഈ മലനിരകളിൽ ധാരാളം സിൽവർ ഗ്രാസ്സ് നിറഞ്ഞു കിടന്നതുകൊണ്ടാണ് ഈ പ്രദേശത്തിന് ഈ പേർ ലഭിച്ചത്. ഈ മേഖലയിലെ സൾഫർ നിക്ഷേപങ്ങൾ കള്ളന്മാർ മോഷ്ടിക്കുന്നതിനെക്കുറിച്ച് അധികാരികൾക്ക് വലിയ വിഷമമുളവാക്കിയിരുന്നു. പ്രശ്നനിവാരണത്തിനായി അവർ സ്ഥിരമായി മലയിൽ തീ കൂട്ടുക പതിവായിരുന്നു. കാലക്രമേണ ആ പ്രദേശത്ത് മരങ്ങൾ ഇല്ലാതായി പകരം പുല്ലുകൾ മാത്രം കാണാമെന്നായി.

തായ്വാനിലെ ആദ്യത്തെ ദേശീയോദ്യാനമായ ഡെയിറ്റൻ ദേശീയോദ്യാനം, 1937-ലെ ജാപ്പനീസ് റൂളിന്റെ അടിസ്ഥാനത്തിൽ തായ്വാനിലെ ഗവർണ്ണർ-ജനലറായിരുന്ന സെയ്സോ കൊബയാഷി നാമനിർദ്ദേശം ചെയ്തു എങ്കിലും 1950-ൽ പ്രസിഡന്റ് ചിയാങ് കെയ് ഷെക് ഗ്രാസ്സ് പർവ്വതത്തെ യങ്മിങ്ഷാൻ എന്ന് പുനർ നാമകരണംചെയ്തു. അദ്ദേഹത്തിന് പ്രിയപ്പെട്ട വാങ് യാങ്മിങ് (എ.ഡി. 1472-1529) എന്ന മിങ് തത്ത്വചിന്തകന്റെ നാമത്തിൽ നിന്നാണ് ഈ ദേശീയോദ്യാനം യങ്മിങ്ഷാൻ എന്ന് നാമകരണം ചെയ്തത്. ആരംഭ പദ്ധതി പ്രകാരം ഈ ദേശീയോദ്യാനം 28,400 ഹെക്ടർ വിസ്തൃതിയിൽ ഗ്വാനിൻ പർവ്വതവും ഉൾപ്പെട്ടിരുന്നു.
തായ്വാന്റെ വടക്കു ഭാഗത്ത് യങ്മിങ്ഷാൻ ദേശീയോദ്യാനത്തിൽ ക്വിക്സിങ് മലയടിവാരത്തിൽ സ്ഥിതിചെയ്യുന്ന അഗ്നിപർവ്വത പ്രദേശമാണ് ക്സിയോയുകെങ്. സമുദ്രനിരപ്പിൽ നിന്ന് ഏകദേശം 805 മീറ്റർ ഉയരത്തിൽ സ്ഥിതിചെയ്യുന്ന ഈ പ്രദേശത്ത് ഹോട്ട് സ്പ്രിംഗ്സ്, സൾഫർ ഡെപ്പോസിറ്റ്സ്, ഫുമെറോൾസ് എന്നിവ കാണപ്പെടുന്നു. തായ്പേയ് നഗരത്തിലെ ഏറ്റവും ഉയരമുള്ള കൊടുമുടിയായ ക്വിക്സിങ് പർവ്വതത്തിലെ ക്സിയോയുകെങ് ഉദ്യാനപ്രദേശത്തു കൂടിയുള്ള ഹൈക്കിംഗ് ട്രെയിൽസ് സമുദ്രനിരപ്പിൽ നിന്ന് 1,120 മീ. ഉയരത്തിൽ സ്ഥിതിചെയ്യുന്നു. ക്സിയോയുകെങ് ട്രെയിൽസ് ക്വിക്സിങ് പാർക്ക്, മെൻഗ്വാൻ പോൻഡ്, ലെങ്ഷുയികെങ്
എന്നിവയുമായി ബന്ധപ്പെട്ടിരിക്കുന്നു. 

യങ്മിങ്ഷാൻ ദേശീയോദ്യാനത്തിലെ സസ്യജാലങ്ങളെ പ്രധാനമായും മൂന്നായി തരം തിരിയ്ക്കാം. സബ് ട്രോപിക്കൽ മഴക്കാടുകൾ, മിതശീതോഷ്ണമേഖലയിലെ എവർഗ്രീൻ ബ്രോഡ് ലീഫ് ഫോറസ്റ്റുകൾ, മലയടിവാരത്തെ പുൽപ്രദേശങ്ങൾ എന്നിവയാണ്. ഏകദേശം1000 മീറ്റർ (3,280 ft) ഉദ്യാനപ്രദേശം സബ് ട്രോപിക്കൽ മഴക്കാടുകൾ നിറഞ്ഞതാണ്. ബാക്കിപ്രദേശങ്ങളിൽ കുറ്റിച്ചെടി പോലുള്ള മരങ്ങളും പടർപ്പൻപുല്ലുകളുമാണ് ഇവിടത്തെ പ്രധാന സസ്യജാലങ്ങൾ. അഗ്നിപർവ്വത പ്രവർത്തനഫലമായി ശേഷിച്ച അവശിഷ്ടം അടങ്ങിയ ഈ പ്രദേശത്തെ മണ്ണ് അമ്ള ഗുണം കൂടിയതാണ്. ഈ ഘടകം ഇവിടത്തെ സസ്യജാലങ്ങളെ ബാധിക്കുന്നു. ദേശീയോദ്യാനത്തിൽ 1360 വർഗ്ഗത്തിൽപ്പെട്ട സംവഹനവ്യൂഹ സസ്യജാലങ്ങൾ കാണപ്പെടുന്നു. നറുവരി ("Cordia dichotoma") ജാപ്പനീസ്-മാപ്ൾ("Acer japonicum") എന്നീ സസ്യജാലങ്ങൾ ഇവിടെ കാണപ്പെടുന്നു.

168 ഇനത്തിൽപ്പെട്ട ചിത്രശലഭങ്ങളെ വടക്കൻ തായ്വാനിലെ ഡറ്റുൻ പർവ്വതത്തിൽ കാണാം. ഇവയെ കാണാൻ കഴിയുന്ന ഏറ്റവും നല്ല സമയം മേയ്-ആഗസ്റ്റ് മാസങ്ങളിലാണ്. കിളിവാലൻ ചിത്രശലഭങ്ങൾ ("Papilio machaon"), രോമപാദ ചിത്രശലഭങ്ങൾ ("Dryadula phaetusa"), ഫ്ലൈമിൽക്ക് വീഡ് ബട്ടർഫ്ലൈ എന്നീ അപൂർവ്വയിനങ്ങൾ ഇവിടെ കണ്ടുവരുന്നു. ഈ പ്രദേശത്ത് 122 വർഗ്ഗത്തിൽപ്പെട്ട പക്ഷികൾ കാണപ്പെടുന്നു. സെമി-ഫെറൽ കാറ്റിൽ ഇവിടത്തെ പ്രത്യേക ശ്രദ്ധയാകർഷിയ്ക്കുന്നു.

വടക്കു-കിഴക്കൻ മൺസൂണിന്റെ സ്വാധീനത്താൽ ശീതകാലത്തെ താപനില ചുറ്റുപാടുകളെ അപേക്ഷിച്ച് ഇവിടെ വളരെ താഴ്ന്ന് കാണപ്പെടുന്നു.



</doc>
<doc id="406352" url="https://ml.wikipedia.org/wiki?curid=406352" title="മലബാർ ഹിൽ">
മലബാർ ഹിൽ

മുംബൈ നഗരത്തിന്റെ ഭാഗമായ ഒരുയർന്ന പ്രദേശമാണ് മലബാർ ഹിൽ. മഹാരാഷ്ട്ര മുഖ്യമന്ത്രിയുടെ ഔദ്യോഗിക ബംഗ്ലാവ് ഇവിടെ സ്ഥിതി ചെയ്യുന്നു. അതിസമ്പന്നരുടേയും പ്രമുഖരുടെയും വാസസ്ഥലമായാണ് മലബാർ ഹിൽസ് പൊതുവേ അറിയപ്പെടുന്നത്. ഗോദ്റെജ്, ജിൻഡാൽ, ബിർള തുടങ്ങിയ വ്യവസായപ്രമുഖർ മലബാർ ഹിൽ നിവാസികളാണ്.
മുംബൈയിലെ പ്രശസ്തമായ ഹാങ്ങിങ്ങ് ഗാർഡൻ (തൂങ്ങുന്ന പൂന്തോട്ടം) ഇവിടെയാണ്.
കേരളത്തിലെ വടക്കൻ മലബാറിൽ നിന്നുള്ള കേയി കുടുംബത്തിന്റെ സ്വന്തമായിരുന്നു ഈ പ്രദേശം എന്നൊരു അഭിപ്രായമുണ്ട്. പോർച്ചുഗീസുകാരുമായി നേരിട്ട് വ്യാപാരബന്ധമുണ്ടായിരുന്നു ഈ കുടുംബത്തിന് പിൽക്കാലത്ത് ഇത് ഈസ്റ്റ് ഇന്ത്യാ കമ്പനിയുടെ അധീനതയിലായി. 
ഇവിടെയുള്ള പ്രശസ്തമായ വാൾകേശ്വർ ക്ഷേത്രം സിൽഹാരാ രാജവംശം പണികഴിപ്പിച്ചതാണ്. യഥാർത്ഥക്ഷേത്രം പോർച്ചുഗീസുകാർ തകർക്കുകയുണ്ടായി. 1715-ൽ ഇത് പുനസ്ഥാപിക്കപ്പെട്ടു.. 
1819-27 കാലഘട്ടത്തിൽ ബോംബേ ഗവർണ്ണർ ആയുരുന്ന മോൺസ്റ്റുവാർട്ട് എൽഫിൻസ്റ്റൺ ആണ് ഇവിടത്തെ ആദ്യ ബംഗ്ലാവ് പണിതീർത്തത്. പിന്നാലെ പല പ്രമുഖരും ഇവിടെ വസതികൾ തീർക്കുകയായിരുന്നു.


</doc>
<doc id="406358" url="https://ml.wikipedia.org/wiki?curid=406358" title="മുംബാദേവി ക്ഷേത്രം">
മുംബാദേവി ക്ഷേത്രം

മുംബൈയിലെ ഒരു പുരാതന ക്ഷേത്രമാണ് മുംബാദേവി ക്ഷേത്രം. ദക്ഷിണ മുംബൈയിൽ ഭുലേശ്വർ എന്ന സ്ഥലത്താണ് ഇത് സ്ഥിതി ചെയ്യുന്നത്. നഗരത്തിന് ഇന്നത്തെ പേര് ലഭിച്ചത് ഈ ദേവതയുടെ പേരിൽ നിന്നാണ്. ഈ ദേവതയെ മുംബൈ നഗരത്തിന്റെ രക്ഷാദേവതയായി വിശ്വാസികൾ കരുതിപ്പോരുന്നു.
ബോംബേയിലെ സപ്തദ്വീപുകളിലെ ആദിമനിവാസികളായിരുന്ന അഗ്രി, കോളി എന്നെ ജനവിഭാഗങ്ങളുടെ ആരാധനാമൂർത്തിയായിരുന്നു മുംബാദേവി. 15-ആം നൂറ്റാണ്ടു മുതൽക്കേ മുംബാദേവി എന്ന മൂർത്തി ആരാധിക്കപ്പെട്ടിരുന്നുവെങ്കിലും 1675-ൽ മുംബാ എന്നുപേരുള്ള ഒരു സ്ത്രീയാണ് ഈ ക്ഷേത്രം നിർമ്മിച്ചതെന്ന് പറയപ്പെടുന്നു. ഇവിടെ നിലനിന്നിരുന്ന സെന്റ്. ജോർജ്ജ് കോട്ടയുടെ വടക്കുഭാഗത്തുള്ള കോട്ടമതിലിനോട് ചേർന്നായിരുന്നു ഈ ക്ഷേത്രത്തിന്റെ സ്ഥാനം.. 1739-നും 1770നുമിടക്ക് ഈ ക്ഷേത്രം നശിപ്പിക്കപ്പെട്ടിരുന്നു. പിന്നീട് ഭുലേശ്വർ ഭാഗത്ത് പുനർനിർമ്മിക്കപ്പെടുകയായിരുന്നു.

ഹിന്ദു വിശാസത്തിലെ അമ്മദൈവത്തെ സൂചിപ്പിക്കുന്ന ‘മഹാ അംബ’ ലോപിച്ചാണ് മുംബ എന്ന പേര് വന്നത്. വെള്ളിക്കിരീടവും മൂക്കുത്തിയും സ്വർണമാലയും ധരിച്ച രൂപത്തിലാണ് ഇന്നത്തെ പ്രതിഷ്ഠ. ഇടതുഭാഗത്തായി മയിലിലിനു മുകളിൽ ഇരിക്കുന്ന അന്നപൂർണ്ണേശ്വരിയുടെ കൽപ്രതിമയുണ്ട്. മുന്നിൽ ദേവിയുടെ വാഹനമായ കടുവയേയും കാണാം. ഇതു കൂടാതെ ഹനുമാന്റെ ഒരു പ്രതിഷ്ഠയും ഈ ക്ഷേതത്തിലുണ്ട് .


</doc>
<doc id="406361" url="https://ml.wikipedia.org/wiki?curid=406361" title="ദ ബോൺ അൾട്ടിമേറ്റം (ചലച്ചിത്രം)">
ദ ബോൺ അൾട്ടിമേറ്റം (ചലച്ചിത്രം)

റോബർട്ട് ലഡ്ലമിന്റെ അതേ പേരിൽ അറിയപ്പെടുന്ന ഒരു നോവലിനെ ആസ്പദമാക്കി പോൾ ഗ്രീൻഗ്രാസ് സംവിധാനം ചെയ്ത ഒരു അമേരിക്കൻ-ജർമ്മൻ ആക്ഷൻ സ്പൈ ത്രില്ലർ ചിത്രം ദ ബോൺ അൾട്ടിമേറ്റം. ടോണി ഗിൽറോയ്, സ്കോട്ട് സി. ബേൺസ്, ജോർജ് നോൾഫി എന്നിവരാണ് തിരക്കഥ എഴുതിയത്. ബോൺ ചലച്ചിത്രപരമ്പരയിലെ മൂന്നാമത് ചിത്രമാണ് ദ ബോൺ അൾട്ടിമേറ്റം. "ദ ബോൺ ഐഡൻറിറ്റി (2002)", "ദ ബോൺ സുപ്രീമസി (2004)" എന്നിവ ഈ ചിത്രത്തിന് മുൻപേയും, "ദ ബോൺ ലെഗസി (2012)", "ജേസൺ ബോൺ (2016)" എന്നിവ ഈ ചിത്രത്തിന് ശേഷവും പ്രദർശനത്തിനെത്തി. 

നഷ്ടപെട്ട തന്റെ ഓർമശക്തി വീണ്ടെടുക്കാൻ
അംനീഷ്യ ബാധിതനായ മുൻ സിഐഎ ഓഫീസർ, ജേസൺ ബോണിന്റെ വേഷം മാറ്റ് ഡാമൺ തുടർന്നും അഭിനയിച്ചു. യൂണിവേഴ്സൽ പിക്ചേഴ്സ് നിർമിച്ച ബോൺ അൾട്ടിമേറ്റം, 2007 ഓഗസ്റ്റ് 3-ന് വടക്കേ അമേരിക്കയിൽ പുറത്തിറങ്ങി, അതിന്റെ ആദ്യ വാരത്തിൽ 69.3 മില്ല്യൺ ഡോളർ കളക്ഷൻ നേടി, അക്കാലത്ത് ഡാമൺന്റെ ഏറ്റവും കൂടുതൽ വരുമാനം നേടുന്ന ചിത്രമായി. 80-ാമത് അക്കാദമി അവാർഡുകളിൽ ഏറ്റവും മികച്ച എഡിറ്റിംഗ്, മികച്ച ശബ്ദ മിക്സിങ്, മികച്ച ശബ്ദ എഡിറ്റിങ് എന്നീ നാമനിർദ്ദേശം ചെയ്യപ്പെട്ട മൂന്ന് ഇനങ്ങളിലും ഈ ചിത്രം പുരസ്‌കാരം നേടി. 



</doc>
<doc id="406363" url="https://ml.wikipedia.org/wiki?curid=406363" title="ദ ബോൺ ലെഗസി (ചലച്ചിത്രം)">
ദ ബോൺ ലെഗസി (ചലച്ചിത്രം)

റോബർട്ട് ലഡ്ലമിന്റെ ജേസൺ ബോൺ നോവൽപരമ്പരയെ ആസ്പദമാക്കി ടോണി ഗിൽറോയി സംവിധാനം ചെയ്ത ഒരു അമേരിക്കൻ ആക്ഷൻ ത്രില്ലർ ചിത്രമാണ് ദ ബോൺ ലെഗസി. 2012 ൽ ഇറങ്ങിയ ഈ ചിത്രം ജേസൺ ബോൺ ചലച്ചിത്രപരമ്പരയിലെ നാലാമത്തെതാണ്. എറിക് വാൻ ലസ്റ്റ്ബാഡറിന്റെ ആദ്യ ബോൺ നോവലായ ദ ബോൺ ലെഗസിയുടെ അതേ പേര് തന്നെയാണ് ചിത്രത്തിന് നല്കിയതെങ്കിലും അതിന്റെ തിരക്കഥയും നോവലിന്റെ പ്രമേയവുമായി ഒരു സാദൃശ്യവുമില്ല. നോവലിലെ മുഖ്യ കഥാപാത്രം 
ജേസൺ ബോൺ തന്നെ ആയിരിക്കുമ്പോൾ ചിത്രത്തിൽ ആരോൺ ക്രോസ്സ് എന്ന ഏജൻറ് ആണ് മുഖ്യ കഥാപാത്രം. ജെറമി റെന്നർ, റേച്ചൽ വൈസ്, എഡ്വേഡ് നോർട്ടൺ എന്നിവർ ചിത്രത്തിൽ മുഖ്യ വേഷങ്ങൾ അവതരിപ്പിച്ചു.  

പരമ്പരയിലെ മുൻ ചിത്രങ്ങളുടെ സംവിധായകൻ പോൾ ഗ്രീൻഗ്രാസ് ഈ ചിത്രം സംവിധാനം ചെയ്യാത്തതിനാൽ മാറ്റ് ഡാമൺ ഈ ചിത്രത്തിൽ നിന്ന് വിട്ടുനിന്നു. അതിനാൽ ജേസൺ ബോൺ എന്ന കഥാപാത്രം ഈ ചിത്രത്തിൽ പ്രത്യക്ഷപ്പെടുന്നില്ല. ചിത്രത്തിന്റെ ചിത്രീകരണം മുഖ്യമായും ന്യൂയോർക്ക് നഗരത്തിലാണ് നടന്നത്. ചില രംഗങ്ങൾ ഫിലിപ്പീൻസ്, ദക്ഷിണ കൊറിയ, പാകിസ്താൻ, കാനഡ എന്നിവിടങ്ങളിൽ
ചിത്രീകരിച്ചു. 2012 ഓഗസ്റ്റ് 10 ന് പുറത്തിറങ്ങിയ ഈ ചിത്രത്തിന് സമ്മിശ്ര പ്രതികരണം ലഭിച്ചു. ചിത്രത്തിന്റെ പ്രമേയവും, 
ജെയിംസ് ന്യൂട്ടൺ ഹോവാർഡിന്റെ സംഗീതവും, റെന്നറുടെ പ്രകടനം പ്രകീർത്തിക്കപ്പെട്ടപ്പോൾ മാറ്റ് ഡാമന്റെയും, ഗ്രീൻഗ്രാസിന്റെ സവിശേഷ കാമറ ശൈലിയുടെയും അഭാവം എന്നിവ ഒരു പോരായ്മയായി ചൂണ്ടിക്കാട്ടി. 2016 ൽ ഇറങ്ങിയ ജേസൺ ബോൺ എന്ന ചിത്രത്തിൽ മാറ്റ് ഡാമൺ, പോൾ ഗ്രീൻഗ്രാസ് എന്നിവർ മടങ്ങിയെത്തി.  



</doc>
<doc id="406365" url="https://ml.wikipedia.org/wiki?curid=406365" title="ജേസൺ ബോൺ (ചലച്ചിത്രം)">
ജേസൺ ബോൺ (ചലച്ചിത്രം)

പോൾ ഗ്രീൻഗ്രാസ് സംവിധാനം നിർവഹിച്ച 2016 അമേരിക്കൻ ആക്ഷൻ ത്രില്ലർ ചിത്രമാണ് ജേസൺ ബോൺ. ഗ്രീൻഗ്രാസും ക്രിസ്റ്റഫർ റൂസും ചേർന്നാണ് ചിത്രത്തിന്റെ തിരക്കഥ എഴുതിയത്. ജേസൺ ബോൺ ചലച്ചിത്ര പരമ്പരയിലെ അഞ്ചാമത്തെ ഭാഗവും ദി ബോൺ അൾട്ടിമേറ്റത്തിന്റെ (2007) തുടർച്ചയുമാണ് ഈ ചിത്രം. മുൻ സിഐഎ ഓഫീസറും അംനേഷ്യ ബാധിതനുമായ ജേസൺ ബോൺ എന്ന മുഖ്യ വേഷത്തിൽ മാറ്റ് ഡാമൺ തിരിച്ചെത്തി. കൂടാതെ, ടോമി ലീ ജോൺസ്, അലീഷ്യ വികാൻഡർ, ജൂലിയ സ്റ്റൈൽസ്, വിൻസെന്റ് കാസൽ, റീസ് അഹമ്മദ്, എതൊ എസ്സ്സാൻഡോ, സ്കോട്ട് ഷെപ്പേർഡ് എന്നിവരും ഈ ചിത്രത്തിൽ അഭിനയിച്ചു.

സെപ്തംബർ 8 2015 ന് ചിത്രീകരണം ആരംഭിച്ചു. 2016 ജൂലായ് 11 ന് ലണ്ടനിൽ ആദ്യമായി പ്രദർശിപ്പിച്ചിരുന്നു. 2016 ജൂലായ് 29 ന് യൂണിവേഴ്സൽ പിക്ചേഴ്സ് അമേരിക്കയിൽ ചിത്രം റിലീസ് ചെയ്തു. സമ്മിശ്ര പ്രതികരണമാണ് ചിത്രത്തിന് ലഭിച്ചത്. അലീഷ്യ വികാൻഡറിന്റെ പ്രകടനവും ജേസൺ ബോണിന്റെ വേഷത്തിൽ
മാറ്റ് ഡാമന്റെ തിരിച്ചുവരവും പ്രകീർത്തിക്കപ്പെട്ടു, എന്നാൽ ചിത്രത്തിന്റെ കഥയും ജൂലിയ സ്റ്റൈൽസിന്റെ കഥാപാത്രത്തിനു ലഭിച്ച ചുരുങ്ങിയ പരിഗണനയും വിമർശനവിധേയമായി. ജെറമി റെന്നറുടെ അസാനിദ്ധ്യവും ചില നിരൂപകരെ നിരാശപ്പെടുത്തി. എന്നാൽ ഇത്തരം അവലോകനങ്ങൾക്ക് ശേഷവും ഈ ചിത്രം ലോകമെമ്പാടുനിന്നും 415 ദശലക്ഷം ഡോളർ വരുമാനം നേടി ബോക്സ് ഓഫീസിൽ വിജയിച്ചു.  



</doc>
<doc id="406375" url="https://ml.wikipedia.org/wiki?curid=406375" title="ശലഭമനുഷ്യൻ">
ശലഭമനുഷ്യൻ

പടിഞ്ഞാറൻ വിർജീന്യയിലെ നാട്ടറിവുകളിൽ, നവംബർ 12, 1966 മുതൽ ഡിസംബർ 15, 1967 വരെ, പോയിന്റ് പ്ലെസന്റ് ഭാഗത്ത് കണ്ടുവെന്ന് പറയപ്പെടുന്ന ഒരു ഐതിഹാസിക ജീവിയാണ് ശലഭമനുഷ്യൻ അഥവാ മോത്ത്മാൻ (ഇംഗ്ലീഷ്: "Mothman"). നവംബർ 16, 1966-ൽ "മനുഷ്യന്റെ വലിപ്പമുള്ള പക്ഷി ... ജീവി ... അങ്ങനെയെന്തോ കണ്ടെന്ന് ദമ്പതികൾ" എന്ന തലക്കെട്ടോട് കൂടി "പോയിന്റ് പ്ലെസന്റ് റജിസ്റ്ററിൽ" ആദ്യമായി വാർത്ത പ്രസിദ്ധീകരിക്കപ്പെട്ടു. പിന്നീട് ദേശീയ മാദ്ധ്യമങ്ങൾ ഈ വാർത്ത ഏറ്റെടുക്കുകയും രാജ്യമെങ്ങും പ്രചരിപ്പിക്കപ്പെടുകയും ചെയ്തു.

1970-ൽ ഗ്രേ ബാർക്കർ വഴിയായും 1975-ൽ ജോൺ നീലിന്റെ "ശലഭമനുഷ്യന്റെ പ്രവചനങ്ങൾ"  "(The Mothman Prophecies)" എന്ന പുസ്തകത്തിലൂടെയും ശലഭമനുഷ്യൻ കൂടുതൽ പ്രേക്ഷകരിലേക്ക് എത്തിപ്പെട്ടു. പല അഭൗമിക പ്രതിഭാസങ്ങൾക്കും ഈ ദൃശങ്ങൾ കാരണമായിട്ടുണ്ടെന്നും സിൽവർ ബ്രിഡ്ജിന്റെ തകർച്ചയ്ക്ക് ഇതുമായി ബന്ധമുണ്ടെന്നും അദ്ദേഹം പുസ്തകത്തിലൂടെ വാദിക്കുന്നുണ്ട്.

പ്രാദേശിക നാടോടിക്കഥകളുടെയും സംസ്കാരത്തിന്റെയും വിഷയമാണ് ശലഭമനുഷ്യൻ. 2002-ൽ റിച്ചാർഡ് ഗിയർ അഭിനയിച്ച "ദ മോത്ത്മാൻ പ്രൊഫസീസ്" എന്ന ചലച്ചിത്രം ജോൺ നീലിന്റെ പുസ്തകത്തെ അടിസ്ഥാനമാക്കിയായിരുന്നു. പോയിന്റ് പ്ലെസന്റിൽ ശലഭമനുഷ്യന്റെ പേരിൽ വാർഷികോത്സവങ്ങളും നടത്തപ്പെടുന്നു.

1966 നവംബർ 12-ന്, പടിഞ്ഞാറൻ വിർജീന്യയിലെ ക്‌ളെൻഡിനിന് അടുത്ത്, ഒരു സെമിത്തേരിയിൽ കുഴിച്ചുകൊണ്ടിരുന്ന അഞ്ച് പേർ മരങ്ങളിൽ നിന്നും തങ്ങളുടെ തലയ്ക്ക് മീതെ കൂടി താഴ്ന്നു പറന്ന ഒരു മനുഷ്യരൂപത്തെ കണ്ടുവെന്ന്  അവകാശപ്പെട്ടു.
 ശലഭമനുഷ്യന്റേത് എന്ന പറയപ്പെടുന്ന ആദ്യ ദൃശ്യം ഇതാണ്.

മൂന്ന് ദിവസങ്ങൾക്ക് ശേഷം, 1966 നവംബർ 15-ന്, പോയിന്റ് പ്ലെസന്റിൽ നിന്നുള്ള രണ്ട് ദമ്പതികൾ - റോജർ & ലിൻഡ സ്കാർബെറിയും സ്റ്റീവ് & മേരി മാലെറ്റും - കാറിന്റെ ഹെഡ് ലൈറ്റ് വെളിച്ചത്തിൽ ചാര നിറവും, തിളങ്ങുന്ന ചുവപ്പ് കണ്ണുകളുമുള്ള ഒരു വലിയ ജീവിയെ കണ്ടെന്ന് പോലീസിനോട് പറഞ്ഞു. "10 അടി നീളമുള്ള ചിറകുകളുമായി പറക്കുന്ന ഒരു വലിയ മനുഷ്യനായിരുന്നു" അതെന്ന് അവർ വിശദീകരിച്ചു. പട്ടണത്തിന് പുറത്തുള്ള "ടിഎൻടി ഏരിയയിൽ" വാഹനമോടിച്ചുകൊണ്ടിരിക്കുമ്പോൾ ജീവി തങ്ങളെ പിന്തുടരുകയായിരുന്നവെന്നും അവർ പറഞ്ഞു. രണ്ടാം ലോകമഹായുദ്ധകാലത്ത് യുദ്ധോപകരണങ്ങൾ സൂക്ഷിച്ചിരുന്ന സ്ഥലമായിരുന്നു ഇവിടം.
1967 ഡിസംബർ 15-ന് നടന്ന സിൽവർ ബ്രിഡ്‌ജിന്റെ തകർച്ചയും 46 ആളുകളുടെ മരണവും ശലഭമനുഷ്യന്റെ ദൃശ്യങ്ങൾക്ക് കൂടുതൽ പ്രചാരം നൽകി.

മാദ്ധ്യമങ്ങളിലൂടെ ശലഭമനുഷ്യൻ വളരെയധികം പ്രചരിപ്പിക്കപ്പെട്ടിട്ടുണ്ടെന്ന് നാട്ടറിവ് ഗവേഷകനായ ജാൻ ഹാറോൾഡ്‌ ബ്രൺവൻഡ് പറയുന്നു. ദൃശ്യങ്ങൾക്ക് അന്യഗ്രഹപേടകങ്ങളുമായി ബന്ധമുണ്ടെന്നും യുദ്ധോപകരണങ്ങൾ സൂക്ഷിച്ചിരുന്ന സ്ഥലം ശലഭമനുഷ്യന്റെ "വീടാണെന്നും" പലരും വാദിക്കുന്നു. 1966-67 വർഷങ്ങളിലെ ശലഭമനുഷ്യന്റെ വാർത്തകൾ, ഏതാണ്ട് നൂറിലധികം ആളുകൾ ശലഭമനുഷ്യനെ കണ്ടതായി സ്ഥിരീകരിക്കുന്നവെന്ന് ബ്രൺവൻഡ് പറയുന്നു. എന്നാൽ പലതിന്റെയും അടിസ്ഥാനം കുട്ടികളുടെ പുസ്തകങ്ങളിലും രേഖപ്പെടുത്താത്ത വെളിപ്പെടുത്തലുകളിലുമാണ്. ശലഭമനുഷ്യന്റെ വാർത്തകളിലെ പൊതുവായ ഘടകങ്ങൾ പരിശോധിക്കുമ്പോൾ, യഥാർത്ഥത്തിൽ സംഭവിച്ച ഏതോ കാര്യം, ഭയത്തിന് കാരണമാവുകയും നാട്ടറിവുകളുമായി ഇഴചേർക്കപ്പെടുകയും ചെയ്തിരിക്കാമെന്ന് ബ്രൺവൻഡ് നിരീക്ഷിക്കുന്നു.

യഥാർത്ഥ പത്രവാർത്തകളുടെ പ്രചാരണത്തെ തുടർന്ന് ഒട്ടനവധി നുണക്കഥകളും പ്രചാരത്തിലായതായി സംശയവാദിയായ ജോ നിക്കൽ പറയുന്നു. ശലഭമനുഷ്യന്റെ ദൃശ്യങ്ങൾ, തിരിച്ചറിയാൻ സാധിക്കാത്ത വിമാനങ്ങളോ ചിലയിനം മൂങ്ങകളോ ആയിരിക്കാമെന്ന് അദ്ദേഹം പറയുന്നു. "തിളങ്ങുന്ന കണ്ണുകൾ" ഒരു പക്ഷേ, ഫ്ലാഷ് ലൈറ്റുകൾ മൂലമുള്ള റെഡ് ഐ പ്രതിഭാസമായിരിക്കുമെന്നും അദ്ദേഹം സൂചിപ്പിക്കുന്നു.

2002-ൽ ശലഭമനുഷ്യന്റെ ആദ്യത്തെ വാർഷികോത്സവം പോയിന്റ് പ്ലെസന്റ് നടത്തി. പിന്നീട് 2003-ൽ, ബോബ് റോച്ച് നിർമ്മിച്ച 12 അടി ഉയരമുള്ള ലോഹശിൽപം അനാവരണം ചെയ്തു. 2005-ൽ മോത്ത്മാൻ കാഴ്ചബംഗ്ളാവും ഗവേഷണ സ്ഥാപനവും ജെഫ് വാംസ്ലിയുടെ കീഴിൽ പ്രവർത്തനമാരംഭിച്ചു. എല്ലാ സെപ്റ്റംബർ മാസങ്ങളിലെയും മൂന്നാമത്തെ ആഴ്ചയിൽ തുടങ്ങി ഒരാഴ്ചകാലം നീണ്ട് നിൽക്കുന്നതാണ് ഉത്സവം. അതിഥിപ്രസംഗങ്ങൾ, പ്രദർശനങ്ങൾ, മോത്ത്മാൻ പാൻകേക്ക് തീറ്റ മത്സരം, ഹേറൈഡ് തുടങ്ങി വൈവിധ്യമാർന്ന പരിപാടികളും ഉത്സവത്തിനോടനുബന്ധിച്ച് നടത്തപ്പെടുന്നു.




</doc>
<doc id="406386" url="https://ml.wikipedia.org/wiki?curid=406386" title="സമൂഹ ചിത്രരചന">
സമൂഹ ചിത്രരചന

ഒരു കൂട്ടം ചിത്രകാരൻമാർ ചേർന്ന് നടത്തുന്ന ചിത്രീകരണമാണ് സമൂഹ ചിത്രരചന. കൂട്ടായ്മയെ സൂചിപ്പിക്കുന്നതിനും ഏതെങ്കിലും പ്രവർത്തനത്തോടനുബന്ധിച്ചുള്ള സന്ദേശ പ്രചരണത്തിനും പ്രതിഷേധ പ്രവർത്തനമായും മറ്റും ഇത്തരം ചിത്രരചന സംഘടിപ്പിക്കാറുണ്ട്.

പൊതു സ്ഥലങ്ങളും തെരുവോരങ്ങളും മറ്റുമാണ് ഇത്തരം ചടങ്ങുകൾക്ക് വേദിയാക്കുന്നത്. 

തുണി, കടലാസ്, ഭിത്തി, വൃക്ഷം തുടങ്ങി മനുഷ്യ ശരീരം പോലും കാൻവാസാക്കി ചിത്രരചന നടത്താറുണ്ട്.


</doc>
<doc id="406387" url="https://ml.wikipedia.org/wiki?curid=406387" title="ഓഷ്യൻസ് ഇലവൻ">
ഓഷ്യൻസ് ഇലവൻ

2001 ൽ പുറത്തിറങ്ങിയ ഒരു അമേരിക്കൻ ചലച്ചിത്രമാണ്‌ ഓഷ്യൻസ് ഇലവൻ. 1960ൽ പുറത്തിറങ്ങിയ അതേ പേര് തന്നെയുള്ള ചിത്രത്തിന്റെ റീമേക്ക് ആയിരുന്നു ഈ ചിത്രം. സ്റ്റീവൻ സോഡർബെർഗ് സംവിധാനം ചെയ്ത ചിത്രത്തിൽ ജോർജ്ജ് ക്ലൂണി, ബ്രാഡ് പിറ്റ്, മാറ്റ് ഡാമൺ, ഡോൺ ചെഡ്ലെൽ, ആൻഡി ഗാർഷ്യ, ജൂലിയ റോബർട്ട്സ് എന്നിവർ അഭിനയിച്ചു. മികച്ച നിരൂപക പ്രശംസ നേടിയ ഈ ചിത്രം ബോക്സ് ഓഫീസിൽ വിജയം നേടുകയും ആ വർഷം ഏറ്റവുമധികം വരുമാനം നേടുന്ന അഞ്ചാമത്തെ ചിത്രമായി.  

2004ലും 2007ലുമായി ഓഷ്യൻസ് ട്വെൽവ്, ഓഷ്യൻസ് തേർട്ടീൻ എന്നീ രണ്ടു തുടർചിത്രങ്ങൾ കൂടി സോഡർബെർഗ് സംവിധാനത്തിൽ ഇറങ്ങി. ഓഷ്യൻസ് എയ്റ്റ് എന്ന പേരിൽ നടിമാർ മാത്രമുള്ള ഒരു തുടർചിത്രം അണിയറയിൽ ആണ്. 
2018 ജൂൺ 8 ന് ഇത് റിലീസ് ചെയ്യും എന്ന് പ്രതീക്ഷിക്കപ്പെടുന്നു.

ഓഷ്യൻസ് ട്വെൽവ്



</doc>
<doc id="406391" url="https://ml.wikipedia.org/wiki?curid=406391" title="പാർതെനോജെനെസിസ്">
പാർതെനോജെനെസിസ്

ബീജസങ്കലനം വഴിയല്ലാതെ തന്നെ ഭ്രൂണം വളരുകയും വികസിക്കുകയും ചെയ്യുന്ന അലൈംഗിക പ്രത്യുത്പാദനമാണ് പാർതെനോജെനെസിസ്.


</doc>
<doc id="406392" url="https://ml.wikipedia.org/wiki?curid=406392" title="ജോൺ ഗ്രിഷാം">
ജോൺ ഗ്രിഷാം

അമേരിക്കൻ നോവലിസ്റ്റും നിയമജ്ഞനുമാണ് ജോൺ ഗ്രിഷാം (ജനനം : ഫെബ്രു: 8 1955-അർക്കൻസാസ്) ഗ്രിഷാമിന്റെ ഭൂരിഭാഗം കൃതികളും നിയമവും രാഷ്ട്രീയവും മുഖ്യപ്രമേയമാക്കി രചിക്കപ്പെട്ടിട്ടുള്ള ത്രില്ലറുകളാണ്. നാൽപ്പതിലധികം ഭാഷകളിലേയ്ക്ക് അദ്ദേഹത്തിന്റെ കൃതികൾ തർജ്ജിമ ചെയ്യപ്പെട്ടിട്ടുണ്ട്. "ടൈം റ്റു കിൽ" എന്ന ആദ്യകൃതി 1989ൽ പ്രസിദ്ധീക്കരിയ്ക്കപ്പെട്ടു. 2012 വരെ ഗ്രിഷാമിന്റെ രചനകളുടെ 275 ദശലക്ഷം കോപ്പികളാണ് ലോകമെമ്പാടും വിറ്റഴിഞ്ഞത്. "ദ ഫേം" എന്ന കൃതിമാത്രം ഏഴ് ദശലക്ഷത്തിനുമേൽ വിൽക്കപ്പെട്ടു.


</doc>
<doc id="406393" url="https://ml.wikipedia.org/wiki?curid=406393" title="ഓഷ്യൻസ് ട്വെൽവ്">
ഓഷ്യൻസ് ട്വെൽവ്

2004ൽ പുറത്തിറങ്ങിയ അമേരിക്കൻ ചലച്ചിത്രമാണ് ഓഷ്യൻസ് ട്വെൽവ്. 2001ൽ പുറത്തിറങ്ങിയ ഓഷ്യൻസ് ഇലവൻ എന്ന ചിത്രത്തിന്റെ ആദ്യ തുടർചിത്രമാണ് ഇത്. സ്റ്റീവൻ സോഡർബെർഗ് സംവിധാനം ചെയ്ത ഈ ചിത്രം 2004 ഡിസംബർ 10ന് അമേരിക്കയിൽ പുറത്തിറങ്ങി. പിന്നീട് പരമ്പരയിലെ മൂന്നാം ചിത്രം 2007 ജൂൺ 8ന് ഓഷ്യൻസ് തേർറ്റീൻ എന്ന പേരിൽ അമേരിക്കയിൽ പുറത്തിറങ്ങി. ജോർജ്ജ് ക്ലൂണി, ബ്രാഡ് പിറ്റ്, മാറ്റ് ഡാമൺ, കാതറിൻ സീറ്റ-ജോൺസ്, ആൻഡി ഗാർഷ്യ, ജൂലിയ റോബർട്ട്സ്, ഡാൻ ചീഡിൽ, ബെർണി മാക്ക്‌ എന്നിവരാണ് ഈ സിനിമയിലെ പ്രധാന വേഷങ്ങൾ അവതരിപ്പിച്ചത്. 2004ലെ ഏറ്റവും കൂടുതൽ പ്രതിഫലം നേടിയ പത്താമത്തെ ചിത്രമായിരുന്ന ഇത്.




</doc>
<doc id="406398" url="https://ml.wikipedia.org/wiki?curid=406398" title="ആൻഡി ഗാർഷ്യ">
ആൻഡി ഗാർഷ്യ

ആൻന്ദ്രേ അർത്തൂറോ ഗാർഷ്യ മെനൻഡസ് (ജനനം ഏപ്രിൽ 12, 1956), അഥവാ ആൻഡി ഗാർഷ്യ ഒരു ക്യൂബൻ അമേരിക്കൻ നടനും, സംവിധായകനുമാണ്. ദി ഗോഡ്ഫാദർ പാർട്ട് III, ദ അൺടെച്ചബിൾസ്, ഇൻറർണൽ അഫയേഴ്സ്, വെൻ എ മാൻ ലവ്സ് എ വുമൺ തുടങ്ങി 1980-1990 കളിലെ നിരവധി വിജയചിത്രങ്ങളിൽ അദ്ദേഹം പ്രത്യക്ഷപ്പെട്ടു. 2000-കളിൽ ഓഷ്യൻസ് ഇലവൻ, അതിന്റെ തുടർച്ചയായി ഓഷ്യൻസ് ട്വെൽവ്, ഓഷ്യൻസ് തേർറ്റീൻ, ദി ലോസ്റ്റ് സിറ്റി എന്നിവയിൽ അദ്ദേഹം അഭിനയിച്ചു.

ദി ഗോഡ്ഫാദർ പാർട്ട് III എന്ന ചിത്രത്തിലെ വിൻസന്റ് മാൻസിനി എന്ന വേഷത്തിന് അദ്ദേഹത്തിന് മികച്ച സഹനടനുള്ള അക്കാദമി അവാർഡിന് നാമനിർദ്ദേശം ചെയ്യുകയുണ്ടായി. ഫോർ ലൗ ഓർ കൺട്രി: ദ അർത്തൂറോ സാൻഡോവാൽ സ്റ്റോറി എന്ന ചിത്രത്തിലെ മുഖ്യ വേഷത്തിന് അദ്ദേഹത്തിന്
എമ്മി, ഗോൾഡൻ ഗ്ലോബ് അവാർഡ് നാമനിർദ്ദേശം ലഭിച്ചു. 



</doc>
<doc id="406402" url="https://ml.wikipedia.org/wiki?curid=406402" title="മൂൺലൈറ്റ്">
മൂൺലൈറ്റ്

ഓസ്കാർ പുരസ്കാരം നേടിയ ലോക പ്രശസ്തമായ ഒരു ചലചിത്രമാണ് മൂൺലൈറ്റ്. ബാരി ജെങ്കിങ്സ് ആണ് സംവിധായകൻ.. 2016 ലാണ് ഈ അമേരിക്കൻ ചലചിത്രം റിലീസ് ചെയ്തത്. ദ് ന്യൂയോർക്ക് ടൈംസ് 2017-ൽ തയ്യാറാക്കിയ ഇരുപത്തിയൊന്നാം നൂറ്റാണ്ടിലെ മികച്ച ചിത്രങ്ങളുടെ പട്ടികയിൽ മൂൺലൈറ്റ് 20-ആം സ്ഥാനത്ത് ഇടം പിടിച്ചു.


</doc>
<doc id="406416" url="https://ml.wikipedia.org/wiki?curid=406416" title="ഫ്ലോറാ ഫൗണ്ടൻ">
ഫ്ലോറാ ഫൗണ്ടൻ

മുംബൈ നഗരത്തിലെ ഹുതാത്മാ ചൗക്കിൽ സ്ഥിതി ചെയ്യുന്ന ശിൽപ്പചാതുരിയുള്ള ഒരു ജലധാരയാണ് ഫ്ലോറാ ഫൗണ്ടൻ. ദാദാഭായ് നവറോജി റോഡിന്റെ തെക്കേയറ്റത്ത് ദക്ഷിണ മുംബൈയുടെ ഹൃദയഭാഗത്തായാണ് ഇതിന്റെ സ്ഥാനം.
റോമൻ ദേവതയായ ഫ്ലോറയുടെ ശില്പമാണ് ഈ ജലധാരയിലുള്ളത്.

1860-ൽ ബോംബേ ഗവർണ്ണറായിരുന്ന് സർ ബാർട്ട്ൽ ഫ്രിയർ നഗരത്തിലെ സൗകര്യങ്ങൾ വർധിപ്പിക്കുവാനായി ഇവിടെയുണ്ടായിരുന്ന കോട്ട പൊളിച്ചുനീക്കുകയും ഈ ഭാഗത്തെ ഒരു ചെറിയ വീഥിയായിരുന്ന ഹോൺബി റോഡ് വീതി കൂട്ടുകയും ചെയ്തു. ഈ വീഥിയാണ് ഇന്നത്തെ ദാദാഭായ് നവറോജി റോഡ്. മൈൽ ലോംഗ് റോഡ് എന്നറിയപ്പെട്ട ഈ റോഡിന്റെ വടക്കേയറ്റത്ത് ക്രോഫോർഡ് മാർക്കറ്റും തെക്കേയറ്റത്ത് ഫ്ലോറാ ഫൗണ്ടനും സ്ഥാപിക്കപ്പെട്ടു.
47,000 രൂപ ചിലവിൽ 1864-ലായിരുന്നു ഇതിന്റെ നിർമ്മാണം. ഇറക്കുമതിചെയ്യപ്പെട്ട പോർട്ട്ലാൻഡ് സ്റ്റോൺ ആണ് നിർമ്മാണത്തിനുപയോഗിച്ചത്. റിച്ചാർഡ് നോർമൻ ഷായുടെ രൂപകൽപ്പനയിൽ ജെയിംസ് ഫോർസൈത്ത് ആണ് ഇത് സൃഷ്ടിച്ചത്.
സർ ബാർട്ട്ൽ ഫ്രിയറിന്റെ പേരായിരുന്നു ആദ്യം ഈ ജലധാരക്ക് നിർദ്ദേശിക്കപ്പെട്ടിരുന്നത്. പിന്നീട് വസന്തത്തിന്റെയും പൂക്കളുടെയും ദേവതയായ ഫ്ലോറയുടെ പേര് തീരുമാനിക്കപ്പെട്ടു.


</doc>
<doc id="406418" url="https://ml.wikipedia.org/wiki?curid=406418" title="കമ്മ്യൂണിസ്റ്റ് പാർട്ടി ഓഫ് ഇന്ത്യ (മാർക്സിസ്റ്റ്)-ൽ നിന്നുള്ള മുഖ്യമന്ത്രിമാരുടെ പട്ടിക">
കമ്മ്യൂണിസ്റ്റ് പാർട്ടി ഓഫ് ഇന്ത്യ (മാർക്സിസ്റ്റ്)-ൽ നിന്നുള്ള മുഖ്യമന്ത്രിമാരുടെ പട്ടിക

ജനുവരി 2018 പ്രകാരം, കമ്മ്യൂണിസ്റ്റ് പാർട്ടി ഓഫ് ഇന്ത്യ (മാർക്സിസ്റ്റ്)-ൽ നിന്ന് 9 പേർ മുഖ്യമന്ത്രി പദവി വഹിച്ചിട്ടുണ്ട്. ഇന്ത്യയിലെ 29 സംസ്ഥാനങ്ങൾ, 2 കേന്ദ്രഭരണപ്രദേശങ്ങൾ എന്നിവയൊരൊന്നിന്റെയും സർക്കാർത്തലവന്മാരാണ് മുഖ്യമന്ത്രി. ഇന്ത്യൻ ഭരണഘടനയനുസരിച്ച് സംസ്ഥാനത്തലത്തിൽ "ഡി ജൂറി" തലവൻ ഗവർണ്ണർ ആണെങ്കിൽ "ഡി ഫാക്ടോ" ഭരണകർത്താവ് മുഖ്യമന്ത്രിയാണ്. നിയമസഭാ തെരഞ്ഞെടുപ്പിൽ ഏറ്റവും കൂടുതൽ സീറ്റ് കിട്ടുന്ന കക്ഷിയുടെ/മുന്നണിയുടെ നിയമസഭാകക്ഷിനേതാവിനെയാണ് മന്ത്രിസഭയുണ്ടാക്കാൻ ഗവർണർ ക്ഷണിക്കുന്നത്. മുഖ്യമന്ത്രിയെ നിയമിക്കുന്നത് ഗവർണറാണ്. മുഖ്യമന്ത്രി തലവനായ മന്ത്രിസഭയിലെ അംഗങ്ങൾക്കെല്ലാം ഭരണം സുഗമമാക്കുന്നതിൽ കൂട്ടുത്തരവാദിത്വമാണുള്ളത്. ഭൂരിപക്ഷ പിന്തുണയോടെ അധികാരത്തിലേറി കഴിഞ്ഞാൽ മുഖ്യമന്ത്രിയുടെ ഭരണകാലാവധി സാധാരണ 5 വർഷമാണ്; ഒരാൾക്ക് എത്ര തവണ മുഖ്യമന്ത്രിയാകണമെന്നതിനു പരിധിയൊന്നുമില്ല.





</doc>
<doc id="406421" url="https://ml.wikipedia.org/wiki?curid=406421" title="വെഞ്ചുറ കൗണ്ടി">
വെഞ്ചുറ കൗണ്ടി

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തിന്റെ തെക്കു ഭാഗത്തുള്ള സ്ഥിതിചെയ്യുന്ന ഒരു കൌണ്ടിയാണ് വെഞ്ചുറ കൗണ്ടി. 2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരമുള്ള ഈ കൗണ്ടിയിലെ ജനസംഖ്യ 823,318 ആയിരുന്നു. കൗണ്ടിയുടെ ആസ്ഥാനം വെഞ്ചുറ നഗരത്തിലാണ്. ലോസ് ആഞ്ചെലസ്-ലോംഗ് ബീച്ച്, CA കംബൈൻഡ് സ്റ്റാറ്റിസ്റ്റിക്കൽ ഏരിയയിലുൾപ്പെട്ടിരിക്കുന്ന ഒക്സ്ഫോർഡ്-തൌസൻറ് ഓക്ക്സ്-വെഞ്ചുറ, CA മെട്രോപോളിറ്റൻ സ്റ്റാറ്റിസ്റ്റിക്കൽ ഏരിയയുടെ ഭാഗമാണ് വെഞ്ചുറ കൗണ്ടി. കാലിഫോർണിയ മദ്ധ്യ തീരത്തിനു സമാന്തരമായുള്ള ഏറ്റവും തെക്കുകിഴക്കുള്ള കൗണ്ടിയായി ഇതിനെ കണക്കാക്കപ്പെടുന്നു.

വെഞ്ചുറ കൌണ്ടിയുൾപ്പെടുന്ന പ്രദേശത്ത് ചരിത്രപരമായി ചുമാഷ് അമേരിക്കൻ ഇന്ത്യൻ ജനങ്ങളാണ് അധിവസിച്ചിരുന്നത്. സാന്താ ബാർബറ കൌണ്ടിയുടേയും സാൻ ലൂയിസ് ഒബിസ്പോ കൌണ്ടിയുടേയും ഭൂരിഭാഗങ്ങളിലും ഇവർ 10,000 മുതൽ 12,000 വർഷങ്ങൾക്ക് മുൻപുതന്നെ ഇവരുടെ സാന്നിദ്ധ്യമുണ്ടായിരുന്നു.


</doc>
<doc id="406430" url="https://ml.wikipedia.org/wiki?curid=406430" title="ഫെയർഫീൽഡ്">
ഫെയർഫീൽഡ്

ഫെയർഫീൽഡ്, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് സാൻ ഫ്രാൻസിസ്കോ ഉൾക്കടൽ പ്രദേശത്തിന്റെ നോർത്ത് ബേ ഉപമേഖലയിൽ സൊലാനോ കൗണ്ടിയിൽ സ്ഥിതിചെയ്യന്നു ഒരു നഗരമാണ്. സാൻ ഫ്രാൻസിസ്കോയ്ക്കും സാക്രമെൻറോയ്ക്കും ഇടയിലെ മദ്ധ്യബിന്ദുവായി ഈ നഗരം കണക്കാക്കപ്പെടുന്നു. ഈ രണ്ടു നഗരങ്ങളിലേയ്ക്കും ഫെയർഫീൽഡ് നഗരകേന്ദ്രത്തിൽനിന്ന് ഏകദേശം 40 മൈൽ (64 കിലോമീറ്റർ) ദൂരമാണുള്ളത്. ഓക്ൿലാൻറ് നഗരകേന്ദ്രത്തിൽനിന്ന് ഇവിടേയ്ക്കുള്ള ദൂരവും 40 മൈൽ (64 കിലോമീറ്റർ) ആണ്. അതുപോലെ നാപ്പാ താഴ്വരയിൽനിന്ന് 29 മൈലും (31 കിലോമീറ്റർ) കാർക്വിനെസ് പാലത്തിൽനിന്ന് 16 മൈലും (26 കിലോമീറ്റർ) ബെനീസിയ പാലത്തിൽനിന്ന് 14 മൈലും (23 കിലോമീറ്റർ) എന്നിങ്ങനെയാണ് ഇവിടേയ്ക്കുള്ള ദൂരം.1856 ൽ ക്ലിപ്പർ കപ്പലിന്റെ (പത്തൊമ്പതാം നൂറ്റാണ്ടിന്റെ മദ്ധ്യത്തിൽ പ്രചാരത്തിലുണ്ടായിരുന്ന 3 പായ്‌മരങ്ങളുള്ള ഒരു തരം അതിവേഗ കപ്പലുകൾ) കപ്പിത്താനായിരുന്ന റോബർട്ട് എച്ച്. വാട്ടർമാൻ ആണ് ഈ നഗരം സ്ഥാപിച്ചത്. തന്റെ പഴയ ജന്മസ്ഥലമായിരുന്ന കണക്റ്റിക്കട്ടലെ ഫെയർഫീൽഡിനെ അനുസ്മരിച്ചാണ് അദ്ദേഹം ഈ നഗരത്തിനു നാമകരണം നടത്തിയത്.


</doc>
<doc id="406433" url="https://ml.wikipedia.org/wiki?curid=406433" title="ദിലീഷ് പോത്തൻ">
ദിലീഷ് പോത്തൻ

മലയാള ചലച്ചിത്രമേഖലയിൽ പ്രവർത്തിക്കുന്ന ഒരു നടനും സംവിധായകനുമാണ് ദിലീഷ് പോത്തൻ. 2016 ഫെബ്രുവരിയിൽ റിലീസ് ചെയ്ത മഹേഷിന്റെ പ്രതികാരം എന്ന ചിത്രത്തിലൂടെയാണ് സംവിധായകനായത്. ഫഹദ് ഫാസിൽ നായകനായ ഈ ചിത്രത്തെ പ്രേക്ഷകരും നിരൂപകരും ഒരുപോലെ സ്വീകരിച്ചു. 64-ആം ദേശീയ ചലച്ചിത്ര പുരസ്ക്കാര മേളയിൽ ഏറ്റവും മികച്ച മലയാളചിത്രമായി ‘മഹേഷിന്റെ പ്രതികാരം’ തിരഞ്ഞെടുക്കപ്പെട്ടു.
ചലച്ചിത്രത്തിന്റെ സൂക്ഷ്മാംശങ്ങളിലേക്ക് കടന്നുള്ള ദിലീഷ് പോത്തന്റെ സംവിധാന മികവിനെ സൂചിപ്പിക്കുവാൻ ആരാധകരും മാധ്യമങ്ങളും "പോത്തേട്ടൻസ് ബ്രില്ല്യൻസ്" എന്ന സംജ്ഞ ഉപയോഗിക്കുന്നു.
കോട്ടയം ജില്ലയിലെ കുറുപ്പന്തറയ്ക്കടുത്ത് ഓമല്ലൂർ എന്ന ഗ്രാമത്തിലാണ് ജനിച്ചത്. പിതാവ് കൊല്ലംപറമ്പിൽ ഫിലിപ്പ് ഒരു ഫിലിം റെപ്രസന്റീവ് ആയിരുന്നു. മാതാവ് ചിന്നമ്മ. നാലാം ക്ലാസ്സ് വരെ കുറുപ്പന്തറ എൽ.പി. സ്കൂളിലും തുടർന്ന് പത്താം ക്ലാസ്സ് വരെ കോതനല്ലൂർ എമ്മാനുവേൽസ് സ്കൂളിലും പഠിച്ചു. മാന്നാനം കെ ഇ കോളേജിൽ നിന്നും പ്രീഡിഗ്രി പൂർത്തിയാക്കി. മൈസൂർ സെന്റ് ഫിലോമോനാസ് കോളേജിൽ നിന്നും കമ്പ്യൂട്ടർ സയൻസിൽ ബിരുദമെടുത്തു. ബാംഗ്ലൂരിൽ ജോലി ചെയ്യുന്ന കാലത്ത് ചില ഹ്രസ്വചിത്രങ്ങളും ആൽബങ്ങളും ചെയ്തിരുന്നു. പിതൃസഹോദരനായ സ്റ്റീഫൻ ജേക്കബ് നിർമ്മിച്ച് ദിലീഷ് പോത്തൻ സംവിധാനം ചെയ്ത 'വർണ്ണച്ചെപ്പുകൾ' എന്ന ടെലിഫിലിം ദൂരദർശൻ സംപ്രേഷണം ചെയ്തിരുന്നു.

പിന്നീട് സിനിമയിൽ സജീവമാകുവാനായി ജോലി ഉപേക്ഷിച്ചു. ഏഴോളം ചിത്രങ്ങളിൽ സഹസംവിധായകനായി പ്രവർത്തിച്ചു. ആഷിഖ് അബുവിന്റെ സഹസംവിധായകനായി പ്രവർത്തിച്ചുകൊണ്ടിരിക്കെ കാലടി ശ്രീ ശങ്കരാ യൂണിവേഴ്സിറ്റിയിൽ നിന്നും തിയേറ്റർ ആർട്ട്സിൽ എം എയും മഹാതമാഗാന്ധി സർവ്വകലാശാലയിൽ നിന്നും എം ഫില്ലും കരസ്ഥമാക്കി.

2010-ൽ പുറത്തിറങ്ങിയ ’’9 KK റോഡ്’’ എന്ന ചിത്രത്തിന്റെ സഹസംവിധായകനായാണ് തുടക്കം. തുടർന്ന് 22 ഫീമെയിൽ കോട്ടയം, ടാ തടിയാ, ഗാംഗ്സ്റ്റർ എന്നീ ചിത്രങ്ങളിൽ ആഷിഖ് അബുവിന്റെ സഹസംവിധായകനായി പ്രവർത്തിച്ചു) . സാൾട്ട് ആന്റ് പെപ്പർ (2011) എന്ന ചിത്രത്തിൽ അഭിനയിച്ച ചെറിയ വേഷം ശ്രദ്ധിക്കപ്പെട്ടു. 22 ഫീമെയിൽ കോട്ടയം (2012), ഇടുക്കി ഗോൾഡ്(2013), ഗാംഗ്സ്റ്റർ(2014), ഇയ്യോബിന്റെ പുസ്തകം(2014) റാണി പത്മിനി(2015) എന്നീ ചിത്രങ്ങളിലും ചെറിയ വേഷങ്ങൾ ചെയ്തു. ദിലീഷ് നായർ സംവിധാനം ചെയ്ത ടമാർ പഠാർ എന്ന ചിത്രത്തിന്റെ മുഖ്യ സഹസംവിധായകനായിരുന്നു.. 2016-ൽ മഹേഷിന്റെ പ്രതികാരത്തിലൂടെ സ്വതന്ത്രസംവിധായകനായി. രണ്ടാമത്തെ ചിത്രമായ തൊണ്ടിമുതലും ദൃക്സാക്ഷിയും 2017 ജൂൺ 30-ൻ റിലീസായി. ഈ ചിത്രത്തിലൂടെ മികച്ച സംവിധായകനുള്ള വനിതാ ഫിലിം അവാർഡ് കരസ്ഥമാക്കി. തന്റെ ആദ്യ രണ്ട് ചിത്രങ്ങളിലൂടെ 2016-ലെയും 2017-ലെയും മികച്ച മലയാളചിത്രത്തിനുള്ള ദേശീയപുരസ്ക്കാരങ്ങൾ തുടർച്ചയായി നേടി അപൂർവ്വ നേട്ടത്തിനുടമയായി..
തിരക്കഥാകൃത്തായ ശ്യാം പുഷ്കരനുമൊത്ത് 'വർക്കിങ്ങ് ക്ലാസ്സ് ഹീറോ' എന്ന പേരിൽ ഒരു ചലച്ചിത്രനിർമ്മാണ കമ്പനി ആരംഭിച്ചു. ശ്യാം പുഷ്ക്കരന്റെ തിരക്കഥയിൽ മധു സി. നാരായണൻ സംവിധാനം ചെയ്ത 'കുമ്പളങ്ങി നൈറ്റ്സ്' (2019) ആണ് ഈ ബാനറിൽ നിർമ്മിച്ച ആദ്യചിത്രം.



</doc>
<doc id="406434" url="https://ml.wikipedia.org/wiki?curid=406434" title="ജാക്സൺ">
ജാക്സൺ

ജാക്സൺ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, അമോഡോർ കൗണ്ടിയിൽ സ്ഥിതിചെയ്യന്ന കൗണ്ടി ആസ്ഥാനമായ നഗരമാണ്. ( ഈ നഗരം മുമ്പ്, ബോട്ടില്ലിയാസ്, ബോട്ടില്ലിയാസ് സ്പ്രിങ്ങ്, ബോട്ടിൽ സ്പ്രിംഗ്, ബോട്ടെല്ലാസ്) എന്നിങ്ങനെയുള്ള പേരുകളിലും അറിയപ്പെട്ടിരുന്നു). 2020 ലെ സെൻസസില് 3,989 ആയിരുന്ന ഈ നഗരത്തിലെ ജനസംഖ്യ 2010 ലെ യു.എസ്. സെൻസസിൽ 4,651 ആയി വർദ്ധിച്ചിരുന്നു. സംസ്ഥാന പാത 49, സംസ്ഥാന പാത 88 എന്നിവയിലൂടെ നഗരത്തിലേയ്ക്കു പ്രവേശിക്കാവുന്നതാണ്.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം, ഈ നഗരത്തിന്റെ ആകെ വിസ്തീർണം 3.7 ചതുരശ്ര മൈൽ (9.6 ചതുരശ്ര കിലോമീറ്റർ) ആണ്. ഇതു മുഴവനും തന്നെ കരഭൂമിയാണ്.


</doc>
<doc id="406438" url="https://ml.wikipedia.org/wiki?curid=406438" title="സ്റ്റോക്ടൺ">
സ്റ്റോക്ടൺ

സ്റ്റോക്ടൺ, അമേരിക്കൻ ഐക്യനാടുകളിൽ കാലിഫോർണിയയിലെ മദ്ധ്യ താഴ്വരയിൽ സ്ഥിതിചെയ്യുന്ന സാൻ ജോവാക്വിൻ കൗണ്ടിയുടെ ആസ്ഥാനമായ നഗരമാണ്. 1849 ൽ ക്യാപ്റ്റൻ ചാൾസ് മരിയ വെബർ, 'റാഞ്ചോ കാമ്പോ ഡി ലോസ് ഫ്രാൻസെസെസ്' ഏറ്റെടുത്തതിനു ശേഷം സ്ഥാപിച്ച നഗരമാണ് സ്റ്റോക്ടൺ. യു.എസ്. നാവികനായിരുന്ന റോബർട്ട് എഫ്. സ്റ്റോക്ടണിന്റെ ബഹുമാനാർത്ഥമാണ് നഗരത്തിനു നാമകരണം നടത്തപ്പെട്ടത്. സ്പാനിഷ് അല്ലെങ്കിൽ തദ്ദേശീയ അമേരിക്കൻ ഇന്ത്യൻ ഉത്ഭവത്തിലുള്ളതല്ലാത്ത പേരുള്ള ആദ്യ കാലിഫോർണിയൻ സമൂഹമായിരുന്നു ഇത്. വടക്കൻ സാൻ ജോവാക്വിൻ താഴ്വരയിലെ സാൻ ജോവാക്വിൻ നദിയോരത്താണ് ഈ നഗരം സ്ഥിതിചെയ്യുന്നത്. കാലിഫോർണിയ ഡിപ്പാർട്ട്മെൻറ് ഓഫ് ഫിനാൻസിന്റെ 2017 ലെ കണക്കുകൂട്ടലിൽ ഈ നഗരത്തിലെ ജനസംഖ്യ 320,554 ആയിരുന്നു. ഇത് കാലിഫോർണിയയിലെ 13 ആമത്തെ വലിയ നഗരവും അമേരിക്കൻ ഐക്യനാടുകളിലെ 63 ആമത്തെ ഏറ്റവും വലിയ നഗരവുമാണ്.


</doc>
<doc id="406448" url="https://ml.wikipedia.org/wiki?curid=406448" title="ഓഷ്യൻസ് തേർറ്റീൻ">
ഓഷ്യൻസ് തേർറ്റീൻ

സ്റ്റീവൻ സോഡർബെർഗ് സംവിധാനം നിർവഹിച്ചു 2007 ൽ പുറത്തിറങ്ങിയ അമേരിക്കൻ കോമഡി ഹീസ്റ്റ് ചിത്രമാണ് ഓഷ്യൻസ് തേർറ്റീൻ. സോഡർബേർഗ് സംവിധാനം ചെയ്ത ഓഷ്യൻസ് ചലച്ചിത്ര പരമ്പരയിലെ മൂന്നാമത്തേതും അവസാനത്തേതുമായ ചലച്ചിത്രമാണിത്. മുൻ ചിത്രങ്ങളിലെ പുരുഷതാരങ്ങൾ അവരുടെ വേഷങ്ങൾ വീണ്ടും അവതരിപ്പിച്ചപ്പോൾ ജൂലിയ റോബർട്ട്സും കാതറിൻ സെറ്റ-ജോൺസും മടങ്ങിയെത്തിയില്ല. അൽ പച്ചീനോ, എല്ലൻ ബാർക്കിൻ എന്നിവർ പുതിയ താരനിരയുടെ ഭാഗമായി. 

ബ്രയാൻ കോപ്പെൽമാൻ, ഡേവിഡ് ലെവിൻ എന്നിവരുടെ തിരക്കഥയെ ആസ്പദമാക്കി 2006 ജൂലൈയിൽ ലാസ് വെഗാസിലും ലോസ് ഏഞ്ജലസിലുമായി ചിത്രീകരണം നടന്നു. 2007 ലെ കാൻ അന്താരാഷ്ട്ര ചലച്ചിത്രമേളയിൽ, മത്സരേതര വിഭാഗത്തിൽ ചിത്രം പ്രദർശിപ്പിച്ചു. 2007 ജൂൺ 8 നും അമേരിക്കയിലും കൂടാതെ ജൂൺ 6 ന് മധ്യപൂർവദേശത്തെ പല രാജ്യങ്ങളിലും ഇത് റിലീസ് ചെയ്തു. 2007 ൽ ഏറ്റവും കൂടുതൽ വരുമാനം നേടിയ പതിനാറാമത് ചിത്രമാണ്.




</doc>
<doc id="406451" url="https://ml.wikipedia.org/wiki?curid=406451" title="എംബാമിംഗ്">
എംബാമിംഗ്

എംബാമിംഗ്, മരണശേഷം രാസവസ്തുക്കൾ ഉപയോഗിച്ച് മനുഷ്യശരീരത്തിന്റെ ജീർണ്ണിക്കൽ പ്രക്രിയ തടഞ്ഞു സംരക്ഷിക്കുന്നതിനുള്ള ഒരു സംരക്ഷണ ശാസ്ത്രമാണ്. മതപരമായ കാരണങ്ങളാൽ ശവസംസ്കാര ചടങ്ങുകളിൽ പരസ്യ പ്രദർശനത്തിന് അനുയോജ്യമായ രീതിയിൽ ശവശരീരത്തെ ഒരുക്കുക എന്നതാണ് ഇതിന്റെ പ്രധാന ഉദ്ദേശം. എംബാമിംഗ് നടത്തപ്പെട്ട മൃതശരീരം വർഷങ്ങളോളം കേടുകൂടാതെ സംരക്ഷിക്കാൻ ഇതിലുപയോഗിക്കുന്ന രാസവസ്തുക്കൾ സഹായിക്കുന്നു. എംബാമിംഗിന്റെ മൂന്ന് പ്രധാന ലക്ഷ്യങ്ങൾ ശുചിത്വം, അവതരണം, സംരക്ഷണം എന്നിവയും അപൂർവ്വം കേസുകളിൽ ഇതു മൃതശരീരത്തെ പുനഃസ്ഥാപിക്കലുമാണ്. ശരിയായ രീതിയിൽ എംബാമിംഗ് പൂർത്തിയാക്കിയ മൃതശരീരം വർഷങ്ങളോളം കേടുപാടുകൾ കൂടാതെ സംരക്ഷിക്കാൻ സാധിക്കുന്നു. എംബാമിംഗിന് വളരെ ദൈർഘ്യമേറിയ സംസ്കാരിക ചരിത്രമുണ്ട്. എംബാമിംഗ് പ്രക്രിയക്ക് അനേകം സംസ്കാരങ്ങൾ മതപരമായ വലിയ അർത്ഥങ്ങൾ നൽകിയിരുന്നു. 

ഞരമ്പുകളിൽ നിന്നും സർജിക്കൽ ഉപകരണങ്ങൾ ഉപയോഗിച്ചു മൃതശരീരത്തിന്റെ രക്തം ഊറ്റിയെടുക്കുകയും എന്നിട്ട് എംബാം രാസലായനി ശരീരത്തിലേക്ക് കയറ്റി വിടുകയും ചെയ്യുന്നതാണ് എംബാമിങിന്റെ പ്രധാന പ്രക്രിയ. 17-ാം നൂറ്റാണ്ടിലെ ഇംഗ്ലീഷ് ശാസ്ത്രജ്ഞനായ വില്യം ഹാർവിയാണ് രക്തചംക്രമണവ്യവസ്ഥയുടെ വിശദാംശങ്ങൾ ആദ്യമായി കണ്ടെത്തിയത്. അദ്ദേഹം മൃതശരീരത്തിലേക്ക് വിവിധ നിറത്തിലുള്ള ദ്രാവകങ്ങൾ കയറ്റിവിട്ടാണ് ഇത് കണ്ടെത്തിയത്.

എംബാമിംഗ് ടാക്സിഡെർമിയിൽനിന്ന് (സ്റ്റഫിംഗ്) ഏറെ വ്യത്യാസപ്പെട്ടിരിക്കുന്നു. എംബാമിംഗ് മൃതശരീരം അതേപടി നിലനിർത്തുന്നു, അതേസമയം സ്റ്റഫിംഗ് മൃഗങ്ങളുടെ രൂപഘടനയ്ക്കുമുകളിൽ മൃഗത്തോലും മറ്റും ഉപയോഗിച്ചു രൂപങ്ങളുടെ പുനഃസൃഷ്ടി നടത്തുകയാണു ചെയ്യുന്നത്.

ഇന്നത്തെ ചിലി, പെറു എന്നിവിടങ്ങളിലെ അറ്റക്കാമാ മരുഭൂമിയിൽ നിലനിന്നിരുന്ന പ്രാചീന  ചിഞ്ചോറോ സംസ്കാരം ക്രി.മു. 5000 മുതൽ ക്രി.മു. 6000 വരെയുളള കാലഘട്ടങ്ങളിൽ മൃതശരീരങ്ങളിൽ കൃത്രിമരീതിയിൽ മമ്മിവൽക്കരണം നടത്തിയിരുന്ന സംസ്കാരങ്ങളിൽ ആദ്യത്തേതാണ്.

ഒരുപക്ഷേ ഈജിപ്റ്റിലെ ജനതയായിരിക്കാം വലിയ തോതിൽ എംബാം ചെയ്തുകൊണ്ട് മൃതശരീരങ്ങളെ പുനഃസൃഷ്ടിച്ചു സൂക്ഷിച്ച ആദിമ സംസ്കാരം. ഈജിപ്റ്റിലെ ആദ്യ രാജവംശത്തിനു വളരെ മുമ്പുതന്നെ (ക്രി.മു. 3200-നോടടുത്ത്) എംബാം ചെയ്യുന്നതിനും മമ്മിവത്കരണം നടത്തുന്നതും പ്രത്യക പ്രാവീണ്യം സിദ്ധിച്ച പുരോഹിതന്മാരെ ചുമതലപ്പെടുത്തിയിരുന്നു. അവർ ഉള്ളിലെ അവയവങ്ങൾ നീക്കംചെയ്യുകയും, ശരീരത്തിലെ ഈർപ്പം ഒഴിവാക്കുകയും നാട്രൺ (സോഡിയം കാർബണേറ്റ്‌, സോഡിയം ബൈകാർബണേറ്റ്, സോഡിയം ക്ലോറൈഡ് എന്നിവയുടെ സംയുക്തം) മൃതദേഹത്തിൽ ആവരണം നടത്തുകയും ചെയ്യിച്ചിരുന്നു. മരണത്തിനുശേഷം ആത്മാവിനെ ശാക്തീകരിക്കുവാൻ മമ്മിവത്കരണത്തിനു സാധിക്കുമെന്നായിരുന്ന പുരാതന ഈജിപ്തിലെ ജനങ്ങൾ വിശ്വസിച്ചിരുന്നത്, പിന്നീടത് സംരക്ഷിക്കപ്പെട്ടിരിക്കുന്ന ശവശരീരത്തിലേക്ക് മടങ്ങിവരുമെന്നും അവർ വിശ്വസിച്ചിരുന്നു.

പൗരാണികകാലത്ത് എംബാമിംഗ്  വിദ്യ ഉപയോഗിച്ചതായി അറിയപ്പെടുന്ന മറ്റു സംസ്കാരങ്ങളിൽ മെറോയിറ്റുകൾ ഗ്വാഞ്ചുകൾ, പെറുവിയൻസ്‌, ജിവാറോ ഇന്ത്യക്കാർ, ആസ്റ്റെക്കുകൾ, ടോൾടെക്സ്, മായൻ വർഗ്ഗക്കാർ, തിബത്തുകാർ, തെക്കൻ നൈജീരിയൻ ഗോത്രക്കാർ എന്നിവർ ഉൾപ്പെടുന്നു.

യൂറോപ്പിൽ കൃത്രിമ മൃതശരീര സംരക്ഷണത്തിന്റെ അറിയപ്പെടുന്ന ആദ്യ തെളിവു കണ്ടെത്തിയത് ഒസോർണോയിലായിരുന്നു (സ്പെയിൻ ). കേടുകൂടാതെ സൂക്ഷിക്കുന്നതിനായി മെർക്കുറി സൾഫൈഡ് അടങ്ങിയ ചുവന്ന ധാതുകൊണ്ട് ആവരണം ചെയ്യപ്പെട്ട ഏകദേശം 5000 വർഷങ്ങൾവരെ പഴക്കമുള്ള മനുഷ്യാസ്ഥികൾ ഇവിടെനിന്നു കണ്ടെടുത്തിരുന്നുവെങ്കിലും റോമാ സാമ്രാജ്യ കാലംവരെ യൂറോപ്പിൽ എംബാമിംഗ് അസാധാരണമായിരുന്നു.

ചൈനയിൽ ഹാൻ രാജവംശകാലത്തെ (ബി.സി. 206 – 220 എ.ഡി.) കൃത്രിമമായി സംരക്ഷിക്കപ്പെട്ടിട്ടുള്ള മൃതദേഹാവശിഷ്ടങ്ങൾ കണ്ടെത്തിയിട്ടുണ്ട്. ഇതിലെ പ്രധാന ഉദാഹരണങ്ങൾ ക്സിൻ ജുയി, മവാങ്ഡൂയി ഹാൻ ശവകുടീരങ്ങളാണ്. ഈ അവശിഷ്ടങ്ങൾ അസാധാരണമാംവണ്ണം സംരക്ഷിക്കപ്പെട്ടിട്ടുണ്ടെങ്കിലും, എംബാം ചെയ്യാനായി ഉപയോഗിച്ചിരുന്ന ദ്രാവകങ്ങളും അതിന്റെ രീതികളും അജ്ഞാതമായി അവശേഷിക്കുന്നു.

ഈ പുരാതന സംസ്കാരങ്ങളിൽ നിന്നു ലഭിച്ച കൃത്രിമ മൃതദേഹ സംരക്ഷണത്തെക്കുറിച്ചുള്ള അറിവും പ്രയോഗവും ഏകദേശം 500 എ.ഡി.യിൽ യൂറോപ്പിൽ വ്യാപകമായി പ്രചരിച്ചിരുന്നു. മധ്യകാലഘട്ടവും നവോത്ഥാനകാലവും ശസ്ത്രക്രിയാവിദഗ്ദ്ധരുടെ എംബാമിംഗ് പരീക്ഷണ കാലഘട്ടം എന്നാണ് അറിയപ്പെട്ടിരുന്നത്. വൈദ്യശാസ്ത്ര രംഗത്ത് സയൻസിന്റെ പുരോഗതിയുടെ കൂടിയ സ്വാധീനമായി ഇതു വിശേഷിപ്പിക്കപ്പെടുകയും പീറ്റർ ഫോറൂസ് (1522-1597), അംബ്രോസി പേരേ (1510-1590) തുടങ്ങിയ സമകാലിക വൈദ്യൻമാർ ആദ്യകാല രീതികൾ പ്രയോഗിക്കുകയും രേഖപ്പെടുത്തുകയും ചെയ്തിരുന്നു. 1326-ൽ മരണപ്പെട്ട പെഴ്സിസെറ്റോയിലെ അലസ്സാണ്ട്ര ഗില്യാനിയാണ്  രക്തക്കുഴൽ വ്യവസ്ഥയിലേയ്ക്ക് കുത്തിവയ്ക്കുന്ന രീതിയിലുള്ള ഗവേഷണോദ്യമത്തിന് തുടക്കമിട്ടത്. ലിയോനാർഡോ ഡാവിഞ്ചി (1452-1519), ജേക്കബസ് ബെറെൻഗർ (1470-1550), ബർത്തലോമിയോ യൂസ്റ്റാചിയസ് (1520 - 1574), റെയ്നിയർ ഡി ഗ്രാഫ് (1641-1673), ജാൻ സ്വാമ്മർഡാം (1637-1680), ഫ്രെഡറിക് റൂയിഷ് (1638-1731) തുടങ്ങിയവർ പല കാലങ്ങളിലായി നടത്തിയ വിവിധ ശ്രമങ്ങളും നടപടിക്രമങ്ങളും റിപ്പോർട്ട് ചെയ്യപ്പെട്ടിട്ടുണ്ട്.

അമേരിക്കൻ ഐക്യനാടുകളിൽ ആഭ്യന്തരയുദ്ധകാലത്ത് എംബാം ചെയ്യുന്നതിനുള്ള താൽപര്യം ഉണർത്തപ്പെടുകയും അത് രാജ്യത്തുടനീളം വ്യാപകമായിത്തീരുകയും ചെയ്തു. എംബാം ചെയ്യുന്നതിനുള്ള ആധുനിക രീതികളിൽ പ്രധാനമായും മൃതശരീരത്തിന്റെ ധമനീ ശൃംഖലകളിലേയ്ക്ക് വിവിധ രാസലായനികൾ കുത്തിവയ്ച്ച് അണുവിമുക്തമാക്കി ജീർണ്ണിക്കൽ പ്രക്രിയയെ സാവധാനത്തിലാക്കുകയെന്ന പ്രാഥമിക പ്രക്രിയയും ഉൾപ്പെടുന്നു. പതിനേഴാം നൂറ്റാണ്ടിലെ ഇംഗ്ലീഷ് ഭിഷഗ്വരനായിരുന്ന വില്യം ഹാർവിയായിരുന്നു ശവശരീരങ്ങളിലേക്ക് നിറമുള്ള ലായനികൾ കുത്തിവച്ചുകൊണ്ട് രക്തചംക്രമണ വ്യവസ്ഥ കണ്ടെത്തി വിശദീകരണങ്ങൾ നൽകിയ ആദ്യവ്യക്തി. സ്കോട്ടിഷ് ശസ്ത്രക്രിയാവിദഗ്ദ്ധനായിരുന്ന വില്ല്യം ഹണ്ടർ ആദ്യമായി മോർച്ചറി നടപടിക്രമങ്ങളുടെ ഭാഗമായി എംബാമിംഗ് എന്ന കല ആദ്യമായി പ്രയോഗത്തിൽ വരുത്തിയ ആൾ. അദ്ദേഹം മൃതദേഹങ്ങൾ സംസ്കരിക്കുന്നതിനു വേണ്ടി തന്റെ വിശാലമായ വായനയിലൂടെ കണ്ടെത്തിയ ധമനീ സംബന്ധമായതും ശരീരത്തിലെ രന്ധ്രങ്ങൾ വഴിയുള്ളതുമായ ഉചിതമായ എംബാമിംഗ് രീതകളെക്കുറിച്ച് റിപ്പോർട്ട് എഴുതിയിരുന്നു. അദ്ദേഹത്തിന്റെ സഹോദരനായിരുന്ന ജോൺ ഹണ്ടർ ഈ രീതികൾ പ്രാവർത്തികമാക്കുകയും പതിനെട്ടാം നൂറ്റാണ്ടിന്റെ മദ്ധ്യകാലഘട്ടം മുതൽ പൊതുജനങ്ങൾക്കിടയിൽ തന്റെ എംബാംമിംഗ് സേവനങ്ങളെക്കുറിച്ചു പ്രചരിപ്പിക്കുകയും ചെയ്തു. അദ്ദേഹത്തിന്റെ കുപ്രസിദ്ധരായ ഉപഭോക്താക്കളിൽ ഒരാൾ ദന്തവൈദ്യനായിരുന്ന മാർട്ടിൻ വാൻ ബുച്ചൽ ആയിരുന്നു. 1775 ജനുവരി 14 ന് അയാളുടെ ഭാര്യ മേരി അന്തരിച്ചപ്പോൾ, കൂടുതൽ ഉപഭോക്താക്കളെ ആകർഷിക്കുവാനുള്ള ഒരു ഉപായമായി അവരെ എംബാം ചെയ്ത് പ്രദർശിപ്പിക്കുവാൻ തീരുമാനിച്ചു. ഹണ്ടർ മൃതശരീരത്തിൽ പരിപാലന ദ്രവ്യങ്ങളും കവിളുകൾക്ക് തിളക്കം നൽകിയ കളർ അഡിറ്റീവുകളും കുത്തിവയ്ക്കുകയും യഥാർത്ഥ കണ്ണുകളുടെ സ്ഥാനത്ത് സ്‌ഫടികം കൊണ്ടുള്ള കണ്ണുകൾ പിടിപ്പിക്കുകയും അതോടൊപ്പം അലങ്കാരത്തുന്നലുള്ള വസ്ത്രങ്ങൾ ധരിപ്പിക്കുകയും ചെയ്തു. മൃതശരീരം കണ്ണാടികൊണ്ടുള്ള മൂടിയുള്ള ഒരു ശവപ്പെട്ടിയിൽ ഒരടുക്ക് പ്ലാസ്റ്റർ ഓഫ് പാരിസിൽ ആഴ്ത്തി വച്ചു പ്രദർശിപ്പിക്കപ്പെട്ടു. ബുച്ചൽ തന്റെ പത്നിയുടെ മൃതശരീരം ഭവനത്തിന്റെ ജാലകത്തിൽ പ്രദർശനത്തിനുവച്ചു. അനേകം ലണ്ടൻനിവാസികൾ ശരീരം കാണാനായി വന്നുചേർന്നുവെങ്കിലും ബുച്ചെൽ അദ്ദേഹത്തിന്റെ ബീഭത്സമായ പ്രദർശനത്തിന്റെ പേരിൽ വിമർശനം നേരിട്ടു. ഒരു പക്ഷേ, ബുച്ചെൽ സ്യയമേവ തന്നെ പ്രചരിപ്പിച്ച ഒരു ശ്രുതി പ്രകാരം തന്റെ പത്നിയുടെ വിവാഹ സർട്ടിഫിക്കറ്റിൽ വ്യക്തമാക്കിയതുപ്രകാരം തന്റെ ശരീരം മറവുചെയ്യാതെ സൂക്ഷിക്കുന്നിടത്തോളംകാലം മരണശേഷം തന്റെ എസ്റ്റേറ്റിന്റെ നിയന്ത്രണം ഭർത്താവിനു മാത്രമാണെന്നായിരുന്നു.

പത്തൊൻപതാം നൂറ്റാണ്ടിൽ ആവശ്യകതയായും നേരംപോക്കിനായും എംബാം ചെയ്യുന്നതിനുള്ള താത്പര്യം അവിരാമമായി വർധിച്ചുവന്നു. വിദൂര ദേശങ്ങളിൽ സംസ്കരിക്കപ്പെടാൻ ആളുകൾ ആഗ്രഹിക്കുകയും അനുശോചകർക്ക് അന്ത്യാഞ്ജലി അർപ്പിക്കാനായി ശരീരം പ്രദർശിപ്പിക്കാൻ അവസരമുണ്ടാകുകയും ചെയ്തു. എംബാം ചെയ്യുന്നതിനു പിന്നിലെ മറ്റൊരു ഉദ്ദേശ്യം രോഗത്തിന്റെ വ്യാപനത്തെ തടഞ്ഞുനിർത്തുന്നതിനും, തിടുക്കത്തിൽ അനുചിതമായ ഒരു ശവസംസ്കാരം ഒഴിവാക്കുന്നതിനുമായിരുന്നു. ട്രോഫൽഗർ യുദ്ധകാലത്ത് നെൽസൺ പ്രഭു കൊല്ലപ്പെട്ടതിനു ശേഷം, അദ്ദേഹത്തിന്റെ ശരീരം ബ്രാണ്ടി, വൈനിലെ ആൾക്കഹോൾ എന്നിവയും കർപ്പൂരം, കുന്തിരിക്കം എന്നിവയും കലർത്തിയ മിശ്രിതത്തിൽ രണ്ട് മാസത്തിലധികം സൂക്ഷിച്ചിരുന്നു.

ഇതര സംരക്ഷണ രീതികളായ മൃതശരീരത്തെ ഹിമാവരണമണിയിക്കുക അല്ലെങ്കിൽ ശരീരത്തെ 'കൂളിംഗ് ബോർഡുകളിൽ' കിടത്തുക എന്നിവ എംബാമിംഗിന്റെ കൂടുതൽ പ്രചാരമുള്ളതും ഫലപ്രദവുമായ രീതികൾ പ്രയോഗത്തിലായതോടെ ക്രമേണ അരങ്ങു വിട്ടൊഴിഞ്ഞു. പത്തൊൻപതാം നൂറ്റാണ്ടിന്റെ മദ്ധ്യത്തോടെ ശവസംസ്കാര ചടങ്ങുകൾ കച്ചവടവൽക്കരിക്കപ്പെടുകയും എംബാമിംഗ് രീതികൾ സംസ്കാരച്ചടങ്ങുകളിലെ ഒരു മാനദണ്ഡമെന്ന നിലയിൽ അംഗീകരിക്കപ്പെടുകയും ചെയ്തു. 1805-ൽ അദ്ദേഹത്തിന്റെ ശരീരം സംസ്കാരച്ചടങ്ങിനായി എടുത്തപ്പോൾ വളരെ നല്ല നിലയിലും പൂർണമായും ആകൃതിയിലും കണ്ടെത്തിയിരുന്നു.

വിദേശ ജോലിക്കാരും സേനാംഗങ്ങളും അവരുടെ ഭവനത്തിൽനിന്നകലെയായി മരിക്കാനിടയാകുന്നതുപോലെയുള്ള വികാരപരമായ വിഷയങ്ങളും അവരുടെ മൃതദേഹങ്ങൾ സ്വഭവനങ്ങളിലേയ്ക്കു മടക്കിക്കൊണ്ടുവന്ന് പ്രാദേശകിമായി സംസ്കരിക്കേണ്ടതിന്റെ ആവശ്യകതകളുടേയും ഫലമായി അമേരിക്കൻ ആഭ്യന്തര യുദ്ധകാലത്ത് എംബാമിംഗ് ജ്വരം അമേരിക്കൻ ഐക്യനാടുകളിലാകമാനം പടർന്നുപിടിക്കുകയുണ്ടായി. 1861 ൽ തുടക്കംകുറിച്ച ഈ കാലത്തെ എംബാമിംഗ് ശവസംസ്കാര കാലഘട്ടം എന്ന് വിളിക്കുകയും ഇത്തരം എംബാമിംഗുകളെ ശവസംസ്കാര ശുശ്രൂഷകർ ചെയ്യുന്നതെന്നും വൈദ്യ ശാസ്ത്രപരമായ ഉദ്ദേശങ്ങൾക്കായുമെന്ന രണ്ടു തലങ്ങളിലായി വേർതിരിക്കപ്പെടുകയും ചെയ്തിരുന്നു. ഡോ. തോമസ് ഹോംസിന് മരണമടഞ്ഞ യൂണിയൻ പട്ടാള ഉദ്യോഗസ്ഥരുടെ മൃതദേഹങ്ങൾ അവരുടെ കുടുംബങ്ങളിലേക്ക് കേടുപാടുകൂടാതെ തിരികെ കൊണ്ടുവരാൻ സഹായിക്കുന്നതിന് ആർമി മെഡിക്കൽ സൈന്യവിഭാഗത്തിൽനിന്നും ഒരു കമ്മീഷൻ ലഭിച്ചിരുന്നു. പട്ടാള നിയന്ത്രിത മേഖലകളിൽ പ്രവർത്തിക്കാൻ സ്വകാര്യ എംബാംമിംഗ് ജോലിക്കാർക്ക് സൈനിക അധികാരികൾ അനുവാദം നൽകിയിരുന്നു. അബ്രഹാം ലിങ്കന്റെ എംബാമിംഗ് നടത്തിയ മൃതദേഹമാണ് ശവസംസ്കാരം നടത്താനായി എത്തിച്ചത്. ഇത് എംബാം ചെയ്യുന്നതിനുള്ള സാദ്ധ്യതയെ വിശാലമായ അർത്ഥത്തിൽ പൊതുജന ശ്രദ്ധയിൽ കൊണ്ടുവരുന്നതിന് ഇടയാക്കി.

ഇരുപതാം നൂറ്റാണ്ടിന്റെ ആരംഭം വരെ  കൂടുതൽ ഫലപ്രദവും വിഷമുക്തവുമായ മറ്റ് രാസവസ്തുക്കൾ പ്രയോഗത്തിലാകുന്നതിനുമുമ്പ്, ആർസെനിക് ഒരു എംബാമിംഗ് ദ്രാവകമായി സ്ഥിരമായി ഉപയോഗിക്കപ്പെട്ടിരുന്നു.  എംബാമിംഗ് നടത്തിയ മൃതശരീരത്തിൽനിന്നു വിഘടിപ്പിക്കപ്പെടുന്ന ആർസനിക് ഭൂഗർഭജലത്തെ മലിനപ്പെടുത്തുമെന്നുള്ള ആശങ്കയും മറ്റു രാസവസ്തുക്കളിലേയ്ക്കുള്ള മാറ്റത്തിന് വഴിതെളിച്ചിരിക്കാവുന്നതാണ്. ആർസനിക് വിഷം ഉപയോഗിച്ചു കൊലചെയ്യപ്പെട്ടുവെന്ന്  ആരോപണം ഉന്നയിക്കപ്പെടുന്ന സംഭവങ്ങളിൽ കൊലയുടെ തെളിവുകൾക്കു പകരം മൃതശരീരങ്ങളിൽ ആർസനിക് ഉപയോഗിച്ച് എംബാം ചെയ്തതിന്റെ ഫലമായാണ് വിഷം ശരീരത്തിലെത്തിയയെന്ന വാദമുന്നയിക്കാമെന്ന നിയമപരമായ ആശങ്കകൾ പങ്കുവയ്ക്കപ്പെട്ടിരുന്നു.

1867-ൽ ജർമ്മൻ രസതന്ത്രജ്ഞനായിരുന്ന ആഗസ്ത് വിൽഹാം വോൺ ഹോഫ്മാൻ ഫോർമാൽഡിഹൈഡ് കണ്ടെത്തുകയും അതിന്റെ ജീർണ്ണതയെ ചെറുക്കാനുള്ള സാദ്ധ്യതകൾ താമസിയാതെ കണ്ടെത്തുകയുണ്ടായി. ഇതു എംബാമിംഗിന്റെ മുൻകാല രീതികളെ മാറ്റിമറിക്കുകയും ആധുനിക രീതികൾക്കുള്ള അടിത്തറ പാകുകയും ചെയ്തു.

ധമനികളിലേയ്കക്ക് രാസവസ്തുക്കൾ കുത്തിവച്ച് എംബാമിംഗ് പ്രക്രിയ സുസാദ്ധ്യമാക്കിയ ആദ്യത്തെ വ്യക്തി ഡോക്ടർ ഫ്രെഡറിക് റ്യൂഷാണ്. അദ്ദേഹത്തിന്റെ എംബാമിംഗ് രീതികൾ ശവശരീരം യഥാർത്ഥത്തിൽ ജീവനോടെയുണ്ടെന്ന പ്രതീതി ആളുകൾക്കിടയിലെ ജനിപ്പിക്കുന്ന രീതിയിലായിരുന്നു. എന്നിരുന്നാലും, ശരീരശാസ്ത്രപരമായ പരീക്ഷണങ്ങൾക്കുവേണ്ടിയുള്ള മാതൃകകൾ സൃഷ്ടിക്കുന്നതിനുമാത്രമായിരുന്നു അദ്ദേഹം എംബാമിഗ് നടത്തിയിരുന്നത്.

മരണപ്പെട്ടയാളുടെ മൃതദേഹത്തെ അദ്ദേഹത്തിന്റെ സുഹൃത്തുകളുടേയും ബന്ധുക്കളുടേയും ഇടയിൽ മെച്ചപ്പെട്ട രീതീയിൽ അവതരിപ്പിക്കുകയെന്ന കൃത്യം ഉറപ്പാക്കുവാനാണ് ആധുനിക എംബാമിംഗ്  പ്രക്രിയ പലപ്പോഴും നടത്തപ്പെടുന്നത്. അന്തിമ സംസ്കാരസമയത്ത് അഴുകൽ പ്രക്രിയയിലേയ്ക്ക് അടുത്തുകൊണ്ടിരിക്കുന്ന ഒരു മൃതശരീരം കൈകാര്യം ചെയ്യുന്നതിൽനിന്നു കർമ്മികളെയോ അനുശോചകരെയോ പിന്തിരിപ്പിക്കാതെയിരിക്കുവാൻ എംബാംമിംഗ്  പ്രക്രിയ നടത്തി ജീർണ്ണതയെ അതിജീവിച്ച ഒരു മൃതദേഹത്തിനു സാധിക്കുന്നു. 

എന്നാൽ ഈ വീക്ഷണം വിവാദപരമാണെങ്കിലും എംബാം ചെയ്ത ശവശരീരത്തെ ദർശിക്കുന്നത് അനുശോചകർക്കിടയിൽ ചികിത്സാപരമായ ഒരു മനശക്തി പ്രദാനം ചെയ്യുമെന്ന സങ്കൽപ്പത്തിനു യാതൊരു അഭിപ്രായൈക്യവും ഇല്ലെന്നു ജെസിക്ക മിറ്റ്ഫോർഡനേപ്പോലെയുള്ള എഴുത്തുകാർ സമർത്ഥിക്കുന്നു. സ്മരണയിലെ രൂപമെന്നൊക്കെയുള്ള സംജ്ഞകൾ എംബാമിംഗ് ചെലവുകൾ പൊതുജനങ്ങൾക്കുമേൽ കെട്ടിവയ്ക്കുകയെന്ന സാമ്പത്തിക താല്പര്യമുള്ള അന്ത്യകർമ്മനിരവാഹകൻ സ്വയമേവ കെട്ടിച്ചമച്ചവയും  കണ്ടുപിടിച്ചവയും ആയിരിക്കാവുന്നതാണ്. അനേകം രാജ്യങ്ങളിൽ മൃതശരീരം എംബാം ചെയ്യുകയെന്ന പ്രക്രിയ വളരെ അപൂർവ്വമാണെന്നും ഇതിനു പ്രചുരപ്രചാരം ലഭിച്ച രാജ്യങ്ങളിൽപ്പോലും ദുഃഖാചരണം സാധാരണഗതിയിൽപ്പോലും നടത്തപ്പെടുന്നുണ്ടെന്ന് മിറ്റ്ഫോർഡ് ചൂണ്ടിക്കാട്ടുന്നു.

മൃതദേഹങ്ങൾ സ്വദേശത്തേക്കു മടക്കിക്കൊണ്ടു വരാനുള്ള അന്താരാഷ്ട്ര നിയമത്തിന്റെ ആവശ്യകതയാണ് എംബാമിംഗ് എന്നത്. (ഇതിൽ അപവാദങ്ങൾ ഇല്ലെന്നില്ല) പ്രദേശികമായി വിവിധതരം നിയമങ്ങളും മറ്റും ഇക്കാര്യത്തിന് ആവശ്യമുണ്ട്, അതായത് മരണത്തിനും അന്തിമകർമ്മങ്ങൾക്കുമിടയിലെ നീണ്ട സമയം അല്ലെങ്കിൽ ശവം കല്ലറയിൽ അടക്കം ചെയ്യുന്നതിനിടയിലെ കാലദൈർഘ്യം എന്നിവ പോലെയുള്ളവ.

യു.കെ.യിൽ, മരണമടഞ്ഞവരെ അടക്കംചെയ്യുന്നതിനുമുമ്പ് കാണുകയെന്നത് ഒരു സാധാരണ രീതിയായതിനാൽ കൂടുതൽ സമയം പ്രദർശിപ്പിക്കേണ്ട ദേഹത്തിനു സ്വാഭാവിക ശിഥിലീകരണമുണ്ടാകുമെന്നതിനാൽ കുടുംബത്തിനും സുഹൃത്തുകൾക്കും കൂടുതൽ ദുഃഖം സൃഷ്ടിക്കാതെയിരിക്കുന്നതിനും ജീർണ്ണിക്കൽ പ്രക്രിയയെ പ്രതിരോധിക്കുവാനുമായി എംബാമിംഗ് ശുപാർശ ചെയ്യപ്പെടുന്നു. അന്തിമമായി ശവസംസ്കാരം നടത്തുന്നതിനു മുൻപ് മൃതശരീരം പരേതന്റെ ഭവനത്തിലേയ്ക്കോ മതപരമായ ആരാധനാക്രമങ്ങൾക്കായി ദേവാലയങ്ങളിലോ എത്തിക്കുകയെന്നത് അസാധാരണമല്ലായിരുന്നു. അത്തരം സന്ദർഭങ്ങളിൽ എംബാമിംഗ് പ്രക്രിയ എല്ലായ്പ്പോഴും നടപ്പാക്കപ്പെടുന്നു.


</doc>
<doc id="406456" url="https://ml.wikipedia.org/wiki?curid=406456" title="ഗ്ലെൻഡെയിൽ">
ഗ്ലെൻഡെയിൽ

ഗ്ലെൻഡെയിൽ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ ലോസ് ഏഞ്ചൽസ് കൗണ്ടിയിലുള്ള ഒരു നഗരമാണ്. 2014 ൽ കണക്കു കൂട്ടിയതു പ്രകാരമുള്ള ഈ നഗരത്തിലെ ജനസംഖ്യ 200,167 ആയിരുന്നു. ജനസംഖ്യയനുസരിച്ച് ഇതു ലോസ് ആഞ്ചെലസ് കൌണ്ടിയിലെ മൂന്നാമത്തെ വലിയ നഗരവും കാലിഫോർണിയ സംസ്ഥാനത്തെ 23 ആമത്തെ വലിയ നഗരവുമാണ്. ലോസ് ആഞ്ചലസ് നഗര കേന്ദ്രത്തിന് വടക്കായി ഏകദേശം 8 മൈൽ (13 കിലോമീറ്റർ) അകലെയാണിതു സ്ഥിതിചെയ്യുന്നത്.


</doc>
<doc id="406470" url="https://ml.wikipedia.org/wiki?curid=406470" title="ഓഷ്യൻസ് 8">
ഓഷ്യൻസ് 8

ഗാരി റോസ് സംവിധാനം നിർവഹിച്ച് 2018 ൽ പുറത്തിറങ്ങാനിരിക്കുന്ന ഒരു അമേരിക്കൻ ഹീസ്റ്റ് കോമഡി ചിത്രമാണ് ഓഷ്യൻസ് 8. റോസ് എഴുതിയ ഒരു കഥയിൽ നിന്ന് റോസ്, ഒലിവിയ മിൽച്ച് എന്നിവർ ചേർന്ന് തിരക്കഥ രചിച്ചു. ഓഷ്യൻസ് ഇലവൻ ചലച്ചിത്രപരമ്പരയുടെ ഒരു സ്പിൻ-ഓഫ് ആണ് ഈ ചിത്രം. ഇത് 2018 ജൂൺ 8 ന് വാർണർ ബ്രദേഴ്സ് പിക്ചേർസ് പുറത്തിറക്കും. ചിത്രത്തിന്റെ ചിത്രീകരണം 2016 ഒക്ടോബറിൽ ന്യൂയോർക്ക് സിറ്റിയിൽ ആരംഭിച്ചു.



</doc>
<doc id="406472" url="https://ml.wikipedia.org/wiki?curid=406472" title="സൌസാലിറ്റൊ">
സൌസാലിറ്റൊ

സൌസാലിറ്റോ അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ മാരിൻ കൗണ്ടിയിൽ സ്ഥിതിചെയ്യുന്ന ഒരു നഗരമാണ്. സാൻ റഫായേൽ നഗരത്തിന് തെക്ക്-തെക്കുകിഴക്ക് ദിശയിൽ 8 മൈൽ (13 കിലോമീറ്റർ) ദൂരെയായി സ്ഥിതിചെയ്യന്ന ഈ നഗരം സമുദ്രനിരപ്പിൽനിന്ന് 13 അടി (4 മീറ്റർ) ഉയരത്തിൽ സ്ഥിതിചെയ്യുന്നു. ഇത് സാൻഫ്രാൻസിസ്കോയ്ക്ക് 7 കിലോമീറ്റർ വടക്കായിട്ടാണു സ്ഥിതി ചെയ്യുന്നത്. 2010 ലെ ജനസംഖ്യാ കണക്കനുസരിച്ച് സൌസാലിറ്റോ നഗരത്തിലെ ആകെ ജനസംഖ്യ 7,061 ആയിരുന്നു. ഗോൾഡൻ ഗേറ്റ് പാലത്തിന്റെ വടക്കേ അറ്റത്തിനു സമീപത്തായി സ്ഥിതിചെയ്യുന്ന ഈ നഗരം ഈ പാലത്തിന്റെ നിർമ്മാണത്തിനുമുമ്പ് ഒരു റെയിൽവേ, കാർ, കടത്തു സേവനങ്ങൾ എന്നിവയുടെ ഒരു ടെർമിനസായി പ്രവർത്തിച്ചിരുന്നു.


</doc>
<doc id="406476" url="https://ml.wikipedia.org/wiki?curid=406476" title="സാൻ ബെനിറ്റോ കൗണ്ടി">
സാൻ ബെനിറ്റോ കൗണ്ടി

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് കോസ്റ്റ് റേഞ്ച് മലനിരകളിൽ സ്ഥിതിചെയ്യന്ന ഒരു കൌണ്ടിയാണ് സാൻ ബെനിറ്റോ കൌണ്ടി. 2010 ലെ സെൻസസ് പ്രകാരം ഈ കൌണ്ടിയിലെ ജനസംഖ്യ 55,269 ആയിരുന്നു. ഈ കൌണ്ടിയുടെ മുഖ്യകാര്യാലയം സ്ഥിതിചെയ്യുന്നത് ഹോളിസ്റ്റെർ നഗരത്തിലാണ്. സാൻ ജോസ്-സാൻ ഫ്രാൻസിസ്കോ-ഓക്ലാന്റ്, CA കമ്പൈൻഡ് സ്റ്റാറ്റിസ്റ്റിക്കൽ മേഖലയിൽ ഉൾപ്പെട്ടിരിക്കുന്ന സാൻ ജോസ്- സണ്ണിവെയിൽ-സാന്താ ക്ലാര, CA മെട്രോപോളിറ്റൻ സ്റ്റാറ്റിസ്റ്റിക്കൽ ഏരിയയുടെ ഭാഗമാണ് സാൻ‌ ബെനിറ്റോ കൌണ്ടി. എൽ കാമിനോ റീയൽ പാത കൌണ്ടിയിലൂടെ കടന്നു പോകുന്നു. അതുപോലെ ഒരു സ്പാനിഷ് മിഷൻ ഈ കൌണ്ടിയിലെ സാൻ ജുവാൻ ബൌട്ടിസ്റ്റ നഗരത്തിൽ നിലനിൽക്കുന്നു.

1874 ൽ മോണ്ടെറെ കൗണ്ടിയുടെ ഭാഗങ്ങളിൽ നിന്നാണ് സാൻ ബെനിറ്റോ കൗണ്ടി രൂപം കൊണ്ടത്. സാൻ ബെനിറ്റോ താഴ്വരയുടെ പേരാണ് കൌണ്ടിയുടെ പേരിന് ആധാരം. 1772 ൽ ഒരു വികാരിയായിരുന്ന ജുവാൻ ക്രെസ്പി അദ്ദേഹത്തിന്റെ പര്യവേക്ഷണ യാത്രാവേളയിൽ ഈ പ്രദേശത്തെ ഒരു ചെറു നദിയ്ക്ക് വിവാഹിതരുടെ രക്ഷാധികാരിയായ സാൻ ബെനിക്ടികോയുടെ (സെൻറ് ബനഡിക്ട്) ബഹുമാനാർത്ഥം നാമകരണം നടത്തിയിരുന്നു. ഈ പേരു ചുരുക്കി കൗണ്ടിയുടെ പേരായി സ്വീകരിക്കുകയായിരുന്നു.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കനുസരിച്ച് ഈ കൗണ്ടിയ്ക്ക് ഏകദേശം 1,390 ചതുരശ്ര മൈൽ (3,600 ചതുരശ്ര കിലോമീറ്റർ) വിസതൃതിയാണുള്ളത്. ഇതിൽ 1,389 ചതുരശ്ര മൈൽ (3,600 ചതുരശ്ര കിലോമീറ്റർ) പ്രദേശം കര ഭൂമിയും ബാക്കി 1.8 ചതുരശ്ര മൈൽ (4.7 ചതുരശ്ര കിലോമീറ്റർ) (0.1 ശതമാനം) ജലം ഉൾപ്പെട്ടതുമാണ്.

സാന്താ ക്ലാര കൗണ്ടിയുമായി അതിർത്തി പങ്കിടുന്ന സാൻ ബെനിറ്റോ കൗണ്ടി, സാൻഫ്രാൻസിസ്കോ ഉൾക്കടൽ മേഖലയുടെ തൊട്ടടുത്താണ് സ്ഥിതിചെയ്യുന്നത്. അതിനാൽ പലപ്പോഴും ആ പ്രദേശത്തിന്റെ ഒരു ഭാഗമായും ഇതു കണക്കാക്കപ്പെടുന്നുണ്ട്.


</doc>
<doc id="406480" url="https://ml.wikipedia.org/wiki?curid=406480" title="എൽ സെറിറ്റോ">
എൽ സെറിറ്റോ

എൽ സെറിറ്റോ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ കൊൺട്ര കോസ്റ്റ കൗണ്ടിയിലെ ഒരു നഗരമാണ്. ഇത് സാൻഫ്രാൻസിസ്കോ ഉൾക്കടൽ പ്രദേശത്തിൻ ഭാഗമാണ്. 2010 ലെ സെൻസസ് രേഖകൾ പ്രകാരം ഈ നഗരത്തിലെ ജനസംഖ്യ 23,549 ആയിരുന്നു. 1906 സാൻ ഫ്രാൻസിസ്കോ ഭൂകമ്പത്തിൽ നിന്നുള്ള അഭയാർഥികളാണ് ഈ നഗരം പടുത്തുയർത്തിയത്. 1500 പേർ താമസിക്കുന്ന ഗ്രാമമായി 1917 ലാണ് ഇത് സംയോജിപ്പിക്കപ്പെട്ടത്.


</doc>
<doc id="406483" url="https://ml.wikipedia.org/wiki?curid=406483" title="ഫോസ്റ്റർ സിറ്റി">
ഫോസ്റ്റർ സിറ്റി

ഫോസ്റ്റർ സിറ്റി, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, സാൻ മാറ്റെയോ കൗണ്ടിയിൽ സ്ഥിതിചെയ്യുന്ന ഒരു ആസൂത്രിത നഗരമാണ്. 2010 ലെ യു.എസ്. സെൻസസ് പ്രകാരമുണ്ടായിരുന്ന ഈ നഗരത്തിലെ ജനസംഖ്യ 30,567 ആയിരുന്നു. സിലിക്കൺ വാലി നഗരങ്ങളുമായുള്ള സാമീപ്യവും ഇവിടുത്തെ പ്രാദേശിക വ്യവസായങ്ങളും കാരണമായി ഫോസ്റ്റർ സിറ്റിയെ പലപ്പോഴും സിലിക്കൺ വാലിയുടെ ഭാഗമായി കണക്കാക്കാറുണ്ട്.


</doc>
<doc id="406487" url="https://ml.wikipedia.org/wiki?curid=406487" title="മാലിന്യ ശേഖരണം">
മാലിന്യ ശേഖരണം

മാലിന്യ സംസ്ക്കരണം എന്ന പ്രക്രിയയുടെ ഒരു ഭാഗമാണു മാലിന്യ ശേഖരണം.  ഖരമാലിന്യം അതിന്റെ ഉൽഭവത്തിൽ നിന്ന് ശേഖരിച്ച് സംസ്കരണ കേന്ദ്രത്തിലേക്കോ മാലിന്യനിക്ഷേപ സ്ഥലത്തേക്കോ നീക്കം ചെയ്യലാണിത്. സാങ്കേതികമായി മാലിന്യം അല്ലെങ്കിലും, പുനരുൽപ്പാദനം ചെയ്യാനുള്ള  വസ്തുക്കളെ വഴിയരികിൽ നിന്ന് ശേഖരിക്കുന്നതും മാലിന്യ ശേഖരണത്തിൽ പെടും.

വികസിത രാജ്യങ്ങളിൽ വീട്ടുമാലിന്യങ്ങൾ മാലിന്യപ്പെട്ടിയിൽ ശേഖരിക്കപ്പെടുന്നതിനായി ഉപേക്ഷിക്കുകയാണു ചെയ്യാറ്. അവിടെ നിന്ന് മാലിന്യം ശേഖരിക്കുന്ന തൊഴിലാളികൾ മാലിന്യശേഖരണ വാഹനത്തിൽ എടുത്തുകൊണ്ട് പോകുന്നു. എന്നാൽ മെക്സിക്കോ, ഈജിപ്ത് തുടങ്ങിയ വികസ്വര രാജ്യങ്ങളിൽ മാലിന്യം ശേഖരിക്കണമെങ്കിൽ താമസക്കാർ നേരിട്ട് വാഹനങ്ങളിലോ ശേഖരിക്കുന്ന തൊഴിലാളികളുടെ കയ്യിലോ ഏൽപ്പിക്കണം. 

മെക്സിക്കോ സിറ്റിയിലെ താമസക്കാർ മാലിന്യങ്ങൾ മാലിന്യ ശേഖരണ വാഹനത്തിൽ എത്തിച്ചു കൊടുക്കണം. മണിയടിച്ചോ പ്രത്യേക ശബ്ദം ഉണ്ടാക്കിയോ തങ്ങളുടേ സാന്നിദ്ധ്യം അറിയിക്കുന്ന ശേഖരണക്കാരുടെ കയ്യിൽ വരിയായി നിന്ന് താമസക്കാർ മാലിന്യ സഞ്ചികൾ കൈമാറും. ചിലയിടങ്ങളിൽ ചെറിയ പ്രതിഫലം കൊടുക്കേണ്ടതായി വരും. സ്വകാര്യ മാലിന്യ ശേഖരണക്കാർ ദിവസത്തിൽ നാലോ അഞ്ചോ തവണമണി മുഴക്കിക്കൊണ്ട് ചുറ്റി നടന്ന് ഉന്തുവണ്ടികളിൽ മാലിന്യം സ്വീകരിക്കുന്നു. ഇക്കൂട്ടർ ശമ്പളക്കാരല്ലാത്തത് കൊണ്ട് നാട്ടുകാരിൽ നിന്ന് കിട്ടുന്ന പ്രതിഫലം കൊണ്ടാണു ജീവിക്കുന്നത്. പിന്നീട് ശേഖരിച്ച മാലിന്യം മാലിന്യ ശേഖരണ വാഹനത്തിലേക്ക് കൈമാറുന്നു.

മാലിന്യപ്പെട്ടികളുടെ വലിപ്പവും തരവും സ്ഥാനവും അവയിൽ നിന്ന് എത്ര തവണ മാലിന്യം ശേഖരിക്കണം എന്നതൊക്കെയാണു കച്ചവട സ്ഥാപനങ്ങളിലെ മാലിന്യ ശേഖരണത്തെ ബാധിക്കുന്ന വിഷയങ്ങൾ. നിറഞ്ഞു കവിഞ്ഞ പെട്ടികൾ മാലിന്യങ്ങൾ പുറത്ത് വീണു പ്രശ്നമുണ്ടാക്കാൻ സാദ്ധ്യത കൂട്ടുന്നു. അപകട സാദ്ധ്യതയുള്ള മാലിന്യങ്ങൾ കൈകാര്യം ചെയ്യുമ്പോൾ തീപ്പിടിത്തത്തിനും മറ്റും സാദ്ധ്യതയുണ്ട്. മാലിന്യം നീക്കം ചെയ്യുന്നതിനു പണം കൊടുക്കാൻ തയ്യാറല്ലാത്ത ആളുകളിൽ നിന്ന് പെട്ടികൾ പൂട്ടി സൂക്ഷിക്കാവുന്നതാണു.  

യു എസ് ന്യൂസ്:

ബ്യൂറോ ഓഫ് ലേബർ സ്റ്റാറ്റിസ്റ്റിക്സിന്റെ പ്രവചനപ്രകാരം ഈ മേഖലയിലെ തൊഴിൽ സാദ്ധ്യത 16.2 ശതമാനം കൂടാൻ സാദ്ധ്യതയുണ്ട്. 2022 ആകുമ്പോഴേക്ക് ഇതു മൂലം 21600 പുതിയ ജോലികൾ ഉണ്ടാക്കപ്പെടും. ജനസംഖ്യാവർദ്ധനവും വ്യക്തിഗത വരുമാനത്തിൽ വന്ന വർദ്ധനവും കൂടുതൽ ആളുകൾ പുനരുൽപ്പാദനം തെരഞ്ഞെടുക്കുന്നതും ഈ വളർച്ചയ്ക്ക് കാരണമാണു.


</doc>
<doc id="406488" url="https://ml.wikipedia.org/wiki?curid=406488" title="തായ്‌വാനിലെ ദേശീയോദ്യാനങ്ങൾ">
തായ്‌വാനിലെ ദേശീയോദ്യാനങ്ങൾ

തായ്‌വാനിലെ ദേശീയോദ്യാനങ്ങൾ സംരക്ഷിതപ്രദേശങ്ങളാണ്. ഇന്ന് നിലവിൽ ഒൻപത് ദേശീയോദ്യാനങ്ങളാണ് ഇവിടെയുള്ളത്. എല്ലാ ദേശീയോദ്യാനങ്ങളും മിനിസ്ട്രി ഓഫ് ദ ഇന്റീരിയർ ഭരണത്തിൻകീഴിലാണ് നിലനിൽക്കുന്നത്. ഈ ദേശീയോദ്യാനങ്ങൾ 7,489.49 ചതുരശ്ര കിലോമീറ്റർ (2,891.71 sq mi) വിസ്തീർണ്ണത്തിൽ വ്യാപിച്ചുകിടക്കുന്നു. 1937-ൽ തായ്‌വാനിലെ ജാപ്പനീസ് ഭരണത്തിൻ കീഴിലായിരുന്നു ആദ്യത്തെ ദേശീയോദ്യാനം നിലവിൽവന്നത്. രണ്ടാം ലോകമഹായുദ്ധത്തിനുശേഷം സ്വേച്ഛാധിപത്യ ഭരണവും തായ്വാനിലെ മാർഷൽ നിയമവും കാരണം പരിസ്ഥിതി സംരക്ഷിക്കുന്നതിനുള്ള ശബ്ദം നിർത്തിവച്ചിരുന്നു. 1972-ൽ ദേശീയോദ്യാനനിയമം പാസ്സാക്കുകയും അവസാനം ആദ്യത്തെ ദേശീയോദ്യാനം പുതിയതായി 1984-ൽ വീണ്ടും നിലവിൽ കൊണ്ടുവന്നു.

നാഷണൽ സീനിക് ഏരിയയും ദേശീയോദ്യാനവും തമ്മിൽ ആശയകുഴപ്പമുണ്ടാകാറുണ്ട്. നാഷണൽ സീനിക് ഏരിയയുടെ ഭരണച്ചുമതല നിർവ്വഹിക്കുന്നത് മിനിസ്ട്രറി ഓഫ് ട്രാൻസ്പോർട്ടേഷൻ ആൻഡ് കമ്മ്യൂണിക്കേഷനിലെ ടൂറിസം ബ്യൂറോയാണ്.

തായ്വാവാൻ ജാപ്പനീസ് ഭരണത്തിൻകീഴിലായിരുന്ന കാലത്ത്, തായ്വാനിലെ ആദ്യത്തെ ദേശീയ പാർക്കുകൾ 1937 ഡിസംബർ 27-ന് ഗവർണർ ജനറൽ സീസൊ കൊബയാഷി സ്ഥാപിച്ചു. അങ്ങനെ ഈ മൂന്ന് ദേശീയ ഉദ്യാനങ്ങളും ജപ്പാന്റെ ദേശീയ പാർക്കുകളായി കരുതപ്പെടുന്നു.
1945-ൽ രണ്ടാം ലോകമഹായുദ്ധത്തിനു ശേഷം ജപ്പാൻ തായ്വാനിൽ നിന്ന് പിൻവാങ്ങിയപ്പോൾ ഈ ദേശീയ ഉദ്യാനങ്ങളുടെ ഭരണനിർവ്വഹണം ഇല്ലാതായി. പിന്നീട് 1980-കളിൽ പുതിയ ദേശീയ ഉദ്യാന നിയമം വരെ തായ്വാനിൽ ദേശീയ പാർക്കുകൾ ഉണ്ടായിരുന്നില്ല.

നിലവിൽ ഒൻപത് (9) ദേശീയ പാർക്കുകൾ തായ്വാനിൽ ഉണ്ട്. കുറച്ചു വിഭവങ്ങളുള്ള പ്രദേശങ്ങൾക്ക് പൂർണ്ണ ദേശീയ ഉദ്യാനം താരതമ്യപ്പെടുത്തി രൂപകൽപ്പന ചെയ്ത ഒരു ദേശീയ ഉദ്യാനവും ഇവിടെയുണ്ട്.



</doc>
<doc id="406494" url="https://ml.wikipedia.org/wiki?curid=406494" title="സാന്താ ക്രൂസ്">
സാന്താ ക്രൂസ്

സാന്താക്രൂസ് (, ) അമേരിക്കൻ ഐക്യനാടുകളിലെ കാലിഫോർണിയയിൽ, സാന്താ ക്രൂസ് കൌണ്ടിയിലെ ഏറ്റവും വലിയ നഗരവും സന്ത ക്രൂസ് കൗണ്ടിയുടെ ആസ്ഥാനവുമായ നഗരമാണ്. 2013 ൽ യു.എസ്. സെൻസസ് ബ്യൂറോ കണക്കു കൂട്ടിയതു പ്രകാരം ഈ നഗരത്തിലെ ഏകദേശ ജനസംഖ്യ 62,864 ആയിരുന്നു. മോണ്ടെറി ഉൾക്കടലിന്റെ വടക്കൻ അരികിൽ സാൻ ജോസിന് 32 മൈൽ (51 കിലോമീറ്റർ) തെക്കായും സാൻ ഫ്രാൻസിസ്കോയ്ക്ക് 75 മൈൽ (120 കിലോമീറ്റർ) തെക്കായും സ്ഥിതിചെയ്യുന്ന ഈ നഗരം 12 കൌണ്ടികളുൾപ്പെടുന്ന സാൻ ജോസ്-സാൻ ഫ്രാൻസിസ്കോ-ഓക്ലാൻഡ് കമ്പൈൻഡ് സ്റ്റാറ്റിസ്റ്റിക്കൽ പ്രദേശത്തിന്റെ ഭാഗമാണ്. സാന്താ ക്രൂസ് നഗരം അതിന്റെ മിതമായ കാലാവസ്ഥ, പ്രകൃതിദത്ത പരിസ്ഥിതി, തീരപ്രദേശം, റെഡ്വുഡ് വനപ്രദേശങ്ങൾ, വേറിട്ട സമൂഹിക ജീവിതശൈലികൾ, സാമൂഹ്യമായ പുരോഗമനവാദത്തോടുള്ള ചായ്വ് എന്നിവയ്ക്ക് പ്രശസ്തമാണ്.


</doc>
<doc id="406497" url="https://ml.wikipedia.org/wiki?curid=406497" title="പാരമൗണ്ട്">
പാരമൗണ്ട്

പാരമൗണ്ട്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ ലോസ് ഏഞ്ചൽസ് കൗണ്ടിയിൽ സ്ഥിതിചെയ്യുന്ന ഒരു നഗരമാണ്. 2000 ലെ സെൻസസിലെ ജനസംഖ്യയായ 55,266 നിന്ന് 2010 ലെ സെൻസസിൽ ജനസംഖ്യ 54,098 ആയി കുറഞ്ഞിരുന്നു. പാരമൌണ്ട് നഗരം ഗ്രേറ്റർ ലോസ് ആഞ്ചലസ് മേഖലയുടെ ഭാഗമാണ്. ഈ നഗരത്തിന്റെ പടിഞ്ഞാറു വശത്ത് കോംപ്റ്റൺ, ലിൻവുഡ് എന്നീ നഗരങ്ങളും വടക്കു വശത്ത് സൌത്ത് ഗേറ്റ്, ഡോവ്നി എന്നീ നഗരങ്ങളും കിഴക്കും തെക്കും ബെൽഫ്ലവറും തെക്കു വശത്ത് ലോംഗ് ബീച്ചുമാണ് ഈ നഗരത്തിന്റെ അതിർത്തികൾ.


</doc>
<doc id="406505" url="https://ml.wikipedia.org/wiki?curid=406505" title="ട്രിനിഡാഡ്, കാലിഫോർണിയ">
ട്രിനിഡാഡ്, കാലിഫോർണിയ

ട്രിനിഡാഡ്, അമേരിക്കൻ ഐക്യനാടുകളിലെ കാലിഫോർണിയിൽ ഹംബോൾട്ട് കൗണ്ടിയിൽ സ്ഥിതിചെയ്യുന്ന ഒരു കടലോര നഗരമാണ്. ഇത് പസഫിക് സമുദ്ര തീരത്ത് അർക്കാറ്റ-യുറേക്ക എയർപോർട്ടിന് 8 മൈൽ (13 കിലോമീറ്റർ) വടക്കായും അർക്കാറ്റ കോളജ് നഗരത്തിന് 15 മൈൽ (24 കിലോമീറ്റർ) വടക്കായുമാണ് സ്ഥിതിചെയ്യുന്നത്. നോർത്ത് കോസ്റ്റ് ഹാർബറിൽ സമുദ്രനിരപ്പിൽനിന്നു 174 അടി (53 മീ) ഉയരത്തിൽ സ്ഥിതി ചെയ്യുന്ന ട്രിനിഡാഡ് നാഗരം, കാലിഫോർണിയയിലെ ഏറ്റവും ചെറിയ സംയോജിത നഗരങ്ങളിൽ ഒന്നാണ്. 2000 ലെ സെൻസസിൽ 311 ആയിരുന്ന ഈ നഗരത്തിലെ ജനസംഖ്യ 2010 ലെ കണക്കുകളിൽ 367 ആയി ഉയർന്നിരുന്നു.


</doc>
<doc id="406507" url="https://ml.wikipedia.org/wiki?curid=406507" title="നോർവാക്ക്">
നോർവാക്ക്

നോർവാക്ക്, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത്, ലോസ് ആഞ്ചെലെസ് കൗണ്ടിയിൽ സ്ഥിതിചെയ്യുന്ന ഒരു ഒരു ഉപനഗരമാണ്. 2014 ൽ കണക്കുകൂട്ടിയതു പ്രകാരം ഈ നഗരത്തിലെ ജനസംഖ്യ 107,096 ആയിരുന്നു. ഏറ്റവും കൂടുതൽ ജനസാന്ദ്രതയുള്ള കാലിഫോർണിയയിലെ 58 ആമത്തെ നഗരമാണ് നോർവാക്ക്. പത്തൊൻപതാം നൂറ്റാണ്ടിന്റെ അവസാനത്തിൽ സ്ഥാപിതമായ നോർവാക്ക് 1957 ൽ ഒരു നഗരമായിസംയോജിപ്പിക്കപ്പെട്ടു. ലോസ് ഏഞ്ചലസ് നഗരകേന്ദ്രത്തിൽനിന്നും 17 മൈൽ (27 കിലോമീറ്റർ) തെക്കുകിഴക്ക് സ്ഥിതിചെയ്യുന്ന ഈ നഗരം ഗ്രേറ്റർ ലോസ് ആഞ്ചലസ് മേഖലയുടെ ഭാഗമാണ്.


</doc>
<doc id="406520" url="https://ml.wikipedia.org/wiki?curid=406520" title="സിക്സ്പെൻസ് നൺ ദ റിച്ചർ">
സിക്സ്പെൻസ് നൺ ദ റിച്ചർ

ടെക്സസിലെ ന്യൂ ബ്രൌൺഫെൽസിൽ രൂപീകൃതമായ ഒരു അമേരിക്കൻ ബദൽ ക്രിസ്റ്റ്യൻ റോക്ക് ബാൻഡ് ആണ് സിക്സ്പെൻസ് നൺ ദ റിച്ചർ. 
അവരുടെ ഗാനങ്ങൾ "കിസ്സ് മീ", "ബ്രീത്ത് യുവർ നെയിം", "ഡോണ്ട് ഡ്രീം ഇറ്റ്സ് ഓവർ", "ദേർ ഷീ ഗോസ്" തുടങ്ങിയ ഗാനങ്ങളിലൂടെയാണ് അവർ പ്രശസ്തരായത്. മിയർ ക്രിസ്ത്യാനിറ്റി എന്ന സി. എസ്. ലൂയിസ് രചിച്ച പുസ്തകത്തിൽ നിന്നും പ്രചോദനം ഉൾകൊണ്ടാണ് ബാൻഡിന്റെ നാമം സ്വീകരിച്ചത്. കിസ് മി എന്ന ഗാനത്തിന് രണ്ട് ഗ്രാമി അവാർഡ് നാമനിർദ്ദേശവും, സിക്സ് പെൻസ് നൺ ദ റിച്ചർ എന്ന ആൽബത്തിന്
മികച്ച റോക്ക് ഗോസ്പൽ ആൽബത്തിനുള്ള ഗ്രാമി അവാർഡ് എന്നിവ ഈ ബാൻഡ് നേടി.  

നിലവിലുള്ള അംഗങ്ങൾ



</doc>
<doc id="406523" url="https://ml.wikipedia.org/wiki?curid=406523" title="ഡാനിഷ് ഭാഷ">
ഡാനിഷ് ഭാഷ

ഇന്തോ-യുറോപ്യൻ ഭാഷാഗോത്രത്തിലെ ഉത്തര ജർമാനിക് ഉപവിഭാഗത്തിൽ സ്ക്കാൻഡിനേവിയൻ ശാഖയിൽപ്പെടുന്ന ഭാഷയാണ് ഡാനിഷ്(Danish "dansk" ; "dansk sprog", ) അറുപത് ലക്ഷത്തോളം ആളുകൾ ഈ ഭാഷ സംസാരിക്കുന്നു.ഡെന്മാർക്കിലെ പ്രധാന ഭാഷയായ ഇത് വടക്കൻ ജർമനിയിലെ ജൂട്ട്ലാൻഡ് പ്രദേശത്തും സംസാരിക്കപ്പെടുന്നു. ഈ ഭാഷ സംസാരിക്കുന്നവർ നോർവ്വെ, സ്വീഡൻ, സ്പെയിൻ, യു.എസ്.എ, കാനഡ, ബ്രസീൽ, അർജന്റീന എന്നിവിടങ്ങളിലും താമസിക്കുന്നു. കുടിയേറ്റം കാരണം ഗ്രീൻലാന്റിലെ ഇരുപത് ശതമാനത്തോളം ആളുകൾ മാതൃഭാഷയായി ഡാനിഷ് സംസാരിക്കുന്നു. ഡാനിഷും നോർവിജിയനും സ്വീഡിഷും വളരെയേറെ സാമ്യമുള്ള ഭാഷകളാണ്. ഡാനിഷ്-നോർവിജിയൻ ലിപിയും ലത്തീൻ ലിപിയുമാണ് ഇപ്പോൾ ഉപയോഗിക്കുന്നത്. ഉത്തര ജർമ്മാനിക് ഭാഷയായ ഈ ഭാഷ സ്വീഡിഷ് ഭാഷയോടൊപ്പം സ്കാൻഡിനേവിയയിലെ വൈക്കിംഗ് കാലഘട്ടത്തിൽ സംസാരിക്കപ്പെട്ടിരുന്ന പഴയ നോഴ്സ് ഭാഷയിൽ നിന്ന് ഉരുത്തിരിഞ്ഞതാണ്.


</doc>
<doc id="406525" url="https://ml.wikipedia.org/wiki?curid=406525" title="ജീജാമാതാ ഉദ്യാൻ">
ജീജാമാതാ ഉദ്യാൻ

മുംബൈ നഗരത്തിൽ ബൈക്കുള എന്ന സ്ഥലത്ത് സ്ഥിതി ചെയ്യുന്ന ഉദ്യാനവും മൃഗശാലയുമാണ് വീർമാതാ ജീജാബായ് ഭോസ്ലെ ഉദ്യാൻ. ബ്രിട്ടീഷ് ഭരണകാലത്ത് നിർമ്മിക്കപ്പെട്ട ഈ ഉദ്യാനത്തിന്റെ യഥാർത്ഥ നാമം വിക്റ്റോറിയ ഗാർഡൻസ് എന്നായിരുന്നു. മറാഠിയിൽ തദ്ദേശീയർ ‘റാണിചി ബാഗ്’ (റാണിയുടെ പൂന്തോട്ടം) എന്ന് വിളിച്ചുപോന്നു. 1861-ൽ പണികഴിപ്പിക്കപ്പെട്ട ജീജാമാതാ ഉദ്യാൻ ഇന്ത്യയിലെ ആദ്യത്തെ മൃഗശാലകളിലൊന്നാണ്.
ഡോ. ഭാവു ദാജി ലാഡ് മ്യൂസിയം, സസ്സൂൺ ക്ലോക്ക് ടവർ എന്നിവ ഈ ഉദ്യാനപരിസരത്താണ്. ഖാരാപുരി ദ്വീപിൽ നിന്ന് കൊണ്ടുവന്ന ആനയുടെ ശിൽപ്പം മൃഗശാലയുടെ കവാടത്തിനു സമീപം കാണാം. പ്രശസ്തമായ കാലാഘോഡ പ്രതിമയും ഇവിടെ സ്ഥിതി ചെയ്യുന്നു.
മൃഗശാലയുടെ വളപ്പിൽ ലോകത്തിന്റെ നാനാഭാഗങ്ങളിൽ നിന്നുമുള്ള വ്യത്യസ്ത്യിനം മരങ്ങൾ അവയുടെ പേരും ശാസ്ത്രീയനാമവും എഴുതിയ ഫലകങ്ങളോടെ സംരക്ഷിച്ചു പോരുന്നു. മൃഗശാലയിൽ നീർക്കുതിര, കഴുതപ്പുലി, ആന, നീലക്കാള തുടങ്ങിയ സസ്തനികളും മുതല, പെരുമ്പാമ്പ് തുടങ്ങിയ ഉരഗങ്ങളും ഹംബോൾട്ട് പെൻഗ്വിൻ അടക്കം വിവിധയിനം പക്ഷികളും ഉണ്ട്.

2016-ൽ തെക്കൻ കൊറിയയിലെ കോഎക്സ് അക്വേറിയത്തിൽ നിന്നും 2 കോടി രൂപയോളം മുടക്കി ഇറക്കുമതി ചെയ്യപ്പെട്ട ഹംബോൾട്ട് പെൻഗ്വിനുകളാണ് മൃഗശാലയിലെ മുഖ്യാകർഷണം. 2000 ചതുരശ്ര അടിയിൽ പ്രത്യേകം സജ്ജീകരിച്ച കൂട്ടിലാണ് ഇവയെ പാർപ്പിച്ചിരിക്കുന്നത്. കൂട്ടിലെ താപനില 14-16 ഡിഗ്രി സെൽഷ്യസും വെള്ളത്തിന്റെ താപനില 12-14 ഡിഗ്രി സെൽഷ്യസും ആയി ക്രമീകരിക്കുന്നു.
എട്ട് പെൻഗ്വിനുകളെ വരുത്തിയതിൽ ഒരെണ്ണം 2016 ഒക്റ്റോബർ 23-ന് അണുബാധയാൽ മരിച്ചു. മുംബൈയിലെ കാലാവസ്ഥയിലേക്ക് പെൻഗ്വിനുകളെ കൊണ്ടുവന്നതും അവയ്ക്ക് പാശ്ചാത്യപേരുകൾ നൽകിയതും ഒട്ടനവധി വിവാദങ്ങൾക്കും പ്രതിഷേധങ്ങൾക്കും വഴിതെളിച്ചു.


</doc>
<doc id="406527" url="https://ml.wikipedia.org/wiki?curid=406527" title="മോഡെസ്റ്റോ">
മോഡെസ്റ്റോ

മോഡെസ്റ്റോ ( for "modest"), അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് സ്റ്റാനിസ്ലൗസ് കൗണ്ടിയുടെ ആസ്ഥാനവും കൌണ്ടിയിലെ ഏറ്റവും വലിയ നഗരവുമാണ്. 2010 ലെ സെൻസസ് പ്രകാരം 201,165 ജനസംഖ്യയുള്ള ഈ നഗരം കാലിഫോർണിയ സംസ്ഥാനത്ത് ജനസംഖ്യയനുസരിച്ച് 18 ആം സ്ഥാനമുള്ള നഗരമാണ്. ഇത് മൊഡസ്റ്റോ-മെർസെഡ് സംയുക്ത സ്റ്റാറ്റിസ്റ്റിക്കൽ ഏരിയയുടെ ഭാഗമാണ്. സെറസ്, റിവർബാങ്ക് എന്നീ നഗരങ്ങൾക്കൂടി ഉൾപ്പെടുന്ന മൊഡേസ്റ്റോ സെൻസസ് കൗണ്ടി ഡിവിഷനിലെ മൊത്തം ജനസംഖ്യ 2010 ലെ കണക്കുകളനുസരിച്ച് 312,842 ആണ്.

മദ്ധ്യ താഴ്വരയിൽ സ്ഥിതിചെയ്യന്ന മോഡെസ്റ്റോ നഗരം ഫ്രെസ്നോയ്ക്ക് 90 മൈൽ (140 കിലോമീറ്റർ) വടക്കായും മെർസ്ഡ് നഗരത്തിന് 40 മൈൽ (64 കിലോമീറ്റർ) വടക്കായും സാൻ ഫ്രാൻസിസ്കോയ്ക്ക് 92 മൈൽ (148 കിലോമീറ്റർ) കിഴക്കായും സംസ്ഥാന തലസ്ഥാനമായ സാക്രമെൻറോയ്ക്ക് 68 മൈൽ (109 കിലോമീറ്റർ) തെക്കായും യോസ്മൈറ്റ് ദേശീയോദ്യാനത്തിന് 66 മൈൽ (106 കിലോമീറ്റർ) പടിഞ്ഞാറായും സ്റ്റോക്ക്ടൺ 24 മൈൽ (39 കിലോമീറ്റർ) തെക്കുഭാഗത്തായുമാണ് സ്ഥിതിചെയ്യുന്നത്.


</doc>
<doc id="406552" url="https://ml.wikipedia.org/wiki?curid=406552" title="ഹണ്ടിംഗ്ടൺ ബീച്ച്, കാലിഫോർണിയ">
ഹണ്ടിംഗ്ടൺ ബീച്ച്, കാലിഫോർണിയ

ഹണ്ടിംഗ്ടൺ ബീച്ച് അമേരിക്കൻ ഐക്യനാടുകളിലെ തെക്കൻ കാലിഫോർണിയ സംസ്ഥാനത്തിലുള്ള ഓറഞ്ച് കൗണ്ടിയിലെ സമുദ്രതീരത്തുള്ള നഗരമാണിത്. ഹെൻറി ഇ.ഹണ്ടിംഗ്ടൺ എന്ന അമേരിക്കൻ വ്യാപാരിയാണ് ഈ നഗരത്തിന് ഈ പേർ നല്കിയത്. 2010 ലെ സെൻസസ് പ്രകാരം ഓറഞ്ച് കൗണ്ടിയിലെ 189,992 ജനസംഖ്യയുള്ള ഈ ബീച്ച് ലോസ് ആഞ്ചെലസ്-ലോങ് ബീച്ച് അനഹെമിലെയും സി.എ. മെട്രോപൊളിറ്റൻ സ്റ്റാറ്റിസ്റ്റിക്കൽ ഏരിയയിലെയും ജനസംഖ്യയിൽ ഏഴാം സ്ഥാനത്ത് നില്ക്കുന്ന നഗരമാണ്. 2014-ൽ ഈ ബീച്ച് നിലവിൽ വരുമ്പോൾ ജനസംഖ്യ 200,809 ആയിരുന്നു. പടിഞ്ഞാറ് ബോൾസ ചിക്ക ബേസിൻ സ്റ്റേറ്റ് മറൈൻ കൺസർവേഷൻ ഏരിയയും, തെക്ക്-പടിഞ്ഞാറ് പസഫിക് സമുദ്രവും, വടക്ക്-പടിഞ്ഞാറ് സീൽ ബീച്ചും, വടക്ക് വെസ്റ്റ്മിനിസ്റ്ററും, വടക്കു-കിഴക്ക് ഫൗണ്ടൻ താഴ്വരയും, കിഴക്ക് കോസ്റ്റ മെസ്റ്റയും, തെക്കു-കിഴക്ക് ന്യൂപോർട്ട് ബീച്ചും ചേർന്ന് ഹണ്ടിംഗ്ടൺ ബീച്ചിന് അതിരിടുന്നു.



</doc>
<doc id="406555" url="https://ml.wikipedia.org/wiki?curid=406555" title="ടറോക്കോ ദേശീയോദ്യാനം">
ടറോക്കോ ദേശീയോദ്യാനം

ടറോക്കോ ദേശീയോദ്യാനം () തായ് വാനിലെ ഒൻപത് ദേശീയോദ്യാനങ്ങളിൽ ഒന്നാണിത്. ഈ ദേശീയോദ്യാനം തായ്ചുങ് മുൻസിപ്പാലിറ്റിയിൽ നാൻടൗ കൗണ്ടിയിലും ഹ്വാലീൻ കൗണ്ടിയിലുമായി ഒരറ്റം മുതൽ മറ്റേ അറ്റം വരെ എത്തി നിൽക്കുന്നു. ഈ ദേശീയോദ്യാനത്തിലെ ലിവു നദി രൂപപ്പെടുത്തിയെടുത്ത ടറോക്കോ മലയിടുക്കിൽ നിന്നാണ് ഈ പേർ ലഭിച്ചത്.

തായ് വാൻ ജപ്പാൻ സാമ്രാജ്യത്തിന്റെ ഭാഗമായിരുന്നപ്പോൾ1937 ഡിസംബർ 12 ന് തായ്വാനിലെ ഗവർണ്ണർ ജനറലായിരുന്ന റ്റ്സ്യൂജിടാക-ടറോക്കോ ദേശീയോദ്യാനം നിലവിൽ കൊണ്ടുവന്നു. രണ്ടാംലോകമഹായുദ്ധത്തിൽ ജപ്പാൻ പരാജയമടഞ്ഞതിനെ തുടർന്ന് തായ്വാന്റെ നിയന്ത്രണം റിപ്പബ്ളിക്ക് ഓഫ് ചൈനയുടെ കയ്യിലായി. റിപ്പബ്ളിക്ക് ഓഫ് ചൈന 1945 ആഗസ്റ്റ്15 ന് ഈ ദേശീയോദ്യാനം നിർത്തലാക്കി.1986 നവംബർ 28 ന് ദേശീയോദ്യാനം വീണ്ടും നിലവിൽ വന്നു.


</doc>
<doc id="406558" url="https://ml.wikipedia.org/wiki?curid=406558" title="കിൻമെൻ ദേശീയോദ്യാനം">
കിൻമെൻ ദേശീയോദ്യാനം

കിൻമെൻ ദേശീയോദ്യാനം () തായ് വാനിലെ ഒൻപത് ദേശീയോദ്യാനങ്ങളിൽ ഒന്നാണിത്. 1995-ൽ നിലവിൽ വന്ന 3,780 ഹെക്ടർ വിസ്തീർണ്ണമുള്ള ഈ ദേശീയോദ്യാനം തായ് വാനിലെ കിൻമെൻ കൗണ്ടിയിലാണ് സ്ഥിതിചെയ്യുന്നത്. ഈ ദേശീയോദ്യാനത്തിൽ അഞ്ച് മേഖലകൾ കാണപ്പെടുന്നു. തായ് വു മൗണ്ടൻ, കുനിങ്ടൗ, ഗുഗാങ്, മാഷൻ ഹിൽ, ലീയു എന്നിവയാണ്. തായ് വാനിലെ ആറാമത്തെ ദേശീയോദ്യാനമാണിത്. 

16-ാം നൂറ്റാണ്ടിൽ കിൻമെൻ ദ്വീപിനെ ജാപ്പനീസ് കടൽകൊള്ളക്കാർ സ്ഥിരമായി നശിപ്പിക്കുക പതിവായിരുന്നു. ഇതിനെ തുടർന്ന് ഗവൺമെന്റ് ഇവിടെ പ്രതിരോധ നടപടികളെടുക്കുകയും യുദ്ധം ഉണ്ടാകുകയും പതിവായിരുന്നു. കെ.എം.റ്റിയും ചൈനീസ് കമ്മ്യൂണിസ്റ്റും തമ്മിൽ പ്രസിദ്ധമായ ധാരാളം യുദ്ധങ്ങൾ ഇവിടെ ഉണ്ടായിട്ടുണ്ട്. ഇവിടെ പരമ്പരാഗതമായ തെക്കൻ ഫ്യൂജിയാൻ കെട്ടിടങ്ങളും ചെറിയ മൺകൂനകളും കാണാം. മുമ്പുണ്ടായിട്ടുള്ള യുദ്ധങ്ങളുടെ ചരിത്രസ്മാരകമായി ഈ ഉദ്യാനത്തെ സംക്ഷിച്ചു പോരുന്നു.

ദേശാടനപക്ഷികളുടെ പറുദീസയാണ് ഈ പ്രദേശം. 319 വർഗ്ഗത്തിൽപ്പെട്ട പക്ഷികളെ ഇവിടെ കണ്ടുവരുന്നു.71 ഇനത്തിൽപ്പെട്ട ചിത്രശലഭങ്ങളെ ഇവിടെ രേഖപ്പെടുത്തിയിട്ടുണ്ട്.



</doc>
<doc id="406560" url="https://ml.wikipedia.org/wiki?curid=406560" title="ഡോങ്ഷാ അറ്റോൾ ദേശീയോദ്യാനം">
ഡോങ്ഷാ അറ്റോൾ ദേശീയോദ്യാനം

ഡോങ്ഷാ അറ്റോൾ ദേശീയോദ്യാനം () തായ് വാനിലെ ഒൻപത് ദേശീയോദ്യാനങ്ങളിലൊന്നാണിത്. മിനിസ്ട്രി ഓഫ് ഇന്റീരിയറിന്റ ഭരണച്ചുമതലയുള്ള റിപ്പബ്ലിക് ഓഫ് ചൈനയുടെ (തായ്‌വാൻ) സംരക്ഷണത്തിലുള്ള 2007-ൽ ജനുവരി 17ന് നിലവിൽ വന്ന ഈ ദേശീയോദ്യാനം ചൈനാകടലിന്റെ വടക്ക്-തെക്ക്ഭാഗങ്ങളിലായി തായ്വാൻ ദ്വീപിൽ നിന്ന് 400 കിലോമീറ്റർ അകലത്തിൽ സ്ഥിതിചെയ്യുന്നു. പ്രതാസ് ദ്വീപിലാണ് 3,537ചതുരശ്രകിലോമീറ്റർ വിസ്തീർണ്ണമുള്ള ഈ മറൈൻ ദേശീയോദ്യാനം സ്ഥിതിചെയ്യുന്നത്.



</doc>
<doc id="406563" url="https://ml.wikipedia.org/wiki?curid=406563" title="ടായിജിയങ് ദേശീയോദ്യാനം">
ടായിജിയങ് ദേശീയോദ്യാനം

ടായിജിയങ് ദേശീയോദ്യാനം () തായ്വാനിലെ ഒൻപത് ദേശീയോദ്യാനങ്ങളിൽ ഒന്നാണിത്. 2009-ൽ നിലവിൽ വന്ന ഈ ദേശീയോദ്യാനം തായ്വാന്റെ തെക്ക്-പടിഞ്ഞാറ് തീരദേശത്ത് സ്ഥിതിചെയ്യുന്നു. ഉദ്യാനത്തിന്റെ ഭൂരിഭാഗവും തായ്നാൻ നഗരത്തിലാണ് കാണപ്പെടുന്നത്. തെക്ക് ഭാഗത്തെ ക്വിങ്ഷാൻ ഫിഷിങ് ഹാർബറിന്റെ കടൽഭിത്തി വരെയും യാൻഷുയി നദിയുടെ തെക്ക് ഭാഗത്തെ തീരത്തുമായി ഈ ഉദ്യാനപ്രദേശം വ്യാപിച്ചുകിടക്കുന്നു. ഗുയോഷെങ് പോർട്ട് ലൈറ്റ് ഹൗസ് ഉദ്യാനത്തിന്റെ അതിരിൽ കാണപ്പെടുന്നു. 393.1 ചതുരശ്രകിലോമീറ്റർ വിസ്തീർണ്ണമുള്ള ഈ ദേശീയോദ്യാനത്തിന്റെ 49.05 ചതുരശ്രകിലോമീറ്റർ കരപ്രദേശമാണ്. യൻഷൂയി നദിയ്ക്കരിൽ നിന്ന് ഡോങ്ജി ദ്വീപുവരെയുള്ള പ്രദേശം 344.05 ചതുരശ്രകിലോമീറ്റർ ആണ്.


</doc>
<doc id="406566" url="https://ml.wikipedia.org/wiki?curid=406566" title="സൗത്ത് പെൻഗു മറൈൻ ദേശീയോദ്യാനം">
സൗത്ത് പെൻഗു മറൈൻ ദേശീയോദ്യാനം

സൗത്ത് പെൻഗു മറൈൻ ദേശീയോദ്യാനം () തായ്വാനിലെ ഒൻപത് ദേശീയോദ്യാനങ്ങളിൽ ഒന്നാണിത്. ഒൻപതാമത്തെ ഈ ദേശീയോദ്യാനം പെൻഗുവിന്ററെ തെക്ക് സ്ഥിതിചെയ്യുന്നു. അക്രോപൊറ കോറലിന്റെ വലിയകൂട്ടം ഈ കടൽതീരത്ത് കാണപ്പെടുന്നു. 2014-ൽ നിലവിൽ വന്ന തായ്വാനിലെ രണ്ടാമത്തെ മറൈൻ ദേശീയോദ്യാനമായ ഈ ദേശീയോദ്യാനം മറൈൻ ദേശീയോദ്യാന ഹെഡ്ക്വാർട്ടേഴ്സിന്റെ നിയന്ത്രണത്തിലാണ് . 20015-ൽ 7278 സന്ദർശകർ ഇവിടെ കാണപ്പെട്ടിരുന്നു. പെൻഗുവിലെ ഖിമെയ് യുടെയും വൻഗന്റെയും ഇടയിൽ സ്ഥിതിചെയ്യുന്ന ഈ ഉദ്യാനം നാല് പ്രധാന ദ്വീപുകളായി വിഭജിച്ചിരിക്കുന്നു. ഡോങ്ജിയു, ക്സിയുപിങ്യു, ക്സിജിയു, ഡോൻയുപിങ്യു എന്നിവയാണ്. ഈ ചെറിയ ദ്വീപുകളിൽ കാണുന്ന ലാവ ഉറഞ്ഞുണ്ടായ പാറകൾ പവിഴപുറ്റുകൾക്ക് വാസസ്ഥലമൊരുക്കുന്നു.

ഒരിക്കൽ ഇവിടെ ആയിരത്തിലധികം ജനങ്ങൾ വസിച്ചിരുന്നു. ഗതാഗതം,തൊഴിൽ എന്നിവയുടെ അപര്യാപ്തതമൂലം ഇവിടത്തെ ജനസംഖ്യ ഗണ്യമായി കുറഞ്ഞു വെറും അമ്പത് പേർ മാത്രമായി.

2008-ലെ തണുത്ത കാലാവസ്ഥ ധാരാളം സമുദ്രജീവികളുടെ നാശത്തിനു കാരണമായി. 2010-ൽ ഈ അപകടം വീണ്ടും സംഭവിച്ചു. ഈ സംഭവത്തിനുശേഷം ഈ ഭാഗത്തെ സമുദ്രജീവികൾ ഗണ്യമായി കുറഞ്ഞു. പെൻഗുവിന്റെ തെക്കുഭാഗം ഭൂമധ്യരേഖയ്ക്ക് താഴെയായതുകൊണ്ട് ഈ പ്രദേശത്തെ കാര്യമായി ബാധിച്ചില്ല. പെൻഗുവിലെ "ജേംപ്ലാസം ബാങ്ക്" സംരക്ഷിക്കാനും ഈ ഭാഗത്തെ ധാരാളം സമുദ്രജീവികളുടെ സംരക്ഷണത്തിനും വേണ്ടിയാണ് 2014 ജൂൺ 8 ന് സൗത്ത് പെൻഗു മറൈൻ ദേശീയോദ്യാനം നിലവിൽ വന്നത്. 2014 ഒക്ടോംബർ 18 ന് ഈ ദേശീയോദ്യാനം തുറന്ന് പ്രവർത്തനമാരംഭിച്ചു.

ഉദ്യാനഭാഗത്തെ മീൻപിടിത്തം നിരോധിച്ചിട്ടുണ്ടെങ്കിലും ചില മീൻപിടിത്തക്കാർക്ക് അനുമതി നൽകിയിയിട്ടുണ്ട്. മറൈൻ ദേശീയോദ്യാന ഹെഡ്ക്വാർട്ടേഴ്സിന്റെ അഭിപ്രായത്തിൽ നിരോധനം മീൻപിടിത്തത്തെ നിലനിർത്താൻ കൂടുതൽ സഹായിക്കുന്നു.

ഈ ദേശീയോദ്യാനത്തിന്റെ ആകെ വിസ്തീർണ്ണം 358.44 ചതുരശ്രകിലോമീറ്റർ ആണ്. ഇതിൽ 354.73 ചതുരശ്രകിലോമീറ്റർ പ്രദേശം ജലവും 3.70 ചതുരശ്രകിലോമീറ്റർ കരപ്രദേശവുമാണ്. ഈ ദ്വീപ് ലാവ ഉറഞ്ഞുണ്ടായ ഭൂപ്രദേശം ആണ്. ഇവിടെ ഉപേക്ഷിച്ച വീടുകളും കുറച്ച് ക്ഷേത്രങ്ങളും വലിയ കാറ്റിൽ നിന്നും സംരക്ഷിക്കാൻ കല്ലുകൊണ്ട് നിർമ്മിച്ച ഭിത്തികളും ("കായി ഴായി ") കാണപ്പെടുന്നു. ഡോങ്ജിയുവിൽ ഒരു ലൈറ്റ്ഹൗസും ക്സിജിയുവിൽ "ബ്ളൂകേവ്" എന്ന കടൽഗുഹയും സ്ഥിതിചെയ്യുന്നു.


</doc>
<doc id="406568" url="https://ml.wikipedia.org/wiki?curid=406568" title="മറൈൻ ഡ്രൈവ്, മുംബൈ">
മറൈൻ ഡ്രൈവ്, മുംബൈ

മുംബൈ നഗരത്തിലെ പ്രശസ്തമായ ഒരു കടലോര വീഥിയാണ് മറൈൻ ഡ്രൈവ്. ദക്ഷിണ മുംബൈയിൽ നരിമാൻ പോയിന്റ് മുതൽ മലബാർ ഹിൽ വരെ 'C' ആകൃതിയിൽ കടലിന്റെ അരികു ചേർന്ന് ഈ റോഡ് വളഞ്ഞു കിടക്കുന്നു. രാത്രിയിൽ മറൈൻ ഡ്രൈവിലെ തെരുവുവിളക്കുകൾ ഒരു ഹാരത്തെ ഓർമ്മിപ്പിക്കുന്നതിനാൽ ‘ക്വീൻസ് നെക്ക്ലേസ്’ എന്ന പേരിലും ഈ റോഡ് അറിയപ്പെടുന്നു.

ഈ റോഡിന്റെ ഔദ്യോഗിക നാമം നേതാജി സുഭാഷ് ചന്ദ്രബോസ് മാർഗ് എന്നാണ്. 3.6 കിലോമീറ്ററാണ് റോഡിന്റെ നീളം. ഭഗോജീ സേഠ് കീർ, പല്ലോൻജി മിസ്ത്രി എന്നിവരാണ് ഇത് നിർമ്മിച്ചത്. ബാക്ക് ബേ എന്ന ചെറിയ ഉൾക്കടലിന്റെ അരികിലൂടെയാണ് ഈ റോഡിന്റെ നിർമ്മിതി. റോഡിനരികിലായി വീതിയേറിയ ഒരു നടപ്പാതയുണ്ട്. അരികിൽ വരിയായി നട്ടു വളർത്തിയ പനമരങ്ങളും ഈ വീഥിക്ക് മോടികൂട്ടുന്നു. മറൈൻ ഡ്രൈവിന്റെ വടക്കേ അറ്റത്തായാണ് ഗിർഗാവ് ചൗപ്പാട്ടി എന്നറിയപ്പെടുന്ന തിരക്കേറിയ ബീച്ച്.


</doc>
<doc id="406572" url="https://ml.wikipedia.org/wiki?curid=406572" title="ബോറിഡേ">
ബോറിഡേ

ബോറിഡേ The Boridae വണ്ടുകളുടെ ഒരു ചെറിയ കുടുംബമാണ്. ഇവയ്ക്ക് പൊതുവായി പേരുകളില്ല. കോണിഫർ സസ്യങ്ങളുടെ പുറംതൊലിയിലെ വണ്ടുകൾ എന്നിവയെ ചിലർ വിളിക്കുന്നു. a



</doc>
<doc id="406575" url="https://ml.wikipedia.org/wiki?curid=406575" title="ക്ലെറിഡേ">
ക്ലെറിഡേ

ക്ലെറിഡേ Cleridae വണ്ടുകൾ ഉൾപ്പെട്ട കുടുംബമാണ്. ക്ലിറോയിഡിയ എന്ന ഉപകുടുംബവും ഇതോടൊപ്പമുണ്ട്. പുള്ളികളുള്ള ഒരു തരം വണ്ടുകളാാണിവ. ക്ലെറിഡേ കുടുംബത്തിൽപ്പെട്ട അനേകം തരം വണ്ടുകളെ ലോകമാസകലം കാണാനാവും. ഓരോന്നിനും അതതിന്റെ വാസസ്ഥാനവും ആഹാരസമ്പാദനരീതിയും വ്യത്യസ്തതകളുള്ളവയാണ്. 

ക്ലെറിഡേ കുടുംബത്തിൽപ്പെട്ട ജീവികൾക്ക് അനേകതരം ആഹാരസമ്പാദന രീതികൾ കാണാനാവും. ഈ കുടുംബത്തിലെ ജീനസിൽപ്പെട്ട മിക്കയെണ്ണവും മാംസഭുക്കുകളാണ്. ഇവ മറ്റു വണ്ടുകളെയോ അവയുടെ ലാർവ്വകളെയോ ഭക്ഷിക്കുന്നു; എന്നിരുന്നാലും, മറ്റു ജീനസിൽ പെടുന്നവ മാലിന്യങ്ങൾ തിന്നു നശിപ്പിക്കുന്നവയോ പൂമ്പൊടി ഭക്ഷിക്കുന്നവയോ ആകുന്നു. ക്ലെറിഡുകൾക്ക് രോമാവൃതമായ നീളംകൂടിയ ശരീരവും മിക്കപ്പോഴും തിളങ്ങുന്ന നിറമുള്ളതും വിവിധതരത്തിലുള്ള ആന്റിനകൾ (സ്പർശനികൾ) ഉള്ളവയുമാണ്.  ഈ വണ്ടുകൾ 3 മില്ലിമീറ്റർ മുതൽ 24 മില്ലിമീറ്റർ വരെ നീളമുള്ളവയാണ്. ക്ലെറിഡേ കുടുംബത്തിൽപ്പെട്ട വണ്ടുകളെ  അവയുടെ  5–5–5 tarsal formula ഉപയോഗിച്ച് കണ്ടെത്താവുന്നതാണ്. അതുപോലെ സ്റ്റെർണൈറ്റുകളുടെ വിഭജനം, പ്രത്യേക തരത്തിലുള്ള വെസിക്കിളുകളുടെ ഇല്ലായ്മ ഇവയും ഇവയെ തിരിച്ചരിയാനുള്ള ലക്ഷണങ്ങളാണ്. പെൺ ക്ലെറിഡേ വണ്ടുകൾ ഒരു സമയം 28–42 മുട്ടകൾവീതം ഇടുന്നു. മരങ്ങളുടെ തൊലിക്കിടയിലാണ് മുട്ടകളിടുന്നത്. പ്യൂപ്പ ദശയിലെത്തും മുമ്പ് ലാർവ്വകൾ മറ്റു ജീവികളെ നിരന്തരം ഭക്ഷിക്കുന്നു. കാലക്രമത്തിൽ അത് പ്രായപൂർത്തിയാവുന്നു. 


</doc>
<doc id="406576" url="https://ml.wikipedia.org/wiki?curid=406576" title="പിയറി എഡ്മണ്ട് ബോയിസിയേർ">
പിയറി എഡ്മണ്ട് ബോയിസിയേർ

പിയറി എഡ്മണ്ട് ബൊയിസിയേർ Pierre Edmond Boissier (25 May 1810 Geneva – 25 September 1885 Valeyres-sous-Rances) ഒരു സ്വിറ്റ്സർലാന്റ് സ്വദേശിയായ ഒരു സസ്യശാസ്ത്രജ്ഞനും പര്യവേഷകനും ഗണിതജ്ഞനും ആയിരുന്നു. അദ്ദേഹം ജാക്വസ് ബോയിസിയേറിന്റെയും (1784-1857) കാരൊലൈൻ ബുട്ടിനിയുടെയും (1759-1838) മകനായിരുന്നു. തന്റെ സഹോദരിയായ വലേറി ബീയിസിയേറിനൊപ്പം (1813-1894), അദ്ദേഹം, ഇറ്റാലിയനിലും ലാറ്റിനിലും വിദ്യാഭ്യാസം നേടി. പ്രകൃതിശാസ്ത്രത്തിൽ അദ്ദേഹത്തിനു താത്പര്യമുണ്ടായത് തന്റെ മാതാവിന്റെയും പ്രപിതാമഹന്റെയും (പിയറി ബുടിനി) പ്രേരണയാലാണ്. ആൽപ്‌സിലും ജൂറായിലും അദ്ദേഹം നടത്തിയ സാഹസിക യാത്രകൾ പിന്നീടുള്ള അദ്ദേഹത്തിന്റെ പ്രകൃതിശാസ്ത്രത്തിലുള്ള താത്പര്യത്തെ നിലനിർത്തി. ഓസ്റ്റിൻ പിറാമസ് ഡി കാൻഡോലെ നടത്തിയ അക്കഡമി ഓഫ് ജനീവ യില്ലുള്ള കോഴ്സിൽ പങ്കെടുക്കുകയുണ്ടായി.



</doc>
<doc id="406578" url="https://ml.wikipedia.org/wiki?curid=406578" title="ഐക്യ അറബ് എമിറേറ്റിലെ നഗരങ്ങളുടെ പട്ടിക">
ഐക്യ അറബ് എമിറേറ്റിലെ നഗരങ്ങളുടെ പട്ടിക

ഐക്യ അറബ് എമിറേറ്റ്സിലെ പ്രധാന നഗരങ്ങളുടെ പട്ടികയാണ് താഴെ കൊടുത്തിരിക്കുന്നത്.
താഴെയുള്ള പട്ടികയിൽ യു എ ഇയിലെ എട്ട് വലിയ നഗരങ്ങളുടെ പട്ടിക കാണിക്കുന്നു. ജനസംഖ്യാ കണക്കുകൾ 2015 ലേക്ക് അപ്ഡേറ്റ് ചെയ്യുന്നു, തലസ്ഥാനങ്ങൾ ധീരമായി കാണപ്പെടുന്നു.


</doc>
<doc id="406580" url="https://ml.wikipedia.org/wiki?curid=406580" title="വെസ്റ്റ്മോർലാൻറ്">
വെസ്റ്റ്മോർലാന്റ്

വെസ്റ്റ്മോർലാൻറ്, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് ഇമ്പീരിയൽ കൌണ്ടിയിൽ സ്ഥിതിചെയ്യുന്ന ഒരു നഗരമാണ്. ഈ നഗരം കാലിപ്പാട്രിയ നഗരത്തിന് ഏകദേശം 8.5 മൈലുകൾ (14 കിലോമീറ്റർ) അകലെ തെക്കുപടിഞ്ഞാറൻ‌ ദിശയിലാണു സ്ഥിതിചെയ്യുന്നത്. വെസ്റ്റ്മോർലാന്റിലെ ജനസംഖ്യ 2010 ലെ യു.എസ്. സെൻസസിൽ കണക്കുകൂട്ടിയതു പ്രകാരം 2,225 ആയിരുന്നു. ഇത് 2000 ലെ സെൻസസിലെ ജനസംഖ്യയായ 2,131 നേക്കാൽ അധികമാണ്. എൽ സെൻട്രോ മെട്രോപോളിറ്റൻ മേഖലയുടെ ഭാഗമാണ് ഈ നഗരം.

റോഡ് റൂട്ട് 86-ൽ ആണ് വെസ്റ്റ്മോർലാൻഡ് നഗരം നിലകൊള്ളുന്നത്. ഇവിടുത്തെ കുപ്രസിദ്ധമായ ഓട്ടോ അപകടങ്ങളും മറ്റ് അപകടസാധ്യതകളും കുറയ്ക്കുകയെന്ന ലക്ഷ്യത്തോടെ ഇത് ആറ് ലൈനുകളിലേക്കുള്ള പാതയായി നവീകരിച്ചിരിക്കുന്നു. ബ്രൌളി, എൽ സെൻട്രോ, മെക്സിക്കാലി, ബാജ കാലിഫോർണിയ, മെക്സിക്കോ എന്നിവിടങ്ങളുമായും ഇതു ബന്ധിപ്പിച്ചിരിക്കുന്നു. 1909 ൽ ആരംഭിച്ച വെസ്റ്റ്മോറെലാന്റ് എന്ന വിളിക്കപ്പെട്ടിരുന്ന ഇവിടുത്തെ തപാലോഫീസ് 1912 ൽ അടച്ചുപൂട്ടുകയും 1919 ൽ വീണ്ടും പ്രവർത്തനമാരംഭിക്കുകയും ചെയ്തു. 1936 ൽ ഇത് വെസ്റ്റ്മോർലാന്റ് എന്നു പുനർനാമകരണം ചെയ്യപ്പെട്ടു. 1934 ൽ ഈ നഗരം സംയോജിപ്പിക്കപ്പെട്ടു. 1920 മുതൽ 1950 കൾ വരെ വെസ്റ്റ്മോർലാന്റ് അനധികൃത ഗെയിമിംഗ് സ്ഥാപനങ്ങൾക്കും അനേകം വേശ്യാലയങ്ങളും നിലനിൽക്കുന്ന സ്ഥലമായിരുന്നു, എന്നാൽ പിന്നീട് നഗരത്തിന്റെ പ്രതിച്ഛായ മെച്ചപ്പെടുത്തുന്നതിനുള്ള ശ്രമത്തിൽ ഇത് നശിപ്പിക്കപ്പെട്ടിരുന്നു.


</doc>
<doc id="406582" url="https://ml.wikipedia.org/wiki?curid=406582" title="വെസ്റ്റ്മിനിസ്റ്റർ">
വെസ്റ്റ്മിനിസ്റ്റർ

വെസ്റ്റ്മിനിസ്റ്റർ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, ഓറഞ്ച് കൌണ്ടിയിലുൾപ്പെട്ട ഒരു നഗരമാണ്.

1980 കളിൽ ഈ നഗരത്തിൽ കുടിയേറിയ വിയറ്റ്നാമീസ് അഭയാർഥികളുടെ പേരിലാണ് ഈ നഗരം അറിയപ്പെടുന്നത്. ഇപ്പോൾ ഔദ്യോഗികമായി ലിറ്റിൽ സൈഗോൺ എന്നു നാമകരണം ചെയ്യപ്പെട്ട പ്രദേശത്ത് അവർ വൻതോതിൽ കുടിയേറുകയും അനൌദ്യോഗികമായി ഈ പ്രദേശം പ്രവാസികളായ വിയറ്റ്നാമുകരുടെ “തലസ്ഥാനം” എന്നറിയപ്പെടുകയും ചെയ്തു. 36,058 വിയറ്റ്നാം അമേരിക്കക്കാരുള്ളതായി കണക്കാക്കപ്പെടുന്നു. 2010 ലെ കണക്കുകൾപ്രകാരം നഗര ജനസംഖ്യയിലെ 40.2 വിയറ്റ്നാം അമേരിക്കക്കാരായിരുന്നു. പടിഞ്ഞാറ് സീൽ ബീച്ച് നഗരം, വടക്കും കിഴക്കും ഗാർഡൻ ഗ്രോവ്, തെക്ക് ഹണ്ടിംഗ്ടൺ ബീച്ച്, ഫൌണ്ടൻ വാലി എന്നിവയാൽ ഈ നഗരം കടൽത്തീരമില്ലാതെ വലയം ചെയ്യപ്പെട്ടിരിക്കുന്നു. ഓറഞ്ച് കൌണ്ടയുടെ ആസ്ഥാനമായ സാന്താ അന കിഴക്കു വശത്ത് തൊട്ടടുത്തായി സ്ഥിതിചെയ്യുന്നു. തെക്കുവശത്ത് മിഡ്വേ സിറ്റിയും ഹണ്ടിംഗ്ടണ് ബീച്ചുമായി അതിരിടുന്ന ഒരു ചെറിയ പ്രദേശമൊഴികെയുള്ള മിഡ്വേ സിറ്റിയുടെ സംയോജിപ്പിക്കപ്പെടാത്ത മറ്റു പ്രദേശങ്ങളുമായി വെസ്റ്റ്മിനിസ്റ്റർ അതിർത്തി പങ്കിടുന്നു. 1870 ൽ ഒരു പ്രസ്ബിറ്റേറിയൻ ടെമ്പറൻസ് കോളനിയായി ലെമുവേൽ വെബ്ബർ എന്ന വൈദികനാണ് വെസ്റ്റ്മിനിസ്റ്റർ സ്ഥാപിച്ചത്. 1957 ൽ ഈ നഗരം കാലിഫോർണിയയിലെ ഓറഞ്ച് കൌണ്ടിയിലേയ്ക്ക് സംയോജിപ്പിക്കപ്പെട്ടു. 


</doc>
<doc id="406584" url="https://ml.wikipedia.org/wiki?curid=406584" title="വെസ്റ്റ് സാക്രമെൻറോ">
വെസ്റ്റ് സാക്രമെൻറോ

വെസ്റ്റ് സാക്രമെൻറോ (വെസ്റ്റ് സാക് എന്നും അറിയപ്പെടുന്നു) അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയിയിൽ യോലോ കൌണ്ടിയിൽ സ്ഥിതിചെയ്യുന്ന ഒരു നഗരമാണ്.

സക്രാമെന്റോ നഗരവുമായി തുടർച്ചയായി ബന്ധപ്പെട്ടാണു സ്ഥിതിചെയ്യുന്നതെങ്കിലും ഈ രണ്ടു നഗരങ്ങളേയും തമ്മിൽ സാക്രമെന്റോ നദി വേർതിരിക്കുന്നു. ഈ നദി സാക്രമെന്റോ, യോലോ കൌണ്ടികളേയും തമ്മിൽ വേർതിരിക്കുന്നു. ഇത് അതിവേഗം വികസനത്തിലേയ്ക്കു കുതിച്ചുകൊണ്ടിരിക്കുന്ന ഒരു സമൂഹമാണ്. 2000 ലെ സെൻസസ് പ്രകാരം 31,615 ആയിരുന്ന ഈ നഗരത്തിലെ ജനസംഖ്യ 2010 ലെ സെൻസസ് പ്രകാരം 48,744 ആയി വർദ്ധിച്ചിരുന്നു. ഗോൾഡ് റഷ് യുഗം മുതൽ ഈ മേഖലയിലെ ഒരു പരമ്പരാഗത വ്യവസായ കേന്ദ്രമായ വെസ്റ്റ് സക്രാമെന്റോ, വൈവിധ്യമാർന്ന സമ്പദ്വ്യവസ്ഥയുടെ ആസ്ഥാനവും മേഖലയിലെ ഏറ്റവും മികച്ച നാല് തൊഴിൽ കേന്ദ്രങ്ങളിലൊന്നുമാണ്.

‘യുണൈറ്റഡ് സ്റ്റേറ്റ്സ് കോൺഫറൻസ് ഓഫ് മേയേർസ്’ വെസ്റ്റ് സാക്രമെന്റോ നഗരത്തെ 2014 ൽ 100,000-ൽപ്പരം ജനസംഖ്യയുള്ള നഗരങ്ങളുടെ വിഭാഗത്തിൽനിന്ന് അമേരിക്കയിലെ ഏറ്റവും നന്നായി ജീവിക്കാൻ പറ്റിയ നഗരമായി നാമനിർദ്ദേശം ചെയ്തിരുന്നു. 2014-ൽ 100,000-ൽപ്പരം ജനസംഖ്യയുള്ള നഗരങ്ങളുടെ വിഭാഗത്തിൽ വെസ്റ്റ് സക്രാമെന്റോ എന്ന പേരിൽ അറിയപ്പെട്ടു. 2000 ലെ കണക്കുകൾ പ്രകാരം ഏകദേശം 1,796,857 ജനങ്ങളുള്ള സാക്രമെന്റോ-ആർഡൻ ആർക്കേഡ്-റോസ്വില്ലെ മെട്രോപോളിറ്റൻ സ്റ്റാറ്റിസ്റ്റിക്കൽ മേഖലയുടെ ഭാഗമാണ് വെസ്റ്റ് സാക്രമെന്റോ നഗരം. 


</doc>
<doc id="406586" url="https://ml.wikipedia.org/wiki?curid=406586" title="വീഡ്">
വീഡ്

വീഡ്, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് സിസ്കിയൂ കൌണ്ടിയിലുൾപ്പെട്ട ഒരു നഗരമാണ്. 2000 ലെ സെൻസസ് പ്രകാരം 2,979 ആയിരുന്ന  ഈ നഗരത്തിലെ ജനസംഖ്യ 2010 ലെ സെൻസസിൽ 2,967 ആയി കുറഞ്ഞിരുന്നു. എഡ്ജ്വുഡ്, കാരിക്ക്, ലേക്ക് ശാസ്തിന തുടങ്ങി വീഡ് നഗരത്തിനു സമീപസ്ഥമായും വീഡ് പ്രോപ്പറിനു പുറത്തായും നിരവധി ഏകീകരിക്കപ്പെടാത്ത സമൂഹങ്ങൾ നിലനിൽക്കുന്നുണ്ട്. ഈ ഏകീകരിക്കപ്പെടാത്ത സമൂഹങ്ങൾ സാധാരണയായി വീഡ് നഗരത്തിന്റെ തപാൽ വിലാസമോ  അല്ലെങ്കിൽ അതിന്റെ തപാൽ കോഡോ ഉപയോഗിക്കുന്നു. ഈ പ്രദേശത്തെ ജനസംഖ്യ 2007 ലെ കണക്കുകൾ പ്രകാരം 6,318 ആയിരുന്നു. വടക്കൻ കാലിഫോർണിയയിലെ ഒരു പ്രധാന സ്ഥല അടയാളവും കാസ്കേഡ് റേഞ്ചിലെ രണ്ടാമത്തെ വലിയ അഗ്നിപർവ്വതവുമായ ശാസ്താ പർവ്വതത്തിന് ഏകദേശം 10 മൈൽ (16 കിലോമീറ്റർ) ദൂരത്തിൽ പടിഞ്ഞാറ്-വടക്കുപടിഞ്ഞാറായാണ് ഈ നഗരം സ്ഥിതിചെയ്യുന്നത്. വീഡ് നഗരത്തിന്റെ മുദ്രാവാക്യം “വീഡ് നിങ്ങളെ സ്വാഗതം ചെയ്യാൻ ഇഷ്ടപ്പെടുന്നു” എന്നാണ്. അസാധാരണമായ സ്ഥലനാമങ്ങളുടെ പട്ടികയിൽ ഈ നഗരം പലപ്പോഴും ശ്രദ്ധിക്കപ്പെടാറുണ്ട്.


</doc>
<doc id="406588" url="https://ml.wikipedia.org/wiki?curid=406588" title="വാട്ട്സൺവില്ലെ">
വാട്ട്സൺവില്ലെ

വാട്ട്സൺവില്ലെ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ സാന്താ ക്രൂസ് കൌണ്ടിയിൽ സ്ഥിതിചെയ്യുന്ന ഒരു നഗരമാണ്. 2010 ലെ അമേരിക്കൻ ഐക്യനാടുകളിലെ സെൻസസ് പ്രകാരമുള്ള ഈ നഗരത്തിലെ ആകെ ജനസംഖ്യ 51,199 ആയിരുന്നു. കാലിഫോർണിയയുടെ മദ്ധ്യ തീരത്തു സ്ഥിതിചെയ്യുന്ന ഈ നഗരത്തിന്റെ സമ്പദ് വ്യവസ്ഥ മുഖ്യമായും കാർഷിക വ്യവസായത്തിൽ കേന്ദ്രീകരിച്ചിരിക്കുന്നു. സ്ട്രോബറി, ആപ്പിൾ, പച്ചടിച്ചീര, മറ്റു പച്ചക്കറികൾ എന്നിവ വിളയുന്നതിനു പ്രസിദ്ധമാണ് ഈ നഗരം. വ്യത്യസ്ത വംശീയ പശ്ചാത്തലത്തിലുള്ള ജനങ്ങളുടെ വാസസ്ഥാനമാണിത്. ഒരു വലിയ കൂട്ടം ഹിസ്പാനിക് വംശജർ, ഒരു കൂട്ടം ക്രൊയേഷ്യക്കാർ, പോർച്ചുഗീസുകാർ, ഫിലിപ്പിനോകൾ, കൊക്കേഷ്യക്കാർ, സിഖുകാർ, ജപ്പാൻകാർ എന്നിങ്ങനെ വിവിധ വംശങ്ങളിലുള്ളവർ ഇവിടെ ജോലി ചെയ്യുകയും ജീവിക്കുകയും ചെയ്യുന്നു. 

വാട്സൺവില്ലെ നിലനിൽക്കുന്ന പജാരോ താഴ്വരയിൽ സാധാരണയായി വർഷം മുഴുവൻ 60 മുതൽ 70 വരെ ഡിഗ്രി ഫാരൻഹീറ്റ് മാത്രമുള്ള സുഖകരമായ ഒരു കാലാവസ്ഥയാണുള്ളത്. ചൂടുള്ള വേനൽക്കാലത്ത് അയൽപക്കത്തെ ഉൾനാടൻ സമൂഹങ്ങൾക്ക് വാട്സൺവില്ലെ ആകർഷകവും സുഖകരവുമായ തീരദേശ പരിസ്ഥിതി നൽകുന്നു. പജാരോ വാലി യൂനിഫൈഡ് സ്കൂൾ ഡിസ്ട്രിക്, കിന്റർഗാർട്ടൻ മുതൽ  ഗ്രേഡ് 12 വരെ ഏകദേശം 18,000 വിദ്യാർത്ഥികളെ പ്രവേശിപ്പിക്കുന്നുണ്ട്. നോത്രെ ഡാം സ്കൂൾ, മോണ്ടെ വിസ്ത ക്രിസ്തിയൻ, സലേഷ്യൻ സിസ്റ്റേഴ്സ്, സെൻറ്. ഫ്രാൻസിസ് തുടങ്ങിയ നിരവധി സ്വകാര്യ  മതപരമായ സ്കൂളുകൾ വാട്സൺവില്ലെയിൽ സ്ഥിതിചെയ്യുന്നു. ഇതുകൂടാതെ  നിരവധി ചാർട്ടർ സ്കൂളുകളും  പ്രീകിന്റർഗാർട്ടൻ മുതൽ 12-ഗ്രഡ് ഗ്രേഡ് വരെയുള്ളതും മതരഹിതവുമായ മൗണ്ട് മഡോണ സ്കൂൾ പോലെയുള്ള ധാരാളം ചാർട്ടർ സ്കൂളുകളും ഇവിടെ സ്ഥിതിചെയ്യുന്നു. ഈ സ്കൂളുകൾ പ്രാദേശിക കുടുംബങ്ങൾക്ക് വിപുലമായ വിദ്യാഭ്യാസ സൌകര്യങ്ങൾ ഒരുക്കുന്നു. 


</doc>
<doc id="406590" url="https://ml.wikipedia.org/wiki?curid=406590" title="വാട്ടർഫോർഡ്">
വാട്ടർഫോർഡ്

വാട്ടർഫോർഡ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ സ്റ്റാനിസ്ലൌസ് കൌണ്ടിയിലുൾപ്പെട്ടതും ഈ കൌണ്ടിയിലെ എട്ടാമത്തെ വലിയ നഗരവുമാണ്. 2010 ലെ സെൻസസ് രേഖകൾ പ്രകാരം ഈ നഗരത്തിലെ ആകെ ജനസംഖ്യ 8,456 ആയിരുന്നു. മോഡെസ്റ്റോ മെട്രോപോളിറ്റൻ സ്റ്റാറ്റിസ്റ്റിക്കൽ മേഖലയുടെ ഭാഗമാണ് ഈ നഗരം.

വാട്ടർഫോർഡ് നിലനിൽക്കുന്ന അക്ഷാംശ രേഖാംശങ്ങൾ 37°38′42″N 120°46′3″W (37.645132, -120.767609) ആണ്.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾപ്രകാരം, ഈ നഗരത്തിന്റെ മൊത്തം വിസ്തീർണ്ണം ഏകദേശം 2.4 ചതുരശ്ര മൈൽ (6.2 ചതുരശ്ര കിലോമീറ്റർ) ആണ്. ഇതിൽ 2.3 ചതുരശ്ര മൈൽ (6.0 ചതുരശ്ര കിലോമീറ്റർ) പ്രദേശം കരഭൂമിയും ബാക്കി 0.04 ചതുരശ്ര മൈൽ (0.10 ചതുരശ്ര കിലോമീറ്റർ) അതായത് (1.72% ) ജലം ഉൾപ്പെട്ട പ്രദേശങ്ങളുമാണ്. ടൌളുമ്നേ നദിയുടെ പരിസരത്താണ് നഗരം സ്ഥാപിക്കപ്പെട്ടിരിക്കുന്നത്. വാട്ടർഫോർഡ് നഗരം സമുദ്രനിരപ്പിൽ നിന്ന് 51 അടി (16 മീറ്റർ) ഉയരത്തിലാണ് സ്ഥിതിചെയ്യുന്നത്.


</doc>
<doc id="406592" url="https://ml.wikipedia.org/wiki?curid=406592" title="സട്ടർ ക്രീക്ക്">
സട്ടർ ക്രീക്ക്

സട്ടർ ക്രീക്ക് അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് അമഡോർ കൌണ്ടിയിൽ സ്ഥിതിചെയ്യുന്ന ഒരു നഗരമാണ്. ഈ നഗരം മുൻകാലത്ത് സട്ടേർസ് ക്രീക്ക്, സട്ടർക്രീക്ക് എന്നൊക്കെ ഉഛരിക്കുകയും സട്ടേർസ്വില്ലെ എന്നു മുമ്പു നാമകരണം നടത്തുകയും ചെയ്തിരുന്നു. 2000 ലെ സെൻസസിൽ 2,303 ആയിരുന്ന ഈ നഗരത്തിലെ ജനസംഖ്യ 2010 ലെ സെൻസസിൽ 2,501 ആയി ഉയർന്നിരുന്നു. സ്റ്റേറ്റ് റൂട്ട് 49 വഴി ഈ നഗരത്തിലേയ്ക്കു പ്രവേശിക്കാവുന്നതാണ്.

“ജൂവൽ ഓഫ് ദ മദർ ലോഡ്” എന്നറിയപ്പെട്ടിരുന്ന സട്ടർ ക്രീക്ക് നഗരം ഈ പ്രദേശത്ത് 1846 ൽ തടിയുടെ ലഭ്യത അന്വേഷിക്കുന്നതിനായി ഒരു സംഘത്തെ അയച്ച ജോൺ സട്ടറിന്റെ പേരിലാണ് അറിയപ്പെടുന്നത്. സക്രാമെന്റോയിലെ തന്റെ കോട്ടയിലേക്ക് മടങ്ങുന്നതിനു മുൻപ് കുറച്ചു നാൾ സട്ടർ ഈ പ്രദേശത്തേക്ക് തങ്ങിയിരുന്നു. 1848 ജനവരിയിൽ കൊളോമായ്ക്കു സമീപത്തുള്ള സ്വർണത്തിന്റെ കണ്ടെത്തൽ കാലിഫോർണിയ ഗോൾഡ് റഷിന് പ്രേരകശക്തിയായിത്തീർന്നു. കൂടെയുണ്ടായിരുന്ന എല്ലാ തൊഴിലാളികളും സ്വന്തമായി സ്വർണ്ണവേട്ടയക്ക് പോയതിനെത്തുടർന്ന്, സട്ടർ ഏതാനും പേരുമായി മോർമോൺ ദ്വീപിലേയ്ക്കു മാറ്റം നടത്തി. ഏകദേശം രണ്ടാഴ്ചയ്ക്കു ശേഷം ഖനിത്തൊഴിലാളികൾ ഈ ദ്വീപിലേയ്ക്ക് ഒഴുകിയെത്തിയതോടെ സട്ടറും അനുയായികളും സട്ടർ ക്രീക്കിലേക്ക് മടങ്ങിയെത്തി.


</doc>
<doc id="406595" url="https://ml.wikipedia.org/wiki?curid=406595" title="സാൻ പാബ്ലോ">
സാൻ പാബ്ലോ

സാൻ പാബ്ലോ, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത കോൺട്ര കോസ്റ്റ കൗണ്ടിയിലെ ഒരു നഗരമാണ്. ഈ നഗരം മുഴുവനായും റിച്ച്മോണ്ട് നഗരത്താൽ വലയം ചെയ്യപ്പെട്ടിരിക്കുന്നു. 2010 ലെ യു.എസ്. സെൻസസ് പ്രകാരമുള്ള ഈ നഗരത്തിലെ ആകെ ജനസംഖ്യ 29,139 ആയിരുന്നു. ഈ നഗരത്തിലെ ഇപ്പോഴത്തെ മേയർ സെസിലിയ വാൽഡെസ് ആണ്. അതുപോലെ പുതിയ കൌൺസിൽ അംഗങ്ങളിൽ പോൾ മോറിസ്, റിച്ച് കിന്നെ എന്നിവർ ഉൾപ്പെട്ടിരിക്കുന്നു.


</doc>
<doc id="406601" url="https://ml.wikipedia.org/wiki?curid=406601" title="നെയ്‌ക്കുപ്പ">
നെയ്‌ക്കുപ്പ

അർട്ടിക്കേസീ സസ്യകുടുംബത്തിലെ ഒരു ബഹുവർഷ കുറ്റിച്ചെടിയാണ് നെയ്‌ക്കുപ്പ. . ഇതിന്റെ പൂമ്പൊടി വലിയതോതിലുള്ള അലർജിക്ക് കാരണമാവാറുണ്ട്. ആസ്ത്രേലിയയിൽ ഇതിനെ ആസ്മ കള എന്നാണ് വിളിക്കുന്നത്. 

ലാറ്റിനിൽ "Parietaria" എന്നുവച്ചാൽ ചുമരിൽ ജീവിക്കുന്നത് എന്നാണ് അർത്ഥം. പ്ലിനിയാണ് ഈ പേര് നൽകിയത്.
"Judaica" എന്നുവച്ചാൽ ജൂതസംബന്ധിയായ, പാലസ്തീനിൽ നിന്നും വന്നത് എന്നും.

 നെയ്‌ക്കുപ്പയുടെ ജീവശാസ്ത്രപരമായ രൂപമാണ് ഹെമിക്ട്രിപ്റ്റോഫൈറ്റ് സ്കാപോസ്. അതിന്റെ overwintering മുകുളങ്ങൾ മണ്ണിന്റെ ഉപരിതലത്തിന്റെ താഴെ സ്ഥിതിചെയ്യുന്നത് പോലെ ഫ്ലോറൽ ആക്സിസ് കൂടുതലായിട്ടോ അതോ ചെറിയരീതിയിലോ മുകളിലോട്ട് നിവർന്ന നിലയിൽ കാണപ്പെടുന്നു. ഈ സസ്യത്തിൽ പിങ്ക് അല്ലെങ്കിൽ ചുവന്ന രോമമുള്ള കാണ്ഡവും അടിസ്ഥാനഭാഗം തടിയും കാണപ്പെടുന്നു. ശരാശരി 60 സെന്റിമീറ്റർ ഉയരത്തിൽ (24 ഇഞ്ച്) ഇത് വളർച്ച പ്രാപിക്കുന്നു. ഇല രോമാവൃതവും, simple, entire and green, with smooth margins. The tiny white or pink flowers are attached to the stems. They are bisexual or unisexual, produced in clusters of three to many together in the leaf axils. The nickname "sticky-weed" is due to the adherent quality of the flowers and of the hairy stems; unlike some related species of the family Urticaceae, the hairs do not sting. The flowering period extends from spring through autumn, when it produces large amounts of pollen. The fruits are blackish achenes.

"Parietaria judaica" യൂറോപ്പ്, മധ്യ, പടിഞ്ഞാറ് ഏഷ്യ, വടക്കേ ആഫ്രിക്ക എന്നിവിടങ്ങളിലെ തദ്ദേശവാസിയാണ്. 

Causes allergic reactions in some people. 

Generally considered a weed, it is often found on roadsides, along dry stone walls and in cracks of buildings and rock faces. However, it might useful in a habitat garden within its native range, as it is a larval food plant for red admiral butterflies. It is the host plant for the larvae of butterflies of the genus "Vanessa". The ideal habitat is the dry places, at an altitude of above sea level.



</doc>
<doc id="406603" url="https://ml.wikipedia.org/wiki?curid=406603" title="എൽ കാജൻ">
എൽ കാജൻ

എൽ കാജൻ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ സാൻറിയേഗോ കൗണ്ടിയിൽ സ്ഥിതിചെയ്യുന്ന ഒരു നഗരമാണ്. പർവതനിരകളാൽ ചുറ്റപ്പെട്ട ഒരു താഴ്വരയിൽ സ്ഥിതിചെയ്യന്ന ഈ നഗരത്തിന്, "ദി ബിഗ് ബോക്സ്" എന്ന വിളിപ്പേര് ലഭിച്ചിട്ടുണ്ട്. "പെട്ടി" അല്ലെങ്കിൽ "മേശവലിപ്പ്" എന്നർത്ഥം വരുന്ന "എൽ കാജൻ" എന്ന സ്പാനിഷ് ഭാഷയിലെ പദത്തിൽനിന്നാണ് നഗരത്തിന് ഈ പേരു ലഭിച്ചത്. 

എൽ കാജൻ നഗരം നിലനിൽക്കുന്ന അക്ഷാംശ രേഖാംശങ്ങൾ (32.798300, -116.960055) ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം, ഈ നഗരത്തിന്റെ ആകെ വിസ്തീർണ്ണം 14.4 ചതുരശ്ര മൈൽ (37 ചതുരശ്ര കിലോമീറ്റർ) ആണ്. ഇതു മുഴുവനും കരഭൂമിയാണ്. ഈ നഗരത്തിന്റെ അതിരുകൾ പടിഞ്ഞാറ് സാൻ ഡിയേഗോ, ലാ മെസാ എന്നിവയും തെക്ക് സ്പ്രിംഗ് വാലി, വടക്ക് സാൻറീ, കിഴക്ക് ഏകീകരിക്കപ്പെടാത്ത സാൻ ഡിയേഗോ കൌണ്ടി എന്നിവയാണ്. ഫ്ലെച്ചർ ഹിൽസ്, ബോസ്റ്റോണിയ, റാഞ്ചോ സാൻ ഡിയേഗോ എന്നിവയും ഈ നഗരത്തിന്റെ ചുറ്റുപാടുമുള്ള പ്രദേശങ്ങളാണ്.


</doc>
<doc id="406605" url="https://ml.wikipedia.org/wiki?curid=406605" title="ഡിജിറ്റൽ ഫിലിം മേക്കേഴ്സ് ഫോറം">
ഡിജിറ്റൽ ഫിലിം മേക്കേഴ്സ് ഫോറം

തൃശ്ശൂർ ആസ്ഥാനമാക്കി പ്രവർത്തിക്കുന്ന ഒരു ചാരിറ്റബിൾ ട്രസ്റ്റാണ് ഡിജിറ്റൽ ഫിലിം മേക്കേഴ്സ് ഫോറം. കേരള സംഗീത നാടക അക്കാദമിയിൽ അഫിലിയേറ്റ് ചെയ്തിട്ടുള്ള ഈ സംഘടന, അസംഘടിതരും അമേച്ചറുകളുമായ തൃശ്ശൂരിലെ ഒരുകൂട്ടം ചലച്ചിത്രകാരൻമാർ രൂപീകരിച്ചതാണ്. 

ചുരുങ്ങിയച്ചെലവിൽ ഡിജിറ്റൽ ചലച്ചിത്രങ്ങളുടെ നിർമ്മാണം, വിതരണം തുടങ്ങി ഡിജിറ്റൽ ചലച്ചിത്രോത്സവങ്ങൾ നടത്തുക, ഡിജിറ്റൽ ചലച്ചിത്രകാരന്മാരെ പ്രോത്സാഹിപ്പിക്കുക തുടങ്ങിയവ ലക്ഷ്യമാക്കി രൂപീകരിച്ച ഈ ട്രസ്റ്റ്, ചലച്ചിത്രങ്ങളുമായി ബന്ധപ്പെട്ട പ്രവർത്തനങ്ങളിലാണ് കൂടുതൽ ശ്രദ്ധ കേന്ദ്രീകരിക്കുന്നത്.

2011 ജൂൺ 5ന് കേരള സാഹിത്യ അക്കാദമിയിൽ വെച്ച് പത്മശ്രീ കലാമണ്ഡലം ക്ഷേമാവതി ഈ ട്രസ്റ്റിന്റെ ഉദ്ഘാടനം നിർവ്വഹിച്ചു.







ഗായകൻ ബാബുരാജ് പുത്തൂർ, സാമൂഹ്യ പ്രവർത്തകൻ സത്യൻ ലാലൂർ എന്നിവർ രക്ഷാധികാരികളായും മുതിർന്ന പത്രപ്രവർത്തകൻ വി.ആർ. രാജമോഹൻ മുഖ്യ ഉപദേശകനായും മുൻ എം.എൽ.എ ടി.വി. ചന്ദ്രമോഹൻ, സിനിമാ നടി സി. രമാദേവി എന്നിവർ ഉപദേശകരായും തുടരുന്നു. അന്തരിച്ച പ്രൊഫ. കെ.ബി. ഉണ്ണിത്താൻ ട്രസ്റ്റിന്റെ മുഖ്യരക്ഷാധികാരിയായിരുന്നു.



</doc>
<doc id="406610" url="https://ml.wikipedia.org/wiki?curid=406610" title="എൽ മോണ്ടെ">
എൽ മോണ്ടെ

എൽ മോണ്ടെ, അമേരിക്കൻ ഐക്യനാടുകളിൽ ദക്ഷിണ കാലിഫോർണിയയിലെ ലോസ് ഏഞ്ചൽസ് കൗണ്ടിയിൽ സ്ഥിതിചെയ്യുന്ന ഒരു റെസിഡൻഷ്യൽ, വ്യാവസായിക, വാണിജ്യ നഗരമാണ്. ലോസ് ഏഞ്ചലസ് നഗരത്തിനു കിഴക്ക് സാൻ ഗബ്രിയേൽ താഴ്വരയിലാണ് ഈ നഗരം സ്ഥിതിചെയ്യുന്നത്. എൽ മൊണ്ടെ നഗരത്തിന്റെ മുദ്രാവാക്യം "വെൽക്കം ടു ഫ്രണ്ട്ലി എൽ മോണ്ടെ" എന്നാണ്. ചരിത്രപരമായി ഈ നഗരം "എൻഡ് ഓഫ് ദി സാന്ത ഫെ ട്രെയിൽ" എന്നറിയപ്പെടുന്നു. 2000 ലെ സെൻസസ് പ്രകാരം 115,965 ആയിരുന്ന ഈ നഗരത്തിലെ ജനസംഖ്യ 2010 ലെ സെൻസസിൽ 113,475 ആയി കുറഞ്ഞിരുന്നു. 2010 ലെ സ്ഥിതിവിവര കണക്കുപ്രകാരം കാലിഫോർണിയയിലെ ഏറ്റവും വലിയ 51 ആമത്തെ നഗരമായിരുന്നു എൽ മോണ്ടെ.


</doc>
<doc id="406612" url="https://ml.wikipedia.org/wiki?curid=406612" title="ഹോളിസ്റ്റെർ">
ഹോളിസ്റ്റെർ

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് സാൻ ബെനിറ്റോ കൗണ്ടിയിലെ ഒരു നഗരമാണ് ഹോളിസ്റ്റെർ. ഇത് സാൻ ബെനിറ്റോ കൗണ്ടിയിലെ ഏറ്റവും വലിയ നഗരവും കൌണ്ടിയുടെ ആസ്ഥാനവുമാണ്. 2010 ലെ യു.എസ്. സെൻസസിൽ ഈ നഗരത്തിലെ ജനസംഖ്യ 34,928 ആയിരുന്നു. ഹോളസ്റ്റർ പ്രാഥമികമായി ഒരു കാർഷിക നഗരമാണ്.

മുറ്റ്സൺ ഭാഷക്കാരായ ഓഹ്ലോൺ ഇന്ത്യൻസ് ആയിരുന്നു ഹോളിസ്റ്റെർ പ്രദേശത്തെ ആദ്യ നിവാസികൾ.


</doc>
<doc id="406617" url="https://ml.wikipedia.org/wiki?curid=406617" title="കറാബസ് ഔറാറ്റസ്">
കറാബസ് ഔറാറ്റസ്

കറാബസ് ഔറാറ്റസ് Carabus auratus, the golden ground beetle, കറാബിഡേ കുടുംബത്തിൽപ്പെട്ട ഒരു വണ്ടാണ്. യൂറോപ്പിന്റെ പടിഞ്ഞാറും മദ്ധ്യഭാഗത്തും ഈ വണ്ടിനെ കാണാനാകും. 

പറക്കാൻ കഴിവില്ലാത്ത ഈ വണ്ടിനു 1.7 മുതൽ 2 cm വരെ വലിപ്പമുണ്ടാകും. 

കറാബസ് ഔറാറ്റസ് "Carabus auratus" is കുറ്റിക്കാടുകളിലും കളിമണ്ണു നിറഞ്ഞ മണ്ണിലും കാണപ്പെടുന്നു. ചില സമയങ്ങളിൽ ഇത് മരം കയറുന്നു. പകലാണ് സജിവമാകുന്നത്. പ്രാണികളേയും ഒച്ചുകളെയും പുഴുക്കളേയും തിന്നുന്നു. ഇത് തന്റെ വദനഭാഗം കൊണ്ട് ഇരയെ പിടിക്കുന്നു. അതിനുശേഷം തിന്നുന്നതിനുമുമ്പ്, ഒരു ദഹനരസം പ്രേ ചെയ്ത് അഹാരം ദഹിപ്പിക്കും. കറാബസ് ഔറാറ്റസ് "Carabus auratus" എന്ന ഈ വണ്ട് കർഷകരുടെ ബന്ധുവാണ്. ഇത് വിളകളെ നശിപ്പിക്കുന്ന കൊളറാഡോ പൊട്ടറ്റോ ബീറ്റിൽ പോലുള്ള കീടങ്ങളെയും പുഴുക്കളെയും തിന്നു നശിപ്പിക്കുന്നു. 

ലാർവകൾ വൈകിയശേഷമാണ് ആഹാരം കഴിക്കാൻ തുടങ്ങുന്നത്. മണ്ണിൽ പ്യൂപ്പയാകുന്നതിനു മുമ്പ് മൂന്നുപ്രാവശ്യം തങ്ങളുടെ പുറം തൊലി മാറ്റുന്നു. ശരത്കാലമാകുമ്പോൾ വവ പ്രായപൂർത്തിയായി പ്യൂപ്പ ഘട്ടം കഴിഞ്ഞ് പുറത്തുവരുന്നു. 2 വർഷമാണ് ഈ വണ്ടിന്റെ ആയുസ്സ്. തണുപ്പുകാലം കല്ലിനടിയിലും പന്നൽച്ചെടികൾക്കിടയിലുമായി ചിലവഴിക്കുന്നു. 


</doc>
<doc id="406619" url="https://ml.wikipedia.org/wiki?curid=406619" title="ലാ വെർണ">
ലാ വെർണ

ലാ വെർണെ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, ലോസ് ആഞ്ചെലസ് കൌണ്ടിയിൽ സ്ഥിതിചെയ്യുന്ന ഒരു ചെറു നഗരമാണ്. 2010 ലെ യു.എസ്. സെൻസസ് പ്രകാരമുള്ള ഈ നഗരത്തിലെ ജനസംഖ്യ 31,063 ആയിരുന്നു. 2000 ലെ സെൻസസ് പ്രകാരമുണ്ടായിരുന്ന 31,638 എന്ന സംഖ്യയേക്കാൾ കുറഞ്ഞ ജനസംഖ്യയാണ് പിന്നീടു രേഖപ്പെടുത്തപ്പെട്ടത്.

1837-ൽ യിഗ്നേഷ്യോ പലോമറെസ് എന്നയാൾക്ക് ഗവർണർ ജുവാൻ ബൗട്ടിസ്റ്റ അൽവാറഡോയിൽ നിന്ന് 15,000 ഏക്കർ (61 ചതുരശ്ര കിലോമീറ്റർ) ഭൂമി "റാഞ്ചോ സാൻ ജോസ്" എന്ന പേരിലുള്ള ഭൂഗ്രാൻറായി ലഭ്യമായപ്പോൾ മുതൽ 1830-കളിലാണ് ഈ നഗരത്തിന്റെ ചരിത്രം ആരംഭിക്കുന്നത്. ഈ പതിച്ചുകിട്ടിയ ഭൂമിയിൽ ഇന്നത്തെ നഗരങ്ങളായ പെമോണ, ക്ലയർമോണ്ട്, സാൻ ഡിമാസ്, ഗ്ലെൻഡോറ, ലാ വെർണെ തുടങ്ങിയവ ഉൾപ്പെട്ടിരുന്നു.


</doc>
<doc id="406623" url="https://ml.wikipedia.org/wiki?curid=406623" title="ലഗൂണ ബീച്ച്">
ലഗൂണ ബീച്ച്

ലഗൂണ ബീച്ച്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ തെക്കൻ ഓറഞ്ച് കൗണ്ടിയിൽ സ്ഥിതി ചെയ്യുന്ന ഒരു കടൽത്തീര റിസോർട്ട് നഗരമാണ്. വർഷം മുഴുവനുമുള്ള സൌമ്യമായ കാലാവസ്ഥ, മനോഹരമായ അഴിമുഖങ്ങൾ, പാരിസ്ഥിതിക സംരക്ഷണം, കലാഹൃദയമുള്ള സമൂഹം എന്നിവയുടെ പേരിൽ ഈ തീരദേശ നഗരം അറിയപ്പെടുന്നു. 2010 ലെ യു.എസ്. സെൻസസിൽ ഈ നഗരത്തിലെ ജനസംഖ്യ 22,723 ആയിരുന്നു. ചരിത്രപരമായി പാലിയോ ഇന്ത്യൻസ്, തോങ്ക്വ ജനങ്ങൾ എന്നിവരുടേയും പിന്നീട് മെക്സിക്കോയുടെ ഭരണത്തിലുമായിരന്ന ഈ പ്രദേശം, മെക്സിക്കോ-അമേരിക്കൻ യുദ്ധത്തിനു ശേഷം അമേരിക്കയുടെ നിയന്ത്രണത്തിലായിത്തീർന്നു.


</doc>
<doc id="406625" url="https://ml.wikipedia.org/wiki?curid=406625" title="നൊവാറ്റോ">
നൊവാറ്റോ

നൊവാറ്റോ, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് വടക്കൻ മാരിൻ കൗണ്ടിയിൽ സാൻ ഫ്രാൻസിസ്കോ ബേ ഏരിയയിലെ നോർത്ത് ബേ മേഖലയിൽ സ്ഥിതിചെയ്യുന്ന ഒരു നഗരമാണ്. 2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരം ഈ നഗരത്തിലെ ആകെ ജനസംഖ്യ 51,904 ആയിരുന്നു. സാൻ റഫായേൽ നഗരത്തിന് പത്ത് മൈൽ (16 കിലോമീറ്റർ) വടക്കുപടിഞ്ഞാറായി യു.എസ്. 101 പാതയിൽ സാൻ ഫ്രാൻസിസ്കോയുടെ വടക്കായി 30 മൈൽ (48 കിലോമീറ്റർ) ദൂരെയാണ് ഇതിന്റെ സ്ഥാനം.


</doc>
<doc id="406627" url="https://ml.wikipedia.org/wiki?curid=406627" title="സാൻ ലൂയിസ് ഒബിസ്പോ">
സാൻ ലൂയിസ് ഒബിസ്പോ

സാൻ ലൂയിസ് ഒബിസ്പോ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ സാൻ ലൂയിസ് ഒബിസ്പോ കൌണ്ടിയിൽ സ്ഥിതിചെയ്യുന്ന ഒരു നഗരമാണ്. ലോസ് ആഞ്ചലസ് മുതൽ സാൻ ഫ്രാൻസിസ്കോ വരെ മദ്ധ്യ മധ്യവയസ്കിൽ ഇടയിലാണ് ഇത് സ്ഥിതി ചെയ്യുന്നത്. ലോസ് ആഞ്ചലസിനും സാൻ ഫ്രാൻസിസ്കോയ്ക്കും ഏകദേശം മദ്ധ്യത്തിലായി, മദ്ധ്യ തീരത്താണ് ഈ നഗരം സ്ഥിതിചെയ്യുന്നത്. 2010 ലെ സെൻസസ് പ്രകാരം ഈ നഗരത്തിൽ 45,119 ജനങ്ങൾ താമസിച്ചിരുന്നു. സാൻ ലൂയിസ് ഒബിസ്പോ കൌണ്ടിയിലെ മൊത്തം ജനസംഖ്യ 2010 ലെ കണക്കുകൾ പ്രകാരം 269,637 ആയിരുന്നു.

1772 ൽ സ്പാനിഷ് ഫ്രാൻസിസ്കൻ മിഷണറിയായിരുന്ന ജൂനിപെറോ സെറ സ്ഥാപിച്ച സാൻ ലൂയിസ് ഓബിസ്പോ നഗരം കാലിഫോർണിയയിലെ ഏറ്റവും പഴക്കം ചെന്ന സമൂഹങ്ങളിലൊന്നാണ്.


</doc>
<doc id="406630" url="https://ml.wikipedia.org/wiki?curid=406630" title="മസ്കീന (ഈച്ച)">
മസ്കീന (ഈച്ച)

മസ്കീന Muscina മസ്കീഡേ എന്ന ജനുസിൽപ്പെട്ട ഈച്ചകളുടെ കുടുംബമാണ്. 27 സ്പീഷീസുകളെ ഇതുവരെ കണ്ടെത്തിയിട്ടുണ്ട്. ഇഅവയെ ലോകത്തെല്ലായിടത്തും കാണാവുന്നതാണ്. മൃഗപരിപാലനസൗകര്യങ്ങളിലും വിശ്രമകേന്ദ്രങ്ങളുടെ പുറത്തും സാധാരണ കാണപ്പെടുന്നു. സാധാരണ കാണുന്ന സ്പീഷീസുകൾ "M. stabulans" (the most widely studied species), "M. levida", and "M. prolapsa". എന്നിവയാണ്. മസ്കീന ഈച്ചകൾ, സാധാരണ വളം നിറഞ്ഞ സ്ഥലത്തു മുട്ടയിടുന്നു. ആഹാരത്തിൽ വിസർജ്ജിക്കുന്നു. ഇതുമൂലം ചില രോഗങ്ങൾ പകരാൻ ഇവ കാരണമാകുന്നു. ഇവയുടെ ലാർവ്വകൾ മൃതശരീരത്തിൽ കാണപ്പെടുന്നു. ഈ ലാരവ്വകളുടെ പ്രായം കണക്കുകൂട്ടി മൃതശരീരത്തിന്റെ പഴക്കം കണക്കാക്കി വരുന്നു. ഇതു മൃതദേഹത്തിന്റെ ഫോറൻസിക് പരിശോധനയ്ക്കു സഹായകമാകാറുണ്ട്. മരണത്തിന്റെ സമയം കൃത്യമായി കണക്കുകൂട്ടാൻ ഈ പരിശോധനയ്ക്കാകും. പോളിയോ രോഗത്തിന്റെ വാഹകരാണ് ചില സ്പീഷിസ് ഈച്ചകൾ എന്ന് ഗവേഷണങ്ങൾ കണ്ടെത്തിയിട്ടുണ്ട്.



</doc>
<doc id="406641" url="https://ml.wikipedia.org/wiki?curid=406641" title="പ്രാചീന ഗ്രീക്ക് ഭാഷ">
പ്രാചീന ഗ്രീക്ക് ഭാഷ

പ്രാചീന ഗ്രീക്ക് ഭാഷ എന്ന് വിളിക്കുന്നത് ബി.സി. ഒൻപതാം നൂറ്റാണ്ടുമുതൽ എ.ഡി ആറാം നൂറ്റാണ്ടുവരെ പുരാതന ഗ്രീസിൽ നിലവിലുണ്ടായിരുന്ന ഗ്രീക്ക് ഭാഷയുടെ വകഭേദങ്ങളെയാൺ*. 
ഹോമർ ഉപയോഗിച്ചിരുന്ന ഭാഷ പ്രാചീന ഗ്രീക്ക് ആയിരുന്നു. ഇംഗ്ലീഷിൽ ഉപയോഗിക്കുന്ന പല വാക്കുകളും പ്രാചീന ഗ്രീക്ക് ഭാഷയിലുണ്ടായിരുന്നവയാൺ*. ശേഷം പാശ്ചാത്യലോകത്തിലെ പല വിദ്യാഭ്യാസ സ്ഥാപനങ്ങളിലെയും പഠനവിഷയമാൺ* ഈ ഭാഷ. 

പ്രാചീന ഗ്രീക്ക് ഭാഷയ്ക്ക് കുറേ ഭാഷാഭേദങ്ങൾ ഉണ്ടായിരുന്നു. പ്രധാന ഭാഷാഭേദങ്ങൾ ആറ്റിക് അയോണിക്, അയോളിക്, ആർകഡീകൈപ്രോടി, ഡോറിക് എന്നിവയായിരുന്നുവെങ്കിലും ഇവയിൽത്തന്നെ ഉപവിഭാഗങ്ങളും നിലനിന്നിരുന്നു.


</doc>
<doc id="406654" url="https://ml.wikipedia.org/wiki?curid=406654" title="താരാപ്പൂർവാലാ അക്വേറിയം">
താരാപ്പൂർവാലാ അക്വേറിയം

മുംബൈയിൽ മറൈൻ ഡ്രൈവിനരികിലായി സ്ഥിതി ചെയ്യുന്ന ഒരു അക്വേറിയമാണ് താരാപ്പൂർവാലാ അക്വേറിയം. ഇന്ത്യയിലെ ഏറ്റവും പഴക്കമേറിയ അക്വേറിയമാണിത്. കടൽ മത്സ്യങ്ങളും ശുദ്ധജലമത്സ്യങ്ങളും വിവിധയിനം ജലജീവികളും ഇവിടെ പ്രദർശിപ്പിക്കപ്പെടുന്നു.

800000 രൂപ മുതൽമുടക്കിൽ 1951-ലായിരുന്നു ഇതിന്റെ നിർമ്മാണം. ഇന്ത്യയുടെ ആദ്യത്തെ രാഷ്ട്രപതിയായിരുന്ന ഡോ. രാജേന്ദ്ര പ്രസാദ് ഇതിന്റെ ഉദ്ഘാടനം നിർവ്വഹിച്ചു. ഇതിന്റെ നിർമ്മാണത്തിനായി 200000 രൂപ സംഭാവന ചെയ്ത മനുഷ്യസ്നേഹിയായ പാഴ്സി വ്യവസായി ഡി.ബി. താരപ്പൂർവാലായുടെ പേരാണ് അക്വേറിയത്തിന് നൽകിയിരിക്കുന്നത്.


</doc>
<doc id="406663" url="https://ml.wikipedia.org/wiki?curid=406663" title="ഫൌണ്ടൻ വാലി">
ഫൌണ്ടൻ വാലി

ഫൗണ്ടൻ വാലി അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ, ഓറഞ്ച് കൗണ്ടിയുടെ പ്രാന്തപ്രദേശത്തു സ്ഥിതിചെയ്യുന്ന ഒരു നഗരമാണ്. 2010 ലെ സെൻസസിൽ ഈ നഗരത്തിലെ ജനസംഖ്യ 55,313 ആയിരുന്നു. ഒരു ശ്രേഷ്ഠ കമ്യൂട്ടർ നഗരമായ ഫൗണ്ടൻ വാലി മദ്ധ്യവർഗ്ഗം താമസിക്കുന്ന വാസകേന്ദ്രമാണ്. പ്രാദേശികമായി മാത്രം പ്രവർത്തിക്കുന്ന റീട്ടെയിൽ ബിസിനസ്സിനുമപ്പുറം ഈ സമൂഹത്തിന് വാണിജ്യപരമായ അല്ലെങ്കിൽ വ്യാവസായിക പ്രവർത്തനങ്ങൾ ഏറേയില്ല.

ഫൌണ്ടൻ വാലി ഉൾക്കൊള്ളുന്ന സ്ഥലം യഥാർത്ഥത്തിൽ തോൻഗ്വ ജനങ്ങൾ വസിച്ചിരുന്ന പ്രദേശമായിരുന്നു. ഈ പ്രദേശത്തു യൂറോപ്യൻ കുടിയേറ്റം ആരംഭിക്കുന്നത്, മാനുവൽ നീറ്റെയ്ക്ക് "റാഞ്ചോ ലോസ് നിറ്റോസ്" എന്ന പേരിൽ 300,000 ഏക്കർ ഭൂമി (1,200 ചതുരശ്രകിലോമീറ്റർ) ഭൂമി ലാൻറ് ഗ്രാൻറായി ലഭിച്ചതോടെയാണ്. ഈ ലാൻറ് ഗ്രാൻറിൽ ഇന്നത്തെ ഫൌണ്ടൻ വാലി നഗരം നിലനിൽക്കുന്ന പ്രദേശങ്ങളും ഉൾപ്പെട്ടിരുന്നു. ഈ പ്രദേശത്തിന്റെ നിയന്ത്രണം പിന്നീട് സ്പെയിനിൽ നിന്നും സ്വാതന്ത്ര്യം പ്രാപിച്ച ശേഷം മെക്സിക്കോയിലേക്കും തുടർന്ന് ഗ്വാഡലൂപ്പെ ഹിഡാൽഗോ കരാറിന്റെ ഭാഗമായി അമേരിക്കൻ ഐക്യനാടുകൾക്കും കൈമാറ്റം ചെയ്യപ്പെട്ടു.

ഈ നഗരം സാൻ ഡിയേഗോ ഫ്രീവേയ്ക്ക് (ഇൻറർസ്റ്റേറ്റ് 405) തെക്കുപടിഞ്ഞാറായും വടക്കു കിഴക്കായും നിലകൊള്ളുന്നു. ഈ പാത ഫൌണ്ടൻ വാലി നഗരത്തെ കോണോടു കോണായി ഛേദിച്ചു കടന്നു പോകുന്നു.


</doc>
<doc id="406666" url="https://ml.wikipedia.org/wiki?curid=406666" title="ഗ്രീൻ ഫീൽഡ്">
ഗ്രീൻ ഫീൽഡ്

ഗ്രീൻ ഫീൽഡ് (മുൻകാലത്ത്, ക്ലാർക്ക് കോളനി) അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് മോണ്ടെറെ കൗണ്ടിയിലുള്ള ഒരു നഗരമാണ്. സലിനാസ് നഗരത്തിനു തെക്ക് കിഴക്കായി 33 മൈൽ (53 കിലോമീറ്റർ) ദൂരത്തിൽ സലിനാസ് താഴ്വരയിൽ സമുദ്രനിരപ്പിൽനിന്ന് 289 അടി (88 മീറ്റർ) ഉയരത്തിലാണ് ഈ നഗരം സ്ഥിതിചെയ്യുന്നത്. 2000-ത്തിൽ കൌണ്ടിയിലെ അതിവേഗത്തിൽ വികസനത്തിലേയക്കു കുതിച്ചുകൊണ്ടിരുന്നു നഗരമായിരുന്നു ഇത്. ജനസംഖ്യ 2000-ൽ 12,583 ആയിരുന്നത് 2010-ലെ സെൻസസ് പ്രകാരം 16,330 ആയി വർദ്ധിച്ചിരുന്നു. ഈ നഗരത്തിലെ ഏറ്റവും പ്രസിദ്ധമായ പൊതു പരിപാടി വാർഷിക വിളവെടുപ്പ് ഉത്സവമാണ്. അസോസിയേഷൻ ഓഫ് മോൺടെറി ബേ ഏരിയ ഗവൺമെൻറ്സിലെ ഒരു അംഗമാണ് ഗ്രീൻഫീൽഡ് നഗരം. അസോസിയേഷനിൽ അംഗമാണ്.


</doc>
<doc id="406668" url="https://ml.wikipedia.org/wiki?curid=406668" title="ഇസ്റ്റ് ഓഫ് ഏദൻ">
ഇസ്റ്റ് ഓഫ് ഏദൻ

ഈസ്റ്റ് ഓഫ് ഏദൻ, നോബൽ സമ്മാന ജേതാവായിരുന്ന ജോൺ സ്റ്റീൻബെക്ക് 1952 സെപ്റ്റംബറിൽ പ്രസിദ്ധീകരിച്ച നോവലാണ്. സ്റ്റീൻബാക്കിന്റെ ഏറ്റവും പ്രശസ്തമായ സാഹിത്യസൃഷ്ടിയായി കരുതപ്പെടുന്ന ഈസ്റ്റ് ഓഫ് ഈഡൻ, ട്രാസ്ക്സ്, ഹാമിൽട്ടൺസ് എന്നിങ്ങനെ രണ്ടു കുടുംബങ്ങളുടെ സങ്കീർണമായതും ഇഴപിരികഞ്ഞു കിടക്കുന്നതുമായ കഥ വിവരിക്കുന്നു. 

കാലിഫോർണിയയിലെ സാലീനസ് വാലിയിൽ, ഇരുപതാം നൂറ്റാണ്ടിന്റെ ആരംഭത്തിലും ഒന്നാം ലോക മഹായുദ്ധത്തിന്റെ അന്ത്യകാലത്തിലുമാണ് പ്രാഥമികമായി ഈ കഥയുടെ പശ്ചാത്തലം. നോവലിലെ ചില അദ്ധ്യായങ്ങൾ കണക്ടിക്കറ്റ്, മസാച്ചുസെറ്റ് എന്നിവിടങ്ങളിൽ വച്ചും നടക്കുന്നുണ്ട്. അമേരിക്കൻ ആഭ്യന്തരയുദ്ധത്തിനു വളിരെ മുമ്പുള്ളതാണ് നോവലിലെ കാലം. 


</doc>
<doc id="406673" url="https://ml.wikipedia.org/wiki?curid=406673" title="നരിമാൻ പോയിന്റ്">
നരിമാൻ പോയിന്റ്

മുംബൈ നഗരത്തിന്റെ തെക്കേ മുനമ്പിനടുത്തുള്ള ഒരു സ്ഥലമാണ് നരിമാൻ പോയിന്റ്. ഒരു വാണിജ്യകേന്ദ്രമായ നരിമാൻ പോയിന്റിലാണ് എയർ ഇന്ത്യ അടക്കമുള്ള പല പ്രമുഖ സ്ഥാപനങ്ങളുടെയും ആസ്ഥാനം. കെട്ടിടവാടകയുടെ കാര്യത്തിൽ ഒരിക്കൽ ലോകത്ത് തന്നെ നാലാം സ്ഥാനത്തായിരുന്നു നരിമാൻ പോയിന്റ്. 2017-ൽ ഇത് മുപ്പതാം സ്ഥാനത്തേക്ക് താഴ്ന്നിട്ടുണ്ട് 

1940-നു മുൻപ് ഈ ഭാഗത്ത് അറബിക്കടൽ ആയിരുന്നു. അഭിഭാഷകനും കോൺഗ്രസ്സ് നേതാവുമായിരുന്ന ഖുർഷീദ് ഫ്രാംജി നരിമാൻ എന്ന കോർപ്പറേറ്റർ മുൻകൈ എടുത്ത് ബാക്ക് ബേ എന്നറിയപ്പെടുന്ന ഉൾക്കടലിന്റെ ഒരു ഭാഗം നികത്തി ഈ പ്രദേശം വികസിപ്പിച്ചെടുക്കുകയാണുണ്ടായത്. ആഴം കുറഞ്ഞ ഈ ഭാഗം നികത്തുന്നതിനായി നഗരത്തിന്റെ നാനാഭാഗത്ത് നിന്നുമുള്ള അവശിഷ്ടങ്ങൾ ഉപയോഗിക്കുകയുണ്ടായി. നികത്തിയ സ്ഥലത്തിന്റെ ഉറപ്പിനായി കോൺക്രീറ്റും ഉപയോഗിക്കപ്പെട്ടു. രണ്ടാം ലോകമഹായുദ്ധം കാരണം കോൺക്രീറ്റിനു വേണ്ട ഉരുക്ക് കരിഞ്ചന്തയിൽ നിന്നും ഏറെ വിലകൊടുത്ത് വാങ്ങേണ്ടതായി വന്നു.

‘വീർ നരിമാൻ’ എന്നറിയപ്പെട്ട ഖുർഷീദ് ഫ്രാംജി നരിമാന്റെ ആദരാർത്ഥമാണ് ഈ സ്ഥലത്തിന് നരിമാൻ പോയിന്റ് എന്ന പേര് നൽകിയത്.


</doc>
<doc id="406675" url="https://ml.wikipedia.org/wiki?curid=406675" title="സാൻ കാർലോസ്">
സാൻ കാർലോസ്

സാൻ കാർലോസ്, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് സാൻ മറ്റെയോ കൗണ്ടിയിൽ സ്ഥിതിചെയ്യുന്ന ഒരു നഗരമാണ്. ഇത് സാൻ ഫ്രാൻസിസ്കോ ഉപദ്വീപിൽ സാൻ ഫ്രാൻസിസ്കോ നഗരത്തിനും സാൻ ജോസ് നഗരത്തിനും ഇടയ്ക്ക് പകുതി ദൂരത്തിൽ സ്ഥിതിചെയ്യുന്നു. ബെൽമോണ്ട് (വടക്ക്), റെഡ്വുഡ് സിറ്റി (തെക്ക്) എന്നിവയ്ക്ക് ഇടയിലായി സ്ഥിതി ചെയ്യുന്നതും പ്രധാനമായി വാസഗേഹങ്ങൾ ഉൾപ്പെടുന്നതുമായ ഒരു ചെറിയ ഉപ നഗരമാണിത്. 2010 ലെ സെൻസസ് പ്രകാരമുള്ള ഈ നഗരത്തിലെ ആകെ ജനസംഖ്യ 28,406 ആയിരുന്നു.

സാൻ കാർലോസ് നഗരം സ്ഥിതിചെയ്യുന്ന അക്ഷാംശ രേഖാംശങ്ങൾ ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കകൾ പ്രകാരമുള്ള ഈ നഗരത്തിന്റെ മൊത്തം വിസ്തീർണ്ണം 5.54 ചതുരശ്ര മൈൽ (14.3 ചതുരശ്ര കിലോമീറ്റർ) ആണ്. ഇതിലെ 0.05% ജലം ഉൾപ്പെട്ട പ്രദേശങ്ങളുമാണ്.


</doc>
<doc id="406688" url="https://ml.wikipedia.org/wiki?curid=406688" title="എറ്റ്ന, കാലിഫോർണിയ">
എറ്റ്ന, കാലിഫോർണിയ

എറ്റ്ന, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് സിസ്ക്യൂ കൗണ്ടിയിലെ സ്കോട്ട് വാലി മേഖലയിൽ സ്ഥിതിചെയ്യുന്ന ഒരു നഗരമാണ്. 2000 ലെ സെൻസസിലെ 781 ൽ നിന്ന് ജനസംഖ്യ 2010 ലെ സെൻസസിൽ 737 ആയി കുറഞ്ഞിരുന്നു.

എറ്റ്ന നഗരം സ്ഥിതിചെയ്യുന്ന അക്ഷാംശ രേഖാംശങ്ങൾ (41.457350, -122.896875)ആണ്. വടക്കൻ കാലിഫോർണിയയിൽ ഒറിഗൺ അതിർത്തിക്കു സമീപം സ്കോട്ട് താഴ്വരയിൽ ഗ്രീൻവ്യൂ നഗരത്തിന്റെ സെൻസസ് നിയുക്ത സ്ഥലത്തിനും ഫോർട്ട് ജോൺസ് നഗരത്തിനും കല്ലഹാനിലെ സംയോജിപ്പിക്കപെടാത്ത സമൂഹത്തിനും അടുത്തായിട്ടാണ് എറ്റ്ന നഗരം സ്ഥിതിചെയ്യുന്നത്.


</doc>
<doc id="406690" url="https://ml.wikipedia.org/wiki?curid=406690" title="വെസ്റ്റ്ലേക്ക് വില്ലേജ്">
വെസ്റ്റ്ലേക്ക് വില്ലേജ്

വെസ്റ്റ്ലേക്ക് വില്ലേജ്, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് ലോസ് ആഞ്ചെലസ്, വെഞ്ചുറ കൗണ്ടികളിലായി പിണഞ്ഞുകിടക്കുന്ന ഒരു ആസൂത്രിത നഗരമാണ്. കാലിഫോർണിയയിലെ ലോസ് ആഞ്ചൽസ് കൗണ്ടിയുടെ പടിഞ്ഞാറൻ അറ്റത്തു സ്ഥിതി ചെയ്യുന്ന സംയോജിപ്പിക്കപ്പെടാത്ത വെസ്റ്റ്ലേക്ക് വില്ലേജാണ് ഇതിന്റെ കിഴക്കൻ ഭാഗം. കോണെജോ താഴ്വര എന്നറിയപ്പെടുന്ന മേഖലയിൽ സ്ഥിതിചെയ്യുന്ന ഈ നഗരം, വെസ്റ്റ്ലേക്ക് തടാകത്തിനു ചുറ്റുമുള്ള പ്രദേശങ്ങളുടെ പകുതിയോളം ഉൾക്കൊള്ളുന്നതു കൂടാതെ പ്രാഥമികമായി യു.എസ്. റൂട്ട് 101 നും ലാ വെഞ്ചുറ ഡ്രൈവിനും തെക്കു സ്ഥിതിചെയ്യുന്ന ചെറിയ പ്രദേശങ്ങളും ഉൾപ്പെടുന്നതാണ്. 2000 ലെ സെൻസസ് പ്രകാരം ജനസംഖ്യ 8,368 ആയിരുന്നത് 2014 ലെ കണക്കെടുപ്പിൽ 8,473 ആയി ഉയർന്നിരുന്നു.


</doc>
<doc id="406692" url="https://ml.wikipedia.org/wiki?curid=406692" title="മെൻഡോസിനോ കൗണ്ടി">
മെൻഡോസിനോ കൗണ്ടി

മെൻഡോസിനോ കൗണ്ടി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തിന്റെ വടക്കൻ തീരത്തു സ്ഥിതിചെയ്യുന്ന ഒരു കൌണ്ടിയാണ്. 2010 ലെ സെൻസസ് രേഖകൾ പ്രകാരം ഈ കൌണ്ടിയിലെ ആകെ ജനസംഖ്യ 87,841 ആയിരുന്നു. കൌണ്ടി സീറ്റ് ഉക്കിയാ നഗരത്തിലാണ്. മെൻഡോസിനോ കൌണ്ടി ഉക്കിയാ, CA മൈക്രോപോളിറ്റൻ സ്റ്റാറ്റിസ്റ്റിക്കൽ ഏരിയയിൽ ഉൾപ്പെടുത്തിയിരിക്കുന്നു. ഇത് സാൻഫ്രാൻസിസ്കോ ഉൾക്കടൽ മേഖലയുടെ വടക്കുഭാഗത്തും മദ്ധ്യ താഴ്വരയുടെ പടിഞ്ഞാറ് ഭാഗത്തുമായാണു സ്ഥിതിചെയ്യുന്നത്.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം ഈ കൗണ്ടിയുടെ ആകെ വിസ്തൃതി ഏകദേശം 3,878 ചതുരശ്ര മൈൽ (10,040 ചതുരശ്ര കിലോമീറ്റർ) ആണ്. ഇതിൽ 3,506 ചതുരശ്ര മൈൽ പ്രദേശം (9,080 ചതുരശ്ര കിലോമീറ്റർ) കരഭൂമിയും ബാക്കി 372 ചതുരശ്ര മൈൽ (960 ചതുരശ്ര കിലോമീറ്റർ) അതായത് 9.6 ശതമാനം ഭാഗം ജലം ഉൾപ്പെട്ട പ്രദേശങ്ങളുമാണ്.


</doc>
<doc id="406694" url="https://ml.wikipedia.org/wiki?curid=406694" title="ഷെയി-പ ദേശീയോദ്യാനം">
ഷെയി-പ ദേശീയോദ്യാനം

ഷെയി-പ ദേശീയോദ്യാനം () തായ് വാന്റെ മധ്യഭാഗത്ത് ഹ്സ്യുഹ്ഷൻ കൊടുമുടികളിലും ഡബജിയൻ പർവ്വതത്തിനും ചുറ്റുമായി 768.5 ചതുരശ്രകിലോമീറ്റർ വിസ്തൃതിയിൽ കിടക്കുന്ന ഈ ദേശീയോദ്യാനം ഹ്സിൻചു കൗണ്ടിയിലും, മിയോലി കൗണ്ടിയിലും തായ്ചുങ് നഗരത്തിലുമായി വ്യാപിച്ചുകിടക്കുന്നു. ഹൈ മൗണ്ടൻ ഇക്കോളജി, ജിയോളജി, ടോപോഗ്രാഫി, നദികൾ, ക്രീക്ക് വാലീസ്, അപൂർവ്വയിനം മൃഗങ്ങളും പക്ഷികളും, വിവിധതരത്തിലുള്ള വനങ്ങൾ തുടങ്ങിയ പ്രധാന ശ്രോതസസ്സുകൾ ദേശീയോദ്യാനത്തിന്റെ സംരക്ഷണത്തിലുള്ളതാണ്.

ഉദ്യാനപ്രദേശത്ത് സബ്ട്രോപിക്കൽ കാലാവസ്ഥയാണ് അനുഭവപ്പെടുന്നത്. മഴവീ്ഴ്ച വളരെ കൂടുതലാണ്. വർഷത്തിൽ1,500 -3,000 മില്ലിമീറ്റർ(100 ഇഞ്ച്) മഴ വരെ ലഭിക്കുന്നു.



</doc>
<doc id="406696" url="https://ml.wikipedia.org/wiki?curid=406696" title="യൂഷെനിയോ ദെ അന്ദ്രാജ്">
യൂഷെനിയോ ദെ അന്ദ്രാജ്

പോർച്ചുഗീസ് കവിയും വിവർത്തകനുമായ ഹോസെ ഫോണ്ടിനാസ് എന്ന യൂഷെനിയോ ദെ അന്ദ്രാജ് പോർട്ടുഗലിലെ ഫ്യുന്താവോ എന്ന ഗ്രാമത്തിലാണ് ജനിച്ചത് (19 ജനു: 1923 – 13 ജൂൺ :2005). സമകാലീന പോർച്ചുഗീസ് സാഹിത്യത്തിൽ ഉന്നതമായ സ്ഥാനമാണ് കവിയായ അന്ത്രാജിനുള്ളത്.ആദ്യത്തെ കവിതാസമാഹാരമായ "നാഴ്സിസസ്" 1940ൽ പുറത്തുവന്നു. തുടർന്ന് ഇരുപതിലധികം കവിതാഗ്രന്ഥങ്ങൾ പ്രസിദ്ധീകരിച്ചു. സാഫോ, ലോർക, യാന്നിസ് റിറ്റ്സോസ് തുടങ്ങിയവരുടെ കൃതികൾ പോർച്ചുഗീസിലേക്ക് അന്ത്രാജ് പരിഭാഷപ്പെടുത്തിയിട്ടുമുണ്ട്.


</doc>
<doc id="406697" url="https://ml.wikipedia.org/wiki?curid=406697" title="യൂബ കൗണ്ടി">
യൂബ കൗണ്ടി

യൂബ കൗണ്ടി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തുള്ള ഒരു കൗണ്ടിയാണ്. 2010 ലെ യു.എസ്. സെൻസസ് പ്രകാരം ഈ കൗണ്ടിയിലെ ആകെ ജനസംഖ്യ 72,155 ആയിരുന്നു. കൗണ്ടി സീറ്റ് മേരീസ്വില്ലെയിലാണ്. ഈ കൌണ്ടി കാലിഫോർണിയയിലെ മദ്ധ്യ താഴ്വരയിൽ ഫെതെർ നദിയോരത്താണ് സ്ഥിതി ചെയ്യുന്നത്.

1850 ൽ കാലിഫോർണിയയ്ക്കു സംസ്ഥാന പദവി ലഭിച്ച സമയത്തു രൂപം നൽകിയ കാലിഫോർണിയയിലെ യഥാർത്ഥ കൗണ്ടികളിലൊന്നാണ് യൂബ കൗണ്ടി. ഈ കൗണ്ടിയുടെ പ്രദേശങ്ങൾ 1851 ൽ പ്ലേസർ കൗണ്ടിയിലേയ്ക്കും 1851 ൽ നെവാഡ കൗണ്ടിയിലേയ്ക്കും 1852 ൽ സിയേറ കൗണ്ടിയിലേയ്ക്കും കൈമാറ്റം ചെയ്യപ്പെട്ടിരുന്നു.


</doc>
<doc id="406700" url="https://ml.wikipedia.org/wiki?curid=406700" title="യാന്നിസ് റിറ്റ്സോസ്">
യാന്നിസ് റിറ്റ്സോസ്

ഗ്രീക്ക് കവിയും രണ്ടാം ലോകായുദ്ധാനന്തരകാലത്തെ ഗ്രീക്ക് പ്രതിരോധ മുന്നണിയുടെ സജീവപ്രവർത്തകനും ആയിരുന്നുയാന്നിസ് റിറ്റ്സോസ് (ജ: 1 മെയ് 1909 – 11 നവം: 1990).ഇടതുപാക്ഷാഭിമുഖ്യം പുലർത്തിയ റിറ്റ്സോസിന്റെ എപിറ്റാഫിയോസ് എന്ന കൃതി ഏറെ പ്രസിദ്ധമാണ്.

</doc>
<doc id="406701" url="https://ml.wikipedia.org/wiki?curid=406701" title="സൗര കലണ്ടർ">
സൗര കലണ്ടർ

സൂര്യനു് ചുറ്റും പരിക്രമണം ചെയ്യുന്ന ഭൂമിയുടെ സ്ഥാനത്തെ ആധാരമാക്കി ദിവസം കണക്കാക്കുന്ന ഒരു കാലഗണനാരീതിയാണ് സൗര കലണ്ടർ. മറ്റൊരു വിധത്തിൽ പറഞ്ഞാൽ ഖഗോളത്തിലൂടെ സഞ്ചരിക്കുന്നതായി അനുഭവപ്പെടുന്ന സൂര്യന്റെ ആപേക്ഷിക സ്ഥാനം അടിസ്ഥാനമാക്കി ദിവസം കണക്കാക്കുന്ന കലണ്ടറാണിത്. വ്യാപകമായി ഉപയോഗിക്കുന്ന മറ്റൊരു കലണ്ടറായ ചാന്ദ്ര കലണ്ടറിൽ ചന്ദ്രന്റെ വൃദ്ധി-ക്ഷയങ്ങളെ അടിസ്ഥാനമാക്കിയുള്ള ദിവസങ്ങളും അതുമായി ബന്ധപ്പെട്ട മാസങ്ങളും രേഖപ്പെടുത്തിയിരിക്കുന്നു. ഗ്രിഗോറിയൻ കലണ്ടർ ലോക വ്യാപകമായി അംഗീകരിക്കപ്പെട്ട ഒരു സൗര കലണ്ടറാണ്. കേരളത്തിൽ ഉപയോഗിച്ചുവരുന്ന കൊല്ലവർഷ കലണ്ടറും സൗര കലണ്ടറിന് ഒരു ഉദാഹരണമാണ്.


</doc>
<doc id="406702" url="https://ml.wikipedia.org/wiki?curid=406702" title="മോണ്ടെറി കൗണ്ടി">
മോണ്ടെറി കൗണ്ടി

മോണ്ടെറി കൗണ്ടി, അമേരിക്കൻ ഐക്യനാടുകളിലെ കാലിഫോർണിയാ സംസ്ഥാനത്തിന്റെ പസഫിക് തീരത്ത് സ്ഥിതിചെയ്യുന്ന ഒരു കൗണ്ടിയാണ്. 2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരമുള്ള ഈ കൗണ്ടിയിലെ ജനസംഖ്യ 415,057 ആയിരുന്നു. സലിനാസ് ആണ് കൗണ്ടി സീറ്റും ഏറ്റവും വലിയ നഗരവും.

1850 ൽ കാലിഫോർണിയയ്ക്കു സംസ്ഥാന പദവി ലഭിച്ച കാലത്തു രൂപീകരിക്കപ്പെട്ട കാലിഫോർണിയയുടെ ആദ്യകാല കൌണ്ടികളിലൊന്നാണ് മോണ്ടെറി കൌണ്ടി. ഈ കൗണ്ടിയുടെ ഭാഗങ്ങൾ 1874 ൽ സാൻ ബെനിറ്റോ കൗണ്ടിക്ക് കൈമാറ്റം ചെയ്യപ്പെട്ടിരുന്നു. ഒഹ്ലോൺ, സലിനാൻ, എസ്സെലെൻ തുടങ്ങിയ അമേരിക്കൻ ഇന്ത്യൻ ഗോത്രങ്ങളുടെ അധിവാസകേന്ദ്രമായിരുന്നു യഥാർത്ഥത്തിൽ ഈ പ്രദേശം. 


</doc>
<doc id="406707" url="https://ml.wikipedia.org/wiki?curid=406707" title="വൃദ്ധിക്ഷയം">
വൃദ്ധിക്ഷയം

ഭൂമിയിൽ നിന്നും വീക്ഷിക്കുമ്പോൾ, ചന്ദ്രന്റെ ദൃശ്യഭാഗത്തിൽ ക്രമമായുണ്ടാകുന്ന ഏറ്റക്കുറച്ചിലിനെയാണ് വൃദ്ധിക്ഷയം എന്ന് പറയുന്നത്. ഭൂമിയെ പ്രദക്ഷിണം ചെയ്യുന്ന സമയത്ത്, സൂര്യനെ അഭിമുഖീകരിക്കുന്ന ചന്ദ്രന്റെ പകുതി ഭാഗം പ്രകാശിതമാകും. ഭൂമിയിൽ നിന്ന് കാണാൻ കഴിയുന്ന ചന്ദ്രന്റെ പ്രകാശിത ഭാഗത്തിന്റെ വിവിധ രൂപങ്ങൾ ചന്ദ്രന്റെ വൃദ്ധിക്ഷയമായി അറിയപ്പെടുന്നു. 29.5 ദിവസത്തിൽ ഓരോ വൃദ്ധിക്ഷയ ഘട്ടവും ആവർത്തിക്കുന്നു.

ചന്ദ്രന്റെ ഒരേ ഭാഗമാണ് എല്ലായ്പ്പോഴും ഭൂമിയ്ക്ക് അഭിമുഖമായി വരുന്നത്, അതിനാൽ ചന്ദ്രോപരിതലത്തിന്റെ ഒരേ ഭാഗം തന്നെയാണ് വൃദ്ധിക്ഷയ സമയത്ത് വിവിധ ആകൃതിയിൽ കാണാൻ കഴിയുന്നത്. ചന്ദ്രൻ ഭൂമിയെ പരിക്രമണം ചെയ്തുകൊണ്ടിരിക്കുന്നതിനാൽ സൂര്യനും ഭൂമിയുമായുള്ള അതിന്റെ കോണളവ് മാറിക്കൊണ്ടിരിക്കുന്നു. അതിനാലാണ് എല്ലാ ദിവസവും വ്യത്യസ്തമായ ചന്ദ്രക്കല ദൃശ്യമാകുന്നത്.

ചന്ദ്രന്റെ പ്രകാശിതമായ പകുതി ഭൂമിക്ക് അഭിമിഖമായി വരുമ്പോൾ ചന്ദൻ പൂർണ്ണ വൃത്താകൃതിയിൽ കാണപ്പെടുന്നതിനെ പൗർണ്ണമി അഥവാ വെളുത്തവാവ് ​എന്ന് വിളിക്കുന്നു. മറ്റൊരു വിധത്തിൽ പറഞ്ഞാൽ സ്വയം പ്രകാശമില്ലാത്ത ചന്ദ്രൻ സൂര്യനിൽനിന്നും 180° അകലെ വരുമ്പോൾ ചന്ദ്രഗോളാർധം സമഗ്രമായി സൂര്യനഭിമുഖമായിത്തീരുകയും തന്മൂലം ഭൂമിയിലുള്ളവർക്ക് പൂർണമായ ചന്ദ്രപ്രകാശം ദൃശ്യമാവുകയും ചെയ്യുന്നു. ഇതാണ് പൗർണമി അഥവാ വെളുത്തവാവ്. ചന്ദ്രന്റെ പ്രകാശിതമല്ലാത്ത പകുതി ഭൂമിക്ക് അഭിമിഖമായി വരുമ്പോൾ ചന്ദനെ കാണാൻ കഴിയതെ വരുന്നു. ഇതിനെ അമാവാസി അഥവാ കറുത്തവാവ് ​എന്ന് വിളിക്കുന്നു. ഒരു അമാവാസി മുതൽ അടുത്ത പൗർണ്ണമി വരെയുള്ളതാണ് ഒരു വൃദ്ധിക്ഷയ ചക്രം.

ചന്ദ്രന്റെ ഒരു വൃദ്ധിക്ഷയ ചക്രത്തെ ശുക്ലപക്ഷം, കൃഷ്ണപക്ഷം എന്നിങ്ങനെ രണ്ട് പക്ഷങ്ങളായി തിരിച്ചിരിക്കുന്നു. 

അമാവാസിയിൽ നിന്നും പൗർണമിയിലേയ്ക്കുള്ള ഘട്ടമാണ് ശുക്ലപക്ഷം. ഈ സമയത്ത് ചന്ദ്രന്റെ ദൃശ്യഭാഗം കൂടി വരുന്നു.

പൗർണമിയിൽ നിന്നും അമാവാസിയിലേയ്ക്കുള്ള ഘട്ടമാണ് കൃഷ്ണപക്ഷം. ഈ സമയത്ത് ചന്ദ്രന്റെ ദൃശ്യഭാഗം കുറഞ്ഞ് വരുന്നു.

വൃദ്ധിക്ഷയ സമയത്ത് എട്ട് പ്രധാന ഘട്ടങ്ങളിലൂടെ ചന്ദ്രൻ കടന്നുപോകുന്നു.









നിലാവ്
പൗർണ്ണമി
അമാവാസി
ചാന്ദ്ര കലണ്ടർ


</doc>
<doc id="406711" url="https://ml.wikipedia.org/wiki?curid=406711" title="കയോലിൻ">
കയോലിൻ

കയോലിൻ അഥവാ ഹൈഡ്രേറ്റഡ് അലുമിനിയം സിലിക്കേറ്റ് പ്രകൃതിദത്തമായ ചെറിയ തരിയുള്ള കളിമൺ ധാതുവാണ്. ഇവ ക്രിസ്റ്റൽ രൂപത്തിൽ കാണപ്പെടുന്നു.ആവർത്തിച്ചുള്ള അലുമിനിയം സിലിക്കാ നിരകൾ ഇതിന്റെ പ്രത്യേകതയാണ്.കാൽസ്യം,പൊട്ടാസ്യം,മഗ്നീഷ്യം എന്നീ ധാതുക്കൾ ഇതിൽ കാണപ്പെടുന്നുണ്ട്.ധാതുമണൽ എന്ന നിലയിൽ കയോലിനൈറ്റ് എന്നും ഇത് അറിയപ്പെടുന്നു. ചൈനാക്ലേ എന്നപേരിൽ വ്യാവസായികമേഖലയിൽ പ്രാധാന്യം ആർജ്ജിച്ച ഈ ധാതുവിന്റെ ഉയർന്ന തിളക്കവും അതാര്യതയും മറ്റു പ്രത്യേകതകളാണ്.


</doc>
<doc id="406712" url="https://ml.wikipedia.org/wiki?curid=406712" title="എൽ ഡോറാഡോ കൗണ്ടി">
എൽ ഡോറാഡോ കൗണ്ടി

എൽ ഡൊറാഡോ കൗണ്ടി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ ഒരു കൗണ്ടിയാണ്. 2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരം ഈ കൗണ്ടിയിലെ ജനസംഖ്യ 181,058 ആയിരുന്നു. കൗണ്ടി സീറ്റ് പ്ലാസർവില്ലെയിലാണ്. സാക്രമെൻറോ-റോസ്വില്ലെ-ആർഡൻ-ആർക്കേഡ് CA മെട്രോപോളിറ്റൻ സ്റ്റാറ്റിസ്റ്റിക്കൽ പ്രദേശത്തിന്റെ ഭാഗമാണ് എൽ ഡോറാഡോ കൗണ്ടി. സിയേറ നെവാദയിലെ ചരിത്രപരമായ ഗോൾഡ് കൺട്രിയിലാണിതു നിലനിൽക്കുന്നത്. ഗ്രേറ്റർ സാക്രമെൻറോ ഈ മേഖലയിലേയ്ക്കു വ്യാപിപ്പിച്ചതിന്റെ ഫലമായി എൽ ഡോറാഡോ കൌണ്ടിയിലെ ജനസംഖ്യ വർദ്ധിച്ചിരുന്നു.

ഇന്നത്തെ എൽ ഡൊറാഡോ കൗണ്ടി സ്ഥിതിചെയ്യുന്ന പ്രദേശം ഒരിക്കൽ മൈഡു, വാഷോ, മിവോക്ക് എന്നീ തദ്ദേശീയ അമേരിക്കൻ ഇന്ത്യൻ വംശജരുടെ അധിവാസകേന്ദ്രമായിരുന്നു. കാലിഫോർണിയ ഗോൾഡ് റഷിനു പ്രചോദകമായ 1848 ലെ സ്വർണ്ണത്തിന്റെ ഉറവിടം കണ്ടുപിടിച്ചതിന്റെ പേരിൽ ശ്രദ്ധേയമായ പ്രദേശമായിരുന്നു ഇത്. 1850 ഫെബ്രുവരി 18 മുതൽ നിലവിൽ വന്ന കാലിഫോർണിയ സംസ്ഥാനത്തെ ആദ്യ 27 കൗണ്ടികളിൽ ഒന്നാണ് എൽ ഡോറോഡോ കൗണ്ടി (ഇന്ന് ആകെ കൌണ്ടികളുടെ എണ്ണം 58 ആയി ഉയർന്നിട്ടുണ്ട്).


</doc>
<doc id="406716" url="https://ml.wikipedia.org/wiki?curid=406716" title="പ്ലാസർവില്ലെ, കാലിഫോർണിയ">
പ്ലാസർവില്ലെ, കാലിഫോർണിയ

പ്ലാസർവില്ലെ (, ; formerly Old Dry Diggings, Dry Diggings, and Hangtown) അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ എൽ ഡോറാഡോ കൗണ്ടിയിലെ കൗണ്ടി സീറ്റ് ആണ്. 2000-ത്തിലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരം ജനസംഖ്യ 9,610 ൽ നിന്ന് 2010 ആയപ്പോഴേയ്ക്കം അത് 10,389 ആയി ഉയർന്നു. പ്ലാസർവില്ലെ സാക്രമെന്റോ-ആർഡെൻ-ആർക്കേഡ് റോസ് വില്ലെ മെട്രോപൊളിറ്റൻ സ്റ്റാറ്റിസ്റ്റിക്കൽ ഏരിയയുടെ ഭാഗമാവും കാലിഫോർണിയയിലെ മൂന്നാംസ്ഥാനത്ത് നിൽക്കുന്ന വലിയ പട്ടണമാണ് ഇത്.

കാലിഫോർണിയ കൊളോമയ്ക്കടുത്തുള്ള സട്ടേഴ്സ് മില്ലിലെ സ്വർണ്ണത്തിന്റെ കണ്ടുപിടിത്തത്തിനുശേഷം ജയിംസ് ഡബ്ള്യു മാർഷൽ കാലിഫോർണിയ ഗോൾഡ് റഷിൽ ജ്വലിച്ചുനിന്നു. ഇതിനെതുടർന്ന് ഡ്രൈ ഡിഗ്ഗിൻസ് എന്നറിയപ്പെട്ടിരുന്ന ചെറിയ പട്ടണം ഇന്ന് പ്ലാസർവില്ലെ എന്നറിയപ്പെടാൻ തുടങ്ങി. ഖനിതൊഴിലാളികൾ ജലം ഉപയോഗിച്ച് വരണ്ട മണ്ണിൽ നിന്ന് സ്വർണ്ണം വേർതിരിച്ചെടുക്കുന്നതിനിടയിൽ 1849-ൽ ഇവിടെ ധാരാളം തൂക്കികൊല്ലൽ സംഭവിച്ചിട്ടുള്ളതുകൊണ്ട് പ്ലാസർവില്ലെയ്ക്ക് 'ഹാങ്ടൗൺ' എന്ന ചരിത്രനാമം നേടുകയും ചെയ്തു. ഫൗണ്ടൻ ആൻഡ് റ്റാൾമാൻ മ്യൂസിയത്തിലെ മ്യൂസിയം ഗൈഡിലെ വിവരങ്ങൾ പ്രകാരം അവിടെ വെറും മൂന്നു തൂങ്ങിമരണങ്ങൾ മാത്രമേ നടന്നിട്ടുളളൂ എന്നാണ് കാണിക്കുന്നത്. ഈ നഗരത്തിന് ഈ ചീത്തപേർ പതിഞ്ഞതിനെ തുടർന്ന് 1850-ൽ അവിടെയുള്ള പള്ളികളും സംഘടനകളും ചേർന്ന് പുതിയൊരു നാമം നൽകാനായി അപേക്ഷിച്ചു. 1854 വരെ ഈ നഗരത്തിന്റെ നാമം മാറ്റിയിരുന്നില്ല. ഈ നഗരം സ്വയംഭരണ നഗരമായി മാറിയപ്പോൾ 'പ്ലാസർവില്ലെ' എന്ന് നാമകരണം ചെയ്തു. 1857-ൽ കൗണ്ടി സീറ്റ് കൊളോമയിൽനിന്ന് പ്ലാസർവില്ലെയിിലേക്ക് മാറ്റപ്പെട്ടു.

മദർ ലോഡ് റീജിയന്റെ ഖനിപ്രവർത്തനങ്ങളുടെ പട്ടണത്തിലെ ഗതാഗതവും വ്യാപാരവും കേന്ദ്രീകരിച്ചിരിക്കുന്ന പ്രധാന സ്ഥലമാണ് പ്ലാസർവില്ലെ.മുമ്പ് ഇവിടെയുണ്ടായിരുന്ന പാറ ഖനനത്തിൽ നിന്നാണ് ഗോൾഡ് റഗ് പാർക്ക് & മൈൻ ഉണ്ടായി എന്നാണ് ചരിത്രപരമായ തെളിവ് കാണിക്കുന്നത്. ഇന്ന് ഇതിനോടൊപ്പം ഒരു മ്യൂസിയം കൂടി പ്രവർത്തിക്കുന്നു.

കാലിഫോർണിയൻ മെഡിറ്റനേറിയൻ കാലാവസ്ഥയാണ് ഇവിടെ കാണപ്പെടുന്നത്. ശരാശരി ജനുവരിയിലെ താപനില കൂടിയത് 53.4 °F (11.9 °C) കുറഞ്ഞത് 32.5 °F (0.3 °C). ആണ്. ശരാശരി ജൂണിലെ താപനില കൂടിയത് 92.7 °F (33.7 °C) കുറഞ്ഞത് 57.2 °F (14.0 °C) ആണ്. വർഷത്തിൽ ശരാശരി 65.7ദിവസം കുടുമ്പോൾ താപനില ഉയർന്ന് 0 °F (32 °C) ആകുകയും 61.3 രാവിലെ സമയങ്ങളിൽ താപനില 32 °F (0 °C) കുറയുകയും ചെയ്യുന്നു. 1911 ജൂലൈ 4ന് രേഖപ്പെടുത്തിയ കൂടിയ താപനില 114 °F (46 °C) ആണ്. 1972 ഡിസംബർ 9ന് രേഖപ്പെടുത്തിയ കുറഞ്ഞ താപനില 8 °F (−13.3 °C) ആണ്. പ്ലാസർവില്ലെയിൽ ലഭിക്കുന്ന വാർഷിക മഴ 38.11 ഇഞ്ചെസ് (968.0 mm) ആണ്. 2000 ഫെബ്രുവരി 14ന് 24 മണിക്കൂറിനുള്ളിൽ ലഭിച്ച മഴ രേഖപ്പെടുത്തിയിരിക്കുന്നത് 6.22 ഇഞ്ചെസ് ആണ്.


</doc>
<doc id="406723" url="https://ml.wikipedia.org/wiki?curid=406723" title="ഗ്ലെൻ കൗണ്ടി">
ഗ്ലെൻ കൗണ്ടി

ഗ്ലെൻ കൗണ്ടി, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ ഒരു കൗണ്ടിയാണ്. 2010 ലെ യു.എസ്. സെൻസസ് പ്രകാരം ഈ കൌണ്ടിയിലെ ആകെ ജനസംഖ്യ 28,122 ആയിരുന്നു. കൌണ്ടിയുടെ മുഖ്യകാര്യാലയം വില്ലോസ് നഗരത്തിലാണ്. കാലിഫോർണിയ മദ്ധ്യ താഴ്വരയുടെ വടക്കുഭാഗത്തുള്ള സാക്രമെൻറോ താഴ്വരയിലാണ് ഇത് സ്ഥിതി ചെയ്യുന്നത്.


</doc>
<doc id="406725" url="https://ml.wikipedia.org/wiki?curid=406725" title="പ്രാണികളുടെ പ്രത്യുത്പാദന വ്യവസ്ഥ">
പ്രാണികളുടെ പ്രത്യുത്പാദന വ്യവസ്ഥ

മിക്ക പ്രാണികളും ഒവിപാരിറ്റി വഴി പ്രത്യുത്പാദനം നടത്തുന്നു. മുട്ടയിടുക എന്നാണ് ഒവിപാരിറ്റി എന്നു പറയുന്നത്. മുട്ടകളൊരു ജോഡി അണ്ഡാശയങ്ങളിൽ ആണുണ്ടാകുന്നത്. ആണ് ബീജങ്ങൾ ഒന്നോ അതിലധികമോ വൃഷണങ്ങളിൽ ഉത്പാദിപ്പിക്കുന്നു. ബാഹ്യ പ്രത്യുത്പാദന അവയവം വഴി ഈ ബീജങ്ങൾ ഇണചേരുന്ന സമയത്ത് അണ്ഡവുമായി ചേരുന്നു. പെണ്ണിന്റെ ഉള്ളിൽ സ്പെർമാത്തീക്ക എന്ന ഭാഗത്ത് ബീജങ്ങൾ സൂക്ഷിക്കപ്പെടുന്നു. ബീജസങ്കലന സമയത്ത് അണ്ഡാശയക്കുഴലിലൂടെ സഞ്ചരിച്ച്, ബീജവുമായി സന്ധിച്ച് മിക്കപ്പോഴും ശരീരത്തിൽനിന്നും പുറത്തുപോകുന്നു. 



</doc>
<doc id="406734" url="https://ml.wikipedia.org/wiki?curid=406734" title="ശാസ്ത കൌണ്ടി">
ശാസ്ത കൌണ്ടി

ശാസ്ത കൗണ്ടി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തിന്റെ വടക്കൻ ഭാഗത്ത് സ്ഥിതി ചെയ്യുന്ന ഒരു കൗണ്ടിയാണ്. ഔദ്യോഗികമായി ഇത് 'കൗണ്ടി ഓഫ് ശാസ്ത' എന്നറിയപ്പെടുന്നു. 2010 ലെ യു.എസ്. സെൻസസ് പ്രകാരം ഈ കൗണ്ടിയിൽ 177,223 ആയിരുന്നു ജനസംഖ്യ. കൗണ്ടി സീറ്റ് റെഡ്ഡിംഗ് നഗരത്തിൽ സ്ഥിതിചെയ്യുന്നു. റെഡ്ഡിംഗ് കാലിഫോർണിയ മെട്രോപൊളിറ്റൻ സ്റ്റാറ്റിസ്റ്റിക്കൽ ഏരിയയിൽ ഉൾപ്പെടുന്നതാണ് ശാസ്ത കൗണ്ടി. സക്രാമെൻറോ താഴ്വരയുടെ വടക്കുഭാഗത്തുകൂടി ഈ കൌണ്ടിയുടെ പ്രദേശങ്ങൾ വ്യാപിച്ചു കിടക്കുന്നതു കൂടാതെ കാസ്കേഡ് മലനിരകളുടെ തെക്കൻ ഭാഗങ്ങളിലേക്ക് വ്യാപിച്ചുകിടക്കുന്ന ഭാഗങ്ങളും ശാസ്താ കൌണ്ടിയുടെ പരിധിയിൽ വരുന്നു. ശാസ്താ തടാകം, ലാസ്സൻ പീക്ക്, സൺഡയൽ ബ്രിഡ്ജ് എന്നിവയാണ് ശാസ്ത കൗണ്ടിയിലെ താല്പര്യമുണർത്തുന്ന ഘടകൾ.

കാലിഫോർണിയയ്ക്കു സംസ്ഥാന പദവി ലഭിച്ച 1850 ൽ രൂപീകരിക്കപ്പെട്ട യഥാർത്ഥ കൗണ്ടികളിലൊന്നായിരുന്നു ശാസ്ത കൗണ്ടി. കൗണ്ടിയിലുൾപ്പെട്ടിരുന്ന പ്രദേശങ്ങളുടെ ചില ഭാഗങ്ങൾ 1852-ൽ സിസ്കിയു കൗണ്ടിയിലേയ്ക്കും 1856-ൽ തെഹാമ കൌണ്ടിയിലേയ്ക്കും യഥാക്രമം കൈമാറ്റം ചെയ്യുപ്പെട്ടു. കൌണ്ടിയുടെ പേരിനു നിദാനം സമീപത്തുള്ള ശാസ്താ പർവ്വതമാണ്. ഈ സ്ഥലത്ത് ഒരു കാലത്തു താമസിച്ചിരുന്ന ഒരു ഇന്ത്യൻ ഗോത്രമായ ശാസ്താ ജനതയുടെ പേരിനു തുല്യമായി ഇംഗ്ലീഷിൽ നിന്നും ഉത്ഭവിച്ചതാണിത്. കൌണ്ടി സ്ഥാപിതമായ സമയത്ത് നിലവിലുള്ള വിധത്തിൽ ഉപയോഗിക്കുന്നതു വരെ ഗോത്രത്തന്റെ പേര് പല വിധത്തിൽ പ്രയോഗിക്കപ്പെട്ടു. യഥാർത്ഥത്തിൽ ശാസ്താ കൊടുമുടി കൗണ്ടിക്കുള്ളിലായിരുന്നെങ്കിലും ഇപ്പോൾ സിസ്കിയു കൗണ്ടിയുടെ വടക്കുള്ള ഭാഗമാണ്. അതിന്റെ 14,179 അടി (4,322 മീറ്റർ) ഉയരമുള്ള കൊടുമുടി ശാസ്താ കൗണ്ടിയിലുടനീളം ദൃശ്യമാണ്.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ അനുസരിച്ച് ഈ കൗണ്ടിയുടെ വിസ്താരം ഏകദേശം 3,847 ചതുരശ്ര മൈൽ (9,960 ചതുരശ്ര കിലോമീറ്റർ) ആണ്. ഇതിൽ 3,775 ചതുരശ്ര മൈൽ (9,780 ചതരുശ്ര കിലോമീറ്റർ) പ്രദേശങ്ങൾ കര ഭൂമിയും ബാക്കി 72 ചതുരശ്ര മൈൽ (190 ചതുരശ്ര കിലോമീറ്റർ) പ്രദേശം, അതായത് 1.9 ശതമാനം ഭാഗം ജലം ഉൾപ്പെട്ടതാണ്. കൌണ്ടിയുടെ കിഴക്ക്, വടക്ക്, പടിഞ്ഞാറു ഭാഗങ്ങൾക്ക് പർവ്വതനിരകൾ അതിരിടുന്നു. പർവ്വതനിരകളിൽനിന്നൊഴുകിയെത്തുന്ന സാക്രെമെൻറോ നദി, വടക്കോട്ടും കൌണ്ടിയുടെ മദ്ധ്യത്തിലൂടെയും ഒഴുകി തെക്കു ഭാഗത്തുള്ള സാക്രമെൻറോ താഴ്വരയിലേയ്ക്ക് ഒഴുകുന്നു.


</doc>
<doc id="406736" url="https://ml.wikipedia.org/wiki?curid=406736" title="സാക്രമെൻറോ താഴ്വര">
സാക്രമെൻറോ താഴ്വര

സാക്രമെൻറോ താഴ്വര അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ സാക്രമെൻറൊ നദിയിലെ സാക്രമെൻറോ-സാൻ ജോയക്വിൻ നദി ഡെൽറ്റയിൽ കാണുന്ന മധ്യതാഴ്വര പ്രദേശമാണ്. വടക്കൻ കാലിഫോർണിയയിലെ പത്ത് കൗണ്ടികളിലായി ഈ താഴ്വര വ്യാപിച്ചുകിടക്കുന്നു. സാക്രമെൻറോ താഴ്വരയുടെ കൂടുതൽ പ്രദേശങ്ങളും ഗ്രാമങ്ങളാണ് എന്നാൽ കൂടുതൽ നഗരങ്ങളുമുണ്ട്. അതിൽ പ്രധാനമാണ് സംസ്ഥാന തലസ്ഥാന നഗരമായ സാക്രമെൻറോ

സാക്രമെൻറോ നദിയും അതിന്റെ പോഷകനദികളും ചേർന്ന് സാക്രമെൻറോ താഴ്വരയിൽ ഭൂമിശാസ്ത്രപരമായി വലിയ പങ്കു നിർവ്വഹിക്കുന്നുണ്ട്. വിവിധതരം മലനിരകളുടെ ഉയർച്ച-താഴ്ച (നോർത്തേൺ കോസ്റ്റ് റെയ്ഞ്ചസ്, താഴ്വരയുടെ പടിഞ്ഞാറ് ഭാഗത്തേയ്ക്കും, തെക്ക് സിസ്ക്യൂ മലനിരകൾ, താഴ്വരയുടെ വടക്ക് ഭാഗത്തേയ്ക്കും, വടക്ക് സിയേറ നെവദ, താഴ്വരയുടെ കിഴക്ക് ഭാഗത്തേയ്ക്കും കിടക്കുന്നു.) എന്നിവയനുസരിച്ചാണ് താഴ്വരയുടെ ഘടന. നദികളിൽ വലിയ അണക്കെട്ടുകൾ നിർമ്മിച്ച് ജലസേചനത്തിനായി തിരിച്ചു വിട്ടിട്ടുണ്ട്. ഈ ജലം കൃഷിയ്ക്കും, വ്യവസായങ്ങൾക്കും വീട്ടാവശ്യങ്ങൾക്കും, പുനഃനിർമ്മാണ പ്രവർത്തനങ്ങൾക്കും പ്രയോജനപ്പെടുന്നു.

സാക്രമെൻറോ താഴ്വരയിൽ പ്രാഥമികമായി പരന്ന പുൽപ്രദേശങ്ങൾ കാണപ്പെടുന്നു. യൂറോപ്യൻ പൂർവ്വികർ ഈ താഴ്വരയിൽ അധിവാസത്തിനെത്തുന്നതുവരെ ഇവിടെ വനപ്രദേശമായിരുന്നു. കാലിഫോർണിയ ഗോൾഡ് റഷിന്റെ വരവോടുകൂടി ഈ താഴ്വര അമേരിക്കൻ അധിനിവേശപ്രദേശമായി മാറി. കുന്നടിവാരത്തിൽ തെക്കെമൂലയിൽ ശാസ്ത ലേക്ക് സിറ്റി സ്ഥിതിചെയ്യുന്നു. ഇവിടെ ധാരാളം അറിയപ്പെടുന്ന താഴ്വരക്കുന്നുകളിൽ തെക്ക് മൂലയ്ക്കരികിൽ തെഹാമ-ഗ്ലെൻ കൗണ്ടി ലൈൻ തുടങ്ങുന്നു. അവിടെയുള്ള കുറച്ചുകുന്നുകളിൽ റെഡ് ബ്ലഫും സ്ഥിതിചെയ്യുന്നു.

സാക്രമെൻറോ താഴ്വരയിലെ എടുത്തുകാണിക്കുന്ന ഭൂമിശാസ്ത്രപരമായ സവിശേഷതയാണ് സട്ടർബട്ടെസ്. കത്തിതീർന്ന അഗ്നിപർവ്വതങ്ങളുടെ അവശിഷ്ടത്തിന്റെ അടിസ്ഥാനത്തിൽ ഇതിനെ വിഭജിച്ചിരിക്കുന്നു. സാക്രമെൻറോയുടെ 44 മൈൽ വടക്ക് യുബ നഗരത്തിനു പുറത്ത് ഇവ സ്ഥിതിചെയ്യുന്നു.



</doc>
<doc id="406737" url="https://ml.wikipedia.org/wiki?curid=406737" title="പരവനടുക്കം">
പരവനടുക്കം

കാസർഗോഡ് ജില്ലയിലെ ഒരു ഗ്രാമമാണ് പരവനടുക്കം. ചെമ്മനാട് പഞ്ചായത്തിലാണ് ഈ ഗ്രാമം സ്ഥിതിചെയ്യുന്നത്.


</doc>
<doc id="406739" url="https://ml.wikipedia.org/wiki?curid=406739" title="ഹംബോൾട്ട് കൗണ്ടി">
ഹംബോൾട്ട് കൗണ്ടി

ഹംബോൾട്ട് കൗണ്ടി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തുള്ള ഒരു കൗണ്ടിയാണ്. 2010 ലെ യു.എസ്. സെൻസസ് പ്രകാരമുള്ള ഈ കൗണ്ടിയിലെ ജനസംഖ്യ 134,623 ആയിരുന്നു. യുറേക്ക നഗരത്തിലാണ് കൗണ്ടി സീറ്റ്. ഹംബോൾട്ട് കൗണ്ടിയിൽ യുറീക്കാ-ആർക്കാറ്റ-ഫോർച്ചുണ, CA മൈക്രോപ്രൊലിറ്റൻ സ്റ്റാറ്റിസ്റ്റിക്കൽ ഏരിയ ഉൾപ്പെടുന്നു. ഇതു സ്ഥിതിചെയ്യുന്നത് ദൂരെ വടക്കൻ തീരത്ത് സാൻ ഫ്രാൻസിസ്കോയ്ക്ക് ഏകദേശം 270 മൈൽ വടക്കു ദിശയിലാണ്. ഈ കൗണ്ടിയിലെ പ്രാഥമിക ജനസംഖ്യാ കേന്ദ്രങ്ങൾ യൂറേക്കാ നഗരത്തിലാണ്. കാലിഫോർണിയയിലെ റെഡ്വുഡ്സ് കോളജിന്റെ പ്രധാന കാമ്പസ്, അർക്കാറ്റയിലെ ചെറിയ കോളജ് ടൌൺ, ഹംബോൾട്ട് സ്റ്റേറ്റ് യൂണിവേഴ്സിറ്റി എന്നിവ കാലിഫോർണിയയിലെ രണ്ടാമത്തെ പ്രകൃതിദത്ത ഉൾക്കടലായ ഹുംബോൾട്ട് ഉൾക്കടലിനു സമീപസ്ഥമായി സ്ഥിതി ചെയ്യുന്നു. ഇവിടെയുള്ള പട്ടണങ്ങളും നഗരങ്ങളും വിക്ടോറിയൻ വാസ്തുവിദ്യയുടെ ഉത്തമോദാഹരണങ്ങളായ നൂറുകണക്കിന് കെട്ടിടങ്ങൾക്കു പ്രശസ്തമാണ്.

ഇപ്പോൾ ഹംബോൾട്ട് കൗണ്ടി എന്നറിയപ്പെടുന്ന ഈ പ്രദേശത്തെ യഥാർത്ഥ നിവാസികൾ; വൈയോട്ട്, യൂറോക്ക്, ഹൂപ്പ, കരുക്ക്, ചിലുല, വിൽക്കുട്ട് എന്നിങ്ങനെയുള്ള അമേരിക്കൻ ഇന്ത്യൻ വംശജരും വൈലാക്കി, മാട്ടോലിയാൻഡ് നോൻഗാറ്റിൽ തുടങ്ങിയ ഈൽ റിവർ അത്തബാസ്ക്കൻ ജനങ്ങളുമായിരുന്നു. ആൻഡ്രേസ് ഡി ഉർദാനേറ്റ, കേപ്പ് മെൻഡോസിനോയ്ക്ക് സമീപമുള്ള തീരപ്രദേശവും തുടർന്ന് തെക്കൻ തീരത്തുള്ള അകാപുൽക്കോയും 1565 ൽ കണ്ടെത്തി.1565 കളിൽ സ്പാനിഷ് വ്യാപാരികൾ "മനില ഗാലിയൺസ്" എന്നറിയപ്പെട്ടെ സ്പാനിഷ് വ്യാപാരക്കപ്പലുകളുമായി ഫിലിപ്പൈൻസിൽനിന്നുള്ള യാത്രാമദ്ധ്യേ കാലിഫോർണിയയിൽ അവിചാരിതമായ സന്ദർശനങ്ങൾ നടത്തിയിരുന്നു. ഹംബോൾട്ട് കൌണ്ടി 1853 ൽ ട്രിനിറ്റി കൌണ്ടിയുടെ ഭാഗങ്ങൾ അടർത്തിടെയെടുത്തു രൂപീകൃതമായി. രേഖപ്പെടുത്തപ്പെട്ട ആദ്യ യൂറോപ്യൻ വംശജരുടെ ഈ മേഖലയിലേയ്ക്കുള്ള സന്ദർശനം 1775 ൽ ട്രിനിഡാഡിൽ എത്തിയ സ്പെയിൻകാരുടേതാണ്.


</doc>
<doc id="406744" url="https://ml.wikipedia.org/wiki?curid=406744" title="കിങ്സ് കൗണ്ടി">
കിങ്സ് കൗണ്ടി

കിങ്സ് കൗണ്ടി, അമേരിക്കൻ ഐക്യനാടുകളിലെ കാലിഫോർണിയയിലെ ഒരു കൗണ്ടിയാണ്. 2010 ലെ സെൻസസിൽ ഈ കൗണ്ടിയിലെ ജനസംഖ്യ 152,982 ആയിരുന്നു. കാലിഫോർണിയ ഡിപ്പാർട്ട്മെൻറ് ഓഫ് ഫിനാൻസ് 2017 ജനുവരി ഒന്നിന് ഈ കൌണ്ടിയിലെ നിലവിലുള്ള ജനസംഖ്യ 149,537 ആയി കണക്കാക്കിയിരുന്നു. കൗണ്ടി സീറ്റ് ഹാൻഫോർഡ് നഗരത്തിലാണ്. സി.എൻ. മെട്രോപോളിറ്റൻ സ്റ്റാറ്റിസ്റ്റിക്കൽ പ്രദേശമായ ഹാൻഫോർഡ്-കോർകോൺ ഉൾപ്പെടുന്ന കിക്സ് കൗണ്ടിയിൽ വിസാല-പോർട്ടർവില്ലെ-ഹാൻഫോർഡ്, സി.എ.ഇ സംയുക്ത സ്ഥിതിവിവര കണക്കുകൾ ഉൾക്കൊള്ളുന്നു. ഒരു സമ്പന്ന ഒരു കാർഷിക മേഖലയായ സാൻ ജോവാക്വൻ താഴ്വരയിലാണ് ഈ കൌണ്ടി സ്ഥിതി ചെയ്യുന്നത്.


</doc>
<doc id="406753" url="https://ml.wikipedia.org/wiki?curid=406753" title="സട്ടർബട്ടെസ്">
സട്ടർബട്ടെസ്

സട്ടർ ബട്ടെസ് (Maidu: "Histum Yani" or "Esto Yamani", Wintun: "Olonai-Tol") ചെറിയ ഗോളാകൃതിയിലുള്ള സങ്കീർണ്ണമായ ദ്രവിച്ച അഗ്നിപർവ്വത ലാവ കൂമ്പാരമാണിത്. അമേരിക്കൻ ഐക്യനാടുകളിലെ കാലിഫോർണിയ സറ്റെർ കൗണ്ടിയിലെ സാക്രമെൻറോ താഴ്വരയിലെ പരന്നു നിരപ്പായ പ്രദേശത്ത് ഉയർന്നുവരുന്ന ഒറ്റപ്പെട്ട ചെറുകുന്നുകളുടെ രൂപത്തിലാണ് (ബട്ടെസ്) ഇത് കാണപ്പെടുന്നത്. കാലിഫോർണിയ സംസ്ഥാനത്തെ മധ്യതാഴ്വരയുടെ വടക്കുഭാഗത്തുള്ള യുബനഗരത്തിനു പുറത്താണിത് സ്ഥിതിചെയ്യുന്നത്.

ലോകത്തിലെ ചെറിയ മലയടുക്കുകളായി ഇതിനെ സൂചിപ്പിച്ചിരിക്കുന്നു. സൗത്ത് ബട്ടെയുടെ ഉച്ചിയിൽ (2122+ അടി) സട്ടർ ബട്ടെസ് സ്ഥിതിചെയ്യുന്നു. ഈ ഉച്ചിസ്ഥാനത്താണ് സറ്റെർ കൗണ്ടി സ്ഥിതിചെയ്യുന്നത്. മലയടിവാരത്തിൽ ചെറിയ പട്ടണമായ സറ്റെർ നഗരം സ്ഥിതിചെയ്യുന്നു. പട്ടണത്തിനും ബട്ടെസിനും നാമകരണം ചെയ്തത് ജോൺ സട്ടർ ആണ്. അദ്ദേഹം മെക്സിക്കൻ ഗവൺമെന്റിൽ നിന്നും ഈ പ്രദേശത്തിനു വേണ്ടി ഒരു വലിയ ലാൻഡ് ഗ്രാൻഡ് സ്വീകരിക്കുകയുണ്ടായി.



</doc>
<doc id="406756" url="https://ml.wikipedia.org/wiki?curid=406756" title="ബട്ട് കൗണ്ടി, കാലിഫോർണിയ">
ബട്ട് കൗണ്ടി, കാലിഫോർണിയ

ബട്ട് കൗണ്ടി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ ഒരു കൗണ്ടിയാണ്. 2010 ലെ സെൻസസ് പ്രകാരമുള്ള ഈ കൗണ്ടിയിലെ ജനസംഖ്യ 220,000 ആയിരുന്നു. കൗണ്ടി സീറ്റ് ഓറോവില്ലെയിലാണ്. ബട്ട് കൌണ്ടിയിൽ ചിക്കോ, CA മെട്രോപോളിറ്റൻ സ്റ്റാറ്റിസ്റ്റിക്കൽ ഏരിയ ഉൾക്കൊള്ളുന്നു. ഇത് സാക്രമെൻറോ മദ്ധ്യ താഴ്വരയിൽ സംസ്ഥാന തലസ്ഥാനമായ സാക്രമെൻറോയ്ക്ക് വടക്കു ഭാഗത്തായിട്ടാണ് സ്ഥിതിചെയ്യുന്നത്. ബട്ട് കൗണ്ടി "പ്രകൃതി സമ്പത്തിൻറേയും സൗന്ദര്യത്തിൻറേയും നാട്" എന്നാണ് അറിയപ്പെടുന്നത്. ഈ കൌണ്ടിയിലെ ജലത്തിന്റെ ആവശ്യങ്ങൾ നിർവ്വഹിക്കപ്പെടുന്നത് ഫെതർ, സാക്രമെൻറോ നദികളിൽനിന്നാണ്. ബട്ട് ക്രീക്, ബിഗ് ചീകോ ക്രീക്ക് തുടങ്ങിയവ കൂടുതലായുള്ള വറ്റാത്ത അരുവികളും ഇവ സാക്രമെൻറോ നദിയുടെ പോഷകനദികളുമാണ്. കൗണ്ടിയിൽ കാലിഫോർണിയ സ്റ്റേറ്റ് യൂണിവേഴ്സിറ്റി- ചിക്കോ, ബട്ട് കോളജ് എന്നിവയും സ്ഥിതിചെയ്യുന്നു.


</doc>
<doc id="406758" url="https://ml.wikipedia.org/wiki?curid=406758" title="സിയേറ കൗണ്ടി">
സിയേറ കൗണ്ടി

സിയേറ കൗണ്ടി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ ഒരു കൗണ്ടിയാണ്. 2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരം, ഈ കൗണ്ടിയിലെ ജനസംഖ്യ 3,240 ആണ്. ഇത് കാലിഫോർണിയയിലെ രണ്ടാമത്തെ ഏറ്റവും ജനസംഖ്യാ കുറവുള്ള കൗണ്ടിയാണ്. ഡൗണിവില്ലെ ആണ് കൗണ്ടി സീറ്റും ആകെയുള്ള ഏകീകൃത നഗരം ലോയൽട്ടണും ആണ്. ഈ കൌണ്ടി, സിയേറ നെവാദ പർവ്വതനിരകളിൽ സ്ഥിതിചെയ്യുന്ന ഈ കൌണ്ടി സാക്രമെൻറോ നഗരത്തിൻ വടക്കു കിഴക്കായി നെവാദ സംസ്ഥാനത്തിന്റെ അതിർത്തിയിലാണ് നിലനിൽക്കുന്നത്.

1852 ൽ യൂബ കൗണ്ടിയുടെ ഭാഗങ്ങളിൽ നിന്നാണ് സിയേറ കൗണ്ടി രൂപവത്കരിച്ചത്.കൗണ്ടിയുടെ സിയേറ എന്ന പേരിന്റെ ഉത്ഭവം സിയേറ നെവാദ മലനിരകളിൽ നിന്നാണ്.


</doc>
<doc id="406761" url="https://ml.wikipedia.org/wiki?curid=406761" title="ടുണീഷ്യൻ സിനിമ">
ടുണീഷ്യൻ സിനിമ

ആഫ്രിക്കൻ വൻ‌കരയിലെ ഒരു അറബ് രാജ്യമായ ടുണീഷ്യയുടെ സിനിമാ വ്യവസായത്തെ ടുണീഷ്യൻ സിനിമ സൂചിപ്പിക്കുന്നു.

1896 മുതൽ ടുണീഷ്യയിലെ തെരുവുകളിൽ ലൂമിയേ സഹോദരന്മാർ അനിമേറ്റഡ് സിനിമകൾ കാണിക്കാൻ തുടങ്ങിയപ്പോൾ മുതൽ ടുണീഷ്യയിലെ സിനിമ പ്രവർത്തനങ്ങളുടെ ആരംഭമായി. 

1919-ൽ, നോർത്ത് ആഫ്രിക്കൻ ഭൂഖണ്ഡത്തിൽ നിർമ്മിച്ച ആദ്യത്തെ ഫീച്ചർ ചലച്ചിത്രം ഫൈവ് ഡൂമെഡ് ജെന്റിൽമെൻ ചിത്രീകരിച്ചത് ടുണീഷ്യയിൽ ആണ്. ലുയിഡ്സ്-മൊറാട്, പിയറേ റെനിയർ എന്നിവരായിരുന്നു ഈ സിനിമയുടെ സംവിധായകർ. 1924-ൽ, സമാമാ-ചിക്ലി, ദ ഗേൾ ഫ്രം കാർത്തേജ് സംവിധാനം ചെയ്തു. അങ്ങനെ സമാമാ-ചിക്ലി വടക്കൻ ആഫ്രിക്കൻ ഭൂഖണ്ഡത്തിലെ ആദ്യത്തെ നാടകാത്മക ചലച്ചിത്രസംവിധായകരിൽ ഒരാളായി. 1966-ൽ ടുണീഷ്യൻ ചലച്ചിത്രം അൽ ഫജർ (ദി ഡൗൺ) ഒമർ ഖലിഫി സംവിധാനം ചെയ്തു. 1966 മുതൽ നടക്കുന്ന കാർത്തേജ് ഫിലിം ഫെസ്റ്റിവലിനും ടുണീഷ്യ ആതിഥ്യമരുളുന്നു. അറബ്, ആഫ്രിക്കൻ രാജ്യങ്ങളിൽ നിന്നുള്ള ചലച്ചിത്രങ്ങൾക്കാണ് ഈ ഫെസ്റ്റിവൽ മുൻഗണന നൽകുന്നത്. ആഫ്രിക്കൻ ഭൂഖണ്ഡത്തിന്റെയും അറബ് വേൾഡിന്റെയും ഏറ്റവും പഴക്കമുള്ള ചലച്ചിത്രമേളയാണിത്.

1995 മുതൽ മികച്ച വിദേശ ഭാഷാ ചിത്രത്തിനുള്ള അക്കാദമി അവാർഡുകൾ ടുണീഷ്യ നൽകി വരുന്നു. അമേരിക്കൻ ഐക്യനാടുകളിലെ അക്കാദമി ഓഫ് മോഷൻ പിക്ചർ ആർട്സ് ആൻറ് സയൻസസ് ആണ് ഈ പുരസ്കാരം നൽകുന്നത്. 2009-ൽ, രണ്ട് ടുണീഷ്യൻ ചിത്രങ്ങൾ മികച്ച വിദേശ ഭാഷാ ചിത്രത്തിനുള്ള അക്കാദമി അവാർഡിനായി ശുപാർശ ചെയ്യപ്പെട്ടിട്ടുണ്ട്.



</doc>
<doc id="406763" url="https://ml.wikipedia.org/wiki?curid=406763" title="ശ്രീകാന്ത് എം. ഗിരിനാഥ്">
ശ്രീകാന്ത് എം. ഗിരിനാഥ്

ശ്രീകാന്ത് എം. ഗിരിനാഥ് (Sreekanth M Girinath)മലയാള ഭക്തിഗാന രചനാ രംഗത്ത് ശ്രദ്ധേയനായിക്കൊണ്ടിരിക്കുന്ന യുവ ഗാനരചയിതാവാണ്. ശ്രീക്ക് മ്യൂസിക്ക് എന്ന സംഗീത യുട്യൂബ് ചാനൽ അദ്ദേഹത്തിന്റേതായുണ്ട്. ശ്രീക്ക് ശ്രീകാന്ത് എന്ന വിളിപ്പേരിൽ സംഗീതപ്രവർത്തകർക്കിടയിൽ അറിയപ്പെടുന്നു. പത്രപ്രവർത്തകൻ, ലേഖനകർത്താവ്, കോളമിസ്റ്റ്, വിവർത്തകൻ, കവി, കഥാകൃത്ത് എന്നീ വിവിധ മേഖലകളിൽ പ്രവർത്തിക്കുന്നു. നിലവിൽ കേരള സർക്കാരിന്റെ പബ്ലിക് റിലേഷൻസ് വകുപ്പിൽ മലയാളം പബ്ലിക്കേഷൻസ് വിഭാഗത്തിൽ അസിസ്റ്റന്റ് എഡിറ്റർ ആണ്.
ഇടുക്കി ജില്ലയിലെ തൊടുപുഴയിൽ ജനനമെങ്കിലും തിരുവനന്തപുരത്ത് പേട്ടയിൽ സ്ഥിരതാമസം. പരേതനായ എം.ഗിരിനാഥിന്റെയും (റിട്ട. ടെക്സ്റ്റ് ബുക്സ് ഓഫീസർ, കേരള സർക്കാർ) കെ. നിർമ്മലാ ദേവിയുടെയും അഞ്ച് മക്കളിൽ ഏറ്റവും ഇളയ മകൻ. 

പ്രാഥമിക വിദ്യാഭ്യാസം ആരംഭിച്ചത് മൂന്നാം ക്ലാസ് മുതൽ. അതുവരെ മാതാവിന്റെ ശിക്ഷണത്തിൽ എഴുതാനും വായിക്കാനും വീട്ടിലിരുന്ന് പഠിച്ചു. അക്കാലത്ത് കുട്ടിക്കവിതകളും കഥകളും എഴുതിയിരുന്നു. പാൽക്കുളങ്ങര കാരാളി യുപി സ്കൂൾ, പാൽക്കുളങ്ങര എൻഎസ്എസ് ഹൈസ്കൂൾ, തിരുവനന്തപുരം എം.ജി. കോളജ്, യൂണിവേഴ്സിറ്റി കോളജ്, ബോംബെ രാജേന്ദ്ര പ്രസാദ് ഇൻസ്റ്റിറ്റിയൂട്ട് ഓഫ് ജേർണലിസം ആൻഡ് മാസ് കമ്യൂണിക്കേഷന്റെ തിരുവനന്തപുരം കേന്ദ്രം എന്നിവിടങ്ങളിലായി വിദ്യാഭ്യാസം. ജന്തുശാസ്ത്രത്തിൽ ബിരുദം. ജേർണലിസത്തിൽ ബിരുദാനന്തര ബിരുദ ഡിപ്ലോമ. ഇംഗ്ലീഷ് സാഹിത്യത്തിൽ മധുര കാമരാജ് യൂണിവേഴ്സിറ്റിയിൽ നിന്നും കോഴ്സ് പൂർത്തിയാക്കി.

ഭക്തിഗാനങ്ങളിലൂടെ ഗാനരചനാ രംഗത്ത് കടന്നു. മുപ്പതിലേറെ ഭക്തിഗാനങ്ങൾ ഇതിനകം എഴുതുക്കഴിഞ്ഞു. മലയാളത്തിലെ പ്രശസ്ത ചലച്ചിത്ര പിന്നണിഗായകരായ എം.ജി.ശ്രീകുമാർ, കാവാലം ശ്രീകുമാർ, ജി.വേണുഗോപാൽ, കല്ലറ ഗോപൻ, ജി. ശ്രീറാം, രവിശങ്കർ, പ്രശസ്ത ചലച്ചിത്ര പിന്നണിഗായികമാരായ സരിതാ രാജീവ്, നാരായണി ഗോപൻ, കാഞ്ചന ശ്രീറാം തുടങ്ങിയവർ ഇദ്ദേഹത്തിന്റെ ഗാനങ്ങൾ ആലപിച്ചിട്ടുണ്ട്. കാവാലം ശ്രീകുമാർ ഇദ്ദേഹത്തിന്റെ ഭക്തിഗാനങ്ങൾ ഈണം നൽകി ആലപിച്ചിട്ടുണ്ട്.

കേരളത്തിന്റെ അറുപതാം പിറന്നാളിന്റെയും മലയാളം ശ്രേഷ്ഠഭാഷയായി തെരഞ്ഞെടുക്കപ്പെട്ടതിന്റെയും പശ്ചാത്തലത്തിൽ ഇദ്ദേഹം രചിച്ച ഗാനം സോഷ്യൽ മീഡയയിൽ ഇതിനകം രണ്ടുലക്ഷത്തിലേറെപ്പേർ കണ്ടുകഴിഞ്ഞു. 

ഗാനഗന്ധർവൻ യേശുദാസിന്റെ 78-ാം പിറന്നാളിനോടനുബന്ധിച്ച് യേശുദാസിനെക്കുറിച്ച് എഴുതിയ ഗാനവും ശ്രദ്ധേയമായി. ഈ ഗാനം യേശുദാസ് ആലപിച്ചിട്ടുള്ള 12 ഭാഷകളിൽ മലയാളത്തിനു പുറമേ ഹിന്ദി, തമിഴ്, കന്നഡ, തെലുഗ്, തുളു, സംസ്‌കൃതം എന്നീ ഭാഷകളിലും അവതരിപ്പിക്കുന്നുണ്ട്. യേശുദാസിന്റെ സംഗീതസൗകുമാര്യത്തെയും രൂപഭാവത്തെയുമൊക്കെ ഗാനസപര്യയെയുമൊക്കെ പ്രകീർത്തിക്കുന്ന മലയാളത്തിലുള്ള ഈ ഗാനത്തിന് യേശുദാസിന്റെ തരംഗനിസരി സ്‌കൂൾ ഓഫ് മ്യൂസിക്കിലെ ക്ലാസിക്കൽ സംഗീത അധ്യാപകൻ കൂടിയായ പി.എസ്.ജ്യോതികുമാറാണ് സംഗീതം നിർവഹിച്ചിരിക്കുത്. ശ്രീരഞ്ജിനി രാഗത്തിലാണ് 'ജഗദീശ്വരൻ ജന്മമേകിയ...' എന്നു തുടങ്ങു യേശുദാസ് ഗാനം ചിട്ടപ്പെടുത്തിയിട്ടുള്ളത്. പ്രശസ്ത ചലച്ചിത്ര പിണിഗായകൻ രവിശങ്കർ ആലപിച്ച ഈ ഗാനത്തിന്റെ സോപകരണ സംഗീതം നിർവഹിച്ചിരിക്കുന്നത് സംഗീത സംവിധായകൻ കൂടിയായ രാജീവ് ശിവയാണ്. തൈക്കാട് നിസര മ്യൂസിക് വർക്ക്‌സ്റ്റേഷനിലാണ് മിക്‌സിംഗ് നിർവഹിച്ചിരിക്കുന്നത്.

പത്രപ്രവർത്തനരംഗം
----ദീപിക, ജനയുഗം പത്രങ്ങളിലെ എഡിറ്റോറിയൽ ബോർഡ് അംഗമായിരുന്നു. പത്രപ്രവർത്തന രംഗത്തുനിന്ന് സർക്കാർ സേവനത്തിലേക്കെത്തി. മികച്ച പത്രലേഖനത്തിനുള്ള കൊല്ലം പ്രസ്സ് ക്ലബ്ബിന്റെ ആർ. കൃഷ്ണസ്വാമി സ്മാരക പത്രപ്രവർത്തക അവാർഡ്, ദീപിക എക്സലൻസ് അവാർഡ് എന്നിവ നേടിയിട്ടുണ്ട്.

പരിഭാഷാ രംഗം
----വെബ് ദുനിയ ഡോട്ട് കോം പ്രൈ. ലി. എന്ന കമ്പനിയിലെ പരിഭാഷാ വിഭാഗത്തിൽ ആയിരിക്കവേ ഗൂഗിൾ സെർച്ച് എൻജിന്റെ ഇംഗ്ലീഷ് ഉള്ളടക്കങ്ങൾ മലയാളത്തിലേക്ക് വിവർത്തനം ചെയ്തു. ഫേസ്ബുക്ക് സോഷ്യൽ മീഡിയയുടെ ഉള്ളടക്കം ഇംഗ്ലീഷിൽ നിന്ന് മലയാളത്തിലേക്ക് വിവർത്തനം ചെയ്തുവരുന്നു. ഫേസ്ബുക്കിന്റെ ‘പബ്ലിഷ്ഡ് ട്രാൻസ്‌ലേറ്റർ‘ ആണ്. ഭക്തിവേദാന്ത ബുക്ക് ട്രസ്റ്റിനുവേണ്ടി മൂന്ന് പുസ്തകങ്ങൾ ഇംഗ്ലീഷിൽ നിന്ന് മലയാളത്തിലേക്ക് വിവർത്തനം ചെയ്തിട്ടുണ്ട്. കൂടാതെ വിവിധ സോഫ്റ്റ് വേറുകൾ, വിവിധയിനം മെഡിക്കൽ, സയന്റിഫിക്, ടെക്നിക്കൽ, ഇതര പ്രമാണങ്ങൾ എന്നിവയുൾപ്പെടെ പത്തു ലക്ഷത്തിലേറെ വാക്കുകളിൽ മലയാളത്തിലേക്ക് വിവർത്തനം ചെയ്തിട്ടുണ്ട്.

ശ്രീക്ക് മ്യൂസിക്ക് എന്ന സംഗീത യുട്യൂബ് ചാനൽ ഇദ്ദേഹത്തിന്റേതായുണ്ട്. ചാനൽ സബ്സ്ക്രൈബ് ചെയ്താൽ ഇദ്ദേഹം എഴുതിയ ഗാനങ്ങൾ ഉൾപ്പെടെ വിവിധയിനം ഗാനങ്ങൾ കേൾക്കാവുന്നതാണ്. ശ്രീക്ക് മ്യൂസിക്കിന്റെ പേരിലാണ് സംഗീതപ്രവർത്തകർക്കിടയിൽ ശ്രീക്ക് ശ്രീകാന്ത് എന്ന വിളിപ്പേരിൽ അറിയപ്പെടുന്നത്.

[മാതൃഭൂമി] [മാതൃഭൂമി] [മാതൃഭൂമി] [newindianexpress] [മാതൃഭൂമി] [മലയാള മനോരമ] [മാതൃഭൂമി] [മലയാള മനോരമ] [മലയാള മനോരമ]

</doc>
<doc id="406772" url="https://ml.wikipedia.org/wiki?curid=406772" title="കല്ലൻകായ്‌മരം">
കല്ലൻകായ്‌മരം

ഇന്ത്യയിൽ തദ്ദേശവാസിയായ ഒരു മരമാണ് കല്ലൻകായ്‌മരം. .


</doc>
<doc id="406774" url="https://ml.wikipedia.org/wiki?curid=406774" title="സാക്രമെൻറോ കൗണ്ടി">
സാക്രമെൻറോ കൗണ്ടി

സാക്രമെൻറോ കൗണ്ടി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ ഒരു കൗണ്ടിയാണ്. 2010 ലെ അമേരിക്കൻ ഐക്യനാടുകളിലെ കനേഷുമാരി കണക്കുകളനുസരിച്ച് ഈ കൗണ്ടിയിലെ ആകെ ജനസംഖ്യ 1,418,788 ആയിരുന്നു. 1854 മുതൽ കാലിഫോർണിയയുടെ തലസ്ഥാന നഗരമായി തുടരുന്ന സാക്രമെൻറോ നഗരമാണ് ഇതിന്റെ കൗണ്ടി സീറ്റ്. ഗോൾഡൻ കൺട്രിയിൽ മദ്ധ്യ താഴ്വരയുടെ വടക്കൻ ഭാഗത്ത് ഏകദേശം 994 ചതുരശ്ര മൈൽ (2,570 ചതുരശ്ര കിലോമീറ്റർ) പ്രദേശത്തായി ഈ കൌണ്ടി വ്യാപിച്ചുകിടക്കുന്നു. സൂയിസൺ ഉൾക്കടൽ ഉൾപ്പെടെ, സാക്രമെൻറോ നദിയ്ക്കും സാൻ ജോവാക്വൻ നദിയ്ക്കും ഇടയിലുള്ള താഴ്ന്ന അഴിമുഖ പ്രദേശത്തു നിന്നു തുടങ്ങി സംസ്ഥാന തലസ്ഥാനത്തിന് അപ്പുറത്തേയ്ക്ക് വടക്കൻ ദിശയിൽ ഏകദേശം 10 മൈൽ (16 കിലോമീറ്റർ) ദൂരേയ്ക്കും കിഴക്കോട്ട് സിയേറ നെവാദ മലനിരകളുടെ താഴ്വാരത്തിലേക്കുവരെ ഈ കൌണ്ടി വ്യാപിച്ചുകിടക്കുന്നു. സക്രാമെൻറോ കൗണ്ടിയിലെ ഏറ്റവും തെക്കുള്ള ഭാഗത്തിന് സാൻ ഫ്രാൻസിസ്കോ ഉൾക്കടലിലേയ്ക്കു നേരിട്ട് പ്രവേശനമുണ്ട്.

1850 ൽ കാലിഫോർണിയയ്ക്കു സംസ്ഥാന പദവി ലഭിച്ച വേളയിൽ രൂപീകരിക്കപ്പട്ട യഥാർത്ഥ കൗണ്ടികളിൽ ഒന്നായിരുന്നു സക്രാമെൻറോ കൗണ്ടി. ഈ കൌണ്ടിയുടെ പടിഞ്ഞാറൻ അതിർത്തിയായി നിലനിൽക്കുന്ന സക്രാമെൻറോ നദിയാണ് ഈ പ്രദേശത്തിന് പേരു ലഭിക്കാൻ കാരണമായത്.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം ഈ കൗണ്ടിയുടെ വിസ്തൃതി ഏകദേശം 994 ചതുരശ്ര മൈൽ (2,570 ചതുരശ്ര കിലോമീറ്റർ) ആണ്. ഇതിൽ 965 ചതുരശ്ര മൈൽ (2,500 ചതുരശ്ര കിലോമീറ്റർ) പ്രദേശം കര ഭൂമിയും ബാക്കി 29 ചതുരശ്ര മൈൽ (75 ചതുരശ്ര കിലോമീറ്റർ) അതായത് 3.0 ശതമാനം പ്രദേശം ജലം ഉൾപ്പെട്ടതുമാണ്.


</doc>
<doc id="406778" url="https://ml.wikipedia.org/wiki?curid=406778" title="ചന്ദ്രക്കാരൻ മാവ്">
ചന്ദ്രക്കാരൻ മാവ്

ആലപ്പുഴ ജില്ലയുടെ വടക്കൻ ഭാഗങ്ങളിലും എറണാകുളം, തൃശൂർ ജില്ലയുടെ തെക്കുഭാഗങ്ങളിലും പ്രധാനമായും കാണപ്പെടുന്ന ഒരു മാവിനമാണ് ചന്ദ്രക്കാരൻ മാവ്..
മാമ്പഴം തീരെ ചെറുതും ഇരുണ്ടതുമാണ്. ഫലം പഴുത്തുകഴിഞ്ഞാലും തൊലിക്ക് വലിയ നിറമാറ്റം ഉണ്ടാകുന്നില്ല. ഹൃദ്യമായ ഗന്ധത്തിനു പുറമേ ചാറുള്ള ഫലമാണിത്. അകക്കാമ്പിനു ചുവപ്പു കലർന്ന മഞ്ഞനിറമാണ്.


</doc>
<doc id="406779" url="https://ml.wikipedia.org/wiki?curid=406779" title="സാക്രമെൻറോ അന്താരാഷ്ട്ര വിമാനത്താവളം">
സാക്രമെൻറോ അന്താരാഷ്ട്ര വിമാനത്താവളം

സാക്രമെൻറോ അന്താരാഷ്ട്ര വിമാനത്താവളം, കാലിഫോർണിയയിലെ സാക്രമെൻറോ കൌണ്ടിയിൽ, സാക്രമൻറോ നഗരകേന്ദ്രത്തിന് 10 മൈൽ (16 കിലോമീറ്റർ) വടക്കുപടിഞ്ഞാറായി സ്ഥിതിചെയ്യുന്ന ഒരു വിമാനത്താവളമാണ്. സാക്രമെൻറോ കൗണ്ടി എയർപോർട്ട് സിസ്റ്റം ആണ് ഈ വിമാനത്താവളത്തിന്റെ നടത്തിപ്പ് നിർവ്വഹിക്കുന്നത്. സൗത്ത്വെസ്റ്റ് എയർലൈൻസ് ഇവിടനിന്നുള്ള പകുതിയോളം വിമാനയാത്രക്കാരെ വഹിക്കുന്നു.

സാക്രമെൻറോ അന്താരാഷ്ട്ര വിമാനത്താവളം 1967 ഒക്ടോബർ 21 ന് സാക്രമെൻറോ മെട്രോപോളിറ്റൻ എയർപോർട്ട് ആയി, 8600 അടി നീളമുള്ള റൺവേയോടുകൂടി തുറക്കപ്പെട്ടു.


</doc>
<doc id="406781" url="https://ml.wikipedia.org/wiki?curid=406781" title="മഡേര കൗണ്ടി">
മഡേര കൗണ്ടി

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തിന്റെ ഭൂമിശാസ്ത്രപരമായ മദ്ധ്യ ഭാഗത്തു സ്ഥിതിചെയ്യുന്ന ഒരു കൗണ്ടിയാണ് മഡേര കൗണ്ടി. ഔദ്യോഗികമായി ഇത് 'കൗണ്ടി ഓഫ് മഡേര' എന്നറിയപ്പെടുന്നു. 2010 ലെ അമേരിക്കൻ ഐക്യനാടുകളിലെ സെൻസസ് പ്രകാരമുള്ള ഈ കൗണ്ടിയിലെ ജനസംഖ്യ 150,865 ആയിരുന്നു. കൗണ്ടി സീറ്റ് മഡേര നഗരത്തിലാണ്.


</doc>
<doc id="406791" url="https://ml.wikipedia.org/wiki?curid=406791" title="സാക്രമെൻറോ-സാൻ ജോയക്വിൻ നദി ഡെൽറ്റ">
സാക്രമെൻറോ-സാൻ ജോയക്വിൻ നദി ഡെൽറ്റ

അമേരിക്കൻ ഐക്യനാടുകളിലെ ഒരു സംസ്ഥാനമായ വടക്കൻ കാലിഫോർണിയയിലെ നദീമുഖത്തെ ഡെൽറ്റ പ്രദേശമാണ് സാക്രമെൻറോ-സാൻ ജോയക്വിൻ നദി ഡെൽറ്റ. സൂയിസൺ ഉൾക്കടലിൽ പതിക്കുന്ന സാക്രമെൻറൊ നദിയുടെയയും സാൻ ജോയക്വിൻ നദിയുടെയും പടിഞ്ഞാറെ അരികിലുള്ള മധ്യതാഴ്വരയിൽ കാണപ്പെടുന്ന ഡെൽറ്റയാണിത്. കാലിഫോർണിയ സംസ്ഥാനത്തെ ജലസ്രോതസ്സ് നിയന്ത്രണ സമിതി പ്രസിദ്ധീകരിക്കുന്ന കാലിഫോർണിയ ബേയ്സ് ആൻഡ് ഇസ്റ്റ്യൂറിയസ് പോളിസിയിൽ ഡെൽറ്റയുടെ സംരക്ഷണത്തെക്കുറിച്ച് മനസ്സിലാക്കാൻ സാധിക്കുന്നു. 2,800ചതുരശ്രകിലോമീറ്റർ ഡെൽറ്റ പ്രദേശമാണിത്.



</doc>
<doc id="406794" url="https://ml.wikipedia.org/wiki?curid=406794" title="താര കല്യാൺ">
താര കല്യാൺ

കേരളത്തിൽ നിന്നുള്ള ഒരു നർത്തകിയും, ചലച്ചിത്ര-ടെലിവിഷൻ അഭിനേതാവുമാണ് താര കല്യാൺ. മലയാളത്തിൽ നിരവധി ചലച്ചിത്രങ്ങളിലും ടെലിവിഷൻ പരമ്പരകളിലും അവർ അഭിനയിച്ചിട്ടുണ്ട്. ഭരതനാട്യം,കുച്ചിപുടി,മോഹിനിയാട്ടം നർത്തകിയാണ്.2016-ൽ മികച്ച സ്വഭാവ നടിക്കുള്ള ഏഷ്യാനെറ്റ് ടെലിവിഷൻ പുരസ്കാരം നേടി.

കല്യാണ കൃഷ്ണന്റെയും,സുഭലക്ഷ്മിയുടെയും മകളായി 1967-ലാണ് ജനനം. അവരുടെ ഭർത്താവ്,നർത്തകനും അഭിനേതാവുമായിരുന്നു.2017-ൽ അന്തരിച്ചു.





</doc>
<doc id="406795" url="https://ml.wikipedia.org/wiki?curid=406795" title="അൾജീരിയൻ സിനിമ">
അൾജീരിയൻ സിനിമ

വടക്കേ ആഫ്രിക്കൻ രാജ്യമായ അൾജീരിയയുടെ സിനിമാ വ്യവസായത്തെ അൾജീരിയൻ സിനിമ സൂചിപ്പിക്കുന്നു.

ഫ്രഞ്ച് കോളനിവൽക്കരണ കാലഘട്ടത്തിൽ, സിനിമകളെ ഫ്രഞ്ച് കൊളോണിയൽ ഭരണകൂടത്തിന്റെ പ്രചരണ ഉപകരണമായി ഉപയോഗിച്ചിരുന്നു. അൾജീരിയയിൽ ചിത്രീകരിക്കപ്പെടുകയും പ്രാദേശിക ജനങ്ങൾ വീക്ഷിക്കുകയും ചെയ്തെങ്കിലും ഈ കാലഘട്ടത്തിലെ ഭൂരിഭാഗം അൾജീരിയൻ സിനിമകളും യൂറോപ്യൻമാരാണ് സൃഷ്ടിച്ചത്. കൊളോണിയൽ പ്രചരണ ഫിലിമുകൾ പലപ്പോഴും കോളനിയൻ ജീവിതത്തിന്റെ ഒരു സ്ഥിരസങ്കല്പമായി മാറി. ബഹുഭാര്യത്വം പ്രാദേശിക സംസ്കാരവും ചിത്രങ്ങളിൽ കാണപ്പെടുന്നു. അത്തരം ഒരു സിനിമക്ക് ഉദാഹരണമാണ് 1928 ലെ ആൽബർട്ട് ഡ്യൂറകിന്റെ ലേ ഡിസയർ .

1962-ൽ അൾജീരിയ ഒരു സ്വതന്ത്ര രാജ്യമായി മാറി. 1960 കളിലും 1970 കളിലും അൾജീരിയൻ സിനിമകളിൽ ശ്രദ്ധ നേടിയ ഒരു വിഷയം കൂടിയാണ് ഇത്.

മുഹമ്മദ് ലഖ്ദാർ-ഹമീനയുടെ സഭാവിശ്വാസ സിനിമയായ 1967-ലെ ദി വിൻഡ്സ് ഓഫ് ദ ഓറെസ് ഒരു ഗ്രാമീണ കർഷക കുടുംബത്തെ കൊളോണിയലിസവും യുദ്ധവും നശിപ്പിച്ച കഥ പറയുന്നു. 1967-ലെ കാൻ അന്താരാഷ്ട്ര ചലച്ചിത്രമേളയിൽ മികച്ച ഫിലിം അവാർഡ് ഈ സിനിമ നേടി. അൾജീരിയയ്ക്ക് പുറത്ത്, ഈ കാലഘട്ടത്തിലെ ഏറ്റവും പ്രസിദ്ധമായ സിനിമകളിൽ ഒന്നാണ് 1966-ലെ ദി ബാറ്റിൽ ഓഫ് അൽജിയേഴ്സ്, അൾജീരിയൻ-ഇറ്റാലിയൻ സിനിമ, മൂന്നു ഓസ്കാർ നോമിനേഷനുകൾ നേടി.

1970-ൽ അഹമ്മദ് റച്ചെടി സംവിധാനം ചെയ്ത ദി ഓപിയം ആൻഡ് ദി സ്റ്റിക്ക്, 1972-കളിൽ അമർ ലാസ്ക്രി സംവിധാനം ചെയ്ത പെട്രോൾ ഇൻ ദി ഈസ്റ്റ്, അഹമ്മദ് ലള്ളേം സംവിധാനം ചെയ്ത പ്രൊഹിബിറ്റഡ് ഏരിയ,  1975-ൽ മുഹമ്മദ് ലഖ്ദാർ-ഹമീന സംവിധാനം ചെയ്ത ക്രോണിക്കിൾ ഓഫ് ദി ഇയർസ് ഓഫ് ഫയർ, 1963-ലെ യുദ്ധാനന്തര പ്രശ്നങ്ങളെക്കുറിച്ചുള്ള കോസ്റ്റ-ഗാവ്രസിന്റെ ഓസ്കാർ വിന്നിങ് ഡോക്യുമെന്ററിയായ പീപ്പ്ൾ എൻ മാർഷെ തുടങ്ങിയവയാണ്.

1980 കളിൽ അൾജീരിയൻ സിനിമ ഇടിഞ്ഞു. പ്രധാന നിർമ്മാണങ്ങൾ അപൂർവമായി. അൾജീരിയൻ സിനിമയ്ക്ക് സർക്കാർ തലത്തിൽ  സബ്സിഡി പ്രഖ്യാപിച്ചു. എന്നിട്ടും, അറബി ഭാഷയിൽ ചിത്രീകരിച്ച മുഹമ്മദ് ഔകാസ്സിയുടെ 1994-ലെ കോമഡി ചിത്രമായ കാർണിവൽ ഫൈ ഡാച്ചറ പോലെയുള്ള കുറച്ച്‌ ചിത്രങ്ങൾ മാത്രമേ വിജയിച്ചിട്ടുള്ളൂ. തുടർന്ന്, 1996-ൽ സംവിധായകൻ മെർസാക് അള്ളോക്ഷേയുടെ അത്മാനെ അലിയേറ്റും സലൂട്ട് കസിനും ഈ കാലഘട്ടത്തിൽ പുറത്തിറങ്ങി. ഇവയും കോമഡി ചിത്രങ്ങളായിരുന്നു.




</doc>
<doc id="406801" url="https://ml.wikipedia.org/wiki?curid=406801" title="ജാവനീസ് ഭാഷ">
ജാവനീസ് ഭാഷ

ഇന്തോനേഷ്യയിലെ മദ്ധ്യ-കിഴക്കൻ ജാവയിലെ ജനങ്ങളുടെ ഭാഷയാണ് ജാവനീസ് (Javanese (, '; ) (colloquially known as , '; ) 9.8 കോടിയോളം ആളുകളുടെ മാതൃഭാഷയാണിത് ഇത് ഇന്തോനേഷ്യയിലെ ജൻസംഖ്യയുടെ 42 ശതമാനത്തോളം വരും. മലേഷ്യ, സിംഗപ്പൂർ എന്നിവിടങ്ങളിലും ഈ ഭാഷ സംസാരിക്കുന്ന ആളുകൾ താമസിക്കുന്നുണ്ട്.

ആസ്റ്റ്രോനേഷ്യൻ ഭാഷാഗോത്രത്തിലെ മലയോ-പോളിനേഷ്യൻ ഭാഷയായ ഇതിന് സമീപപ്രദേശങ്ങളിലെ ഭാഷകളായ സുൺഡനീസ്, മഡുരീസ് ,ബാലിനീസ് എന്നിവയുമായി ബന്ധമുണ്ട്. ജാവനീസ് സംസാരിക്കുന്ന മിക്ക ആളുകളും ഇന്തോനേഷ്യനും സംസാരിക്കുന്നവരാണ്.

ജാവനീസ് എഴുതുന്നത് പ്രാദേശികമായി "അക്ഷര ജാവ" ("Aksara Jawa" <ruby><rb>ꦲꦏ꧀ꦱꦫ</rb><rb>ꦗꦮ</rb><rt>aksara</rt><rt>jawa</rt></ruby>) എന്നറിയപ്പെടുന്ന ജാവനീസ് ലിപി , ലത്തിൻ ലിപി എന്നിവ ഉപയോഗിച്ചാണ്. ബ്രഹ്മി ലിപി, പല്ലവ ലിപി, കവി ലിപി എന്നിവയിൽനിന്നും ഉരുത്തിരിഞ്ഞതാണ് ജാവനീസ് ലിപി. 


</doc>
<doc id="406808" url="https://ml.wikipedia.org/wiki?curid=406808" title="തെഹാമ കൗണ്ടി">
തെഹാമ കൗണ്ടി

തെഹാമ കൗണ്ടി ( ), അമേരിക്കൻ ഐക്യനാടുകളിൽ കാലിഫോർണിയയുടെ വടക്കൻ ഭാഗത്തു സ്ഥിതിചെയ്യുന്ന ഒരു ഒരു കൗണ്ടിയാണ്. 2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരം ഈ കൗണ്ടിയിലെ ജനസംഖ്യ 63,463 ആയിരുന്നു. റെഡ് ബ്ലഫ് ആണ് ഈ കൌണ്ടിയുടെ കൗണ്ടി സീറ്റും ഏറ്റവും വലിയ നഗരവും.

1856 ൽ ബട്ട്, കൊലുസ, ശാസ്ത കൗണ്ടികളുടെ ഭാഗങ്ങൾ അടർത്തിയെടുത്താണ് തെഹമാ കൗണ്ടി രൂപവത്കരിച്ചത്.


</doc>
<doc id="406812" url="https://ml.wikipedia.org/wiki?curid=406812" title="ലേക്ക് കൗണ്ടി">
ലേക്ക് കൗണ്ടി

ലേക്ക് കൗണ്ടി, അമേരിക്കൻ ഐക്യനാടുകളിൽ കാലിഫോർണിയ സംസ്ഥാനത്തിന്റെ വടക്കൻ-മദ്ധ്യ ഭാഗത്ത് സ്ഥിതി ചെയ്യുന്ന ഒരു കൗണ്ടിയാണ്. 2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരമുള്ള ഈ കൗണ്ടിയിലെ ജനസംഖ്യ 64,665 ആയിരുന്നു. ലേക് പോർട്ട് ആണ് കൗണ്ടി സീറ്റ്. കൗണ്ടി അതിന്റെ പേരു കടമെടുത്തിരിക്കുന്നത് പൂർണ്ണമായും കാലിഫോർണിയയിൽ സ്ഥിതിചെയ്യുന്നതും കൗണ്ടിയിലെ പ്രമുഖ ഭൂപ്രകൃതി സവിശേഷതയുമായ സ്വാഭാവിക തടാകമായ ക്ലിയർ ലേക്കിൽനിന്നാണ്. തഹോയെ തടാകം ഭാഗികമായി നെവാദയിലും സാൾട്ടൺ സീ വെള്ളപ്പൊക്കത്താലും രൂപം കൊണ്ടതാണ്).


</doc>
<doc id="406822" url="https://ml.wikipedia.org/wiki?curid=406822" title="സാക്കറി ക്വിന്റോ">
സാക്കറി ക്വിന്റോ

ഒരു അമേരിക്കൻ നടനും, ചലച്ചിത്ര നിർമ്മാതാവുമാണ് സാക്കറി ജോൺ ക്വിന്റോ (ജനനം: ജൂൺ 2, 1977). 2006-ൽ പുറത്തിറങ്ങിയ ശാസ്ത്ര ഫിക്ഷൻ നാടക പരമ്പര ഹീറോസ് (2009-2010), സ്റ്റാർ ട്രെക്ക് (2009), സ്റ്റാർ ട്രെക്ക് ഇൻ ടു ഡാർക്ക്നസ് (2013), സ്റ്റാർ ട്രെക്ക് ബിയോൺഡ് (2016) 
അമേരിക്കൻ ഹൊറർ സ്റ്റോറി: അസൈലം തുടങ്ങിയവയിലെ പ്രകടനങ്ങളിലൂടെയാണ് അറിയപ്പെടുന്നത്. ഇത് കൂടാതെ 
ടെലിവിഷൻ പരമ്പരകളായ സോ നൊട്ടോറിയസ്, ദ സ്ളാപ്പ്, 24 എന്നിവയിലും അദ്ദേഹം ചെറിയ വേഷങ്ങളിൽ പ്രത്യക്ഷപ്പെട്ടു. 

പിറ്റ്സ്ബർഗിൽ ജനിച്ച ക്വിന്റോ പെൻസിൽവാനിയയിലെ ഗ്രീൻ ട്രീയുടെ പ്രദേശത്താണ് വളർന്നത്. അദ്ദേഹം സെന്റ് സൈമൺ, ജ്യൂഡ് കത്തോലിക് സ്കൂൾ എന്നിവിടങ്ങളിൽ പഠിച്ചു. അദ്ദേഹത്തിന്റെ അമ്മ, മാർഗരറ്റ് ജെ. മാർഗോ, ഒരു നിക്ഷേപ സ്ഥാപനത്തിലും, പിന്നീട് ഒരു മജിസ്ട്രേറ്റ് ഓഫീസിലും ജോലി ചെയ്തു. ക്വിന്റോയ്ക്ക് ഏഴ് വയസ്സ് ഉള്ളപ്പോൾ അച്ഛൻ ജോസഫ് ജോൺ "ജോ ക്വിന്റോ" ക്യാൻസർ മൂലം മരിച്ചു. പിന്നീട് ക്വിന്റോയും സഹോദരൻ ജോയും അവരുടെ അമ്മയുടെ സംരക്ഷണത്തിലാണ് വളർന്നത്. അദ്ദേഹം കത്തോലിക്കാ കുടുംബ ത്തിലാണ് വളർന്നത്. അദ്ദേഹത്തിന്റെ പിതാവ് ഇറ്റാലിയൻ വംശജനും അമ്മയും ഐറിഷ് വംശജയുമാണ്. 1995-ൽ സെൻട്രൽ കാത്തലിക് ഹൈസ്കൂളിൽനിന്ന് പഠനം പൂർത്തിയാക്കിയ അദ്ദേഹം, തുടർന്ന് കാർണഗി മെല്ലൺ യൂണിവേഴ്സിറ്റി സ്കൂൾ ഓഫ് ഡ്രാമയിൽ നിന്ന് 1999-ൽ ബിരുദം നേടി.   



</doc>
<doc id="406827" url="https://ml.wikipedia.org/wiki?curid=406827" title="അലിസിയ വികാന്തർ">
അലിസിയ വികാന്തർ

അലിസിയ അമാൻഡാ വികാന്തർ (ജനനം: ഒക്ടോബർ 3 1988) ഒരു സ്വീഡിഷ് ചലച്ചിത്ര നടിയും മുൻ നർത്തകിയുമാണ്. ഗോഥൻബർഗിൽ ജനിച്ച അവർ ഒരു ചെറിയ കുട്ടിയായി ഇരിക്കുമ്പോൾ തന്നെ ഗോഥൻബർഗ് ഓപ്പറ ഹൗസിൽ ചെറിയ വേഷങ്ങളിൽ അഭിനയിച്ചു. സ്റ്റോക്ക്ഹോമിലെ റോയൽ സ്വീഡിഷ് ബാലെ സ്കൂളിലും ന്യൂയോർക്കിലെ സ്കൂൾ ഓഫ് അമേരിക്കൻ ബാലെയിലും ചേർന്ന് ബാലെ നൃത്തം അഭ്യസിച്ചു. സ്വീഡിഷ് ഷോർട്ട് ഫിലിമുകളിലും ടെലിവിഷൻ സീരിയലുകളിലും അഭിനയിച്ചു കൊണ്ട് അവരുടെ പ്രൊഫഷണൽ അഭിനയ ജീവിതം തുടങ്ങി. ടെലിവിഷൻ നാടകമായ അന്ദ്ര അരനിനിൽ (2008-10) അവതരിപ്പിച്ച ജോസ്ഫിൻ ജൊർൻ ടെഗെബ്രാൻഡ് എന്ന കഥാപാത്രത്തിന് വടക്കൻ യൂറോപ്പിൽ അംഗീകാരം ലഭിച്ചു.

തന്റെ ആദ്യ ചിത്രം പ്യുവറിലെ അഭിനയത്തിന് വികാന്തർ മികച്ച നടിക്കുള്ള ഗുൽഡ്ബാഗ് അവാർഡ് നേടി. 2012 ൽ ജോ റൈറ്റ് സംവിധാനം ചെയ്ത അന്നാ കരിനീന എന്ന ചിത്രത്തിൽ കിറ്റി രാജകുമാരിയുടെ വേഷവും അതേവർഷം തന്നെ ഇറങ്ങിയ ഡാനിഷ് ചിത്രം എ റോയൽ അഫയറിലെ ക്വീൻ കരോലിൻ മാതിൽഡയുടെ വേഷവും അംഗീകാരം നേടി കൊടുത്തു. 2013-ൽ "ഹോട്ട്" എന്ന സ്വീഡിഷ് ചിത്രത്തിൽ അഭിനയിച്ചു. കൂടാതെ അതേ വർഷം തന്നെ ജൂലിയൻ അസ്സാഞ്ചിന്റെ ജീവചരിത്രവുമായി ബന്ധപ്പെട്ട "ദി ഫിഫ്ത് എസ്റ്റേറ്റ്" എന്ന ചിത്രത്തിൽ അഭിനയിച്ചു. 

2014, 2015 വർഷങ്ങളിൽ, ആക്റ്റിവിസ്റ്റായ ടെസ്റ്റമെന്റ് ഓഫ് യൂത്ത് എന്ന ചിത്രത്തിൽ വെരാ ബ്രിട്ടൻ എന്ന ആക്ടിവിസ്റ്റിന്റെ വേഷത്തിലും എക്‌സ് മെഷീനാ എന്ന ചിത്രത്തിൽ ഒരു ഹ്യൂമനോയ്ഡ് റോബോട്ടിന്റെ വേഷവും അവതരിപ്പിച്ചു. എക്‌സ് മെഷീനയിലെ വേഷത്തിന് ഗോൾഡൻ ഗ്ലോബ്, ബാഫ്റ്റ നാമനിർദ്ദേശങ്ങൾ ലഭിച്ചു. 2015 ൽ തന്നെ ഇറങ്ങിയ ഡാനിഷ് ഗേൾ എന്ന ചിത്രത്തിന് മികച്ച സഹനടിക്കുള്ള അക്കാദമി അവാർഡും, സ്ക്രീൻ ആക്ടേഴ്സ് ഗിൽഡ് അവാർഡും ലഭിച്ചു. 2018 പുറത്തിറങ്ങാനിരിക്കുന്ന ടോംബ് റൈഡർ എന്ന ചിത്രത്തിൽ അലിസിയ ലാറ ക്രോഫ്റ്റ് ആയി അഭിനയിക്കും. 


</doc>
<doc id="406829" url="https://ml.wikipedia.org/wiki?curid=406829" title="നോവ സ്കോട്ടിയ">
നോവ സ്കോട്ടിയ

നോവ സ്കോട്ടിയ (ലാറ്റിൻ ഭാഷയിൽ "ന്യൂ സ്കോട്ലാൻഡ്") കാനഡയിലെ കാനഡയിലെ പത്ത് പ്രവിശ്യകളിൽ ഒന്നാണ്‌. അറ്റ്ലാൻറിക് കാനഡയുടെ ഭാഗമായ നാലു പ്രവിശ്യകളിൽ ഒന്നായ ഇത്, 55,284 ചതുരശ്ര കിലോമീറ്റർ വലിപ്പവുമായി, കാനഡയിലെ ഏറ്റവും ചെറിയ രണ്ടാമത്തെ പ്രവിശ്യയാണ്. ഹ്യാലിഫാക്സ് ആണ് പ്രവിശ്യാ തലസ്ഥാനം. കേപ് ബ്രെട്ടൻ ദ്വീപ് അടക്കം 3,800 തീരദേശ ദ്വീപുകൾ നോവ സ്കോട്ടിയയുടെ ഭാഗമാണ്. 2016 ലെ കണക്കുപ്രകാരം ഇവിടുത്തെ ജനസംഖ്യ 923,598 ആണ്. പ്രിൻസ് എഡ്വേർഡ് ഐലന്റ് കഴിഞ്ഞാൽ ചതുരശ്ര കിലോമീറ്ററിന് 17.4 ആൾക്കായുമായി കാനഡയിലെ രണ്ടാമത്തെ ഏറ്റവുമധികം ജനസാന്ദ്രതയുള്ള പ്രവിശ്യയാണ് നോവ സ്കോട്ടിയ.  



</doc>
<doc id="406831" url="https://ml.wikipedia.org/wiki?curid=406831" title="സിറനോ ദെ ബെർജെറാക്">
സിറനോ ദെ ബെർജെറാക്

സാവിനിയൻ ദെ സിറനോ ദെ ബെർജെറാക് (6 മാർച്ച് 1619 – 28 ജൂലൈ 1655) 17-ാം നൂറ്റാണ്ടിൽ ജീവിച്ചിരുന്ന ഫ്രഞ്ചു സാഹിത്യകാരനും ആയിരുന്നു. നോവലിസ്റ്റ്‌, നാടകകൃത്ത് എപ്പിസ്റ്റൊലേറിയൻ എന്നീ നിലകളിൽ പ്രശസ്തനായ അദ്ദേഹം ഒരു പട്ടാളക്കാരനും ദ്വന്ദ്വയുദ്ധത്തിൽ പങ്കെടുക്കുന്ന വ്യക്തിയുമായിരുന്നു. സ്പഷ്ടതയുള്ളതും പുതുമ ഇഷ്ടപ്പെടുകയും ചെയ്യുന്ന എഴുത്തുകാരനായിരുന്നു അദ്ദേഹം. നാടകകൃത്ത് ആയ എഡ്മന്റ് റോസറ്റൻഡ് (1868-1918) ന്റെ പ്രശസ്ത നാടകമായ "സിറനോ ദെ ബെർജെറാക്" എന്ന നാടകത്തിൽ നിന്നാണ് ബെർജെറാകിനെ കുറിച്ച് കൂടുതൽ അറിയാൻ കഴിയുന്നത്.



</doc>
<doc id="406832" url="https://ml.wikipedia.org/wiki?curid=406832" title="ഭീമൻ നീർനായ്">
ഭീമൻ നീർനായ്

ഭീമൻ ഓട്ടർ അഥവാ ഭീമൻ നദി ഓട്ടർ (ടെറോന്യൂറ ബ്രസീലിയൻസിസ്) ഒരു തെക്കേ അമേരിക്കൻ മാംസഭോജിയായ സസ്തനിയാണ്. മസ്റ്റിലീഡെ അഥവാ വീസൽ കുടുംബത്തിലെ ഏറ്റവും നീളമുള്ള അംഗമായ ഇവയ്ക്ക് 1.7 മീറ്റർ (5.6 അടി) വരെ നീളമുണ്ട്‌. മറ്റു മസ്റ്റിലീഡെ അംഗങ്ങളിൽ നിന്ന് വ്യത്യസ്തമായി ഇവ ഒരു സാമൂഹിക ഇനം ആണ്. ഓരോ കുടുംബ സംഘങ്ങളിലും സാധാരണ മൂന്നു മുതൽ എട്ട് അംഗങ്ങൾ ഉണ്ട്. പൊതുവെ സമാധാന പ്രിയരെങ്കിലും വിവിധ സംഘങ്ങൾക്കിടയിൽ സംഘർഷം ഉടലെടുക്കാറുണ്ട്. ഭീമൻ ഓട്ടർ പകൽ നേരത്തുണർന്നു പ്രവർത്തിക്കുന്ന (ഡൈയൂറിനൽ) ജീവിയാണ്. ഓട്ടർ ഗണത്തിൽ ഏറ്റവുമധികം ശബ്ദമുണ്ടാക്കുന്ന ഇനമാണ് ഇവ. മുന്നറിയിപ്പ്, ആക്രമണം, ഉറപ്പ് എന്നിവ സൂചിപ്പിക്കുന്ന അനേകം ശബ്ദങ്ങൾ രേഖപ്പെടുത്തിയിട്ടുണ്ട്.  

ആമസോൺ നദി, പന്തനാൽ എന്നിവിടങ്ങളിൽ ഉൾപ്പെടെ ദക്ഷിണ അമേരിക്കയുടെ വടക്ക്-മദ്ധ്യ ഭാഗങ്ങളിൽ ഉടനീളം ഭീമൻ ഓട്ടർ കണ്ടുവരുന്നു. അതിന്റെ വെൽവെറ്റ് തൊലിന് വേണ്ടിയുള്ള വേട്ടയാടൽ മൂലം ഭീമൻ ഓട്ടറുകളുടെ എണ്ണം ഗണ്യമായി കുറഞ്ഞു. 1999-ൽ വംശനാശഭീഷണി നേരിടുന്ന ഈ ജീവിവർഗങ്ങളുടെ പട്ടികയിൽ ഉൾപെടുത്തിയ അവയുടെ എണ്ണം 5000 ൽ താഴെ മാത്രമാണ്. ഗിനി, പെറുവിയൻ ആമസോണിയൻ നദീതടം എന്നിവയാണ് ഇവയുടെ അവസാന ശക്തികേന്ദ്രങ്ങൾ. ആവാസകേന്ദ്രത്തിന്റെ നശീകരണമാണ് ഇവ നേരിടുന്ന മുഖ്യ ഭീഷണി.  

സാന്ദ്രമായ രോമങ്ങൾ, ചിറക് പോലുള്ള വാൽ, തോൽക്കാലുകൾ എന്നിങ്ങനെ ഉഭയ ജീവിതത്തിന് അനുയോജ്യമായ പലതരം അനുകരണങ്ങളും ഭീമൻ ഓട്ടർ ഉപയോഗിക്കുന്നു. ശുദ്ധജല നദികളും അരുവികളുമാണ് ഈ ഇനം തിരഞ്ഞെടുക്കുന്നത്. മുഖ്യമായും മത്സ്യങ്ങളെയാണ് ഭക്ഷണപദാർത്ഥങ്ങളായി ഉപയോഗിക്കുന്നത് എന്നാൽ ഞണ്ടുകൾ, കടലാമകൾ, പാമ്പുകൾ, ചെറിയ കെയ്മാൻ മുതലായവ തിന്നുകയും ചെയ്യും. മനുഷ്യരെ കൂടാതെ മറ്റ് ഗുരുതരമായ സ്വാഭാവികശത്രുക്കൾ ഒന്നുമില്ല. എന്നിരുന്നാലും കെയ്മാൻ അടക്കമുള്ള മറ്റു വർഗ്ഗങ്ങളുമായി ഭക്ഷ്യവിഭവങ്ങൾക്കായി മത്സരിക്കേണ്ടതാണ്. 


</doc>
<doc id="406835" url="https://ml.wikipedia.org/wiki?curid=406835" title="പുണ്യകോടി">
പുണ്യകോടി

സംസ്കൃത ഭാഷയിൽ നിർമ്മിക്കുന്ന ആദ്യത്തെ അനിമേഷൻ ചലച്ചിത്രമാണ് പുണ്യകോടി. ജനങ്ങളിൽ നിന്ന് പണം സമാഹരിച്ച് നിർമ്മിക്കുന്ന ആദ്യത്തെ സംസ്കൃത ചലച്ചിത്രം എന്ന പ്രത്യേകതയും ഇതിനുണ്ട്. രവിശങ്കർ വി. സംവിധാനം ചെയ്ത ഈ ചിത്രം 2018-ൽ പുറത്തിറങ്ങുമെന്ന് പ്രതീക്ഷിക്കുന്നു. കർണാടകയിൽ പ്രചാരത്തിലുള്ള ഒരു നാടോടിക്കഥയെ ആസ്പദമാക്കിയാണ് ചിത്രം നിർമ്മിച്ചിരിക്കുന്നത്. കാവേരി നദീതീരത്തുള്ള കരുനാട് എന്ന ഗ്രാമമാണ് ചിത്രത്തിന്റെ കഥാപശ്ചാത്തലം.

എപ്പോഴും സത്യം മാത്രം പറയുന്ന 'പുണ്യകോടി' എന്ന പശുവിന്റെ കഥയാണ് ചിത്രം പറയുന്നത്. വിശന്നുവലഞ്ഞ ഒരു കടുവ ഈ പശുവിനെ കൊന്നുതിന്നാനൊരുങ്ങുന്നു. തന്റെ കിടാവിന് പാലുകൊടുത്ത ശേഷം മടങ്ങിവരാമെന്ന് പറഞ്ഞ് പശു യാത്രയാകുന്നു. സത്യസന്ധയായ പശു വാക്കുപാലിക്കുകയും കടുവയ്ക്കു ഭക്ഷണമാകാൻ തയ്യാറായി മുന്നോട്ടുവരികയും ചെയ്യുന്നു. പശുവിന്റെ സത്യസന്ധത തിരിച്ചറിഞ്ഞ കടുവ അതിനെ കൊല്ലാതെ വെറുതേവിടുന്നു. മനുഷ്യന്റെ അതിമോഹം പരിസ്ഥിതിയുടെ സംതുലനാവസ്ഥയെ എങ്ങനെ ദോഷകരമായി ബാധിക്കുന്നുവെന്ന് വരച്ചുകാട്ടുകയാണ് ഈ ചിത്രം.

മലയാള ചലച്ചിത്രനടിയും സംവിധായികയുമായ രേവതിയാണ് ചിത്രത്തിലെ പശുവിന് ശബ്ദം നൽകിയിരിക്കുന്നത്. റോജർ നാരായൺ, നരസിംഹമൂർത്തി എന്നിവരും ചിത്രത്തിനുവേണ്ടി ശബ്ദം നൽകിയിട്ടുണ്ട്.




</doc>
<doc id="406843" url="https://ml.wikipedia.org/wiki?curid=406843" title="ഈജിപ്ഷ്യൻ സിനിമ">
ഈജിപ്ഷ്യൻ സിനിമ

ഒരു അറബ് രാജ്യമായ ഈജിപ്റ്റിന്റെ സിനിമാ വ്യവസായത്തെ ഈജിപ്ഷ്യൻ സിനിമ സൂചിപ്പിക്കുന്നു. 1976 മുതൽ ഇന്റർനാഷണൽ ഫെഡറേഷൻ ഓഫ് ഫിലിം പ്രൊഡ്യൂസേഴ്സ് അസോസിയേഷൻസ് ഇവിടെ കെയ്റോ ഇന്റർനാഷണൽ ഫിലിം ഫെസ്റ്റിവൽ നടത്തിവരുന്നു.

1896 മുതൽ ഈജിപ്ത്തിൽ നിശ്ശബ്ദ ചലചിത്രങ്ങൾ നിർമ്മിച്ചിരുന്നു. 1927-ൽ പുറത്ത് വന്ന ലൈലയാണ് ഈജിപ്ത്തിന്റെ ആദ്യത്തെ മുഴുനീള ചലച്ചിത്രം. 1930 മുതൽ 1936 വരെയുള്ള കാലയളവിൽ കുറഞ്ഞത് 44 മുഴുനീള ചലച്ചിത്രങ്ങൾ ഇവിടെ നിർമ്മിക്കപ്പെട്ടിട്ടുണ്ട്. 1936-ൽ, തലാത്ത് ഹാർബ് ആരംഭിച്ച മിസ്ർ സ്റ്റുഡിയോ ഹോളിവുഡിന്റെ പ്രമുഖ സ്റ്റുഡിയോകളുമായി തുല്യ പ്രാധാന്യം നേടി.

1940 മുതൽ 1960 വരെയുള്ള കാലഘട്ടം ഈജിപ്ഷ്യൻ സിനിമയുടെ സുവർണ്ണ കാലമായി കണക്കാക്കപ്പെടുന്നു.





</doc>
<doc id="406853" url="https://ml.wikipedia.org/wiki?curid=406853" title="സിസ്ടെമ സാക് ആക്റ്റൂൺ">
സിസ്ടെമ സാക് ആക്റ്റൂൺ

മെക്സിക്കോയിൽ യുകതാൻ പെനിൻസുലയിലെ കരീബിയൻ തീരത്ത് സ്ഥിതി ചെയ്യുന്ന ഒരു അന്തർജല ഗുഹ സംവിധാനമാണ് സിസ്ടെമ സാക് ആക്റ്റൂൺ (സ്പാനിഷ്, യുകറ്റെക് മായ ഭാഷകളിൽ വെളുത്ത ഗുഹകൾ എന്ന് അർഥം). നിലവിൽ ലോകത്തിലെ ഏറ്റവും വലിയ അന്തർജല ഗുഹാ സംവിധാനമായി ഇത് കരുതപ്പെടുന്നു. 

ടുളും മുനിസിപ്പാലിറ്റിയുടെ പടിഞ്ഞാറ് വശത്ത് ഗ്രാൻ സെൻനോട്ടിൽ നിന്ന് 5 കിലോമീറ്റർ (3.1 മൈൽ) പര്യവേഷണം ആരംഭിച്ചു. ഈ ഗുഹാപൂർണ സംവിധാനത്തിന്റെ മുഴുവൻ ഭാഗവും ടുളും മുനിസിപ്പാലിറ്റിയുടെ ക്വിന്താനാ റൂയിലാണ്. 

2007 ന്റെ തുടക്കത്തിൽ സിസ്ടെമ നോഹോച് നാഹ് ചിച് അന്തർ-ജല ഗുഹയും സിസ്റ്റിമാ സാക് ആക്റ്റൂൺ തമ്മിലുള്ള ബന്ധം തിരിച്ചറിയുകയും ഇതിനെ ലോകത്തിലെ സർവേ ചെയ്തിട്ടുള്ളതിൽ ഏറ്റവും ദൈർഘ്യമേറിയ അന്തർ-ജല ഗുഹയായി കണക്കാക്കുകയും ചെയ്തു. 2007 മുതൽ മറ്റൊരു അന്തർ-ജല ഗുഹ സംവിധാനമായ സിസ്ടെമ ഓക്സ് ബെൽ ഹായും സിസ്ടെമ സാക് ആക്റ്റൂണും ഏറ്റവും ദൈർഘ്യമേറിയ അന്തർ-ജല ഗുഹയായി മാറിമാറി അറിയപ്പെടുന്നു. വരണ്ട പ്രദേശങ്ങൾ കൂടി കണക്കിലെടുത്താൽ ലോകത്തിലെ രണ്ടാമത്തെതും, മെക്സിക്കോയിലെ ഏറ്റവും വലിയ ഗുഹയുമാണ് സിസ്ടെമ സാക് ആക്റ്റൂൺ. 

2018 ൽ സിസ്ടെമ ഡോഷ് ഓഹോസ് അന്തർ-ജല ഗുഹയും (84 കിലോമീറ്റർ) സിസ്റ്റിമാ സാക് ആക്റ്റൂൺ അന്തർ-ജല ഗുഹയും (263 കിലോമീറ്റർ) തമ്മിലുള്ള ബന്ധം തിരിച്ചറിയുകയും സംയുക്ത സംവിധാനം ലോകത്തിലെ ഏറ്റവും വലിയ അണ്ടർവാട്ടർ ഗുഹകളിലാണെന്ന് റിപ്പോർട്ട് ചെയ്യപ്പെട്ടു. 


</doc>
<doc id="406863" url="https://ml.wikipedia.org/wiki?curid=406863" title="വാസ്കോ">
വാസ്കോ

വാസ്കോ, (മുൻകാലത്ത്, ഡെവി, ഡെവിവില്ലെ) അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ കേൺ കൌണ്ടിയിൽ സാൻ ജോവാക്വിൻ താഴ്വരയിൽ സ്ഥിതിചെയ്യുന്ന ഒരു നഗരമാണ്. ബേക്കേർസ്ഫീൽഡ് നഗരത്തിന് വടക്കു പടിഞ്ഞാറായി ഏകദേശം 24 മൈലുകൾ (39 കിലോമീറ്റർ) അകലെ, സമുദ്രനിരപ്പിൽനിന്ന് 328 അടി (100 മീറ്റർ) ഉയരത്തിലാണ് ഈ നഗരം സ്ഥിതിചെയ്യുന്നത്. 2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരമുള്ള ഈ നഗരത്തിലെ ആകെ ജനസംഖ്യ 25,545 ആയിരുന്നു. ഇത് 2000 ലെ സെൻസസിലുണ്ടായിരുന്ന 21,263 നേക്കാൾ ജനസംഖ്യയിൽ വർദ്ധനവുണ്ടായിരുന്നു.
ഫെഡറൽ അംഗീകാരം ലഭിച്ച കിത്താനേമുക്ക്, യോക്കുറ്റ്സ്, ച്യൂമാഷ് തുടങ്ങിയ തദ്ദേശീയ ഇന്ത്യൻ ഗോത്രവർഗ്ഗങ്ങൾ ഉൾപ്പെടുന്ന “തേജോൺ ഇന്ത്യൻ ട്രൈബ് ഓഫ് കാലിഫോർണിയ”യുടെ ആസ്ഥാനമായി വാസ്കോ നഗരം പ്രവർത്തിക്കുന്നു.

നഗരത്തിന്റെ ആദ്യനാമമായ ‘ഡെവി’ സ്പാനിഷ്-അമേരിക്കൻ യുദ്ധത്തിലെ ഒരു നായകനായിരുന്ന അഡ്മിറൽ ജോർജ്ജ് ഡെവിയുടെ ബഹുമാനാർഥത്തിൽ നൽകപ്പെട്ടതാണ്. 1899 ൽ ഡെവിവില്ലെ എന്നുകൂടി അറിയപ്പെട്ടിരുന്ന ഇവിടെ ഒരു തപാലോഫീസ് സ്ഥാപിക്കപ്പെടുകയും 1900 ൽ നഗരത്തിന്റെ പേര് വാസ്കോ എന്നാക്കി മാറ്റുകയും ചെയ്തു.


</doc>
<doc id="406866" url="https://ml.wikipedia.org/wiki?curid=406866" title="സരാറ്റോഗ">
സരാറ്റോഗ

സരാറ്റോഗ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, സാന്താ ക്ലാരാ കൌണ്ടിയിൽ സ്ഥിതിചെയ്യുന്ന ഒരു നഗരമാണ്. സാന്താ ക്ലാര താഴ്വരയുടെ പടിഞ്ഞാറ് ഭാഗത്തു സ്ഥിതി ചെയ്യുന്ന ഈ നഗരം, സാൻ ഫ്രാൻസിസ്കോ ഉൾക്കടൽ മേഖലയിൽ സാൻ ജോസ് നഗരത്തിനു നേരിട്ട് പടിഞ്ഞാറായിട്ടാണ് നിലനിൽക്കുന്നത്. 2010 ലെ യു.എസ്. സെൻസസ് പ്രകാരമുള്ള ഈ നഗരത്തിലെ ആകെ ജനസംഖ്യ 29,926 ആയിരുന്നു. സിലിക്കോണ് വാലിയുടെ പടിഞ്ഞാറേ വക്കിൽ സ്ഥിതിചെയ്യന്ന സരാറ്റോഗ, ഒരു ചെറു പട്ടണത്തിന്റ അനുഭവം പ്രദാനം ചെയ്യുന്നതോടൊപ്പം ഇവിടെയുള്ള വീഞ്ഞുത്പാദനകേന്ദ്രങ്ങൾ ഹൈ-എൻഡ് റെസ്റ്റോറന്റുകൾ എന്നിവയുടെ പേരിലും ഈ നഗരം അറിയപ്പെടുന്നു. വില്ല മൊണ്ടാൽവോ, ഹാക്കോൺ ഗാർഡൻസ്, മൌണ്ടൻ വൈനരി എന്നിവ ഈ നഗരത്തിലെ പ്രധാന ആകർഷണങ്ങളിൽ ഉൾപ്പെടുന്നു.

2016 ലെ ‘കോൾഡ്വെൽ ബാങ്കർ ഹോം ലിസ്റ്റിംഗ് റിപ്പോർട്ട്’ സരാറ്റോഗ നഗരത്തെ അമേരിക്കൻ ഐക്യനാടുകളിലെ ഏറ്റവും ചെലവേറിയ ഭവന വിപണിയായി പട്ടികയിലുൾപ്പെടുത്തി. 2010 ൽ ബ്ലൂംബെർഗ് ബിസിനസ് വീക്ക് ഈ നഗരത്തെ കാലിഫോർണിയയിലെ ഏറ്റവും ചെലവേറിയ പ്രാന്തനഗരപ്രദേശമെന്നു വിശേഷിപ്പിച്ചു. CNN Money റിപ്പോർട്ടു ചെയ്തതു പ്രകാരം 70.42 ശതമാനം സാരറ്റോഗ കുടുംബങ്ങൾക്കും 100,000 ഡോളറിൽ കൂടുതൽ വരുമാനമുണ്ട്. അമേരിക്കയിലെ ഏറ്റവും മികച്ച 20 വിദ്യാസമ്പന്ന ചെറുനഗരങ്ങളിലൊന്നായി 2009 ൽ സരാറ്റോഗ നഗരം ഫോർബ്സ് പട്ടികയിൽ ഇടം നേടിയിരുന്നു. 2018 ലെ “അമേരിക്കൻ കമ്യൂണിറ്റി സർവ്വേ’യിൽനിന്നു ലഭിച്ച വിവരങ്ങൾ അനുസരിച്ച് അമേരിക്കൻ ഐക്യനാടുകളിലെ എട്ടാം സ്ഥാനമുള്ള എറ്റവും സമ്പന്നമായ നഗരമാണ് സരാറ്റോഗ. 


</doc>
<doc id="406869" url="https://ml.wikipedia.org/wiki?curid=406869" title="കോർട്ടാന">
കോർട്ടാന

മൈക്രോസോഫ്റ്റ് സൃഷ്ടിച്ച ഒരു വെർച്വൽ അസിസ്റ്റൻറ് ആണ് കോർട്ടാന. വിൻഡോസ് 10, വിൻഡോസ് 10 മൊബൈൽ, വിൻഡോസ് ഫോൺ 8.1, ഇൻവോക് സ്മാർട്ട് സ്‌പീക്കർ, മൈക്രോസോഫ്റ്റ് ബാൻഡ്, എക്‌സ്‌ബോക്‌സ് വൺ, ഐഓഎസ്, ആൻഡ്രോയ്ഡ്, വിൻഡോസ് മിക്സഡ് റിയാലിറ്റി എന്നിവയിൽ ഈ സേവനം ലഭ്യമാണ്. ഉടൻ തന്നെ ആമസോൺ അലക്സയിലും ഈ സവിശേഷത ലഭ്യമാകും. 

ഓർമ്മപ്പെടുത്തലുകൾ സജ്ജീകരിക്കാനും, കീബോർഡ് ഇൻപുട്ടിന് ആവശ്യമില്ലാതെ, സ്വഭാവിക ശബ്ദം തിരിച്ചറിഞ്ഞു ബിങ് സെർച്ച് എഞ്ചിൻ മുഖേന, ചോദ്യങ്ങൾക്ക് ഉത്തരം നൽകാനും കോർട്ടാന ക്ക് കഴിയും.

സോഫ്റ്റ്‌വെയർ പ്ലാറ്റ്ഫോമിനും പ്രദേശത്തിനും അനുസരിച്ച് ഇംഗ്ലീഷ്, പോർച്ചുഗീസ്, ഫ്രഞ്ച്, ജർമ്മൻ, ഇറ്റാലിയൻ, സ്പാനിഷ്, ചൈനീസ്, ജാപ്പനീസ് ഭാഷാ പതിപ്പുകളിൽ കോർട്ടാന ലഭ്യമാണ്. ആപ്പിൾ സിരി, ഗൂഗിൾ അസിസ്റ്റന്റ്, ആമസോൺ അലക്സ തുടങ്ങിയ സമാനമായ സംവിധാനങ്ങൾക്കെതിരെയാണ് കോർട്ടാന പ്രധാനമായും മത്സരിക്കുന്നത്.  




</doc>
<doc id="406874" url="https://ml.wikipedia.org/wiki?curid=406874" title="ലോക സിനിമ">
ലോക സിനിമ

ലോകമെമ്പാടുമുള്ള രാജ്യങ്ങളുടെ ചലച്ചിത്ര വ്യവസായത്തെ ലോക സിനിമ സൂചിപ്പിക്കുന്നു.




</doc>
<doc id="406876" url="https://ml.wikipedia.org/wiki?curid=406876" title="ബയേഹോ">
ബയേഹോ

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത്, സൊലാനോ കൌണ്ടിയിലുൾപ്പെട്ട ഒരു നഗരമാണ് ബയേഹോ. സാൻ ഫ്രാൻസിസ്കോ ഉൾക്കടൽ മേഖലയിലെ വടക്കൻ ഉൾക്കടൽ ഉപമേഖലയിലാണ് ഈ നഗരം നിലനിൽക്കുന്നത്. നഗരത്തിൻറ ഒരു ഭാഗം ജലത്താൽ അതിർ തിരിക്കപ്പെട്ടിരിക്കുന്നു. ബയേഹോ, ഭൂമിശാസ്ത്രപരമായി കിഴക്കൻ ഉൾനാടൻ ഉൾക്കടലിന്  ഏറ്റവും അടുത്തുള്ള വടക്കൻ ഉൾക്കടൽ നഗരമാണ്. അതിനാൽ അത് ചിലപ്പോഴൊക്കെ കിഴക്കൻ ഉൾക്കടൽ മേഖലയുടെ ഭാഗമായി തെറ്റിദ്ധരിക്കപ്പെടാറുണ്ട്. 2010 ലെ യു.എസ്. സെൻസസ് പ്രകാരമുള്ള ഈ നഗരത്തിലെ ആകെ ജനസംഖ്യ 115,942 ആയിരുന്നു. സാൻഫ്രാൻസിസ്കോ ഉൾക്കടൽ മേഖലയിലെ ഏറ്റവും ജനസംഖ്യയുള്ള പത്താമത്തെ നഗരവും സൊലാനോ കൗണ്ടിയിലെ ഏറ്റവും വലിയ നഗരവുമാണിത്. ബയേഹോ നഗരം, സാൻ പബ്ലോ ഉൾക്കടലിന്റെ വടക്കുകിഴക്കൻ കരയിൽ, സാൻഫ്രാൻസിസ്കോയിൽ നിന്ന് 30 മൈൽ വടക്കായി, കാർക്വിനെസ് കടലിടുക്കിന്റെ വടക്കുപടിഞ്ഞാറൻ തീരത്തും നാപ നദിയുടെ തെക്കൻ അറ്റത്തുമായി, നാപ്പായ്ക്ക് ഏകദേശം 15 മൈൽ തെക്കായി സ്ഥിതി ചെയ്യുന്നു.

കാലിഫോർണിയയുടെ സംസ്ഥാന പദവിയെ അനുകൂലിച്ചവരിൽ പ്രമുഖനും കാലിഫോർണിയ സ്റ്റേറ്റ് സെനറ്റിലെ ആദ്യ അംഗങ്ങളിലൊരാളും കാലിഫോർണിയ സ്വദേശിയുമായിരുന്ന  ജനറൽ മരിയാനോ ഗ്വാഡലൂപ്പെ ബയേഹോയുടെ പേരാണ് ഈ നഗരത്തിനു നൽകപ്പെട്ടത്. അയൽ നഗരമായ ബെനീസിയ അദ്ദേഹത്തിന്റെ പത്നി ഫ്രാൻസിസ്ക ബെനിസിയ കാരില്ലോ ഡി ബയേഹോയുടെ ബഹുമാനാർത്ഥം ബെനീസിയ എന്ന പേരു നൽകപ്പെട്ടു. 



</doc>
<doc id="406884" url="https://ml.wikipedia.org/wiki?curid=406884" title="പ്ലമാസ് കൌണ്ടി">
പ്ലമാസ് കൌണ്ടി

പ്ലമാസ് കൌണ്ടി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് സിയേറ നെവദ മേഖലയിലുള്ള ഒരു കൌണ്ടിയാണ്. 2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ‌ പ്രകാരമുള്ള ഈ കൌണ്ടിയിലെ ആകെ ജനസംഖ്യ 20,007 ആയിരുന്നു. പോർട്ടോള ഈ കൌണ്ടിയിലെ സംയോജിപ്പിക്കപ്പെട്ട ഏക നഗരവും ക്വിൻസി കൌണ്ടിസീറ്റുമാണ്. ഈ കൌണ്ടിയിലെ ഏറ്റവും വലിയ സമൂഹം ഈസ്റ്റ് ക്വിൻസിയിലാണുള്ളത്. ഈ കൌണ്ടിയിലൂടെ ഒഴുകുന്ന ഫെതർ നദിയുടെ ("Río de las Plumas") സ്പാനിഷ് പേരാണ് കൌണ്ടിയുടെ പേരിന് ആധാരം

1849-ലെ കാലിഫോർണിയ ഗോൾഡ് റഷിനു മുമ്പ് ഇന്ന് പ്ലമാസ് കൌണ്ടിയെന്നറിയപ്പടുന്ന പ്രദേശത്തു വസിച്ചിരുന്നത് ‘മൗണ്ടൻ മൈഡു’ എന്നറിയപ്പെട്ട തദ്ദേശീയ ജനവർഗ്ഗമായിരുന്നു. താഴ്വരകളുടെ അരികിലുള്ള ചെറിയ അധിവാസ കേന്ദ്രങ്ങളിൽ മൈതാനം താമസിച്ചിരുന്നത്. താഴ്വരകളിൽ ലഭ്യമായ വേരുകൾ, അക്കോൺ, പുല്ലുകൾ, വിത്തുകൾ, ഇടയ്ക്കിടെ മീൻ പിടുത്തം, വന്യമൃഗവേട്ട എന്നിങ്ങനെ വിവിധ പ്രവർത്തികളുമായി മൈദു ജനത ഇവിടെ താമസിച്ചിരുന്നു. മൊഹാവ്ക്, സിയേറ താഴ്വര ഉൾപ്പെടെ മഞ്ഞുവീഴ്ച അത്യധികമുള്ള പ്രദേശങ്ങൾ ചൂടുള്ള മാസങ്ങളിൽ വേട്ടയാടൽ പ്രദേശങ്ങളായി ലഭ്യമായിരുന്നു.


</doc>
<doc id="406886" url="https://ml.wikipedia.org/wiki?curid=406886" title="മരിച്ചവരുടെ ദിവസം">
മരിച്ചവരുടെ ദിവസം

മെക്സിക്കോയിലെ, പ്രത്യേകിച്ച് മധ്യ, തെക്കൻ പ്രദേശങ്ങളിൽ, എന്നിവിടങ്ങളിൽ ആഘോഷിക്കപ്പെടുന്ന ഒരു അവധി ദിവസമാണ് മരിച്ചവരുടെ ദിവസം (സ്പാനിഷ് ഭാഷയിൽ: ദിയ ദെ മുയേർത്തോസ്). മെക്സിക്കൻ വംശജർ ധാരാളമുള്ള പ്രദേശങ്ങളിൽ, പ്രത്യേകിച്ച് യുഎസിലും ഇത് ആഘോഷിച്ചു വരുന്നു. മറ്റ് പല സംസ്കാരങ്ങളിലും ഇത് അന്താരാഷ്ട്രതലത്തിൽ അംഗീകരിക്കപ്പെട്ടിരിക്കുന്നു. പല നാൾ നീളുന്ന ഈ അവധി കുടുംബാംഗങ്ങളും സുഹൃത്തുക്കളുമൊക്കെ കൂട്ടിച്ചേർന്ന് തങ്ങളെ വിട്ടുപിരിഞ്ഞ സുഹൃത്തുക്കളും കുടുംബാംഗങ്ങളെയും ഓർക്കുകയും, അവരുടെ ആത്മീയ യാത്രയ്ക്ക് സഹായിക്കാനായി പ്രാർത്ഥിക്കുകയും ചെയ്യുന്നു. 2008 ൽ ഈ ആചാരം യുനെസ്കോ അവരുടെ ഇന്റാഞ്ചിബിൾ കൾച്ചറൽ ഹെറിറ്റേജ് പട്ടികയിൽ ഉൾപ്പെടുത്തി. 

ഇംഗ്ലീഷ് ഭാഷ സംസാരിക്കുന്ന രാജ്യങ്ങളിൽ ചിലപ്പോൾ ഈ ദിവസം "ദിയ ദി ലോസ് മ്യൂർട്ടോസ്" എന്നും അറിയപ്പെടുന്നു. 
മെക്സിക്കോയിൽ ഈ ദിനം ഒരു പൊതു അവധി ദിനമായിട്ടാണ് ആഘോഷിക്കുന്നത്. പതിനാറാം നൂറ്റാണ്ടിൽ സ്പാനിഷ് കോളനിവൽക്കരണത്തിനു മുൻപ് ആഘോഷം വേനൽക്കാലത്തിന്റെ തുടക്കത്തിൽ ആണ് ഈ ദിവസം ആഘോഷിചിരുന്നത്. ക്രമേണ, പാശ്ചാത്യ ക്രിസ്ത്യൻ ആചാരങ്ങൾ ആയ "ഓൾ സെയ്ന്റ്സ് ഈവ്", "ഓൾ സെയിന്റ്സ് ഡേ, ഓൾ സോൾസ് ഡേ" എന്നിവയ്ക്കൊപ്പം ഇത് ഒക്ടോബർ 31, നവംബർ 1, നവംബർ 2 തീയതികളിലായി ആഘോഷിക്കാൻ തുടങ്ങി.ഒഫ്രെണ്ടാസ് എന്നറിയപ്പെടുന്ന സ്വകാര്യ അൾത്താരകൾ നിർമ്മിക്കുക, കാലവേരാസ് എന്നറിയപ്പെടുന്ന തലയോട്ടികളുടെ മാതൃക, ആസ്ടെക് ജമന്തി പുഷ്പങ്ങൾ എന്നിവ കൊണ്ട് വിട്ടുപിരിഞ്ഞവരെ ആദരിക്കുക, ഇഷ്ട വിഭവങ്ങളും മദ്യവും അവരുടെ കുഴിമാടങ്ങളിൽ അർപ്പിക്കുക എന്നിവയാണ് ചടങ്ങുകൾ.. 

ആധുനിക മെക്സിക്കൻ ആഘോഷത്തിനു നൂറ്റാണ്ടുകൾ പഴക്കമുള്ള ആസ്ടെക് ഉത്സവവുമായി ബന്ധമുള്ളതായി ഗവേഷകർ കണ്ടെത്തി. മരിച്ചവരെ ആദരിക്കുന്ന ഈ ആചാരം ഇന്ന് ലോകം മുഴുവൻ വ്യാപിച്ചു. മെക്സിക്കോയിൽ ഇത് ഒരു ദേശീയ ചിഹ്നമായി മാറിയിരിക്കുന്നു.  



</doc>
<doc id="406888" url="https://ml.wikipedia.org/wiki?curid=406888" title="ഇന്ത്യൻ സിനിമ">
ഇന്ത്യൻ സിനിമ

ഒരു ഏഷ്യൻ രാജ്യമായ ഇന്ത്യയുടെ സിനിമാ വ്യവസായത്തെ ഇന്ത്യൻ സിനിമ സൂചിപ്പിക്കുന്നു.  ഇന്ത്യയിൽ ഓരോ വർഷവും വിവിധ ഭാഷകളിലായി 1,600 ചിത്രങ്ങൾ നിർമ്മിക്കുന്നുണ്ട്. മറ്റേതൊരു രാജ്യത്തെ സിനിമയെക്കാളും ഇന്ത്യൻ സിനിമയാണ് കൂടുതൽ ആളുകൾ കാണുന്നത്. 2011 ൽ 3.5 ബില്ല്യൺ ഇന്ത്യൻ സിനിമാ ടിക്കറ്റുകൾ ലോകമെമ്പാടും വിറ്റുപോയി. ഇത് ഹോളിവുഡിനേക്കാൾ 900,000 കൂടുതലാണ്. 2013-ൽ പുറത്തിറങ്ങിയ സിനിമകളുടെ കണക്കെടുപ്പ് പ്രകാരം, ഇന്ത്യ ഒന്നാം സ്ഥാനത്ത് നിൽക്കുന്നു, തൊട്ടുപിന്നാലെയാണ് നോളിവുഡ്, ഹോളിവുഡ്, ചൈന.. 2012 ൽ 1,602 ഫീച്ചർ ഫിലിമുകൾ ഇന്ത്യയിൽ പുറത്തിറങ്ങി. 2011-ൽ ഇന്ത്യൻ സിനിമാ വ്യവസായം 1.86 ബില്യൺ ഡോളറിന്റെ (93 ബില്ല്യൺ ഡോളർ) വരുമാനം നേടി. 2015 ൽ, ഒരു ബില്യൺ യുഎസ് ഡോളറിന്റെ മൊത്തം ബോക്സ് ഓഫീസ് വിജയമായിരുന്നു ഇന്ത്യയുടേത് 

ഇന്ത്യൻ സിനിമ ആഗോളതലത്തിൽ വിപണനം ചെയ്യപ്പെടുന്നുണ്ട് .ഏഷ്യയിലും, യൂറോപ്പിലും, ഗ്രേറ്റർ മിഡിൽ ഈസ്റ്റിലും, വടക്കേ അമേരിക്കയിലും, കിഴക്കൻ ആഫ്രിക്കയിലുടനീളവും, മറ്റെല്ലായിടത്തും, 90 രാജ്യങ്ങളിലായി, ഇന്ത്യയുടെ ചലച്ചിത്രങ്ങൾ വിപണനം ചെയ്യപ്പെടുന്നു. ദംഗൽ എന്ന ഹിന്ദി ചിത്രത്തിന് ലോകമെമ്പാടുമായി ലഭിച്ച കളക്ഷൻ 300 മില്ല്യൻ ഡോളർ e 2000 ൽ ഇന്ത്യൻ സിനിമയുടെ മൊത്ത വരുമാനം 1.3 ബില്യൺ യു.എസ് ഡോളറായിരുന്നു.  ബോക്സ് ഓഫീസ് വരുമാനത്തിന്റെ 43% പ്രതിനിധീകരിയ്ക്കുന്ന ഹിന്ദി ഭാഷ ചലച്ചിത്ര വ്യവസായമാണ് ഇതിൽ പ്രധാന പങ്ക് വഹിക്കുന്നത്. തെലുങ്ക്, തമിഴ്, കന്നഡ, മലയാളം, തുളു എന്നീ ദക്ഷിണേന്ത്യൻ ഭാഷകളിലെ സിനിമാ വ്യവസായ വരുമാനം 36 ശതമാനമാണ്.

വളരെയധികം നീളുന്ന ഒരു സിനിമാ ചരിത്രമാണ് ഇന്ത്യയുടേത്. 1896-ലെ ലുമിയർ ബ്രതേഴ്സിന്റെയും റോബർട്ട് പോളിന്റെയും ലണ്ടണിലെ ചലച്ചിത്രപ്രദർശനത്തിന് ശേഷം അവർ 1896 ത്തിൽ തന്നെ ബോംബെയിലും ഒരു പ്രദർശനം സംഘടിപ്പിക്കുകയുണ്ടായി. ഇതോടുകൂടിയാണ് ഇന്ത്യയിൽ ചലച്ചിത്ര വ്യവസായത്തിന്റെ വേരുകൾ പൊട്ടി മുളക്കുന്നത്. 

ഇരുപതാം നൂറ്റാണ്ടിന്റെ പിറവിയോടെ ഇന്ത്യയിലെ പ്രധാന പട്ടണങ്ങളിലെല്ലാം ചലച്ചിത്രപ്രദർശനങ്ങൾ ആരംഭിച്ചു. 1906-ൽ കോയമ്പത്തൂരിലെ പോൾ വിൻസന്റ് എന്ന റെയിൽവേ ഉദ്യോഗസ്ഥനാണ് കേരളത്തിലെ ആദ്യ പ്രദർശനം നടത്തിയത്. 1925-ലാണ് കേരളത്തിൽ ആദ്യ തിയേറ്റർ വന്നത്—കോഴിക്കോട് ക്രൗൺ. തൃശ്ശൂർ രാമവർമ്മ (1930), തൃശ്ശൂർ ജോസ് (1931), തിരുവനന്തപുരം ചിത്ര (1931) എന്നിവയും ആദ്യകാല തിയേറ്ററുകളാണ്. ഇംഗ്ലീഷ്, ഹിന്ദി, തമിഴ് ഭാഷാചിത്രങ്ങളായിരുന്നു പ്രധാനമായും പ്രദർശിപ്പിച്ചത്. 1928 നവംബർ 7-നാണ് മലയാളത്തിലെ ആദ്യ (നിശ്ശബ്ദ) ചിത്രമായ വിഗതകുമാരൻ പുറത്തിറങ്ങിയത്. ചലച്ചിത്രം എന്ന പേര് സൂചിപ്പിക്കുന്നതു പോലെ ചലിക്കുന്ന കുറെ ചിത്രങ്ങൾ, അതായിരുന്നു വിഗതകുമാരൻ. അഗസ്തീശ്വരത്ത് ജനിച്ച ജോസഫ് ചെല്ലയ്യ ഡാനിയേൽ എന്ന ജെ.സി. ഡാനിയേൽ എന്ന വ്യവസായ പ്രമുഖനായിരുന്നു വിഗതകുമാരന്റെ സംവിധായകനും നിർമ്മാതാവും. സംസ്ഥാനത്തെ ആദ്യത്തെ സിനിമാ സ്റ്റുഡിയോ ആയ ട്രാവൻകൂർ നാഷണൽ പിക്ചേഴ്സിന് തിരുവനന്തപുരത്ത് ഡാനിയേൽ തുടക്കം കുറിച്ചു. മലയാളത്തിലെ രണ്ടാമത്തെയും അവസാനത്തേതുമായ നിശ്ശബ്ദചിത്രം 1931-ൽ പ്രദർശനത്തിനെത്തിയ മാർത്താണ്ഡവർമ്മയാണ്. സി.വി. രാമൻ പിള്ളയുടെ മാർത്താണ്ഡവർമ്മ എന്ന ചരിത്ര നോവലിനെ അടിസ്ഥാനമാക്കി മദിരാശിക്കാരനായ പി.വി. റാവു ആണ് ചിത്രം സംവിധാനം ചെയ്തത്. പൂനയിലെ നാഷണൽ ഫിലിം ആർക്കൈവ്സിൽ ഈ പ്രിന്റ് സൂക്ഷിച്ചിട്ടുണ്ട്.



</doc>
<doc id="406889" url="https://ml.wikipedia.org/wiki?curid=406889" title="ഒറ്റ വൈയ്ക്കോൽ വിപ്ലവം">
ഒറ്റ വൈയ്ക്കോൽ വിപ്ലവം

ഒറ്റ വൈയ്ക്കോൽ വിപ്ലവം (The One-Straw Revolution) ജപ്പാൻ സ്വദേശിയായ മസനോബു ഫുക്കുവോക്ക(福岡 正信 Fukuoka Masanobu (ഫെബ്രുവരി 2, 1913- ഓഗസ്റ്റ് 16, 2008) ജൈവ കൃഷിരീതിയുടെ ആധുനികകാലത്തെ തന്റെ നിരീക്ഷണങ്ങളെപ്പറ്റി എഴുതിയ പുസ്‌തകം ആണിത്.
രണ്ടാം ലോകമഹായുദ്ധത്തിനുശേഷം അമേരിക്കക്കാർ ആധുനികരീതിയിലുളള കൃഷി ജപ്പാനിൽ കൊണ്ടുവന്നു. അതോടെ കൃഷിക്കാരുടെ അധ്വാനം കുറഞ്ഞു. ഈ പുത്തൻ കൃഷിരീതി പെട്ടെന്നുതന്നെ ജപ്പാനിൽ വൻപ്രചാരം നേടി. നൂറ്റാണ്ടുകളായി ഉപയോഗിച്ചിരുന്ന പ്രകൃതിവളങ്ങൾ പുതിയ കൃഷിരീതികൾ വന്നതോടെ ജപ്പാൻകാർ ഉപേക്ഷിച്ചു.അതോടെ മണ്ണിന്റെ വളക്കൂറ് നഷ്ടമായി തുടങ്ങി. ചെടികളുടെ കരുത്ത് കറഞ്ഞു അവയ്ക്ക് രാസവളം അത്യാവശ്യമായി. ഈ മാറ്റങ്ങളൊക്കെ നിരീക്ഷിച്ചുകൊണ്ടിരുന്ന ഫുക്കുവോക്ക നാട്ടിൻപുറങ്ങൾ വിട്ട് കൃഷിക്കാർ വ്യവസായകേന്ദ്രങ്ങളിലേക്കു ചേക്കേറുന്നത് അദ്ദേഹം വേദനയോടെ നോക്കി കണ്ടു.

ജപ്പാനിലെ നാട്ടിൻപുറത്ത് ജനിച്ച ഫുക്കുവോക്ക ഏറെക്കാലം സസ്യരോഗങ്ങളെക്കുറിച്ച് ഗവേഷണം നടത്തി. പിന്നീട് കൃഷിവിഭാഗത്തിൽ ജോലി നോക്കി. ഒരിക്കൽ ഒരു വയലിനരികിലൂടെ പോവുകയായിരുന്ന അദ്ദേഹം അവിടത്തെ പുല്ലിനും കളയ്ക്കുമിടയിൽ നല്ല കരുത്തുള്ള നെൽച്ചെടികൾ അദ്ദേഹം കണ്ടു. ഉടനെ അദ്ദേഹത്തിന് ഒരു ആശയം തോന്നി. പ്രകൃതിയുമായി ഇണങ്ങി ചേർന്നുള്ളള ഒരുപുത്തൻ കൃഷിരീതിയായിരുന്നു അത്. മണ്ണിനെയും മനുഷ്യനെയും ബന്ധിപ്പിക്കുന്ന ഈ കൃഷിരീതി അന്നുവരെയുണ്ടായിരുന്ന പല ധാരണകളെയും മാറ്റിമറിച്ചു. ഭൂമി ഉഴുത് മറിക്കാതെയും നെൽക്കണ്ടങ്ങളിൽ വെളളം കെട്ടി നിർത്താതെയും യന്ത്രങ്ങളും രാസവളങ്ങൾ ഉപയോഗിക്കാതെയും ലാഭകരമായി കൃഷിചെയ്യാമെന്ന് ഫുക്കുവോക്ക പരീക്ഷിച്ചറിഞ്ഞു.

1975-ൽ ഫുക്കുവോക്കയുടെ കണ്ടെത്തലുകൾ ഒറ്റ വൈയ്ക്കോൽ വിപ്ലവം എന്ന പുസ്തക രൂപത്തിൽ പുറത്തിറങ്ങി.



</doc>
<doc id="406893" url="https://ml.wikipedia.org/wiki?curid=406893" title="യൂറിഡിയ">
യൂറിഡിയ

യൂറിഡിയ ഫ്രാൻസിസ്ക ഗാക്സിയോള ഫ്ലോറസ് (ജനനം ഒക്ടോബർ 4, 1986 ഹെർമോസില്ലോ, സോണോരയിൽ) ഒരു മെക്സിക്കൻ ഗായികയാണ്. 

മെക്സിക്കൻ റിയാലിറ്റി ഷോ ആയ "ലാ അക്കാഡമിയ" യുടെ നാലാം സീസണിൽ യൂറിഡിയയ്ക്ക് രണ്ടാം സ്ഥാനം ലഭിച്ചു. തന്റെ 19-ാം വയസ്സിൽ മെക്സിക്കോയിൽ ഏറ്റവുമധികം ആൽബം വിറ്റഴിക്കപ്പെട്ട കലാകാരന്മാരിൽ ഒരാളായി യൂറിഡിയ മാറി. അവരുടെ അരങ്ങേറ്റ ആൽബം 1,500,000 പകർപ്പുകൾ വിറ്റഴിക്കുക വഴി 
90-കളിൽ താലിസക്ക് ശേഷം രാജ്യത്തെ ഏറ്റവും ആൽബം വിറ്റഴിക്കുന്ന ആദ്യ ഗായികയായി. തന്റെ ശബ്ദമാധുര്യം കൊണ്ട് "വോസ് ദെ ഊൻ ആൻഹേൽ"
(വോയിസ് ഓഫ് എയ്ഞ്ചൽ) എന്നൊരു വിളിപ്പേര് യുറിഡിയ നേടി, ഇതേതുടർന്ന് തന്റെ ആദ്യ ആൽബത്തിന് "ല വോസ് ദെ ഊൻ ആൻഹേൽ" എന്ന പേര് നൽകി . ഈ ആൽബം 2x ഡയമണ്ട്, 3x പ്ലാറ്റിനം + ഗോൾഡ് റേറ്റിംഗ് നേടി. 

2006 ഡിസംബർ 5 ന് സോണി ബി.എം.ജി യൂറിഡിയയുടെ രണ്ടാമത്തെ ആൽബമായ "ആബ്ള എൽ കോറസോൺ" അതോടൊപ്പം ആദ്യ സിംഗിൾ ""കോമോ യോ നൊഡീ ടെ ഹ അമാഡോ"" എന്ന ഗാനവും പുറത്തിറക്കി. ഇത് ബോൺ ജോവിയുടെ ""ദ് ഈസ് എ നോട്ട് എ ലവ് സോംഗ്"" എന്ന സ്പാനിഷ് പതിപ്പാണ്‌ . ബോണി ടൈലർ, ദ പോലീസ് എന്നിവരെ പോലുള്ള പ്രശസ്ത ഗായകരുടെ ഗാനങ്ങളുടെ സ്പാനിഷ് പതിപ്പുകൾ ഈ ആൽബത്തിൽ ഉൾപ്പെടുന്നു. ഈ ആൽബം ലോകമെമ്പാടുമായി 660,000 കോപ്പികൾ വിറ്റു. 

യൂറിഡിയയുടെ മൂന്നാമത്തെ ആൽബം "എന്റ്റെ മാരിപ്പോസ" നവംബർ 15, 2007 ൽ മെക്സിക്കോയിൽ റിലീസ് ചെയ്തു. ആ ആൽബത്തിലെ ആദ്യ സിംഗിൾ ""അഹോറ എൻന്റെൻഡി"", യുറിഡിയയും കാമിയ ബാന്റിലെ മാരിയോ ഡോമും ചേർന്ന് എഴുതിയതാണ്. രണ്ടാം സിംഗിൾ "യോ പോർ എൽ" മെക്സിക്കോയിലും മധ്യ അമേരിക്കയിലും ഇത് ഒന്നാം സ്ഥാനത്തായിരുന്നു. മൂന്നാമത്തേതും അവസാനത്തേതുമായ സിംഗിൾ "എൻ സു ലുഗാർ" പതിനാറാം സ്ഥാനത്ത് നിന്ന് തുടങ്ങി, ഒടുവിൽ നാലാം സ്ഥാനത്ത് എത്തി.. ജാവിയർ കാൾഡറോൺ നിർമ്മിച്ച ഈ ആൽബം വലിയ വിൽപ്പന കൈവരിച്ചു. പുറത്തിറങ്ങിയ ആദ്യ ദിവസത്തിനുള്ളിൽ 50,000 കോപ്പികൾ വിറ്റതിന് ഗോൾഡ് റേറ്റിംഗ് ലഭിച്ചു . ലോകമെമ്പാടുമുള്ള 650,000 കോപ്പികളായി 4x പ്ലാറ്റിനം + ഗോൾഡ് റേറ്റിംഗ് ലഭിച്ചിട്ടുണ്ട്. 

ലാറ്റിൻ ഗ്രാമി, പ്രെമോസ് യുവന്റുഡ്. ലാറ്റിൻ ബിൽബോർഡ് ഓയെ അവാർഡ്, ലോ ന്യുയസ്ട്രോ മ്യൂസിക് അവാർഡ് എന്നീ
പുരസ്കാരങ്ങൾക്ക് നാമനിർദ്ദേശം ചെയ്യപ്പെട്ടു. 

2007 ഏപ്രിൽ 26 ന് മികച്ച ഫീമെയിൽ പോപ്പ് ആൽബത്തിന് ലാറ്റിൻ ബിൽബോർഡ് പുരസ്കാരം യൂറിഡിയ നേടി. 2007 മെയ് മാസത്തിൽ, പ്രിമീയോസ് യുവന്റുഡ് അവാർഡിന് വേണ്ടി യൂറിഡിയക്ക് നാല് നോമിനേഷനുകൾ ലഭിച്ചു. 
2008 ൽ ആ വർഷത്തെ മികച്ച കലാകാരിക്കുള്ള 
പ്രിമീയോസ് ഓയെ പുരസ്കാരം യൂറിഡിയ നേടി.



</doc>
<doc id="406907" url="https://ml.wikipedia.org/wiki?curid=406907" title="കോചിതി ഡാം">
കോചിതി ഡാം

കോചിതി ഡാം അമേരിക്കൻ സംസ്ഥാനമായ ന്യൂ മെക്സിക്കോ സാൻഡോവിൽ കൗണ്ടിയിലെ റിയോ ഗ്രാൻഡെ നദിയിൽ സ്ഥിതിചെയ്യുന്നു. അമേരിക്കയിലെ പത്ത് വലിയ അണക്കെട്ടുകളിൽ ഒന്നാണിത്. നിർമ്മാണത്തിനുപയോഗിച്ച വസ്തുക്കളുടെ അളവെടുത്താൽ (62,849,000 yd3 (48,052,000 m3)) ലോകത്തിൽ 23-ാംസ്ഥാനം ഈ അണക്കെട്ടിനാണ്. ലോകത്തിൽ 11--ാംസ്ഥാനത്ത് നില്ക്കുന്ന അണക്കെട്ടാണിത്. യുണൈറ്റഡ് സ്റ്റേറ്റ്സ് ആർമി കോർപ്സ് ഓഫ് എഞ്ചിനീയേഴ്സിന്റെ 'ഫ്ലഡ് ആൻഡ് സെഡിമെന്റ് കൺട്രോൾ' പ്രൊജക്ടിലെ നാല് ഡാമുകളിലൊന്നാണിത്. 

മണ്ണണക്കെട്ടാണ് കോചിതി ഡാം. വെളളപൊക്കം ഇല്ലാതാക്കുകയാണ് അണക്കെട്ടിന്റെ മുഖ്യ ലക്ഷ്യം. ജലസംഭരണി പിന്നീട് വന്യജീവിസംരക്ഷണകേന്ദ്രമായി. ഓവർ ഫ്ലോ ഔട്ട് ലെറ്റ് കപ്പാസിറ്റി 14,790 feet3/s (418.8 m3/s) ആണ്. 
1965-ൽ കോചിതി അണക്കെട്ടിന്റെ നിർമ്മാണത്തിന് തുടക്കംകുറിച്ചു. യുണൈറ്റഡ് ആർമി കോർസ് എൻജിനിയേഴ്സ് ആയിരുന്നു നിർമ്മാതാക്കൾ. നിർമ്മാണച്ചെലവ് 94.4 ദശലക്ഷം അമേരിക്കൻ ഡോളർ ഏകദേശം (400 കോടി രുപയിലധികം) ആയിരുന്നു. 1973-ൽ അണക്കെട്ട് പൂർത്തിയായി. 76.5മീറ്റർ ആണ് അണക്കെട്ടിന്റെ ഉയരം. 

കോചിതി പ്രദേശത്തുകാർ അണക്കെട്ടു കാരണം കൃഷിസ്ഥലം നഷ്ടപ്പെട്ടതിനെതിരെ ശക്തമായ എതിർപ്പുമായി രംഗത്തെത്തിയിരുന്നു. 2001-ൽ കോടതി അവരുടെ വാദങ്ങൾ അംഗീകരിച്ചു. അതിനെ തുടർന്ന് നിർമ്മാതാക്കളായ ആർമി കോർസ് എൻജിനിയേഴ്സിന് പൊതുമാപ്പ് പറയേണ്ടി വന്നു. കോചിതി അണക്കെട്ടിന്റെ ജലസംഭരണിയായ കോചിതി തടാകം കോചിതി തടാകത്തിൽ നിന്ന് 1973 മുതൽ ജലസേചനം ആരംഭിച്ചു.

കോചിതി അണക്കെട്ടിനോടനുബന്ധിച്ച് വിനോദസഞ്ചാരകേന്ദ്രവും സ്ഥാപിച്ചിട്ടുണ്ട്. കോചിതി തടാകത്തിൽ നിന്ന് മീൻപിടിക്കുന്നതിനും അനുവദിച്ചിരിക്കുന്നു എന്നാൽ തടാകത്തിലെ ഗതാഗതം കർശനമായി നിയന്ത്രിച്ചിരിക്കുകയാണ്. ബോട്ടുകളുടെ വേഗത്തിനും കടുത്ത നിയന്ത്രണമുണ്ട്.



</doc>
<doc id="406913" url="https://ml.wikipedia.org/wiki?curid=406913" title="റോഗൺ ഡാം">
റോഗൺ ഡാം

സോവിയറ്റ് റിപ്പബ്ളിക്കായ താജിക്കിസ്ഥാനിലെ ഉയരം കൂടിയ കൃത്രിമ അണക്കെട്ടുകളിൽ ഒന്നാണ് റോഗൺ ഡാം. വാക്ഷ് നദിയിലാണ് ഇത് സ്ഥിതിചെയ്യുന്നത്.

1959-ലാണ് റോഗൺ അണക്കെട്ട് പദ്ധതി തുടങ്ങാൻ തീരുമാനിച്ചത്. 1965-ൽ അതിന്റെ രൂപരേഖ തയ്യാറാക്കി. നിർമ്മാണം തുടങ്ങാൻ പിന്നെയും 11 വർഷമെടുത്തു.1991-ൽ സോവിയറ്റ് യൂണിയന്റെ തകർച്ചയോടെ നിർമ്മാണം തടസ്സപ്പെട്ടു. വീണ്ടും പണിയാരംഭിച്ചപ്പോൾ പ്രകൃതിയാണ് വില്ലനായി രംഗത്തെത്തിയത്.1993-ൽ നിർമ്മാണം വെള്ളപ്പൊക്കം കാരണം തടസ്സപ്പെട്ടു. 

2007-ൽ ഈ പദ്ധതി പൂർത്തിയാക്കാൻ പുതിയ കരാറുണ്ടാക്കി. അതും പക്ഷേ നടപ്പായില്ല. താജിക്കിസ്ഥാൻ ഇപ്പോഴും റോഗൺ അണക്കെട്ടിന്റെ നിർമ്മാണം നടത്തിവരുന്നു. വാക്ഷ് നദിയിലുള്ള ഈ അണക്കെട്ട് ഇതിനകംതന്നെ 335 മീറ്റർ ഉയരത്തിൽ നിർമ്മിച്ചുകഴിഞ്ഞു. വൈദ്യൂതി ഉത്പ്പാദനത്തിന് ആറ് ടർബൈൻ അണക്കെട്ടിൽ സ്ഥാപിക്കാനാണ് പദ്ധതിയിട്ടിരിക്കുന്നത്. 3600 മെഗാവാട്ട് ആയിരിക്കും ഇവയിൽനിന്നുള്ള വൈദ്യൂതി ഉത്പ്പാദനം.

അണക്കെട്ടിനെപ്പറ്റി പഠനം നടത്താൻ അയൽരാജ്യമായ ഉസ്ബക്കിസ്ഥാൻ ഈയിടെ താജിക്കിസ്ഥാനോട് ആവശ്യപ്പെട്ടിട്ടണ്ട്. ഉസ്ബക്കിസ്ഥാനിലെ പരുത്തികൃഷിയ്ക്ക് ഈ അണക്കെട്ടിൽ നിന്ന് ജലസേചനം സാധ്യമാകമോ എന്നും എന്തെങ്കിലും പരിസ്ഥിതിപ്രശ്നങ്ങൾ വരാനിടയുണ്ടോയെന്നും മനസ്സിലാക്കാനാണ് ഈ പഠനം. 2010 ഒക്ടോബറിൽ ഉസ്ബക്കിസ്ഥാൻ പ്രസിഡന്റ് ഇസ്ലാം കരിംമോവ് റോഗൺ ജല വൈദ്യൂത പദ്ധതിയെ 'സ്റ്റുപ്പിഡ് പ്രൊജക്ട്' എന്നാണ് വിളിച്ചത്.


</doc>
<doc id="406922" url="https://ml.wikipedia.org/wiki?curid=406922" title="ദേശീയ സിനിമ">
ദേശീയ സിനിമ

ഒരു രാജ്യത്തിന്റെ മുഖ്യധാരാ സിനിമകളെയും അതുമായി ബന്ധപ്പെട്ട വിമർശനങ്ങളേയും സിദ്ധാന്തങ്ങളെയും കുറിച്ച് പ്രതിപാദിക്കുന്നതിനെയാണ് ദേശീയ സിനിമ സൂചിപ്പിക്കുന്നത്. ദേശീയ സിനിമയുടെ സിദ്ധാന്തങ്ങൾ ആഗോളവൽക്കരണത്തിൽ നിർണായകമായ പങ്ക് വഹിക്കുന്നുണ്ട്. ഒരു ദേശീയ ചലച്ചിത്രത്തെ നിർവ്വചിക്കാൻ, ചില പണ്ഡിതർ സിനിമ വ്യവസായത്തിന്റെ ഘടനയേയും അതിലെ കഥാപാത്രങ്ങളേയും വാണിജ്യമൂല്യങ്ങളെയും സർക്കാർ പിന്തുണകളേയും മറ്റും അടിസ്ഥാനമാക്കുന്നു. 

കനേഡിയൻ സിനിമകളിൽ കാണിക്കുന്ന മിക്ക ചിത്രങ്ങളും യുഎസ് ഇറക്കുമതിയാണ്. കനേഡിയൻ ദേശീയ ചലച്ചിത്രങ്ങളെ "കനേഡിയൻ ജീവിതത്തെയും സംസ്കാരത്തെയും പ്രതിഫലിപ്പിക്കുന്നത്" എന്നാണ് നിർവ്വചിക്കുന്നത്. കാനഡയിലെ ചലച്ചിത്രനിർമ്മാണത്തിൽ രണ്ടു പാരമ്പര്യങ്ങളുണ്ട് എന്ന് ചില വിമർശകർ വാദിക്കുന്നു.

ഫ്രാൻസിന്റെ ദേശീയ സിനിമയിൽ ജനപ്രിയ സിനിമയും പരീക്ഷണാത്മക ചിത്രങ്ങളും ഉൾപ്പെടുന്നു. അമേച്ചറുകളായ ചലച്ചിത്ര പ്രവർത്തകരും ഫ്രഞ്ച് ദേശീയ സിനിമാ രംഗവുമായി അടുത്ത് ബന്ധപ്പെട്ട് പ്രവർത്തിക്കുന്നുണ്ട്. പരീക്ഷണാത്മക ചിത്രങ്ങളുടെ വക്താക്കളായ ജർമിനിനെ ഡുലാക്, , ജോൺ എപ്സ്റ്റെയിൻ എന്നിവർ ഇവരിൽ പ്രധാനികളാണ്.

1920 കളിലും 1930 കളിലും ആയി പരമ്പരാഗത സിനിമാ സങ്കൽപ്പങ്ങളെ മാറ്റിമറിച്ച് ജർമ്മൻ ദേശീയ സിനിമകൾ പുരോഗമനപരവും കലാപരവുമായ സമീപനങ്ങൾക്ക് പ്രശസ്തമായി.

രണ്ടാം ലോക മഹായുദ്ധത്തിനു ശേഷം 1948-ലാണ് പോളണ്ടിൽ ലോഡ്സ് ഫിലിം സ്കൂൾ സ്ഥാപിക്കപ്പെത്. 1950 കളിലും 1960 കളിലും ആയി ഇവിടത്തെ ചലച്ചിത്രപ്രവർത്തകർ ഒരു പോളിഷ് സ്കൂൾ സ്ഥാപിച്ചെടുത്തു.



</doc>
<doc id="406928" url="https://ml.wikipedia.org/wiki?curid=406928" title="കേൺ കൗണ്ടി">
കേൺ കൗണ്ടി

കേൺ കൗണ്ടി,  അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തു സ്ഥിതിചെയ്യുന്ന ഒരു കൗണ്ടിയാണ്. 2010 ലെ അമേരിക്കൻ ഐക്യനാടുകളിലെ സെൻസസ് പ്രകാരമുള്ള ഈ കൗണ്ടിയിലെ ജനസംഖ്യ  839,631 ആയിരുന്നു. ബേക്കേർസ്ഫീൽഡിലാണ് ഇതിന്റെ കൗണ്ടി സീറ്റ്. ബേക്കേർസ്ഫീൽഡ് CA മെട്രോപ്പൊളിറ്റൻ സ്റ്റാറ്റിസ്റ്റിക്കൽ പ്രദേശവും ഉൾപ്പെടുന്നതാണ് കേൺ കൗണ്ടി. ഇത് മദ്ധ്യ താഴ്വരയുടെ തെക്കേ അറ്റം വരെ നീണ്ടു കിടക്കുന്നു.

8,161.42 ചതുരശ്ര മൈൽ (21,138.0 ചതുരശ്ര കിലോമീറ്റർ) പ്രദേശത്തായി വ്യാപിച്ചു കിടക്കുന്ന ഈ കൌണ്ടി, പടിഞ്ഞാറേയ്ക്ക് കോസ്റ്റ് റേഞ്ചസിന്റെ തെക്കൻ ചരിവിലേയ്ക്കും  കിഴക്കു വശത്തേയ്ക്ക്  കിഴക്കൻ സിയേറ നെവാഡയുടെ തെക്കൻ ചരിവുകൾക്ക് അപ്പുറത്തേയ്ക്ക് മൊജാവെ മരുഭൂമിയിലേയ്ക്കും റിഡ്ജ്ക്രെസ്റ്റ് നഗരംവരെയും വ്യാപിച്ചു കിടക്കുന്നു. കൌണ്ടിയിലെ ഏറ്റവും വടക്കുള്ള നഗരം ഡെലാനോ ആണ്.  അതിന്റെ തെക്കൻ പ്രദേശങ്ങൾ ലെബെക്കിന് അപ്പുറത്തേയ്ക്കു് ഗ്രേപ്വൈനിലേയ്ക്കും തുടർന്ന് ആന്റിലോപ് താഴ്വരയുടെ വടക്കേ അറ്റത്തേയ്ക്കുമായി വ്യാപിച്ചു കിടക്കുന്നു. കൌണ്ടിയുടെ സമ്പദ്ഘടന പ്രധാനമായും കാർഷികമേഖല, പെട്രോളിയം ഖനനം എന്നിവയുമായി ബന്ധപ്പെട്ടിരിക്കുന്നു. എഡ്വാർഡ്സ് എയർഫോഴ്സ് ബേസ്, ചൈന ലേക്ക് നേവൽ വെപ്പൺസ് സ്റ്റേഷൻ, മൊജാവെ എയർ ആന്റ് സ്പേസ് പോർട്ട് തുടങ്ങി ശക്തമായ വ്യോമ, ബാഹ്യാകാശ, സൈനിക സാന്നിധ്യവും ഇവിടെയുണ്ട്. ജനസംഖ്യാ വളർച്ചയുടെ കാര്യമെടുത്താൽ അമേരിക്കൻ ഐക്യനാടുകളിലെ ഏറ്റവും വേഗത്തിൽ വളരുന്ന പ്രദേശങ്ങളിലൊന്നാണ് ഇത്. ജലവിതരണ പ്രശ്നങ്ങളും മോശം അന്തരീക്ഷ വായുവുമാണ് ഇവിടുത്തെ കാര്യമായ പ്രശ്നങ്ങൾ.


</doc>
<doc id="406931" url="https://ml.wikipedia.org/wiki?curid=406931" title="റോഹിൻടൺ. എഫ്. നരിമാൻ">
റോഹിൻടൺ. എഫ്. നരിമാൻ

സുപ്രീം കോടതിയിലെ ന്യായാധിപനും പ്രമുഖ നിയമജ്ഞനുമാണ് റോഹിൻടൺ. എഫ്. നരിമാൻ ( ജ: 1956 ആഗസ്റ്റ്).ന്യായാധിപനായി നിയമിക്കപ്പെടുമ്മതിനു മുൻപ് സുപ്രീം കോടതിയിലെ മുതിർന്ന അഭിഭാഷകനായിരുന്നു.1993 ൽ മുപ്പത്തിയേഴാമത്തെ വയസ്സിലാണ് റോഹിൻടണ് സുപ്രീം കോടതിയിലെ മുതിർന്ന അഭിഭാഷകൻ എന്ന പദവി നൽകപ്പെട്ടത്.ഇന്ത്യൻ ബാർ കൗൺസിൽ അംഗമായും അദ്ദേഹം ചുമതല വഹിച്ചിട്ടുണ്ട്. ഭാരതത്തിന്റെ സോളിസിറ്റർ ജനറലും ആയിരുന്നു റോഹിൻടൺ.പ്രശസ്ത നിയമജ്ഞനായ ഫാലി.എസ്. നരിമാനാണ് പിതാവ്.


</doc>
<doc id="406933" url="https://ml.wikipedia.org/wiki?curid=406933" title="ഡി.​വൈ. ചന്ദ്രചൂ​ഢ്">
ഡി.​വൈ. ചന്ദ്രചൂ​ഢ്

സുപ്രീംകോടതിയിലെ ന്യായാധിപനാണ് ഡി.വൈ. ചന്ദ്രചൂഢ്. (Dhananjaya Y. Chandrachud.ജ:11 നവം:1959)ഈ പദവിയിൽ നിയമിതനാകുന്നതിനുമുൻപ് അലഹബാദ് ഹൈക്കോടതിയിലെ ചീഫ് ജസ്റ്റീസ് ആയിരുന്നു. മുംബൈ ഹൈക്കോടതി ജഡ്ജിയായും അദ്ദേഹം ചുമതല വഹിച്ചിട്ടുണ്ട്.


</doc>
<doc id="406938" url="https://ml.wikipedia.org/wiki?curid=406938" title="സാൻഡോവിൽ കൗണ്ടി">
സാൻഡോവിൽ കൗണ്ടി

സാൻഡോവിൽ കൗണ്ടി അമേരിക്കൻ സംസ്ഥാനമായ ന്യൂ മെക്സിക്കോയിൽ ആണ് സ്ഥിതിചെയ്യുന്നത്. 2010-ലെ സെൻസസ് പ്രകാരം ഇവിടത്തെ ജനസംഖ്യ 131,561ആയിരുന്നു. ജനസംഖ്യയിൽ നാലാംസ്ഥാനത്തു നിൽക്കുന്ന ന്യൂ മെക്സിക്കോയിലെ കൗണ്ടിയാണിത്. കൗണ്ടി സീറ്റ് ബെർണാലില്ലോയാണ്. യുണൈറ്റഡ് സ്റ്റേറ്റ്സ് ആർമി കോർപ്സ് ഓഫ് എഞ്ചിനീയേഴ്സിന്റെ 'ഫ്ലഡ് ആൻഡ് സെഡിമെന്റ് കൺട്രോൾ' പ്രൊജക്ടിലെ നാല് ഡാമുകളിലൊന്നായ കോചിതി ഡാം ഇവിടെയാണ് സ്ഥിതിചെയ്യുന്നത്. 

സാൻഡോവിൽ കൗണ്ടി രൂപവത്കരിച്ചത് 1903-ൽ വടക്കുഭാഗത്തുള്ള ബെർണാലില്ലോ കൗണ്ടിയിൽ നിന്നാണ്. യഥാർത്ഥ കൗണ്ടി സീറ്റ് കോറെലെസ് ആണ്. 1905-ൽ ഇത് ബെർണാലില്ലോയിലേക്ക് മാറ്റി.


</doc>
<doc id="406939" url="https://ml.wikipedia.org/wiki?curid=406939" title="ജെഫ്രീസ് സ്പൈഡർ മങ്കി">
ജെഫ്രീസ് സ്പൈഡർ മങ്കി

ജെഫ്രീസ് സ്പൈഡർ മങ്കി അഥവാ ബ്ലാക്ക്‌ ഹാൻഡഡ് സ്പൈഡർ മങ്കി സ്പൈഡർ മങ്കിയുടെ ഒരു ജനുസാണ്. ന്യൂ വേൾഡ് മങ്കി വിഭാഗത്തിൽ പെടുന്ന ഇവ മധ്യ അമേരിക്ക, മെക്സിക്കോയിലെ ചില ഭാഗങ്ങൾ, കൊളംബിയയിലെ ഒരു ചെറിയ ഭാഗം മുതലായ ഭാഗങ്ങളിൽ കാണപ്പെടുന്നു. ഈ ജനുസ്സിൽ കുറഞ്ഞത് അഞ്ച് ഉപജാതികളുണ്ട്. പനാമ, കൊളംബിയ, ഇക്വഡോർ എന്നിവിടങ്ങളിൽ കാണപ്പെടുന്ന ബ്ലാക്ക്‌ ഹെഡ്ഡഡ് സ്പൈഡർ മങ്കിയെ ചില പ്രിമറ്റോളജിസ്റ്റുകൾ ജെഫ്രീസ് സ്പൈഡർ പോലെ തന്നെ വർഗ്ഗീകരിച്ചിട്ടുണ്ട്. 

ഏറ്റവും വലിയ ന്യൂ വേൾഡ് മങ്കികളിൽ ഒന്നാണ് ജെഫ്രീസ് സ്പൈഡർ മങ്കി, പലപ്പോഴും ഇതിന് 9 കിലോ വരെ തൂക്കം ഉണ്ടാവാറുണ്ട്. അതിന്റെ കൈകൾ കാലുകളേക്കാൾ വളരെ ദൈർഘ്യമേറിയതാണ്, അതിന്റെ പിടിക്കാനും പിടിയിൽ നിർത്താനും കഴിവുള്ള വാൽ (പ്രിഹെൻസൈൽ ടെയിൽ) കുരങ്ങിന്റെ മുഴുവൻ ഭാരം പിന്തുണയ്ക്കുകയും ഒരു അധിക കൈ അല്ലെങ്കിൽ കാൽ ആയി ഉപയോഗിക്കപ്പെടുകയും ചെയ്യുന്നു. അതിന്റെ തള്ളവിരൽ പൂർണ്ണവളർച്ചയെത്താത്തതും എന്നാൽ, മറ്റ് വിരലുകൾ നീളമുള്ളതും, ശക്തവും, കൊളുത്ത് പോലെയുള്ളതുമാണ്. ഈ അനുകൂലനങ്ങൾ കുരങ്ങനെ മരച്ചില്ലയിലൂടെ കൈകൾ ആട്ടി അനായാസം ചലിക്കാൻ സഹായിക്കുന്നു 

20 മുതൽ 42 വരെ അംഗങ്ങളുള്ള, കൂടിയും കുറഞ്ഞും ഇരിക്കുന്ന സംഘങ്ങളായാണ്, ജെഫ്രീസ് സ്പൈഡർ മങ്കി കാണപ്പെടുന്നത്. ഭക്ഷണക്രമം പ്രധാനമായും പഴുത്ത പഴങ്ങളാണ്, അതിനാൽ ജീവിക്കാൻ വലിയ വനപ്രദേശം ആവശ്യമായി വരുന്നു. ആവാസവ്യവസ്ഥയുടെ നഷ്ടം, വേട്ടയും വളർത്തുമൃഗങ്ങളുടെ കച്ചവടവും മൂലം ഇവയെ ഇപ്പോൾ വംശനാശ ഭീഷണി നേരിടുന്ന ഒരു ജീവി വിഭാഗമായി ഐ.യു.സി.എൻ. കണക്കാക്കുന്നു.  


</doc>
<doc id="406946" url="https://ml.wikipedia.org/wiki?curid=406946" title="ഇൻഗുറി അണക്കെട്ട്">
ഇൻഗുറി അണക്കെട്ട്

ഹൈഡ്രോ ഇലക്ട്രിക്ക് ഡാമായ ഇൻഗുറി അണക്കെട്ട് ജോർജിയയിലെ ഇൻഗുറി നദിയിലാണ് സ്ഥിതിചെയ്യുന്നത്. ലോകത്ത് ഏറ്റവും ഉയരമുള്ള (271.5 മീറ്റർ) രണ്ടാമത്തെ കോൺക്രീറ്റ് ആർച്ച് ഡാമാണിത്. ജ്വരി പട്ടണത്തിന് വടക്കുഭാഗത്താണിത് സ്ഥിതിചെയ്യുന്നത്.

ഇൻഗുറി അണക്കെട്ടിന്റെ നിർമ്മാണം 1961-ൽ ആരംഭിച്ചു. 1978 ആയതോടെ അണക്കെട്ട് ഭാഗികമായി പ്രവർത്തനം തുടങ്ങി.1987-ലാണ് നിർമ്മാണം പൂർത്തീകരിച്ചത്. വൈദ്യൂതി ഉത്പ്പാദനത്തിനാണ് ഈ അണക്കെട്ട് നിർമ്മിച്ചത്. അതിനായി 20 ടർബൈനുകൾ സ്ഥാപിച്ചു. ഓരോ ടർബൈനും 66 മെഗാവാട്ട് ഉത്പാദനശേഷി ഉണ്ടായിരുന്നു.ആകെ 1320 മെഗാവാട്ട് വൈദ്യൂതി ഉത്പ്പാദനം. ജോർജിയയിൽ ആവശ്യമുള്ള വൈദ്യൂതിയുടെ പകതിയോളം ഈ പദ്ധതികൊണ്ട് ലഭിക്കുന്നു. 

ഇൻഗുറി അണക്കെട്ടിലെ വൈദ്യൂതോൽപ്പാദന യൂണിറ്റുകൾ അബ്ഖാസിയയിലാണ്. ജോർജിയയുടെ ഭാഗമായ സ്വയംഭരണാവകാശമുളള റിപ്പബ്ളിക്കാണ് അബ്ഖാസിയ. അബ്ഖാസിയൻ സർക്കാരാണ് ഇൻഗുറി അണക്കെട്ടിന്റെ വൈദ്യൂതോൽപ്പാദന യൂണിറ്റുകളുടെ പ്രവർത്തനം നിയന്ത്രിക്കുന്നത്.1999-ൽ ഒരു സംഘം വിദഗ്ദ്ധ എൻജിനിയർമാർ ഇൻഗുറി അണക്കെട്ട് സന്ദർശിച്ചു. അവരുടെ നിർദ്ദശപ്രകാരം ചില നിർമ്മാണപ്രവർത്തനങ്ങൾ അണക്കെട്ടിൽ നടത്തി. അഞ്ച് ജനറേറ്ററുകളിൽ ചില പരിഷ്ക്കാരങ്ങളും വരുത്തി. യൂറോപ്യൻ യൂണിയനും ജോർജിയയും ജപ്പാനും അതിന് സാമ്പത്തിക സഹായം അനുവദിച്ചു.


</doc>
<doc id="406949" url="https://ml.wikipedia.org/wiki?curid=406949" title="ബ്ലാക്ക്‌ ഹെഡ്ഡഡ് സ്പൈഡർ മങ്കി">
ബ്ലാക്ക്‌ ഹെഡ്ഡഡ് സ്പൈഡർ മങ്കി

മദ്ധ്യ-ദക്ഷിണ അമേരിക്കയിൽ നിന്നുള്ള ന്യൂ വേൾഡ് മങ്കി വിഭാഗത്തിൽ പെടുന്ന ഒരിനം സ്പൈഡർ കുരങ്ങനാണ് ബ്ലാക്ക്‌ ഹെഡ്ഡഡ് സ്പൈഡർ മങ്കി (Ateles fusciceps). കൊളംബിയ, നിക്കരാഗ്വ, പനാമ എന്നിവിടങ്ങളിൽ ഇവ കാണപ്പെടുന്നു. കോളിൻ ഗ്രോവ്സ് (1989), കെല്ലോഗ് ആൻഡ് ഗോൾഡ്മാൻ (1944) പോലുള്ള പ്രിമറ്റോളജിസ്റ്റുകൾ ഇതിനെ പ്രത്യേകം ജീവിവർഗത്തെ പരിഗണിച്ചു എങ്കിലും ഫ്രോലിച്ച് (1991), കോളിൻസ് ആൻഡ് ഡുബാക് (2001), നീവ്സ് (2005) തുടങ്ങിയ ഗവേഷകർ ജെഫ്രീസ് സ്പൈഡർ മങ്കിയുടെ ഒരു ഉപജാതിയായി ആണ് ഇവയെ ഗണിച്ചുവരുന്നത്. 

രണ്ടു ഉപജാതികൾ ഇവയാണ്:  
ബ്രൗൺ ഹെഡ്ഡഡ് സ്പൈഡർ മങ്കി സമുദ്രനിരപ്പിൽ നിന്ന് 100 മുതൽ 1,700 മീറ്റർ വരെ ഇടയിൽ ഉഷ്ണമേഖലാ ഉപഭോഗിയോടുകൂടിയ ഈർപ്പമുള്ള വനങ്ങളിൽ താമസിക്കുന്നു. ഒരു ചതുരശ്ര കിലോമീറ്ററിന് 1.2 കുരങ്ങുകൾ എന്ന ജനസാന്ദ്രതയിൽ ആണ് ജീവിക്കുന്നത്. കൊളംബിയൻ സ്പൈഡർ മങ്കി വരണ്ട വനങ്ങളിലും, ഈർപ്പമുള്ള വനങ്ങളിലും മേഘ വനപ്രദേശങ്ങളിലുമാണ് ജീവിക്കുന്നത്. സമുദ്രനിരപ്പിന് 2,000 മുതൽ 2,500 മീറ്റർ വരെ ഉയരത്തിൽ ജീവിക്കാനാകും. 

ബ്രൗൺ ഹെഡ്ഡഡ് സ്പൈഡർ മങ്കിക്ക് കറുപ്പ് അല്ലെങ്കിൽ തവിട്ട് ഉടലും ബ്രൗൺ നിറമുള്ള തലയും ഉണ്ട്. കൊളംബിയൻ സ്പൈഡർ മങ്കിയുടെ ശരീരം മുഴുവനും കറുത്ത നിറവും താടി വെളുത്തതുമാണ്. ബ്ലാക്ക്‌ ഹെഡ്ഡഡ് സ്പൈഡർ മങ്കി ന്യൂ വേൾഡ് മങ്കി വിഭാഗത്തിൽ വലിപ്പമുള്ള ഒരു ജനസ്സാണ്. വാൽ ഒഴിവാക്കിയാൽ ശരീരത്തിന്റെ നീളം ഏകദേശം 39.3 മുതൽ 53.8 സെന്റീമീറ്റർ വരെ ആണ്. പ്രിഹെൻസൈൽ വാലിന്റെ നീളം 71.0 മുതൽ 85.5 സെന്റീമീറ്റർ വരെ വരും. ആണുങ്ങൾ ശരാശരി 8.89 കിലോഗ്രാം ഭാരവും (19.6 എൽ) സ്ത്രീകൾക്ക് 8.8 കിലോഗ്രാം ഭാരവും (19 പൗണ്ട്) തൂക്കവുമുണ്ട്. തലച്ചോറിന് 114.7 ഗ്രാം തൂക്കമുണ്ട്. 

കടുത്ത വംശനാശ ഭീഷണി നേരിടുന്ന ഒരു വിഭാഗമായാണ് ഐ.യു.സി.എൻ. ബ്ലാക്ക്‌ ഹെഡ്ഡഡ് സ്പൈഡർ മങ്കി യെ കണക്കാക്കുന്നത്. 


</doc>
<doc id="406953" url="https://ml.wikipedia.org/wiki?curid=406953" title="ലാ ഹബ്രാ ഹൈറ്റ്സ്">
ലാ ഹബ്രാ ഹൈറ്റ്സ്

ലാ ഹബ്ര ഹൈറ്റ്സ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, ലോസ് ഏഞ്ചലസ് കൗണ്ടിയിൽ സ്ഥിതിചെയ്യുന്ന ഒരു നഗരമാണ്. 2000 ലെ സെൻസസിലെ 5,712 ൽ നിന്ന് ജനസംഖ്യ 2010 ലെ സെൻസസ് പ്രകാരം 5,325 ആയി കുറഞ്ഞിരുന്നു.ലാ ഹബ്ര ഹൈറ്റ്സ്, ഓറഞ്ച്, ലോസ് ആഞ്ചലസ് കൌണ്ടികളുടെ അതിർത്തിയിലുള്ള ഒരു മലയിടുക്കിലെ ഗ്രാമീണ സമൂഹമാണ്.

ലാ ഹബ്ര ഹൈറ്റ്സ് നിലനിൽക്കുന്ന അക്ഷാംശ രേഖാംശങ്ങൾ (33.964012, -117.952837) ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം ഈ നഗരത്തിന്റെ മൊത്തം വിസ്തീർണ്ണം 6.2 ചതുരശ്ര മൈൽ (16 ചതുരശ്ര കിലോമീറ്റർ) ആണ്. ഇതിലെ 99 ശതമാനം പ്രദേശങ്ങളും കരഭൂമിയാണ്. 


</doc>
<doc id="406955" url="https://ml.wikipedia.org/wiki?curid=406955" title="റോസ്വില്ലെ">
റോസ്വില്ലെ

റോസ്വില്ലെ, (മുൻപ്, റോസ്വില്ലെ ജംഗ്ഷൻ, ജംഗ്ഷൻ, ഗ്രിഡേർസ് എന്നിങ്ങനെ അറിയപ്പെട്ടിരുന്നു) അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ പ്ലേസർ കൌണ്ടിയിൽ സ്ഥിതിചെയ്യുന്ന ഒരു നഗരമാണ്. ഇത് സാക്രമെന്റോ മെട്രോപ്പോളിറ്റൻ പ്രദേശത്ത്, പ്ലേസർ കൌണ്ടിയിലെ ഏറ്റവും വലിയ നഗരമാണ്. 2015 ജനുവരി ഒന്നിലെ സ്റ്റേറ്റ് ഡിപ്പാർട്ട്മെൻറ് ഓഫ് ഫിനാൻസിന്റെ കണക്കനുസരിച്ച് ഈ നഗരത്തിലെ ജനസംഖ്യ 128,382 ആയി കണക്കാക്കപ്പെടുന്നു. ഇൻറർസ്റ്റേറ്റ് 80 പാത റോസ്വില്ലെ നഗരത്തിലൂടെ കടന്നു പോകുന്നു. അതുപോലെ സ്റ്റേറ്റ് റൂട്ട് 65 പാത നഗരത്തിന്റെ വടക്കേ അറ്റത്തിന്റെ ഒരു ഭാഗത്തുകൂടിയും കടന്നു പോകുന്നു.

റോസ്വില്ലെ നഗരം സ്ഥിതിചെയ്യുന്ന അക്ഷാംശ രേഖാംശങ്ങൾ ആണ്. റോസ്വില്ലെ സിവിക് സെൻററിന്റെ കണക്കനുസരിച്ച് ഈ നഗരത്തിന്റെ വിസ്തൃതി 42.26 ചതുരശ്ര മൈൽ (109.5 ചതുരശ്ര കിലോമീറ്റർ) ആണ്. ഇതിൽ 42.24 ചതുരശ്ര മൈൽ (109.4 ചതുരശ്ര കിലോമീറ്റർ) കരഭൂമിയും ബാക്കി 0.002 ചതുരശ്ര മൈൽ (0.0052 ചതുരശ്ര കിലോമീറ്റർ) പ്രദേശം വെള്ളം ഉൾപ്പെട്ടതുമാണ്.


</doc>
<doc id="406961" url="https://ml.wikipedia.org/wiki?curid=406961" title="മോണോ കൗണ്ടി">
മോണോ കൗണ്ടി

മോണോ കൗണ്ടി, അമേരിക്കൻ ഐക്യനാടുകളിലെ കാലിഫോർണിയാ സംസ്ഥാനത്ത് കിഴക്കൻ മധ്യഭാഗത്തായുള്ള ഒരു കൌണ്ടിയാണ്. 2010 ലെ അമേരിക്കൻ ഐക്യനാടുകളിലെ സെൻസസ് പ്രകാരമുള്ള ഈ കൗണ്ടിയിലെ ജനസംഖ്യ 14,202 ആയിരുന്നു. കാലിഫോർണിയയിലെ അഞ്ചാമത്തെ ഏറ്റവും ജനസംഖ്യ കുറവുളള കൗണ്ടിാണ് മോണോ കൌണ്ടി. കൗണ്ടി സീറ്റ് ബ്രിഡ്ജ്പോർട്ട് നഗരത്തിലാണ്. യോസീമൈറ്റ് ദേശീയോദ്യാനത്തിനും നെവാദ സംസ്ഥാനത്തിനുമിടയിൽ സിയേറ നെവാദയ്ക്കു കിഴക്കായി ഈ കൌണ്ടി സ്ഥിതി ചെയ്യുന്നു.


</doc>
<doc id="406963" url="https://ml.wikipedia.org/wiki?curid=406963" title="ചെക്ക് ഭാഷ">
ചെക്ക് ഭാഷ

ചെക്ക്‌ റിപ്പബ്ലിക്കിലെ ഔദ്യോഗിക ഭാഷയാണ് ചെക്ക് ഭാഷ (Czech ; "čeština" ). നേരത്തെ ഈ ഭാഷ ബൊഹീമിയൻ ("Bohemian", ലത്തീനിൽ "ലിൻഗ്വാ ബൊഹോമിക്ക" "lingua Bohemica") (; എന്നും അറിയപ്പെട്ടിരുന്നു. ഇന്തോ യൂറോപ്യൻ കുടുംബത്തിലെ പടിഞ്ഞാറൻ സ്ലാവിക് ശാഖയിലുൾപ്പെട്ട ഭാഷയാണ് ചെക്ക്. ഏകദേശം ഒരു കോടിയിലേറെ ജനങ്ങളാൽ സംസാരിക്കപ്പെടുന്നന്ന ഭാഷയാണിത്. സ്ലൊവാക് ഭാഷയുമായി വളരെ സാമ്യമുണ്ട്. 


</doc>
<doc id="406966" url="https://ml.wikipedia.org/wiki?curid=406966" title="സംസ്കൃത ചലച്ചിത്രം">
സംസ്കൃത ചലച്ചിത്രം

സംസ്കൃത ഭാഷയിൽ നിർമ്മിക്കുന്ന ചലച്ചിത്രത്തെയാണ് സംസ്കൃത ചലച്ചിത്രം (സംസ്കൃതം : संस्कृतचलच्चित्राणि) എന്നുപറയുന്നത്. പ്രധാനമായും ഇന്ത്യയിലാണ് സംസ്കൃതചലച്ചിത്രങ്ങൾ നിർമ്മിക്കപ്പെടുന്നത്. സംസ്കൃതം അറിയാവുന്നവരുടെ എണ്ണം കുറവായതിനാൽ വളരെ കുറച്ച് ചലച്ചിത്രങ്ങൾ മാത്രമാണ് ഈ ഭാഷയിൽ ഇതുവരെ പുറത്തിറങ്ങിയിട്ടുള്ളത്. ആദി ശങ്കരാചാര്യ (1983), ഭഗവദ് ഗീത (1993), പ്രിയമാനസം (2015), ഇഷ്ടി (2016) എന്നിവ സംസ്കൃത ഭാഷയിൽ നിർമ്മിച്ചിട്ടുള്ള ചില ചലച്ചിത്രങ്ങളാണ്.

അയ്യായിരം വർഷത്തോളം പഴക്കമുള്ള ഭാഷയാണ് സംസ്കൃതം. കർണാടകയിലെ മത്തൂരു പോലുള്ള ചില ഗ്രാമങ്ങളിൽ ആശയവിനിമയത്തിനായി ഇപ്പോഴും സംസ്കൃതം ഉപയോഗിക്കുന്നുണ്ട്. സംസ്കൃതം അറിയാവുന്നവരുടെ എണ്ണം കുറഞ്ഞുവരുന്നതിനാൽ ആ ഭാഷയിൽ ഒരു ചലച്ചിത്രം നിർമ്മിക്കുക പ്രയാസമാണ്. പ്രേക്ഷകരുടെ എണ്ണം കുറയുമെന്ന ഭയത്താൽ ഇത്തരം ചിത്രങ്ങൾക്കു വേണ്ടി പണം മുടക്കാൻ പല നിർമ്മാതാക്കളും തയ്യാറാകുന്നില്ല. ചിത്രം പ്രദർശിപ്പിക്കുവാൻ തീയറ്ററുകൾ ലഭിക്കാതിരിക്കുന്നതാണ് മറ്റൊരു പ്രതിസന്ധി. ഈ വെല്ലുവിളികളെ അതിജീവിച്ചുകൊണ്ട് ഏതാനും ചലച്ചിത്രങ്ങൾ സംസ്കൃത ഭാഷയിൽ നിർമ്മിക്കപ്പെട്ടിട്ടുണ്ട്.

ജി.വി. അയ്യർ സംവിധാനം ചെയ്ത് 1983-ൽ പുറത്തിറങ്ങിയ "ആദി ശങ്കരാചാര്യ"<nowiki>യാണ്</nowiki> ഇന്ത്യയിലെ ആദ്യത്തെ സംസ്കൃത ചലച്ചിത്രം. തത്വചിന്തകനും അദ്വൈതസിദ്ധാന്തത്തിന്റെ ഉപജ്ഞാതാവുമായ ശങ്കരാചാര്യരുടെ ജീവിതത്തെ ആസ്പദമാക്കിയാണ് ചിത്രം നിർമ്മിച്ചിരിക്കുന്നത്. മികച്ച നിരൂപകശ്രദ്ധ നേടിയ ഈ ചിത്രം 31-ആമത് ദേശീയ ചലച്ചിത്ര പുരസ്കാരദാനച്ചടങ്ങിൽ മികച്ച ചലച്ചിത്രം, തിരക്കഥ, ഛായാഗ്രഹണം, ശബ്ദലേഖനം എന്നീ വിഭാഗങ്ങളിലെ പുരസ്കാരങ്ങളും സ്വന്തമാക്കി. പത്തുവർഷങ്ങൾക്കു ശേഷം ജി.വി. അയ്യരുടെ തന്നെ സംവിധാനത്തിൽ ഭഗവദ് ഗീത എന്ന സംസ്കൃത ചലച്ചിത്രം പുറത്തിറങ്ങി. മഹാഭാരതത്തെ ആസ്പദമാക്കി നിർമ്മിച്ച ഈ ചിത്രവും മികച്ച ചലച്ചിത്രത്തിനുള്ള ദേശീയ പുരസ്കാരം സ്വന്തമാക്കിയിരുന്നു.

ആദി ശങ്കരാചാര്യ (1983), ഭഗവദ് ഗീത (1993) എന്നീ ചിത്രങ്ങൾ പുറത്തിറങ്ങി 22 വർഷം കഴിഞ്ഞാണ് അടുത്ത സംസ്കൃതചലച്ചിത്രം പുറത്തിറങ്ങുന്നത്. വിനോദ് മങ്കര സംവിധാനം ചെയ്ത് 2015-ൽ പുറത്തിറങ്ങിയ പ്രിയമാനസം എന്ന ചിത്രമാണ് ഇന്ത്യയിലെ മൂന്നാമത്തെ സംസ്കൃത ചലച്ചിത്രം. കേരളത്തിൽ നിർമ്മിക്കുന്ന ആദ്യത്തെ സംസ്കൃത ചലച്ചിത്രം എന്ന പ്രത്യേകതയും ഇതിനുണ്ട്. ഉണ്ണായി വാര്യരുടെ ജീവിതകഥ പറഞ്ഞ ഈ ചിത്രം 2015-ലെ മികച്ച സംസ്കൃത ചലച്ചിത്രത്തിനുള്ള ദേശീയ പുരസ്കാരവും നേടിയിരുന്നു.

ഒരു സാമൂഹ്യ വിഷയത്തെ ആസ്പദമാക്കിയുള്ള ആദ്യത്തെ സംസ്കൃത ചലച്ചിത്രമാണ് 2016-ൽ പുറത്തിറങ്ങിയ ഇഷ്ടി. നമ്പൂതിരി സമുദായത്തിൽ
നിലനിന്നിരുന്ന അനാചാരങ്ങൾക്കെതിരെ
1940-കളിലുണ്ടായ ചെറുത്തുനിൽപ്പുകളുടെ കഥയാണ് ഈ ചിത്രം പറയുന്നത്. ഈ ചിത്രവും കേരളത്തിലാണ് നിർമ്മിച്ചത്.

2017-ൽ പുറത്തിറങ്ങിയ സൂര്യകാന്തഃ ആണ് സംസ്കൃതത്തിലെ അഞ്ചാമത്തെ ചലച്ചിത്രം. സമകാലിക സംഭവത്തെ ആസ്പദമാക്കിയുള്ള ഈ ചലച്ചിത്രം, വാർദ്ധക്യത്തിൽ ഉപേക്ഷിക്കപ്പെടുന്നവരുടെ കഥപറയുന്നു. ഈ ചിത്രത്തിന് 2017-ലെ കേരള ഫിലിം ക്രിട്ടിക്സ് അസോസിയേഷൻ അവാർഡ്സിൽ പ്രത്യേക ജൂറി പുരസ്കാരം ലഭിച്ചിരുന്നു.

ആദ്യത്തെ ത്രിമാന (3ഡി) സംസ്കൃത ചലച്ചിത്രം, ആദ്യമായി ഗാനം ഉൾപ്പെടുത്തിയ സംസ്കൃത ചലച്ചിത്രം എന്നീ വിശേഷണങ്ങളോടെ 2017-ൽ പുറത്തിറങ്ങിയ ചലച്ചിത്രമാണ് അനുരക്തി. കൂടിയാട്ടം അഭ്യസിക്കുന്നതിനായി കേരളത്തിലെത്തിയ പഞ്ചാബി നർത്തകിയുടെ കഥ പറയുന്ന ഈ ചിത്രം പി.കെ. അശോകനാണ് സംവിധാനം ചെയ്തതിരിക്കുന്നത്. കേരളീയ പശ്ചാത്തലത്തിൽ നിർമ്മിക്കുന്ന മൂന്നാമത്തെ സംസ്കൃതചലച്ചിത്രമാണ് "അനുരക്തി". "പ്രിയമാനസം", "ഇഷ്ടി", "അനുരക്തി" എന്നീ ചലച്ചിത്രങ്ങൾ ഗോവയിലെ രാജ്യാന്തര ചലച്ചിത്രോത്സവത്തിൽ പ്രദർശിപ്പിച്ചിട്ടുണ്ട്.

സംസ്കൃത ഭാഷയിൽ നിർമ്മിക്കുന്ന ആദ്യത്തെ അനിമേഷൻ ചലച്ചിത്രമാണ് പുണ്യകോടി. വാക്കുപാലിക്കുന്നതിനായി ജീവത്യാഗം ചെയ്യാൻ
തയ്യാറാകുന്ന പശുവിന്റെ കഥയാണ് ചിത്രം പറയുന്നത്. രവി ശങ്കർ വി. സംവിധാനം ചെയ്ത ഈ അനിമേഷൻ ചിത്രം 2018-ൽ പുറത്തിറങ്ങുമെന്ന് പ്രതീക്ഷിക്കുന്നു.

സംസ്‌കൃത ഭാഷയിൽ നിർമ്മിച്ച ആദ്യ കുട്ടികൾക്കുള്ള ചലച്ചിത്രമാണ് മധുരസ്മിതം. സാൻസ്ക്രിറ്റ് പ്രൊഡക്ഷൻ നിർമ്മിച്ച ഈ ചിത്രത്തിന്റെ സംവിധാനം സുരേഷ് ഗായത്രി..പൊതു വിദ്യാലയങ്ങളിലെ വിദ്യാർത്ഥികളുടെ മികവിന്റെ കഥ പറയുന്ന സാമൂഹിക ചിത്രമാണിത്.


</doc>
<doc id="406980" url="https://ml.wikipedia.org/wiki?curid=406980" title="ടാർബല അണക്കെട്ട്">
ടാർബല അണക്കെട്ട്

ടാർബല അണക്കെട്ട് പാകിസ്താന്റെ തലസ്ഥാനമായ ഇസ്ലാമബാദിൽ നിന്നും 50 കിലോമീറ്റർ വടക്കു-പടിഞ്ഞാറായി ഖൈബർ പഖ്തുൻഖ്വ ജില്ലയിലെ ഇൻഡസ് നദിയിൽ സ്ഥിതിചെയ്യുന്ന ഒരു അണക്കെട്ടാണ്. 1974-ൽ നിർമ്മാണം പൂർത്തിയായ 485 അടിയുള്ള ഈ അണക്കെട്ടിന്റെ ഉദ്ദേശം വെള്ളപ്പൊക്കം തടയൽ, ജലസേചനം, വൈദ്യൂതി ഉത്പ്പാദനം എന്നിവയാണ്. മണ്ണും പാറക്കല്ലുകളും ഉപയോഗിച്ചാണ് അണക്കെട്ടിന്റെ പ്രധാന ഭിത്തികൾ നിർമ്മിച്ചിരിക്കുന്നത്.

വൈദ്യൂതോൽപ്പാദന യൂണിറ്റിൽ 14 ജനറേറ്ററുകൾ സ്ഥാപിച്ചിരിക്കുന്നു. 3478 മെഗാവാട്ട് വൈദ്യൂതി ഇവ ഉത്പ്പാദിപ്പിക്കും.

1968 മേയിലാണ് ടാർബല അണക്കെട്ടിന്റെ നിർമ്മാണം ആരംഭിച്ചത്. 623 ദശലക്ഷം അമേരിക്കൻ ഡോളർ (ഏകദേശം 2800 കോടിയോളം രൂപ) ചെലവു വന്നു. ഇറ്റലി, സ്വിസർലണ്ട്, ഫ്രാൻസ്, ജർമ്മനി എന്നീ രാജ്യങ്ങളിലെ കരാറുകാരാണ് അണക്കെട്ടിന്റെ നിർമ്മാണം ഏറ്റെടുത്ത് നിർവ്വഹിച്ചത്. മൂന്നു ഘട്ടങ്ങളിലായിരുന്നു നിർമ്മാണം. ലോക ബാങ്ക് ആണ് സാമ്പത്തികസഹായം അനുവദിച്ചിരുന്നത്. ഹിമാലയത്തിൽ നിന്നുള്ള അവശിഷ്ടങ്ങൾ അടിയുമെന്നതിനാൽ 50 വർഷമേ കാലാവധിയുള്ളൂവെന്ന് നിർമ്മാണകാലത്ത് വിദഗ്ദ്ധർ അഭിപ്രായപ്പെട്ടിരുന്നു. 1976-ൽ പ്രവർത്തനം ആരംഭിച്ച അണക്കെട്ട് 2030 ആകുമ്പേഴേയ്ക്കും ഉപയോഗ ശൂന്യമാകുമെന്നവർ വിലയിരുത്തുന്നു. എന്നാൽ അവശിഷ്ടങ്ങൾ പ്രതീക്ഷിച്ചതിലും കുറവായിരുന്നതിനാൽ അണക്കെട്ടിന്റെ കാലാവധി 85 വർഷമായി ഇപ്പോൾ കണക്കാക്കപ്പെടുന്നു.



</doc>
<doc id="406982" url="https://ml.wikipedia.org/wiki?curid=406982" title="സാൻ ഡിമാസ്">
സാൻ ഡിമാസ്

സാൻ ഡിമാസ്, അമേരിക്കൻ ഐക്യനാടുകളിലെ കാലിഫോർണിയയിൽ ലോസ് ഏഞ്ചൽസ് കൗണ്ടിയിലെ സാൻ ഗബ്രിയേൽ താഴ്വരയിൽ സ്ഥിതിചെയ്യുന്ന ഒരു നഗരമാണ്. 2010 ലെ അമേരിക്കൻ ഐക്യനാടുകളിലെ സെൻസസ് രേഖകളനുസരിച്ച് ഈ നഗരത്തിൽ 33,371 പേർ അധിവസിക്കുന്നു. ഇന്നത്തെ സാൻ ഡിമാസ് നഗരത്തിൻറ വടക്കുഭാഗത്തിനു മുകളിലുള്ള സാൻ ഗബ്രിയേൽ പർവതനിരകളിലെ സാൻ ഡിമാസ് മലയിടുക്കിന്റെ പേരിൽനിന്നാണ് നഗരം അതിന്റെ പേരു സ്വീകരിച്ചത്. സെൻറ് ഡിസ്മാസ് എന്നതിന്റെ സ്പാനിഷ് പദമാണ് നഗരത്തിന്റെ പേര്.

ഏകദേശം 8,000 വർഷത്തിലേറെയായി തോങ്ക്വ തദ്ദേശീയ അമേരിക്കൻ ഇന്ത്യൻ വർഗ്ഗം മറ്റു വർഗ്ഗങ്ങളും മറ്റു ഗോത്രങ്ങളും പ്രദേശത്തു താമസിച്ചു വന്നിരുന്നു.


</doc>
<doc id="406985" url="https://ml.wikipedia.org/wiki?curid=406985" title="തെഹാമ">
തെഹാമ

തെഹാമ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ തെഹാമ കൗണ്ടിയിലുൾപ്പെട്ട ഒരു നഗരമാണ്. 2000 ലെ അമേരിക്കൻ ഐക്യനാടുകളിലെ കനേഷുമാരി കണക്കുകൾ പ്രകാരമുള്ള ഈ നഗരത്തിലെ ആകെ ജനസംഖ്യ 432 ആയിരുന്നു. ഇത് 2010 ലെ സെൻസസിൽ 418 ആയി കുറഞ്ഞിരുന്നു.

തെഹാമ നഗരം നിലനിൽക്കുന്ന അക്ഷാംശ രേഖാംശങ്ങൾ (40.024337, -122.123783) ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകളനുസരിച്ച് ഈ നഗരത്തിന്റെ ആകെ വിസ്തീർണം 0.8 ചതുരശ്ര മൈൽ (2.1 ചതുരശ്ര കിലോമീറ്റർ) ആണ്. ഇതു മുഴുവൻ കരഭൂമിയാണ്.


</doc>
<doc id="406987" url="https://ml.wikipedia.org/wiki?curid=406987" title="മൊറോക്കൻ സിനിമ">
മൊറോക്കൻ സിനിമ

വടക്കൻ ആഫ്രിക്കയിലെ ഒരു രാജ്യമായ മൊറോക്കൊയുടെ സിനിമാ വ്യവസായത്തെ മൊറോക്കൻ സിനിമ സൂചിപ്പിക്കുന്നു.

1897-ൽ ലൂയിസ് ലൂമിയർ എഴുതിയ ലിയോ ചേവ്‌റിയർ മൊറോഷ്യൻ എന്ന മൊറോഷ്യൻ സിനിമയെക്കുറിച്ചുള്ള മൊറോക്കൻ ഗോതേർഡ് എന്ന പുസ്തകത്തിൽ മൊറോക്കൊയിലെ ചലച്ചിത്രങ്ങളെ പ്രതിപാദിക്കുന്നുണ്ട്. 1944-കളിലും പല വിദേശ ചിത്രങ്ങളും ഇവിടെ വെച്ച് ചിത്രീകരിച്ചിട്ടുണ്ട്. ഇക്കാലത്ത് തന്നെയാണ് മൊറോക്കോയിൽ ചലച്ചിത്ര നിയന്ത്രണ അതോറിറ്റിയും രൂപീകരിക്കപ്പെട്ടത്. ഇതിനകം റബത്ത് ഉൾപ്പെടെ രാജ്യത്തിന്റെ പല ഭാഗങ്ങളിലും ചലച്ചിത്ര നിർമ്മാണത്തിന് സ്റ്റുഡിയോകളും തുറന്നു.





</doc>
<doc id="406998" url="https://ml.wikipedia.org/wiki?curid=406998" title="പ്യൂനിക് യുദ്ധങ്ങൾ">
പ്യൂനിക് യുദ്ധങ്ങൾ

റോമാസാമ്രാജ്യം ആഫ്രിക്കയിലെ കാർത്തേജ് എന്ന ഫിനീഷ്യൻ കോളനിയുമായി ബി.സി 264 നും ബി.സി146 നും ഇടയിലുള്ള കാലഘട്ടത്തിൽ നടത്തിയ യുദ്ധമാണ് പ്യൂനിക് യുദ്ധങ്ങൾ. പ്യൂനിക് എന്ന വാക്ക് ലാറ്റിൻ പദത്തിൽ നിന്നാണ് വന്നത്. ഇതിന്റെ അർത്ഥം 'കാർത്തേജ്' എന്നാണ്. ഫിനീഷ്യൻ പൂർവ്വികരെ പ്രതിപാദിച്ചിരുന്നത് കാർത്തേജുകൾ എന്നാണ്. അതുകൊണ്ട് ഈയുദ്ധങ്ങളെ പ്യൂനിക് യുദ്ധങ്ങൾ എന്നറിയപ്പെട്ടു. മെഡിറ്റനേറിയൻ പ്രദേശത്ത് അധികാരം സ്ഥാപിക്കാനായിരുന്നു ഇത്. ഹാമിലിയൻ ബാർക്കസ് എന്ന കാർത്തേജ് ജനറലിന്റെ നേതൃത്വത്തിൽ ബി.സി. 264 മുതൽ ഇരുപതിലേറെ വർഷങ്ങൾ നീണ്ട ഒന്നാം പ്യൂനിക് യുദ്ധത്തിൽ കാർത്തേജുകാർ തോറ്റോടി.
ബാർക്കസിന്റെ പുത്രൻ ഹാനിബാൽ കാർത്തേജുകാരുടെ ജനറലായി. അപ്പോഴേയ്ക്കും കാർത്തേജിന്റെ അധികാരം സ്പെയിനിലേയ്ക്കും വ്യാപിച്ചിരുന്നു. റോമാക്കാരെ തുരത്താൻ വളരെ തന്ത്രപൂർവ്വം ഹാനിബാൽ കരുക്കൾ നീക്കി. കരയുദ്ധം നടത്താനാണ് അദ്ദേഹം തീരുമാനിച്ചത്. അതിനായി ഹാനിബാൽ മിടുക്കരായ പടയാളികളെ ചേർത്ത് ഒരു വമ്പൻ സൈന്യം ഉണ്ടാക്കി. കാലാൾപ്പടയും കുതിരപ്പടയും ആനപ്പടയും അതിലുണ്ടായിരുന്നു. എന്നിട്ട് റോമിനെ ആക്രമിക്കാൻ പുറപ്പെട്ടു. മഞ്ഞുമൂടിയ ആൽപ്സ് പർവ്വതനിരകൾ കുറുകെ കടന്നായിരുന്നു യാത്ര. അപകടംപിടിച്ച ആ യാത്രയിൽ ആയിരക്കണക്കിനു മനുഷ്യരും മൃഗങ്ങളും മരിച്ചു വീണു. ഹാനിബാലിന്റെ ആനപ്പടയിൽ വെറും പന്ത്രണ്ടെണ്ണം മാത്രമേ ശേഷിച്ചിരുന്നുളളൂ.

ബി.സി. 218-ൽ രണ്ടാം പ്യൂനിക് യുദ്ധം തുടങ്ങി. തുടക്കത്തിൽ ഹാനിബാലിന്റെ നേതൃത്വത്തിലുളള സൈന്യം മൂന്നു പ്രധാാന വിജയങ്ങൾ നേടി. എന്നാൽ പിന്നീട് വിജയം റോമാക്കാർക്കായിരുന്നു. ഹാനിബാൽ സൈന്യത്തെ റോമിലേയ്ക്കെത്തിച്ച് യുദ്ധം ചെയ്തതുപോലെ റോമൻ ജനറൽ സിപ്പിയോ ആഫ്രിക്കാനസ് ആഫ്രിക്കയിലേയ്ക്ക് സൈന്യത്തെ നയിച്ച് യുദ്ധം ചെയ്തു. ഹാനിബാലിന്റെ യുദ്ധതന്ത്രങ്ങൾ തിരിച്ചു പ്രയോഗിച്ചാണ് സിപ്പിയോ വിജയിച്ചത്. ബി.സി. 207-ൽ ഹാനിബാലിന്റെ സഹോദരന്റെ നേതൃത്വത്തിലുളള കാർത്തേജ് സൈന്യത്തെ റോമാക്കാർ പരാജയപ്പെടുത്തി. ബി.സി. 201-ൽ സിപ്പിയോ എന്ന കേമനായ റോമൻ ജനറലിന്റെ കീഴിലുള്ള സൈന്യത്തോട് പൊരുതി ഹാനിബാലും പരാജയപ്പെട്ടു.

റോമാക്കാർ അദ്ദേഹത്തെ സ്പെയിനിലെ തങ്ങളുടെ ആശ്രിതഭരണാധികാരിയാക്കി. എന്നാൽ കാർത്തേജിലെ ചിലർ ഹാനിബാലിനെതിരെ തിരിഞ്ഞു. അവർ അദ്ദേഹത്തിനെതിരെ റോമിലെ ഭരണാധികാരികൾക്ക് പരാതി നല്കി. ഹാനിബാൽ ഏഷ്യാമൈനറിലേയ്ക്ക് പാലായനം ചെയ്തു. പക്ഷേ റോമാക്കാർ അവിടെയുമെത്തി. എന്നാൽ മഹാനായ ആ പോരാളി ശത്രുക്കൾക്ക് കീഴടങ്ങിയില്ല. പകരം അദ്ദേഹം ആത്മഹത്യ ചെയ്തു.

പിന്നീട് ബി.സി. 146 മുതൽ മൂന്നുവർഷം നീണ്ട മൂന്നാം പ്യൂനിക് യുദ്ധത്തോടെ റോമൻ സൈന്യം കാർത്തേജിനെ റോമിനോട് ചേർത്തു. മെഡിറ്റനേറിയൻ
പ്രദേശത്തെ ആധിപത്യം റോമാക്കാർ നേടുകയും ചെയ്തു.


</doc>
<doc id="406999" url="https://ml.wikipedia.org/wiki?curid=406999" title="ജിബൂട്ടിയൻ സിനിമ">
ജിബൂട്ടിയൻ സിനിമ

ആഫ്രിക്കൻ വൻ‌കരയിലുള്ള ഒരു രാജ്യമായ ജിബൂട്ടിയുടെ സിനിമാ വ്യവസായത്തെ ജിബൂട്ടിയൻ സിനിമ സൂചിപ്പിക്കുന്നു.

ജിബൂട്ടിയിലെ ചലച്ചിത്രങ്ങളുടെ പ്രമേയങ്ങൾ പലതും അവരുടെ സംസ്കാരത്തേയും പുരാതന ആചാരങ്ങളേയും അടിസ്ഥാനമാക്കിയുള്ളതായിരിക്കും. ഈ കാഴ്ചപ്പാടിൽ നിന്നുകൊണ്ടുതന്നെയായിരുന്നു ഇവിടത്തെ സിനിമകളിലെ പ്രണയങ്ങൾ പോലും ചിത്രീകരിക്കപ്പെട്ടിരുന്നത്. ഫ്രഞ്ച് ഭാഷയിലായിരുന്നു ആദ്യകാലങ്ങളിൽ ഇവിടെ ചലച്ചിത്രങ്ങൾ പ്രദർശിപ്പിച്ചിരുന്നത്. 1920-തിലാണ് ഇവിടത്തെ ആദ്യത്തെ പ്രാദേശിക തിയേറ്റർ തുറന്നത്. തുടർന്ന്, 1934-ൽ ഈഡൻ, 1939-ൽ ഒളിമ്പിയ, 1965-ൽ ലെ പാരീസ്, 1975-ൽ അൽ ഹിലാൽ എന്നീ തിയേറ്ററുകൾ കൂടി സ്ഥാപിതമായി.

എഴുപതുകളുടെ ആരംഭത്തോടെ പ്രാദേശിക അഭിനേതാക്കളുടെ പങ്കാളിത്തത്തോടെ ചലച്ചിത്രനിർമ്മാണരംഗത്ത് ചില ശ്രമങ്ങൾ നടന്നു. 1972-ൽ ജി. ബോർഗിന്റെ സംവിധാനത്തിൽ ബർട്ട ഡിജിങ്ക എന്ന ചിത്രമായിരുന്നു അതിൽ ഒന്ന്. 1977-ൽ സ്വാതന്ത്ര്യത്തിനു ശേഷം, സർക്കാർ തലത്തിൽ ചലച്ചിത്ര-നിർമ്മാണ-വിതരണ കമ്പനികളും തിയേറ്ററുകളും വളർന്നുവന്നു. 1990-കളിൽ ജിബൂട്ടിയിലെ ഏറ്റവും വലിയ സിനിമാ കമ്പനികളായിരുന്ന, ഓഡേൺ, ഒളിമ്പിയ, എന്നിവ അടച്ചുപ്പൂട്ടി.


</doc>
<doc id="407004" url="https://ml.wikipedia.org/wiki?curid=407004" title="ഡ്വാർട്ടെ">
ഡ്വാർട്ടെ

ഡ്വാർട്ടെ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, ലോസ് ആഞ്ചെലസ് കൌണ്ടിയിലുൾപ്പെട്ട ഒരു നഗരമാണ്. 2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരമുള്ള ഈ കാലിഫോർണിയൻ നഗരത്തിലെ ആകെ ജനസംഖ്യ 21,321 ആയിരുന്നു. 2000 ലെ സെൻസസിൽ ഈ നഗരത്തിലുണ്ടായിരുന്ന 21,486 എന്ന സംഖ്യയേക്കാൾ കുറവായിരുന്നു ഇത്. 

ഈ നഗരത്തിന്റെ വടക്കുവശത്ത് സാൻ ഗബ്രിയേൽ മലനിരകളും വടക്ക്, പടിഞ്ഞാറ് ദിശകളിൽ ബ്രാഡ്ബറി, മൊൺറോവിയ എന്നീ നഗരങ്ങളും, തെക്ക് ഇർവിൻഡെയിൽ നഗരം, കിഴക്ക് ഇർവിൻഡെയിൽ, അസൂസ എന്നീ നഗരങ്ങളുമാണ് ഡ്വാർട്ടെ നഗരത്തിന്റെ അതിർത്തികൾ. ചരിത്ര പരമായ യു.എസ്. റൂട്ട് 66 പാതയിലാണ് ഈ നഗരം സ്ഥിതിചെയ്യന്നത്.


</doc>
<doc id="407006" url="https://ml.wikipedia.org/wiki?curid=407006" title="ഹെസ്പെരിയ">
ഹെസ്പെരിയ

ഹെസ്പെരിയ, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് സാൻ ബർനാർഡിനോ കൌണ്ടിയിൽ സ്ഥിതിചെയ്യുന്ന ഒരു നഗരമാണ്. ഇത് വിക്ടർ താഴ്വരയിൽ, സാൻ ബർണാർഡിനോ നഗരകേന്ദ്രത്തിന് 35 മൈൽ (56 കിലോമീറ്റർ) വടക്കായി സ്ഥിതിചെയ്യുന്നു. മോജേവ് മരുഭൂമിയുടെ ഈ ഭാഗം സവിശേഷവും മിതമായ കാലാവസ്ഥാ പ്രത്യേകതകൾ കാരണായി “ഹൈ ഡെസേർട്ട്” എന്ന് വിളിക്കപ്പെടുന്നു. 2015 ലെ ജനസംഖ്യാ കണക്കെടുപ്പു പ്രകാരം ഈ നഗരത്തിലെ ജനസംഖ്യ 92,755 ആയിരുന്നു.


</doc>
<doc id="407007" url="https://ml.wikipedia.org/wiki?curid=407007" title="കെർമാൻ">
കെർമാൻ

കെർമാൻ (മുൻകാലത്ത് “കോള്ളിസ്”) അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് ഫ്രെസ്നോ കൌണ്ടിയിൽ സ്റ്റേറ്റ് റൂട്ട് 180, സ്റ്റേറ്റ് റൂടട് 145 എന്നവ പരസ്പരം മുറിച്ചു കടന്നു പോകുന്ന സ്ഥാനത്തു സ്ഥിതിചെയ്യുന്ന ഒരു നഗരമാണ്. 2010 ലെ അമേരിക്കൻ ഐക്യനാടുകളിലെ സെൻസസ് രേഖകളനുസരിച്ചുള്ള ഈ നഗരത്തിലെ ജനസംഖ്യ 13,544 ആയിരുന്നു. ഈ നഗരം ഫ്രെസ്നോ നഗരത്തിന് 15 മൈൽ (24 കിലോമീറ്റർ) പടിഞ്ഞാറായി സമുദ്രനിരപ്പിൽനിന്ന് ഏകദേശം 220 അടി (67 മീറ്റർ) ഉയരത്തിലാണു നിലനിൽക്കുന്നത്.


</doc>
<doc id="407012" url="https://ml.wikipedia.org/wiki?curid=407012" title="ലൈബീരിയൻ സിനിമ">
ലൈബീരിയൻ സിനിമ

പടിഞ്ഞാറൻ ആഫ്രിക്കയിലെ ഒരു രാജ്യമായ ലൈബീരിയയുടെ സിനിമാ വ്യവസായത്തെ ലൈബീരിയൻ സിനിമ സിനിമ സൂചിപ്പിക്കുന്നു. ലൈബീരിയൻ സംസ്കാരത്തിൽ ലൈബീരിയൻ സിനിമകൾ ഒരു പ്രധാന പങ്കു വഹിച്ചിട്ടുണ്ട്. തൊണ്ണൂറുകളിലെ ആഭ്യന്തരയുദ്ധങ്ങളെത്തുടർന്ന് ഇവിടത്തെ സിനിമാവിപണി നിർജീവമായി. പിന്നീട്, യുദ്ധാനന്തരം വീണ്ടും പുരോഗമിച്ചു.. 


</doc>
<doc id="407026" url="https://ml.wikipedia.org/wiki?curid=407026" title="പിറ്റ്സ്ബർഗ്ഗ്">
പിറ്റ്സ്ബർഗ്ഗ്

പിറ്റ്സ്ബർഗ്ഗ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, കോൺട്രാ കോസ്റ്റാ കൌണ്ടിയിൽ സ്ഥിതിചെയ്യുന്ന ഒരു വ്യാവസായിക നഗരമാണ്. ഈ നഗരത്തിലെ ജനസംഖ്യ 2010 ൽ കണക്കാക്കിയതു പ്രകാരം 63,264 ആയിരുന്നു. സാൻ ഫ്രാൻസിസ്കോ ഉൾക്കടൽ പ്രദേശത്തെ ഈസ്റ്റ് ബേ മേഖലയിൽ സൂയിസൻ ഉൾക്കടൽ തീരത്താണ് ഈ നഗരം സ്ഥിതിചെയ്യുന്നത്.

1849-ൽ ന്യൂയോർക്കിൽ നിന്നുള്ള കേണൽ ജൊനാഥൻ ഡി. സ്റ്റീവൻസൻ “റാഞ്ചോ ലോസ് മെടാനോസ്” എന്ന മെക്സിക്കൻ ലാന്റ് ഗ്രാന്റ് വാങ്ങുകയും തൽസ്ഥാനത്ത് ഒരു നഗരത്തിന് അടിത്തറ പാകുകയും അതിന് “ന്യൂയോർക്ക് ഓഫ് ദ പസിഫിക്ക്” ന്യൂയോർക്ക് എന്നു വിളിക്കുകയും ചെയ്തു. 1850 അദ്ദേഹത്തിന്റെ ഈ സംരംഭം പരാജയപ്പെട്ടു. സമീപത്തുള്ള നഗരമായ കാലിഫോർണിയയിലെ നോർട്ടൺവില്ലെയിൽ കൽക്കരി കണ്ടെത്തിയതോടെ ഈ സ്ഥലം ഒരു കൽക്കരി കയറ്റുതി ചെയ്യുന്നതിനുള്ള തുറമുഖമായി മാറി.പിന്നീട് മൈനിംഗ് കമ്പനി, ഇവിടം മുതൽ നോർട്ടൺവില്ലെ വരെ ‘ബ്ലാക്ക് ഡയമണ്ട് കോൾ മൈനിംഗ് റെയിൽറോഡ്’ നിർമ്മിക്കുകയും നഗരം ബ്ലാക്ക് ഡയമണ്ട് എന്ന പേര് സ്വീകരിക്കുകയും ചെയ്തു. ഈ സൈറ്റിന്റെ വ്യവസായ സാധ്യതകൾ കണ്ടറിഞ്ഞ് 1909 ൽ പിറ്റ്സ്ബർഗ്ഗ് എന്ന അനുയോജ്യമായ ഒരു പേരുമാറ്റം നിർദ്ദേശിക്കപ്പെട്ടു.

സാൻ ഫ്രാൻസിസ്കോയിൽ നിന്ന് 37 മൈൽ വടക്കുകിഴക്കായും, കാലിഫോർണിയയിലെ ഓക്ലാന്റിൽനിന്ന് 29 മൈൽ വടക്കുകിഴക്കായും, സാൻ ജോസിൽനിന്ന് 60 മൈൽ വടക്കായും കാലിഫോർണിയയിലെ സാക്രമെന്റോയിൽനിന്ന് 65 മൈൽ തെക്കായുമാണ് പിറ്റ്സ്ബർഗ്ഗ് സ്ഥിതി ചെയ്യുന്നത്.  പടിഞ്ഞാറു ഭാഗത്ത് കാലിഫോർണിയയിലെ ബേ പോയിന്റ് എന്ന സംയോജിപ്പിക്കപ്പെടാത്ത സമൂഹവുമായി ഈ നഗരം അതിർത്തി പങ്കിടുന്നു. കാലിഫോർണിയയിലെ കോൺകോർഡുമായി തെക്കുപടിഞ്ഞാറ്, കാലിഫോർണിയിയലെ തന്നെ ആന്റിയോക്കുമായി കിഴക്കു വശത്തും ഈ നഗരത്തിന് അതിരുകളുണ്ട്. നഗരത്തിനു നേരിട്ട് വടക്കു വശത്തുള്ള സൂയിസൻ ഉൾക്കടൽ, സാൻ ഫ്രാൻസിസ്കോ ഉൾക്കടലിനെ സാക്രമെന്റോ, സാൻ ജോവാക്വിൻ നദികളുമായി ബന്ധിക്കുന്നു.


</doc>
<doc id="407032" url="https://ml.wikipedia.org/wiki?curid=407032" title="ടർലോക്ക്">
ടർലോക്ക്

ടർലോക്ക്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയിയിലെ സ്റ്റാൻസ്ലൌസ് കൌണ്ടിയിലുൾപ്പെട്ടിരിക്കുന്ന ഒരു നഗരമാണ്. 2010 ലെ ജനസംഖ്യാ കണക്കുകൾ പ്രകാരം 72,292 ജനസംഖ്യയുണ്ടായിരുന്ന ഈ നഗരം മോഡെസ്റ്റോ കഴിഞ്ഞാൽ, സ്റ്റാനിസ്ലൌസ് കൌണ്ടിയിലെ രണ്ടാമത്തെ വലിയ നഗരമാണ്.

കാലിഫോർണിയയിലെ മോഡെസ്റ്റോ, മെർസ്ഡ് നഗരങ്ങൾക്കിടയിൽ സ്റ്റേറ്റ് റൂട്ട് 99, സ്റ്റേറ്റ് റൂട്ട് 165 എന്നിവയുടെ വിഭജന രേഖയിലായി ടർലോക്ക് നഗരം സ്ഥിതിചെയ്യുന്ന അക്ഷാംശ രേഖാംശങ്ങൾ (37.505725, -120.849019) ആണ്.  സമുദ്രനിരപ്പിൽനിന്ന് ഏകദേശം 31 മീറ്റർ (101 അടി) ഉയരത്തിലാണ് ഈ നഗരം സ്ഥിതിചെയ്യുന്നത്. യു.എസ്. സെൻസസ് ബ്യൂറോയുടെ കണക്കുകളനുസരിച്ച് ഈ നഗരത്തിന്റെ ആകെ വിസ്തീർണ്ണം 16.9 ചതുരശ്ര മൈലാണ് (44 ചതുരശ്ര കിലോമീറ്റർ) ഇതു മുഴുവനും കരഭൂമിയാണ്.

ടർലോക്ക് നഗരം സ്ഥാപിക്കപ്പെട്ടത് 1871 ഡിസംബർ 22 നായിരുന്നു.


</doc>
<doc id="407039" url="https://ml.wikipedia.org/wiki?curid=407039" title="വടക്കേ അമേരിക്കൻ സിനിമ">
വടക്കേ അമേരിക്കൻ സിനിമ

വടക്കേ അമേരിക്ക|വടക്കേ അമേരിക്കൻ സിനിമ പൊതുവേ യുണൈറ്റഡ് സ്റ്റേറ്റ്സ്, കാനഡ എന്നിവിടങ്ങളിലെ ചലച്ചിത്ര വ്യവസായങ്ങളെ സൂചിപ്പിക്കുന്നു. മെക്സിക്കോ, ക്യൂബ എന്നീ ചലച്ചിത്ര വ്യവസായങ്ങളേയും ലാറ്റിനമേരിക്കൻ സിനിമയുടെ ഭാഗമായും സാധാരണയായി കണക്കാക്കപ്പെടുന്നു.



</doc>
<doc id="407042" url="https://ml.wikipedia.org/wiki?curid=407042" title="ലഗൂണാ നിഗ്വേൽ">
ലഗൂണാ നിഗ്വേൽ

ലഗൂണാ നിഗ്വേൽ, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത്, ഓറഞ്ച് കൌണ്ടിയിൽ സ്ഥിതിചെയ്യുന്ന ഒരു പ്രാന്തനഗരമാണ്. ലാഗൂണാ നിഗ്വേൽ എന്ന നഗരത്തിന്റെ പേര് ഉരുത്തിരിഞ്ഞത്, ലഗൂൺ എന്നതിനു തുല്യമായ സ്പാനിഷ് പദമായ ലഗൂണായും ഒരിക്കൽ  അലിസോ ക്രീക്കിനു സമീപം നിലനിന്നിരുന്ന അമേരിക്കൻ ഇന്ത്യൻ ഗ്രാമത്തിന്റെ പേരായ നിഗ്വിലിയിൽനിന്നുമാണ്. 2010 ലെ അമേരിക്കൻ ഐക്യനാടുകളിലെ ജനസംഖ്യാ കണക്കുകൾ പ്രകാരം ഈ നഗരത്തിലെ ആകെ ജനസംഖ്യ 62,979 ആയിരുന്നു. ഓറഞ്ച് കൌണ്ടിയുടെ തെക്കുകിഴക്കൻ മൂലയ്ക്ക് സാൻ ജൊവാക്വിൻ മലനിരകളിൽ പസഫിക് സമുദ്രത്തോടു വളരെയടുത്താണ് ലഗൂണാ നിഗ്വേൽ നിലനിൽക്കുന്നത്. അലിസോ വിയേജോ, ഡാനാ പോയിന്റ്, ലഗൂണാ ബീച്ച്, ലഗൂണാ ഹിൽസ്, മിഷൻ വിയേജോ, സാൻ ജുവാൻ കാപ്പിസ്ട്രാനോ എന്നീ നഗരങ്ങൾ ലഗൂണാ നിഗ്വേൽ നഗരത്തിന്റെ അതിരുകളാണ്.


</doc>
<doc id="407044" url="https://ml.wikipedia.org/wiki?curid=407044" title="ഫിജിയൻ സിനിമ">
ഫിജിയൻ സിനിമ

തെക്കൻ ശാന്തസമുദ്രത്തിലെ ഒരു ദ്വീപ് രാജ്യമായ ഫിജിയുടെ സിനിമാ വ്യവസായത്തെ ഫിജിയൻ സിനിമ സൂചിപ്പിക്കുന്നു.

2004-മുതൽക്കാണ് ഫിജി സ്വന്തമായി ഫീച്ചർ ഫിലിമുകൾ നിർമ്മിക്കാൻ തുടങ്ങിയത്. വിൽസോണി ഹെർണിക്കോ സംവിധാനം ചെയ്ത ദി ലാൻഡ് ഹാസ് ഐയ്സ് 2004-ലാണ് പുറത്തു വന്നത്. ഫിജിയിൽ വലിയൊരു വിഭാഗം ഇന്ത്യൻ വംശീയരായ ഒരു ജനതയുണ്ട്. അതുകൊണ്ടുത്തന്നെ ബോളിവുഡ് സിനിമകൾക്ക് ഇവിടെ വലിയ മാർക്കറ്റുണ്ട്..



</doc>
<doc id="407046" url="https://ml.wikipedia.org/wiki?curid=407046" title="ലോസ് ബനോസ്">
ലോസ് ബനോസ്

ലോസ് ബനോസ്, അമേരിക്കൻ ഐക്യനാടുകളിൽ, മദ്ധ്യ കാലിഫോർണിയിൽ മെർസ്ഡ് കൌണ്ടിയിൽ‌ സ്ഥിതിചെയ്യുന്ന ഒരു നഗരമാണ്. സ്റ്റേറ്റ് റൂട്ട് 152, ഇന്റ്ർസ്റ്റേറ്റ് 5 എന്നിവയുടെ വിഭജന രേഖയിലായി സാൻ ജൊവാക്വിൻ താഴ്വരയിലാണ് ഈ നഗരം നിലനിൽക്കുന്നത്. 2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരം ഈ നഗരത്തിലെ ആകെ ജനസംഖ്യ 35,972 ആയിരുന്നു. 2000 ലെ സെൻസസിലെ ജനസംഖ്യയായ 25,869 നേക്കാൾ ജനസംഖ്യയിൽ വർദ്ധനവുണ്ടായിരുന്നു. വ്യോമ ഗതാഗതത്തിനായി ‘ലോസ് ബനോസ് മുനിസിപ്പൽ എയർപോർട്ട്’ ഈ ഈ നഗരം ഉപയോഗിക്കുന്നു.

സാൻ ജൊവാക്വിൻ താഴ്വരയുടെ പടിഞ്ഞാറുവശത്തു സ്ഥിതിചെയ്യുന്ന ഈ നഗരം മെർസ്ഡ് നഗരത്തിന് 26 മൈൽ (42 കിലോമീറ്റർ) തെക്കുപടിഞ്ഞാറായി സമുദ്രനിരപ്പിൽനിന്ന് ഏകദേശം 118 അടി (36 മീറ്റർ) ഉയരത്തിൽ സ്ഥിതിചെയ്യുന്നു.


</doc>
<doc id="407051" url="https://ml.wikipedia.org/wiki?curid=407051" title="പടനിലം ഹയർസെക്കന്ററി സ്കൂൾ, നൂറനാട്">
പടനിലം ഹയർസെക്കന്ററി സ്കൂൾ, നൂറനാട്

ആലപ്പുഴ ജില്ലയിലെ മാവേലിക്കര താലൂക്കിൽ നൂറനാട് ഗ്രാമപഞ്ചായത്തിൽ പടനിലത്ത് സ്ഥിതിചെയ്യുന്ന സർക്കാർ സഹായത്താൽ പ്രവർത്തിക്കുന്ന വിദ്യാലയമാണ് പടനിലം ഹയർസെക്കന്ററി സ്കൂൾ, നൂറനാട്. 1951ൽ സ്ഥാപിച്ച ഈ സ്കൂളിൽ അപ്പർ പ്രൈമറി, ഹൈസ്കൂൾ, ഹയർ സെക്കന്ററി വിഭാഗങ്ങളിയായി ആയിരത്തോളം വിദ്യാർത്ഥികൾ പഠിക്കുന്നു. ഗ്രാമ പ്രദേശത്ത് സ്ഥിതിചെയ്യുന്ന ഈ സ്കൂളിൽ കളിസ്ഥലം, ലൈബ്രറി, സയൻസ് പരീക്ഷണശാലകൾ, കംപ്യൂട്ടർ ലാബ്, കലാ-കായിക അദ്ധ്യാപനം എന്നീ സൗകര്യങ്ങളുണ്ട്. 

നൂറനാട്, പാലമേൽ ഗ്രാമപഞ്ചായത്തുകളിലെ പ്രധാന ആരാധനാലയമായ പടനിലം പരബ്രഹ്മക്ഷേത്ര ഭരണ സമിതിയുടെ നേതൃത്വത്തിൽ 1951 ൽ രൂപീകരിക്കപ്പെട്ട ട്രസ്റ്റാണ് പടനിലം ഹൈസ്കൂൾ സ്ഥാപിച്ചത്. സ്ഥാപക മാനേജർ ശ്രീ.പുന്നയ്കാകുളങ്ങര മാധവനുണ്ണിത്താനായിരുന്നു. ഈ സ്ക്കൂളിൽ രാഷ്ടീയ ,സാംസ്കാരിക, സാമൂഹികരംഗത്തെ നിരവധി നേതാക്കളും പണ്ഡിതൻമാരും അദ്ധ്യാപകരായി സേവനം അനുഷ്ഠിച്ചിട്ടുണ്ട്. മലയാളം പണ്ഡിതൻ കെ.എസ്സ്.നമ്പൂതിരി, സി.വി.ഭട്ടതിരി, സംസ്ഥാന അദ്ധൃാപക അവാർഡ് നേടിയ രവീന്ദ്രനാഥക്കുറുപ്പ്, സാഹിത്യകാരനായ കാക്കനാടൻ, മുൻ എംഎൽഎ. ഇറവങ്കര ഗോപാലക്കുറുപ്പ് എന്നിവർ ഇവരിൽ പ്രധാനികളാണ്. നൂറനാട്, പാലമേൽ ഗ്രാമ പഞ്ചായത്തുകളിലെ അംഗങ്ങളിൽ നിന്നം തെരഞ്ഞെടുക്കപ്പെടുന്ന ട്രസ്റ്റാണ് സ്കൂൾ ഭരണം നടത്തുന്നത്. നിലവിലെ സ്കൂൾ മാനേജർ കെ.മനോഹരൻ ആണ്.

ആറ് ഏക്കർ ഭൂമിയിലാണ് വിദ്യാലയം സ്ഥിതി ചെയ്യുന്നത്. ഹൈസ്കൂളിന് ആറ് കെട്ടിടങ്ങളിലായി മുപ്പത്തിരണ്ട് ക്ലാസ് മുറികളും ഹയർ സെക്കണ്ടറിക്ക് രണ്ടു കെട്ടിടത്തിലായി പന്ത്രണ്ട് ക്ലാസ് മുറികളുമുണ്ട്. അതിവിശാലമായ ഒരു കളിസ്ഥലം വിദ്യാലയത്തിനുണ്ട്. ഹൈസ്കൂളിനും ഹയർസെക്കണ്ടറിക്കും വെവ്വേറെ കമ്പ്യൂട്ടർ ലാബുകളുണ്ട്. രണ്ട് ലാബുകളിലുമായി ഏകദേശം ഇരുപതോളം കമ്പ്യൂട്ടറുകളുണ്ട്. രണ്ട് ലാബുകളിലും ബ്രോഡ്ബാന്റ് ഇന്റർനെറ്റ് സൗകര്യം ലഭ്യമാണ്.


നൂറനാട്, പാലമേൽ പഞ്ചായത്തുകളിലെ 18 വയസ് കഴിഞ്ഞവരും ട്രസ്ററിൽ അംഗത്വമുള്ളവർക്കുമാണ് വോട്ടവകാശം. 11 വാർഡുകളിൽ നിന്നായി തെരഞ്ഞെടുക്കപ്പെടുന്ന 12 പേർ അടങ്ങുന്നതാണ് ഭരണസമിതി.
ഇതിൽനിന്നും പ്രസിഡന്റ്, സെക്രട്ടറി, ഖജാൻജി എന്നിവരെ തെരഞ്ഞെടുക്കുന്നു. പ്രസിഡന്റായിരിക്കും സ്കൂൾമാനേജർ.



കായംകുളം-പുനലൂർ റോഡിൽ നൂറനാട് പാറ ജംഗ്ഷനിൽ നിന്നും 2 കി.മീ. വടക്കായും, മാവേലിക്കര-പന്തളം റോഡിൽ ഇടപ്പോൺ ജംഗ്ഷനിൽ നിന്നും 4 കി.മീ തെക്കായും സ്ഥിതിചെയ്യുന്നു. കായംകുളം, മാവേലിക്കര, പന്തളം, അടൂർ എന്നിവിടങ്ങളിൽ നിന്നും ബസ്സ് മാർഗ്ഗം എത്തിച്ചേരാം.


</doc>
<doc id="407059" url="https://ml.wikipedia.org/wiki?curid=407059" title="ജൈവകീടനിയന്ത്രണം">
ജൈവകീടനിയന്ത്രണം

ജൈവികനിയന്ത്രണം Biological control മറ്റു ജീവികളെ ഉപയോഗിച്ച് പ്രാണികൾ, മൈറ്റുകൾ (മൂട്ടകൾ), കളകൾ തുടങ്ങിയവയെ നിയന്ത്രിക്കുന്നതിനെ ആണ്. ഈ രീതി, ഇരതേടൽ, പരാദജീവിതം, സസ്യഭോജിത്വം അല്ലെങ്കിൽ അതുപോലുള്ള രീതികളെ ആശ്രയിക്കുന്നു. മനുഷ്യന്റെ ഇടപെടലിലൂടെ യാണ് ഇത്തരം കീടനിയന്ത്രണം സദ്ധ്യമാകുന്നത്. ഇന്റഗ്രേറ്റഡ് പെസ്റ്റ് മാനേജുമെന്റ് സംവിധാനത്തിന്റെ പ്രധാന ഭാഗമാണിത്.

പ്രധാനമായും മൂന്നു തരത്തിലുള്ള അടിസ്ഥാനപരമായ ജൈവികനിയന്ത്രണ സംവിധാനങ്ങളാണുള്ളത്: ഇമ്പോർട്ടേഷൻ  (പരമ്പരാഗതമായ ജൈവികനിയന്ത്രണം), ഓഗുമെന്റേഷൻ, കൺസർവേഷൻ




</doc>
<doc id="407060" url="https://ml.wikipedia.org/wiki?curid=407060" title="ചിറകില്ലാത്ത പ്രാണി">
ചിറകില്ലാത്ത പ്രാണി

ഒരു ചിറകില്ലാത്ത പ്രാണിക്ക് ചിറകുകൾ കാണില്ല. 

അനേകം ഗ്രൂപ്പ് പ്രാണികൾ ചിറകില്ലാത്തവയാണ്. അപ്ടെറിഗോട എന്ന ഉപഗ്രൂപ്പിൽപ്പെട്ട ചെറിയ പ്രാണികൾക്ക് ചിറകില്ല. ഇന്നത്തെ അവസ്ഥയിലും പരിണാമ കാലഘട്ടത്തിലൊന്നും ഇവയ്ക്കു ചിറകുകളുണ്ടായിരുന്നില്ല. തൈസാനൂറ Thysanura (ഇരട്ടവാലൻ ഉൾപ്പെട്ട ഗ്രൂപ്പ്) firebrats), Arixeniidae (wingless earwigs)തുടങ്ങിയവയ്ക്കും ചിറകില്ല. .

അനേകം നിരകളിൽപ്പെട്ട പ്രാണികൾക്ക് പൊതുവേ ചിറകുകളുണ്ട്. ചില സ്പീഷീസ് അവയുടെ ശാരീരിക രൂപഘടനയനുസരിച്ച് ഈ ഓഡറുകളിൽ പെടുത്തിയിരിക്കുന്നു. ചിലവയ്ക്ക് ചിറകുകൾ മുളയ്ക്കുന്നില്ല. ഒരു പക്ഷേ, വളരെ പണ്ട് പരമ്പരാഗതമായി അവയ്ക്ക് ചിറകുകൾ നഷ്ടപ്പെട്ടതാകാം. ചിലവയുടെ ചിറകുകൾ പറകാൻ വയ്യാത്തവിധം കുറുകിപ്പോയിരിക്കുന്നു. ചിലവയ്ക്ക് തങ്ങളുടെ ചിറകുകൾ വികസിച്ചുവന്നെങ്കിലും കാലക്രമത്തിൽ പിഴുതുപോയതിനാൽ അവ ഉപയോഗശൂന്യമായും മാറിയതായിക്കാണാം. 

ഡിപ്റ്റെറ എന്ന ഓർഡറില്പ്പെട്ടവയാണ് യഥാർത്ഥ ഈച്ചകൾ. ഇവയുടെ ഡിപ്റ്റെറ എന്ന പേർ` വന്നത് ഗ്രീക്ക് ഭാഷയിൽ നിന്നുമാണ്.Greek "di" = two, and "ptera" = wings. രണ്ടു ചിറകുകളുള്ളവ എന്ന അർത്ഥത്തിലാണ് ഈ പേരു കിട്ടിയത്. ഈ ഓർഡറിൽപ്പെട്ട മിക്ക പ്രാണികൾക്കും ഇതുപോലെ രണ്ടു ചിറകുകൾ ആണുള്ളത്. (ഇവിടെ ഹാൾട്ടേഴ്സ് എന്നറിയപ്പെടുന്ന ഗധയുടെ ആകൃതിയിലുള്ള പാദം മറ്റു ഓർഡറിലുള്ള പ്രാണികൾക്കുള്ളപോലെ രണ്ടാം ജോഡി ചിറകുകൾക്കു തുല്യമാണ്. )ലോകത്തെ ചില ഒറ്റപ്പെട്ട ദ്വീപുകളിലും അതുപോലെ ഒറ്റപ്പെട്ട പ്രദേശങ്ങളിലും ഇതുപോലുള്ള ചിറകില്ലാത്ത പ്രാണികൾ വസിക്കുന്നുണ്ട്. ചിലവ പരാദങ്ങളും പട്ടുണ്ണിയുടെ രൂപത്തിലുള്ളവയാണു ചിലവ. 




There are many species of wingless moths. Often only the females are wingless (larviform females).







</doc>
<doc id="407061" url="https://ml.wikipedia.org/wiki?curid=407061" title="സാന്താ ഫെ സ്പ്രിങ്സ്">
സാന്താ ഫെ സ്പ്രിങ്സ്

സാന്താ ഫെ സ്പ്രിങ്സ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയിയിൽ ലോസ് ആഞ്ചെലസ് കൌണ്ടിയിൽ സ്ഥിതിചെയ്യുന്ന ഒരു നഗരമാണ്. തെക്കുകിഴക്കൻ ലോസ് ഏഞ്ചെലസ് കൗണ്ടിയിലെ ഗേറ്റ്വേ നഗരങ്ങളിൽ ഒന്നാണിത്. 2010 ലെ അമേരിക്കൻ ഐക്യനാടുകളിലെ സെൻസസ് അനുസരിച്ച് ഈ നഗരത്തിലെ ജനസംഖ്യ 16,223 ആയിരുന്നു. 2000 ലെ സെൻസസിൽ ഇവിടയുണ്ടായിരുന്ന 17,438 നേക്കാൾ കുറവാണിത്.

സാന്താ ഫെ നഗരം നിലനിൽക്കുന്ന അക്ഷാംശ രേഖാംശങ്ങൾ ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകളനുസരിച്ച് ഈ നഗരത്തിന്റെ ആകെ വിസ്തീർണ്ണം 8.9 ചതുരശ്ര മൈലാണ് (23 ചതുരശ്ര കിലോമീറ്റർ). ഇതിൽ 8.9 ചതുരശ്ര മൈൽ പ്രദേശം (23 ചതുശ്ര കിലോമീറ്റർ) കരഭൂമിയും ബാക്കി 0.04 ചതുരശ്ര മൈൽ (0.10 ചതുരശ്ര കിലോമീറ്റർ) പ്രദേശം (0.45 ശതമാനം) ജലഭാഗവുമാണ്. ഈ നഗരത്തിന്റെ വടക്കുഭാഗത്ത് സംയോജിപ്പിക്കപ്പെടാത്ത വെസ്റ്റ് വൈറ്റിയർ-ലോസ് നീറ്റോസും വടക്കു പടിഞ്ഞാറ് പികോ റിവേറയും പടിഞ്ഞാറ് ഡോവ്നിയും തെക്കുപടിഞ്ഞാറ് നോർവോക്കും തെക്ക് സെറിറ്റോസും കിഴക്ക് ലാ മിറാൻഡ, സംയോജിപ്പിക്കപ്പെടാത്ത സൌത്ത് വൈറ്റിയർ എന്നിവയും വടക്കു കിഴക്കായി വൈറ്റിയറുമാണ് അതിർത്തികളായി വരുന്നത്.


</doc>
<doc id="407062" url="https://ml.wikipedia.org/wiki?curid=407062" title="ലെമൂറെ">
ലെമൂറെ

ലെമൂറെ (മുമ്പ്, ലാ ടാച്ചെ, ലീ മൂറേസ്) അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, കിംഗ്സ് കൌണ്ടിയിൽ സ്ഥിതിചെയ്യുന്ന ഒരു നഗരമാണ്. ഹാൻഫോർഡിന് 7.5 മൈൽ (12 കിലോമീറ്റർ) പടിഞ്ഞാറ്-തെക്കുപടിഞ്ഞാറായി സമുദ്രനിരപ്പിൽനിന്ന് ഏകദേശം 230 അടി (70 മീറ്റർ) ഉയരത്തിലാണ് ഈ നഗരത്തിൻറ സ്ഥാനം. ഹാൻഫോർഡ്-കൊർക്കൊരാൻ മെട്രോപോളിറ്റൻ സ്റ്റാറ്റിസ്റ്റിക്കൽ പ്രദേശത്തിന്റെ (MSA കോഡ് 25260) ഭാഗമാണ് ഈ നഗരം. 2010 ലെ അമേരിക്കൻ ഐക്യനാടുകളിലെ സെൻ‌സസ് പ്രകാരമുള്ള ഈ നഗരഹത്തിലെ ജനസംഖ്യ 24,531 ആയിരുന്നു. 2017 ജനുവരി 1 ലെ ഈ നഗരത്തിലെ ജനസംഖ്യ 26,369 ആയി കാലിഫോർണിയ ഡിപ്പാർട്ട്മെൻറ് ഓഫ് ഫിനാൻസ് കണക്കാക്കിയിരിക്കുന്നു.

ലെമൂറെ നഗരം നിലനിൽക്കുന്ന അക്ഷാംശ രേഖാംശങ്ങൾ . ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകളനുസരിച്ച് ഈ നഗരത്തിന്റെ ആകെ വിസ്തീർണ്ണം 8.5 ചതുരശ്ര മൈലാണ് (22 ചതുരശ്ര കിലോമീറ്റർ). ഇതു മുഴുവനും കരഭൂമിയാണ്.


</doc>
<doc id="407063" url="https://ml.wikipedia.org/wiki?curid=407063" title="ലോസ് ഗറ്റോസ്">
ലോസ് ഗറ്റോസ്

ലോസ് ഗറ്റോസ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, സാന്താ ക്ലാര കൌണ്ടിയിലുൾപ്പെട്ട സംയോജിപ്പിക്കപ്പെടാത്ത നഗരമാണ്. 2013 ലെ യു.എസ്. സെൻസസ് ബ്യൂറോയുടെ കണക്കെടുപ്പിൽ ഈ നഗരത്തിലെ ജനസംഖ്യ 30,391 ആണെന്നു കണ്ടെത്തിയിരുന്നു. ബ്ലൂംബെർഗ് ബിസിനസ്വീക്കിന്റെ അഭിപ്രായവോട്ടെടുപ്പിൽ, ലോസ് ഗറ്റോസ് അമേരിക്കൻ ഐക്യനാടുകളിലെ ഏറ്റവും ധനാഢ്യമായ 33 ആമത്തെ നഗരമാണ്. സാന്താക്രൂസ് മലനിരകളുടെ താഴ്വാരത്ത് സാൻ ജോസ് നഗരത്തിന്റെ തെക്കുപടിഞ്ഞാറൻ കോണിൽ, സാൻ ഫ്രാൻസിസ്കോ ഉൾക്കടൽ പ്രദേശത്താണ് ഈ നഗരം സ്ഥിതി ചെയ്യുന്നത്. സിലിക്കൺ വാലിയുടെ ഒരു ഭാഗമായ ഇവിടെ ധാരാളം ഉന്നത സാങ്കേതിക കമ്പനികളുടെ സാന്നിദ്ധ്യമുണ്ട്.


</doc>
<doc id="407069" url="https://ml.wikipedia.org/wiki?curid=407069" title="ബോഡോ–കോച്ച് ഭാഷകൾ">
ബോഡോ–കോച്ച് ഭാഷകൾ

ബോഡോ-കോച്ച് ഭാഷകൾ സൈനോ-തിബെറ്റൻ ഭാഷകളിൽപ്പെട്ട ഒരു ഭാഷയാണ്. കിഴക്കൻ ഇന്ത്യയിൽ സംസാരിക്കപ്പെടുന്ന ഈ ഭാഷകൾക്ക് 3 വ്യക്തമായി നിർവ്വചിക്കപ്പെട്ട ശാഖകളുണ്ട്: ചെറിയ ബോഡോ-ഗാരോ കുടുംബം, കോച്ച് കുടുംബം, സുതിയ കുടുംബം (ദ്യോറീ)എന്നിവയാണവ. 

ഇതിനു ബദലായ മറ്റൊരു തരംതിരിവും നിലനിൽക്കുന്നുണ്ട്:



</doc>
<doc id="407073" url="https://ml.wikipedia.org/wiki?curid=407073" title="ബാണ്ടു ഭാഷകൾ">
ബാണ്ടു ഭാഷകൾ

ബാണ്ടു ഭാഷകൾ The Bantu languages (/ˈbæntuː/), സാങ്കേതികമായി ഇടുങ്ങിയ ബാണ്ടു ഭാഷകൾ Narrow Bantu languages (വിശാലമായ ബാണ്ടു ഭാഷകൾക്ക് എതിര്) അനേകം ചെറു ഭാഷകൾ ചേർത്ത ഒരു ഭാഷാ കുടുംബമാണ്. നൈജർ-കോംഗോ ഭാഷാഗോത്രങ്ങളുടെ ഒരു ശാഖയാണിവ. പരസ്പരം മനസ്സിലാക്കാനാകുന്ന ഏതാണ്ട് 250 വിവിധ ബാണ്ടു ഭാഷകളുണ്ടെന്നു കണക്കാക്കപ്പെട്ടിട്ടുണ്ട്, എതനോലോഗ് 535 വിവ്ധ ഭാഷകളെ ഈ കുടുംബത്തിൽപ്പെടുത്തിയിട്ടുണ്ട്. ഇതിന്റെ അടിസ്ഥാനതത്വം വളരെ ദുർബ്ബലമാണ്. ഇന്നത്തെ കാമറൂൺ രാജ്യത്തിന്റെ കിഴക്കും തെക്കുമായുള്ള പ്രദേശത്താണിവ സംസാരിക്കപ്പെടുന്നത്. ഈ പ്രദേശത്തെ മദ്ധ്യ ആഫ്രിക്ക, തെക്കുകിഴക്കൻ ആഫ്രിക്ക, തെക്കനാഫ്രിക്ക എന്നൊക്കെ പൊതുവേ വിളിച്ചുവരുന്നുണ്ട്.ചില ബാണ്ടു ഭാഷകൾ മറ്റു ഭാഷാഗോത്രങ്ങളിൽ പെടുത്തിയിട്ടുണ്ട്.(മാപ്പ് കാണുക).



</doc>
<doc id="407078" url="https://ml.wikipedia.org/wiki?curid=407078" title="മൈത്രി (2015-ലെ ചലച്ചിത്രം)">
മൈത്രി (2015-ലെ ചലച്ചിത്രം)

ബി.എം. ഗിരിരാജ് തിരക്കഥയെഴുതി സംവിധാനം ചെയ്ത് 2015-ൽ പുറത്തിറങ്ങിയ കന്നഡ ചലച്ചിത്രമാണ് മൈത്രി (കന്നഡ : ಮೈತ್ರಿ). ഓംകാർ മൂവീസിന്റെ ബാനറിൽ എൻ.എസ്. രാജ്കുമാർ നിർമ്മിച്ച ഈ ചിത്രം "മൈ ഹീറോ മൈത്രി" എന്ന പേരിൽ മലയാളത്തിലും പുറത്തിറക്കിയിരുന്നു. പേര് സൂചിപ്പിക്കുന്നതു പോലെ ഒരു സൗഹൃദത്തിന്റെ കഥയാണ് ചിത്രം പറയുന്നത്. 

സ്ലംഡോഗ് മില്യണേർ എന്ന ചിത്രത്തിലേതുപോലെ ഒരു പ്രശ്നോത്തരി മത്സരമാണ് ഈ ചിത്രത്തിന്റെ കഥാപശ്ചാത്തലം.
'കോടിപതി ജൂനിയർ' എന്ന പ്രശ്നോത്തരി മത്സരത്തിൽ പങ്കെടുക്കുവാൻ ജുവനൈൽ ഹോമിൽ നിന്നെത്തുന്ന സിദ്ധാർത്ഥൻ എന്ന കുട്ടിയിലൂടെയാണ് ചിത്രത്തിന്റെ കഥ പുരോഗമിക്കുന്നത്. സിദ്ധാർത്ഥൻ ഈ മത്സരത്തിലെ ചോദ്യങ്ങൾക്കെല്ലാം ശരിയുത്തരം നൽകുന്നു. മത്സരത്തിനിടയിൽ വച്ച് സിദ്ധാർത്ഥൻ ഒരു കൊലപാതകിയാണെന്നു വെളിപ്പെടുന്നതും അതേത്തുടർന്നുണ്ടാകുന്ന സംഭവവികാസങ്ങളുമാണ് ചിത്രത്തിന്റെ ഇതിവൃത്തം.

മോഹൻലാൽ, പുനീത് രാജ്കുമാർ എന്നിവർ കേന്ദ്രകഥാപാത്രങ്ങളായി എത്തുന്ന ചിത്രത്തിൽ അർച്ചന, അതുൽ കുൽക്കർണി, ഭാവന എന്നിവരും അഭിനയിച്ചിരിക്കുന്നു.
മോഹൻലാൽ അഭിനയിക്കുന്ന രണ്ടാമത്തെ കന്നഡ ചലച്ചിത്രമാണ് "മൈത്രി". ഈ ചിത്രത്തിൽ ഡി.ആർ.ഡി.ഓ. ശാസ്ത്രജ്ഞനായ മഹാദേവ് ഗോഡ്കേ (മലയാളത്തിൽ മഹാദേവ മേനോൻ) എന്ന കഥാപാത്രത്തെയാണ് മോഹൻലാൽ അവതരിപ്പിക്കുന്നത്.

എച്ച്.എസ്. വെങ്കടേഷ മൂർത്തിയും ബരഗുരു രാമചന്ദ്രപ്പയും രചിച്ച ഗാനങ്ങൾക്ക് ഇളയരാജ സംഗീതം നൽകിയിരിക്കുന്നു. 2015 ഫെബ്രുവരി 20-ന് പ്രദർശനത്തിനെത്തിയ ചിത്രം മികച്ച അഭിപ്രായം നേടിയിരുന്നു. 2015 ജൂൺ 12-ന് പുറത്തിറങ്ങിയ ചിത്രത്തിന്റെ മലയാളം പതിപ്പിൽ 'കാള പ്രതാപൻ' എന്ന വില്ലൻ കഥാപാത്രത്തെ അവതരിപ്പിച്ചത് കലാഭവൻ മണിയായിരുന്നു.

കന്നഡ:

മലയാളം:

കർണാടകയിലെ 250 തീയറ്ററുകളിലാണ് ചിത്രം പ്രദർശനത്തിനെത്തിയത്. കർണാടകയിൽ നിന്ന് ആദ്യ ദിവസം 1.75 കോടി രൂപ സ്വന്തമാക്കിയ ചിത്രം സംസ്ഥാനത്ത് 150 ദിവസം പ്രദർശിപ്പിച്ചിരുന്നു.



</doc>
<doc id="407083" url="https://ml.wikipedia.org/wiki?curid=407083" title="ഗ്രാൻറ് ടെറസ്">
ഗ്രാൻറ് ടെറസ്

ഗ്രാൻറ് ടെറസ്, അമേരിക്കൻ ഐക്യനാടുകളിൽ കാലിഫോർണിയ സംസ്ഥാനത്ത് സാൻ ബർനാർഡിനോ കൌണ്ടിയിൽ സ്ഥിതിചെയ്യുന്ന ഒരു നഗരമാണ്. 2010 ലെ യു.എസ്. സെൻസസ് പ്രകാരം ഈ നഗരത്തിലെ ജനസംഖ്യ12,040 ആയിരുന്നു. 2000 ലെ സെൻസസിലുണ്ടായിരുന്ന 11,626 നേക്കാൾ ഇക്കാലത്ത് ജനസംഖ്യാവർദ്ധനയുണ്ടായി. ഹൈഗ്രോവ്, കോൾട്ടൺ എന്നീ നഗരങ്ങൾക്കിടയ്ക്കായി ഇൻറർസ്റ്റേറ്റ് 215, അക്വ മാൻസ ഇൻഡസ്ട്രിയൽ കോറിഡോർ എന്നിവയ്ക്കു സമാന്തരമായി ഈ നഗരം നിലനിൽക്കുന്നു. കിഴക്ക് ബ്ലൂ മൌണ്ടൻസ്, പടിഞ്ഞാറ് ലാ ലോമാ ഹിൽസ് എന്നിങ്ങനെ രണ്ടു പർവ്വതശിഖരങ്ങൾക്കിടയിലായാണ് ഈ നഗരം സ്ഥിതിചെയ്യുന്നത്.


</doc>
<doc id="407091" url="https://ml.wikipedia.org/wiki?curid=407091" title="യാന്ത്രികോർജ്ജം">
യാന്ത്രികോർജ്ജം

ഭൗതികശാസ്ത്രത്തിൽ സ്ഥിതികോർജ്ജത്തിന്റെയും ഗതികോർജ്ജത്തിന്റെയും ആകെ തുകയാണ് യാന്ത്രികോർജ്ജം എന്നറിയപ്പെടുന്നത്. ഒരു സിസ്റ്റത്തിൽ സംരക്ഷിതമായ ബലങ്ങൾ മാത്രമാണ് അനുഭവപ്പെടുന്നതെങ്കിൽ അതിന്റെ യന്ത്രികോർജ്ജത്തിന്റെ അളവിൽ മാറ്റം വരുന്നില്ല. ഇതിനെയാണ് യാന്ത്രികോർജ സംരക്ഷണനിയമം എന്ന് വിളിയ്ക്കുന്നത്. ഒരു വസ്തുവിന്റെ സ്ഥാനം, അതിന്റെ ചലനം എന്നിവയെ ആശ്രയിച്ചിരിക്കുന്നു അതിന്റെ ഊർജ്ജം. ചലിച്ചുകൊണ്ടിരിക്കുന്ന എല്ലാ വസ്തുവിലും യാന്ത്രികോർജ്ജമുണ്ട്. ഇങ്ങനെയുള്ള യാന്ത്രികോർജ്ജത്തിനെ ഗതികോർജ്ജം അഥവാ കൈനറ്റിക് എനർജി എന്നുവിളിക്കുന്നു. നിശ്ചലമായ വസ്തുവിലും ചലിക്കാൻ പാകത്തിൽ ചിലപ്പോൾ ഊർജ്ജം സംഭരിക്കപ്പെട്ടിരിക്കും. ഇങ്ങനെയുള്ള യാന്ത്രികോർജ്ജത്തിനെ സ്ഥിതികോർജ്ജം അഥവാ പൊട്ടൻഷ്യൽ എനർജി എന്നുവിളിക്കുന്നു. തീവണ്ടി ഓടുമ്പോഴും ഭൂമി കുലുങ്ങുമ്പോഴും നമ്മൾ നടക്കുമ്പോഴും പ്രവർത്തിക്കുന്നത് യാന്ത്രികോർജ്ജം ആണ്.

ഇലാസ്റ്റിക് കൂട്ടിമുട്ടലുകളിൽ നഷ്ടപ്പെടുന്ന യാന്ത്രികോർജ്ജത്തിന് തുല്യമായി ആ സിസ്റ്റത്തിന്റെ താപനിലയിൽ വർദ്ധനവ് ഉണ്ടാകുന്നു. ഈ വസ്തുത ജെയിംസ് പ്രെസ്കോട്ട് ജൂൾ ആണ് കണ്ടെത്തിയത്.

ഊർജ്ജം ഒരു അദിശ (സ്കേലാർ) അളവാണ്. ഒരു സിസ്റ്റത്തിന്റെ മെക്കാനിക്കൽ ഊർജ്ജവും സിസ്റ്റത്തിന്റെ ഭാഗങ്ങളുടെ സ്ഥാനം ഉപയോഗിച്ച് അളക്കുന്ന ഊർജ്ജത്തിന്റെ ആകെത്തുകയുമാണ്. ഗതികോർജ്ജം ചലിക്കുന്ന ഊർജ്ജം എന്നും ഇത് അറിയപ്പെടുന്നു.

യാന്ത്രികോർജ്ജം, U, ഒരു യാഥാസ്ഥിതിക ബലത്തിനു വിധേയമാക്കിയ ഒരു വസ്തുവിന്റെ സ്ഥാനത്തെ ആശ്രയിച്ചിരിക്കുന്നു. അത് വസ്തുവിന്റെ കഴിവിന്റെ പ്രവർത്തനമായി നിർവ്വചിക്കപ്പെടുന്നു. വസ്തുവിന്റെ ദിശയ്ക്ക് വിപരീത ദിശയിൽ ചലിക്കുന്നതിനാൽ ബലം വർദ്ധിക്കുന്നതാണ്.F യാഥാസ്ഥിതിക ബലത്തിനെ പ്രതിനിധീകരിക്കുകയും x സ്ഥാനത്തെ പ്രതിനിധീകരിക്കുകയും ചെയ്താൽ x, "x" എന്നീ രണ്ട് സ്ഥാനങ്ങൾ തമ്മിലുള്ള ബലത്തിന്റെ ഊർജ്ജം Fൽ നിന്നും "x" മുതൽ "x" വരെയുള്ള നെഗറ്റീവ് ഇന്റഗ്രൽ ആയി നിർവ്വചിച്ചിരിക്കുന്നു:

ഗതികോർജ്ജം K, ഒരു വസ്തുവിന്റെ വേഗതയെ ആശ്രയിച്ചുള്ളതും, അതുപോലെ വസ്തുക്കൾ തമ്മിൽ കൂട്ടിയിടിക്കുമ്പോൾ പ്രവർത്തിക്കുന്ന ഒരു വസ്തുവിന്റെ ചലിക്കാനുള്ള കഴിവും ആണിത്. വേഗതയുടെ വർഗ്ഗമായും വസ്തുവിന്റെ ഭാരത്തിന്റെ ഗുണനഫലത്തിന്റെ പകുതിയായി ഇത് നിർവചിക്കപ്പെടുന്നു. ഒരു സിസ്റ്റത്തിന്റെ ആകെ ഗതികോർജ്ജം അതുമായി ബന്ധപ്പെട്ട വസ്തുക്കളുടെ ഗതികോർജ്ജങ്ങളുടെ ആകെത്തുകയാണ്:

യാന്ത്രികോർജ്ജത്തിന്റെ സംരക്ഷണ തത്ത്വങ്ങൾ സമർത്ഥിക്കുന്നത് ഒരു വസ്തു അല്ലെങ്കിൽ സംവിധാനത്തെ യാഥാസ്ഥിതിക ബലങ്ങൾ മാത്രമേ ബാധിക്കുന്നുള്ളൂവെങ്കിൽ, ആ വസ്തുവിന്റെ അല്ലെങ്കിൽ സംവിധാനത്തിന്റെ യാന്ത്രികോർജ്ജം സ്ഥിരമായി നിലനിൽക്കുന്നു.ഒരു യാഥാസ്ഥിതിക ബലവും (Conservative force) അതിന് വിപരീതമായ ബലവും തമ്മിലുള്ള വ്യത്യാസം ഒരു യാഥാസ്ഥിതിക ബലം ഒരു വസ്തുവിൽ നിന്ന് മറ്റൊന്നിലേക്ക് നീങ്ങുമ്പോൾ, യാഥാസ്ഥിതിക ബലത്തിന്റെ പ്രവൃത്തി അതിന്റെ വഴിയിൽ നിന്ന് സ്വതന്ത്രമാണ് എന്നതാണ്. നേരെമറിച്ച്, ഒരു വസ്തുവിൽ വിപരീതമായ ബലം പ്രവർത്തിക്കുകയാണെങ്കിൽ, വിപരീതബലം (non-conservative force) പ്രവർത്തിക്കുന്ന ആ വഴിയെ ആശ്രയിച്ചിരിക്കുന്നു.


</doc>
<doc id="407094" url="https://ml.wikipedia.org/wiki?curid=407094" title="സ്കിസോഫ്രീനിയ">
സ്കിസോഫ്രീനിയ

വ്യക്തിയുടെ സ്വഭാവത്തെയും വിചാരവികാരങ്ങളെയും മൊത്തത്തിൽ ബാധിക്കുന്ന രോഗാവസ്ഥയാണ് സ്കിസോഫ്രീനിയ (schizophrenia). സ്ത്രീകളെയും പുരുഷന്മാരെയും ഒരുപോലെ ബാധിക്കുന്ന രോഗമാണിത്. ഈ രോഗത്തിനു അടിമപ്പെടുന്ന വ്യക്തികൾക്ക് യാഥാർത്ഥ്യങ്ങൾ തിരിച്ചറിയാനും യുക്തിപൂർവ്വം ചിന്തിക്കാനും ശരിയായ രീതിയിൽ പെരുമാറാനും വികാരപ്രകടനങ്ങൾ നടത്താനുമൊക്കെ പ്രയാസമനുഭവപ്പെടാറുണ്ട്. രോഗികൾക്ക് മറ്റുള്ളവർ കാണാത്ത കാര്യങ്ങൾ കാണുന്നതായും ശബ്ദങ്ങൾ കേൾക്കുന്നതായും അനുഭവപ്പെടാറുണ്ട്. വിഷാദം, ആകുലത രോഗികളിൽ ഇതിനു പുറമേ കണ്ടേക്കാം.കടുത്ത ആത്മഹത്യാ പ്രവണതയും രോഗികളിൽ കാണപ്പെടാറുണ്ട്.

പാരമ്പര്യം, ജന്മനാ തലച്ചോറിനേറ്റ നാശം, ഗർഭാവസ്ഥയിൽ ബാധിച്ച വൈറസ് രോഗങ്ങൾ, ദുരനുഭവങ്ങൾ എന്നിവയൊക്കെ ചില കാരണങ്ങളാണ്. മാനസിക സംഘർഷങ്ങളും കുടുംബപ്രശ്നങ്ങളും രോഗതീവ്രത കൂട്ടിയേക്കാം.തലച്ചോറിലെ രാസപദാർത്ഥങ്ങളായ ഡോപാമൈൻ (dopamine) ഗ്ളൂട്ടമേറ്റ് (glutamate) എന്നിവയുടെ ഏറ്റക്കുറച്ചിലുകൾക്ക് ഈ രോഗവുമായി ബന്ധമുണ്ടെന്നു നിരീക്ഷിച്ചിട്ടുണ്ട്.

സ്കിസോഫ്രീനിയക്കുള്ള മരുന്നുകൾ പൊതുവെ ആന്റിസൈക്കോട്ടിക്സ് എന്നറിയപ്പെടുന്നു. മരുന്നുകൾ കൊണ്ടുള്ള ചികിത്സ കൂടാതെ ഇലക്ട്രോകൺവൽസീവ് തെറാപ്പിയും കോഗ്നിറ്റീവ് ബിഹേവിയറൽ തെറാപ്പി, കൗൺസെലിംഗ് പോലുള്ള മറ്റു മാനവിക സാമൂഹ്യ ചികിത്സകളും ഇന്നു നിലവിൽ ഉണ്ട്.


</doc>
<doc id="407097" url="https://ml.wikipedia.org/wiki?curid=407097" title="ചിലന്തിയുടെ സ്വഭാവങ്ങൾ">
ചിലന്തിയുടെ സ്വഭാവങ്ങൾ

Spider behavior refers to the range of behaviors and activities performed by spiders. Spiders are air-breathing arthropods that have eight legs and chelicerae with fangs that inject venom. They are the largest order of arachnids and rank seventh in total species diversity among all other groups of organisms which is reflected in their large diversity of behavior.

മിക്ക ചിലന്തികളും ഇരപിടിയന്മാരാണ്. പ്രാണികളേയും മറ്റു ചെറിയ ചിലന്തികളേയും അവ സാധാരണ ഭക്ഷിക്കുന്നു. എന്നാൽ, ചുരുക്കം ചില ചിലന്തികൾ തവളകൾ, കൂറകൾ,പല്ലികൾ, മീനുകൾ, പക്ഷികൾ, വവ്വാലുകൾ തുടങ്ങിയ കശേരുകികളേയും ഭക്ഷിക്കുന്നുണ്ട്. ചിലന്തിയുടെ കുടലുകൾ വളരെ ഇടുങ്ങിയതാണ്. അതിനാൽ, ഖരവസ്തുക്കൾ ഇതുവഴി കടന്നുപോകാൻ പ്രയാസമാണ്. അതിനാൽ, ചിലന്തി അതു കഴിക്കാനായി ഖരവസ്തുക്കളെ ദ്രാവകരൂപത്തിലാക്കുന്നു. അതിനായി ഖര ആഹാരവസ്തുക്കളിൽ ദഹനരസങ്ങൾ ഒഴുക്കുന്നു. അതിനുശേഷം പെഡിപാല്പ് എന്ന ഭാഗത്തിന്റെ കീഴ്ഭാഗം ഉപയോഗിച്ച് അരച്ചെടുക്കുന്നു. ചിലന്തിക്ക് യഥാർത്ഥ താടിയെല്ലുകൾ ഇല്ല. 

മിക്ക ചിലന്തികളും തീർത്തും മാംസഭോജികളാണ്. എന്നാൽ, ജമ്പിംഗ് ചിലന്തികൾ (ചാടുന്ന ചിലന്തികൾ) പോലുള്ള ഏതാനും സ്പീഷീസുകൾ സസ്യക്കറകൾ, തേൻ, പ്രാഗരേണുക്കൾ തുടങ്ങിയവയും കഴിക്കുന്നു. എന്നിരുന്നാലും ഇവയിൽ മിക്ക ചിലന്തികൾക്കും അതിജീവനത്തിനു മാംസഭക്ഷണം തന്നെ വേണം. സസ്യങ്ങൾ മാത്രം കഴിച്ചാൽ അവയുടെ ആരോഗ്യം നശിക്കുന്നതായി പരീക്ഷണങ്ങൾ തെളിയിച്ചിട്ടുണ്ട്. ഇതിനു വിരുദ്ധമായ ഒരു ഉദാഹരണം ബഗീര കിപ്ലിങ്കി "Bagheera kiplingi" എന്ന ചിലന്തിയാണ്. ഇത് ഭക്ഷിക്കുന്നത് സസ്യഭക്ഷണമാണ്. അക്കേഷ്യയുടെ പഞ്ചസാരചേർന്ന ബെൽഷിയൻ ബോഡീസ് തിന്ന് തിന്നാണു ജീവിക്കുന്നത്.

എല്ലാമല്ല, അനേകം ചിലന്തികൾ, വലയുണ്ടാക്കിയാണ് ഇരപിടിക്കുന്നത്. മറ്റു ചിലന്തികൾ വൈവിദ്ധ്യമാർന്ന രീതികളുപയോഗിച്ച് ഇര പിടിച്ചു ജീവിക്കുന്നു. 

വല: അനേകം അറിയപ്പെടുന്ന തരം ചിലന്തിവലകളുണ്ട്. 

പാറ്റകൾ



</doc>
<doc id="407098" url="https://ml.wikipedia.org/wiki?curid=407098" title="ചിവേരെ ഭാഷ">
ചിവേരെ ഭാഷ

അമേരിക്കയിലെ ആദിവാസി വിഭാഗമായ മിസൗറിയ, ഒടോയി, ഇയോവ ജനതകൾ സംസാരിക്കുന്ന ഭാഷയാണ് ചിവേരെ Chiwere (also called Iowa-Otoe-Missouria or Báxoje-Jíwere-Ñút’achi). മഹാതടാകങ്ങൾ കിടക്കുന്ന പ്രദേശത്താണ് ഈ ജനതയുടെ ഉത്ഭവം. പിന്നീട് ഇവർ, മദ്ധ്യ പടിഞ്ഞാറെ പീഠഭൂമിയിലേയ്ക്ക് താമസം മാറ്റി. ഈ ഭാഷ്യക്ക് ഹോചുങ്ക് അല്ലെങ്കിൽ വിന്നെബാഗോ ഭാഷ്യൗമായി അഭേദ്യമായ ബന്ധമുണ്ട്. 1830കളിൽ ക്രിസ്ത്യൻ മിഷണറിമാർ ആണ് ഈ ഭാഷ ആദ്യമായി രേഖപ്പെടുത്തിയത്. എന്നാൽ അന്നുതൊട്ട് ഇതിനെപ്പറ്റി ഒന്നും പ്രസാധനം ചെയ്തിരുന്നില്ല. യൂറോപ്യന്മാരുടെയും അമേരിക്കക്കാരുടെയും സ്വാധീനം മൂലം ഈ ഭാഷ ക്ഷയോന്മുഖമാകുകയും 1940കളോടെ ഇതു സംസാരിക്കുന്ന ആരും നിലവിലില്ലാതെ വരുകയും അങ്ങനെ ഈ ഭാഷ മറ്റൊരു മൃതഭാഷയായിത്തീരുകയും ചെയ്തു. 

ഈ ഭാഷയ്ക്കു 33 വ്യഞ്ജനങ്ങളും 3 നാസികാസ്വരങ്ങളും അഞ്ചു ഓറൽ സ്വരങ്ങളുമുണ്ടായിരുന്നു. 

The Otoe-Missouria Tribe of Oklahoma's Otoe Language Program teaches weekly classes in Oklahoma City, Oklahoma and Red Rock, Oklahoma.



</doc>
<doc id="407099" url="https://ml.wikipedia.org/wiki?curid=407099" title="അരാവാക്കൻ ഭാഷകൾ">
അരാവാക്കൻ ഭാഷകൾ

അരാവാക്കൻ Arawakan ("Arahuacan, Maipuran Arawakan, "mainstream" Arawakan, Arawakan proper"), also known as Maipurean (also "Maipuran, Maipureano, Maipúre"), തെക്കേ അമേരികയിലെ ആദിവാസികൾക്കിടയിൽ വികസിച്ച ഒരു ഭാഷാഗോത്രമാണ്. ഈ ഭാഷയുടെ ശാഖകൾ മദ്ധ്യ അമേരിക്കയിലേയ്ക്കും ഇന്നത്തെ ബഹാമാസ് ഉൾപ്പെട്ട കരീബിയൻ ദ്വീപുകളിലെ ഗ്രേറ്റർ അന്റിലീസിലേയ്ക്കും വ്യാപിച്ചു.  ഇന്നത്തെ ഇക്വഡോർ, ഉറുഗ്വേ, ചിലി എന്നിവിടങ്ങളിൽ മാത്രമേ അരവാക്കാൻ ഭാഷ സംസാരിക്കുന്ന ജനതകൾ ഇല്ലാതുള്ളു. മൈപൂറിയൻ മറ്റു ഭാഷാഗോത്രങ്ങളുമായും ബന്ധമുള്ളതാകാം എന്നും അനുമാനിക്കുന്നുണ്ട്. 




</doc>
<doc id="407102" url="https://ml.wikipedia.org/wiki?curid=407102" title="ഇന്ത്യയിലെ ബുദ്ധമതത്തിന്റെ ചരിത്രം">
ഇന്ത്യയിലെ ബുദ്ധമതത്തിന്റെ ചരിത്രം

ബുദ്ധമതം ഒരു ലോകമതമാണ്. അത് ഇന്നത്തെ ബിഹാറിലെ മഗധ എന്ന രാജ്യത്തിലും പുറമേയുമായി ഉയിർകൊണ്ടു. ഗൗതമബുദ്ധന്റെ പാഠങ്ങളെ അടിസ്ഥാനമാക്കിയാണു നിലകൊള്ളുന്നത്.  അദ്ദേഹം ബുദ്ധൻ (ഉണർന്നവൻ) ആയി ഉയർന്നു.  "Buddha" ("Awakened One"). ബുദ്ധന്റെ കാലത്തുതന്നെ ബുദ്ധമതം മഗധ കടന്ന് മറ്റു ദേശങ്ങളിലേയ്ക്കു പരന്നു. 

മൗര്യ സാമ്രാജ്യ ചക്രവർത്തിയായിരുന്ന അശോകൻ ഭരിക്കുമ്പോൾ ബുദ്ധമതം രണ്ടു ശാഖകളായി പിരിഞ്ഞു: മഹാസംഘിക എന്നും സ്തവിരവാദ എന്നും. ഓരോന്നും ഇന്ത്യയിൽ പരക്കുകയും അനേകം കഷണങ്ങളായിത്തീരുകയും ചെയ്തു. ആധുനികകാലത്ത് രണ്ടു പ്രധാന ബുദ്ധമതവിഭാഗങ്ങളാണു നിലവിലുള്ളത്: ഥേരവാദ ബുദ്ധമതവും മഹായാനം ബുദ്ധമതവും. ഥേരവാദ ബുദ്ധമതം ശ്രീലങ്ക, തെക്കുകിഴക്കേ ഏഷ്യ എന്നിവിടങ്ങളിൽ നിലനിൽക്കുന്നു. മഹായാനം, ഹിമാലയത്തിന്റെ ഇരുഭാഗവും പൂർവ്വേഷ്യ പ്രദേശങ്ങളിലും നിലനിന്നുവരുന്നു.

ഗുപ്തസാമ്രാജ്യശേഷം ബുദ്ധമതത്തിനു ഒരു ശക്തവും സംഘടിതവുമായ മതമെന്ന നില ഇല്ലാതായി. (c.7th century CE), പതിമൂന്നാം നൂറ്റാണ്ടോടെ ആ മതം ഉണ്ടായ പ്രദേശത്തുനിന്നും അത് പ്രത്യേകിച്ചൊരു സ്വാധീനവും ചെലുത്താതെ സ്വാധീനം കുറഞ്ഞുവന്നു. എന്നാൽ, ഹിമാലയപ്രദേശങ്ങൾ, തെക്കേ ഇന്ത്യ എന്നിവിടങ്ങളിൽ അതു ശക്തമായ സാന്നിദ്ധ്യമായിത്തന്നെ നിലനിന്നിരുന്നു. പന്ത്രണ്ടാം നൂറ്റാണ്ടിലെ ഇസ്ലാം മതത്തിന്റെ വരവോടെ ഇന്ത്യയിൽനിന്നും ബുദ്ധമതം ഏതാണ്ട് തിരോധാനം ചെയ്യുകയായിരുന്നു. എന്നാൽ ബുദ്ധമതത്തിന്റെ സ്വാധീനം ഇന്നും നിലനിൽക്കുന്നത് ഹിമാലയപ്രദേശത്തുള്ള സിക്കിം, ലഡാക്, അരുണാചൽ പ്രദേശ്, പശ്ചിമ ബംഗാളിലെ ഡാർജിലിങ്, ഹിമാചൽ പ്രദേശ് സംസ്ഥാനത്തെ ലാഹുൽ സ്പിതി എന്നീ പ്രദേശങ്ങളിലാണ്. 

ഇന്ത്യയിലെ പതിനഞ്ചാം കാനേഷുമാരി പ്രകാരം ഇന്ത്യയിലെ ജനസംഖ്യയിൽ ബുദ്ധമതത്തിലുള്ളവർ  0.7% മാത്രമാണ്. ഇത് 8.4 ദശലക്ഷം വരും. പരമ്പരാഗത ബുദ്ധമതക്കാർ 13%. നവയാന ബുദ്ധമതക്കാർ (ബുദ്ധമതത്തിലേയ്ക്കു മതപരിവർത്തനം നടത്തിയ ദളിതർ) ഇന്ത്യയിലെ ബുദ്ധമതക്കാരിൽ 87% വരും. 


Living Religions, seventh edition, by Mary Pat Fisher


</doc>
<doc id="407115" url="https://ml.wikipedia.org/wiki?curid=407115" title="പുനീത് രാജ്കുമാർ">
പുനീത് രാജ്കുമാർ

പുനീത് രാജ്കുമാർ (ജനനം: 17 മാർച്ച് 1975) പ്രാഥമികമായി കന്നട സിനിമയിലെ അഭിനേതാവും ടെലിവിഷൻ അവതാരകനും സർവ്വോപരി ഒരു ഗായകനുമാണ്. 27 ചിത്രങ്ങളിൽ അദ്ദേഹം ഒരു പ്രധാന നടനായിരന്നു. കുട്ടിയായിരുന്നപ്പോൾ പിതാവ് രാജ്കുമാർ അവതരിപ്പിച്ച ചിത്രങ്ങളിലും അഭിനയിച്ചിരുന്നു. വസന്ത ഗീത (1980), ഭാഗ്യവന്ത (1981), ചാലിസുവ മോദഗലു (1982), ഇരടു നക്ഷത്രഗളു (1983), ബെട്ടാഡ ഹൂവു (1985) എന്നീ ചിത്രങ്ങളിലെ അദ്ദേഹത്തിന്റെ പ്രകടനം പ്രത്യേകം പ്രശംസിക്കപ്പെട്ടിരുന്നു. ബെട്ടാഡ ഹൂവുവിലെ അപ്പു എന്ന കഥാപാത്രം പുനീതിന് മികച്ച ബാലതാരത്തിനുള്ള ദേശീയ അവാർഡിന് അർഹനാക്കി. 2002 ലെ അപ്പു (2002) എന്ന ചിത്രത്തിലാണ് പുനീത് ആദ്യമായി പ്രധാന കഥാപാത്രമായി അഭിനയിക്കുന്നത്.

അപ്പു (2002), അഭി (2003), വീര കന്നഡിഗ (2004), മൌര്യ (2004), ആകാശ് (2005), ആരസു (2007), മിലാന (2007), വംശി (2008), റാം (2009), ജാക്കീ (2010), ഹുഡുഗരു (2011), രാജകുമാര (2017) തുടങ്ങിയ വാണിജ്യാടിസ്ഥാനത്തിൽ വിജയകരമായ നിരവധി ചിത്രങ്ങളിൽ അഭിനയിക്കുകയുണ്ടായി. കന്നഡ സിനിമയിലെ ഏറ്റവും ജനപ്രീതിയുള്ള താരവും ഏറ്റവും പ്രതിഫലം വാങ്ങുന്നയാളുമാണ് അദ്ദേഹം. 2012 ൽ 'ഹു വാണ്ട്സ് ടു ബി എ മില്ല്യണർ?' എന്ന ഗെയിം ഷോയുടെ കന്നഡ വേർഷനായ 'കന്നഡാഡ കോട്യാധിപതി' എന്ന ഗെയിം ഷോയിലൂടെ ടെലിവിഷൻ അവതാരകനായി അദ്ദേഹം അരങ്ങേറ്റം നടത്തി.


</doc>
<doc id="407118" url="https://ml.wikipedia.org/wiki?curid=407118" title="ലാ കാനഡാ ഫ്ലിൻട്രിഡ്ജ്">
ലാ കാനഡാ ഫ്ലിൻട്രിഡ്ജ്

ലാ കാനഡാ ഫ്ലിൻട്രിഡ്ജ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ ലോസ് ആഞ്ചെലസ് കൗണ്ടിയിലെ ഒരു നഗരമാണ്. 2010 ലെ കണക്കുകൾ പ്രകാരമുള്ള ഈ നഗരത്തിലെ ജനസംഖ്യ 20,246 ആയിരുന്നു. ക്രെസെൻറ താഴ്വരയിൽ സ്ഥിതിചെയ്യുന്ന ഈ നഗരം, പസാഡെനയുടെ വടക്കുപടിഞ്ഞാറായി സാൻ ഗബ്രിയേൽ താഴ്വരയുടെ പടിഞ്ഞാറേ അറ്റത്തായി സ്ഥിതിചെയ്യുന്നു. നാസായുടെ ജെറ്റ് പ്രൊപൽഷൻ ലബോറട്ടറിയുടെ ആസ്ഥാനമാണിത്.


</doc>
<doc id="407120" url="https://ml.wikipedia.org/wiki?curid=407120" title="ജ്യോതി പ്രസാദ് അഗർവാല">
ജ്യോതി പ്രസാദ് അഗർവാല

ജ്യോതി പ്രസാദ് അഗർവാല, ഇന്ത്യയിലെ വടക്കുകിഴക്കൻ സംസ്ഥാനമായ ആസ്സമിലെ സ്വാതന്ത്ര്യസമരസേനാനിയും, കവിയും, നാടകൃത്തും, സംഗീത സംവിധായകനുമായിരുന്നു. 'രൂപ്കൺവർ' എന്ന് വിളിക്കുന്ന
ജ്യോതി പ്രസാദ് അഗർവാല ആസാമീസ് സിനിമയുടെ പിതാവാ യി അറിയപ്പെടുന്നു.1935-ൽ നിർമ്മിച്ച 'ജോയ്മതി' ആണ് ആസാമിലെ ആദ്യചിത്രമായി കണക്കാക്കപ്പെടുന്നത്. ഇതിന്റെ തിരക്കഥ, ഗാനങ്ങൾ, സംഗീതസംവിധാനം, വേഷാലങ്കാരം, രംഗസംവിധാനം, ചിത്രസംയോജനം തുടങ്ങിയവയെല്ലാം നിർവ്വഹിച്ചത് അദ്ദേഹം തന്നെ. അദ്ദേഹം മരിച്ച ദിവസം (ജനുവരി17 ) അദ്ദേഹത്തിന്റെ ബഹുമാനാർത്ഥം 'ആർട്ടിസ്റ്റ് ഡെ' (ശില്പി ദിവസ്) ആയി ആചരിക്കുന്നു.





</doc>
<doc id="407121" url="https://ml.wikipedia.org/wiki?curid=407121" title="ഇമ്പീരിയൽ ബീച്ച്">
ഇമ്പീരിയൽ ബീച്ച്

ഇമ്പീരിയൽ ബീച്ച്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർ‌ണിയയിൽ സാൻ ഡിയേഗോ കൗണ്ടിയിൽ സ്ഥിതിചെയ്യന്ന ഒരു റെസിഡൻഷ്യൽ ബീച്ച് നഗരമാണ്. 2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരമുള്ള ഈ നഗരത്തിലെ ആകെ ജനസംഖ്യ 26,324 ആയിരുന്നു. തെക്കൻ കാലിഫോർണിയയിലെ ഏറ്റവും തെക്കുള്ള ബീച്ച് നഗരവും അമേരിക്കൻ ഐക്യനാടുകളുടെ തെക്കൻ തീരവുമാണിത്. ഈ നഗരം സാൻ ഡിയേഗോ കൌണ്ടിയിലെ തെക്കൻ ഉൾക്കടൽ മേഖലയിൽ സാൻ ഡിയേഗോ നഗര കേന്ദ്രത്തിൽനിന്ന് 14.1 മൈൽ (22.7 കിലോമീറ്റർ) തെക്കായും മെക്സിക്കോയിലെ ടിജുവാനയിൽനിന്ന് 5 മൈൽ (8.0 കിലോമീറ്റർ) വടക്കുപടിഞ്ഞാറുമായാണ് സ്ഥിതിചെയ്യുന്നത്.


</doc>
<doc id="407124" url="https://ml.wikipedia.org/wiki?curid=407124" title="മെയ്വുഡ്">
മെയ്വുഡ്

മെയ്വുഡ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ തെക്കു കിഴക്കൻ ലോസ് ഏഞ്ചൽസ് കൗണ്ടിയിൽ സ്ഥിതിചെയ്യുന്ന ഒരു ചെറിയ നഗരമാണ്. 1.18 ചതുരശ്ര മൈൽ (3.1 ചതുരശ്ര കിലോമീറ്റർ), വിസ്തീർണ്ണമുള്ള മെയ്വുഡ് നഗരം ലോസ് ഏഞ്ചൽസ് കൗണ്ടിയിലെ സംയോജിപ്പിക്കപ്പെടാത്ത മൂന്നാമത്തെ വലിപ്പം കുറഞ്ഞ നഗരമാണ്. തെക്ക് വശത്ത് ബെൽ നഗരം, വടക്കും പടിഞ്ഞാറും വെർനോൺ, തെക്കുപടിഞ്ഞാറ് ഹണ്ടിംഗ്ടൺ പാർക്ക്, കിഴക്ക് കൊമേർസ് എന്നിവയാണ് മെയ്വുഡ് നഗരത്തിന്റെ അതിരുകൾ.


</doc>
<doc id="407133" url="https://ml.wikipedia.org/wiki?curid=407133" title="രാജാ രവിവർമ്മ ആർട്ട് ഗ്യാലറി">
രാജാ രവിവർമ്മ ആർട്ട് ഗ്യാലറി

ചിത്രകാരൻ രാജാ രവിവർമ്മയുടെ ജന്മദേശമായ തിരുവനന്തപുരം ജില്ലയിലെ കിളിമാനൂരിൽ സ്ഥിതിചെയ്യുന്ന ഒരു ആർട്ട് ഗാലറിയാണ് രാജാ രവിവർമ്മ ആർട്ട് ഗ്യാലറി. രവിവർമ്മയുടെ സ്മരണാർത്ഥം സ്ഥാപിക്കുന്ന ഇന്ത്യയിലെ ആദ്യത്തെ ഗ്യാലറിയാണിത്. കേരള ലളിതകലാ അക്കാദമിയാണ് ഇത് സ്ഥാപിച്ചത്. 2014 നവംബർ 19-ന് കേരളത്തിലെ സാംസ്കാരിക വകുപ്പ് മന്ത്രി കെ.സി. ജോസഫാണ് ഇത് ഉദ്ഘാടനം ചെയ്തത്. കിളിമാനൂരിലെ രവിവർമ്മ സ്മാരക സാംസ്കാരിക നിലയത്തിനു സമീപമുള്ള 66 സെന്റ് സ്ഥലത്താണ് ആർട്ട് ഗാലറി സ്ഥിതിചെയ്യുന്നത്. രാജാ രവിവർമ്മയുടെ അൻപതോളം പെയിന്റിംഗുകൾ ഇവിടെ സൂക്ഷിച്ചിരിക്കുന്നു. ചിത്രകലാസ്വാദകർക്ക് രവിവർമ്മ ചിത്രങ്ങൾ ആസ്വദിക്കുന്നതിനും അവയെക്കുറിച്ച് പഠനം നടത്തുന്നതിനുമാണ് ആർട്ട് ഗാലറി സ്ഥാപിച്ചിരിക്കുന്നത്.


</doc>
<doc id="407134" url="https://ml.wikipedia.org/wiki?curid=407134" title="ചുബ">
ചുബ

ചുബ ടിബറ്റിലെ ജനങ്ങളുടെ പാരമ്പര്യ വേഷമാണ്. ശരീരം മുഴുവൻ മറയത്തക്ക വിധത്തിൽ ധരിക്കുന്ന ഒരു വസ്ത്രമാണിത്. ഹിമാലയത്തിലെ ടിബറ്റൻ പർവ്വതത്തിലെ കഠിനമായ തണുപ്പിൽ നിന്നും രക്ഷനേടുന്നതിന് ഈ വസ്ത്രധാരണം ടിബറ്റുകാരെ സഹായിക്കുന്നു. ടിബറ്റൻ നാടോടികളുടെയിടയിലാണ് ഇത് കൂടുതലും പ്രചാരത്തിലുള്ളത്. ടിബറ്റിലെ ജനവിഭാഗമായ ഷെർപ്പകളുടെ പാരമ്പര്യവേഷമാണിത്. കമ്പിളി നെയ്യലും നിറം കൊടുക്കലുമൊക്കെയാണ് ഷെർപ്പ സ്ത്രീകളുടെ പ്രധാന ജോലി. പടിഞ്ഞാറൻ നേപ്പാളിലെ കുന്നുകളിൽ വസിക്കുന്ന ഒരു ജനവിഭാഗമാണ്‌ ഷെർപ്പകൾ. ഇവിടെ ഇവർ യാക്കുകളേയും മറ്റു കന്നുകാലികളെ മേയ്ക്കുകയും, ചെറുകിട കൃഷികൾ നടത്തുകയും, തിബറ്റിലേക്ക് കച്ചവടം നടത്തുകയും ചെയ്യുന്നു


</doc>
<doc id="407141" url="https://ml.wikipedia.org/wiki?curid=407141" title="പോയിൻറ് അരീന">
പോയിൻറ് അരീന

പോയിൻറഅരീന (മുമ്പ്, പുൻറ അരെനാസ്, പുൻറാസ് അരെനാസ എന്നിങ്ങനെ), അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് മെൻഡോസിനോ കൗണ്ടിയിൽ സ്ഥിതിചെയ്യുന്ന ഒരു ചെറിയ തീരദേശ നഗരമാണ്. 118 അടി (36 മീറ്റർ) ഉയരത്തിൽ ഹോപ്ലാൻറിനു പടിഞ്ഞാറ്, 51 കിലോമീറ്റർ ദൂരെയുള്ള പോയിൻറ് അരീന സമുദ്രനിരപ്പിൽനിന്ന് ഏകദേശം 118 അടി (36 മീറ്റർ) ഉയരത്തിലാണു സ്ഥിതി ചെയ്യുന്നത്.


</doc>
<doc id="407145" url="https://ml.wikipedia.org/wiki?curid=407145" title="ഹെപ്റ്റാസ്റ്റേഡിയോൺ">
ഹെപ്റ്റാസ്റ്റേഡിയോൺ

'ഈജിപ്തിലെ അലക്സാണ്ട്രിയ നഗരത്തിലെ ജനങ്ങൾ, ബി.സി. മൂന്നാം നൂറ്റാണ്ടിൽ പ്റ്റോലെമെക് കാലഘട്ടത്തിൽ നിർമ്മിച്ച ഭീമൻ കൽപ്പാതയാണ് "ഹെപ്റ്റാസ്റ്റേഡിയോൺ."' പലപ്പോഴും ഇതിനെ 'മോൾ' എന്നും സൂചിപ്പിക്കുന്നു. ഡിനോക്രേറ്റസാണ് ഇത് രൂപകല്പനചെയ്തത്.

ബി.സി.331 ഏപ്രിൽ മാസത്തിൽ ഒരു ഫറോസ് ദ്വീപിനു ചുറ്റുമായി മഹാനായ അലക്സാണ്ടർ ചക്രവർത്തി അലക്സാണ്ട്രിയ നഗരം സ്ഥാപിച്ചു. നഗരത്തിലെ വരമ്പുകൾ നിർമ്മിച്ചിരിക്കുന്നത് ഇടുങ്ങിയ ചുണ്ണാമ്പുകല്ലുകൾ ഉപയോഗിച്ചാണ്. ഫറോസ് ദ്വീപിനു എതിർവശം ഫറോസ് ലൈറ്റ് ഹൗസ് കാണപ്പെടുന്നു. അലക്സാണ്ടറുടെ എഞ്ചിനീയറായ ഡിനോക്രേറ്റസ് അലക്സാണ്ട്രിയ നഗരത്തിനെയും ഫറോസ് ദ്വീപിനെയും തമ്മിൽ ബന്ധിപ്പിക്കുന്ന ഭീമൻ കൽപ്പാത നിർമ്മിച്ചു.1200 മീറ്റർ നീളവും 200 മീറ്റർ വീതിയും ഉള്ള ഹെപ്റ്റാസ്റ്റേഡിയോൺ എന്ന ഈ കൽപ്പാത വാണിജ്യ-വ്യാപാരത്തിനും, സൈന്യത്തിനു വേണ്ടിയുള്ള കപ്പൽ ഗതാഗതത്തിനും ആണ് നിർമ്മിക്കപ്പെട്ടത്.


</doc>
<doc id="407150" url="https://ml.wikipedia.org/wiki?curid=407150" title="പാസോ റോബിൾസ്">
പാസോ റോബിൾസ്

പാസോ റോബിൾസ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, സാൻ ലൂയിസ് ഒബിസ്പോ കൌണ്ടിയിൽ സ്ഥിതിചെയ്യുന്ന ഒരു നഗരമാണ്. കാലിഫോർണിയിയലെ സാൻ ലൂയിസ് ഒബിസ്പോ നഗരത്തിനു വടക്കായി സലിനാസ് നദിയോരത്തു സ്ഥിതിചെയ്യുന്ന ഈ നഗരം അതിലെ ചൂടു നീരുറവകൾ, വീഞ്ഞുത്പാദന കേന്ദ്രങ്ങളുടെ ആധിക്യം ഒലിവ് ഓയിൽ നിർമ്മാണം, ബദാം തോട്ടങ്ങൾ, കാലിഫോർ‌ണിയ മിഡ്-സ്റ്റേറ്റ് ഫെയറിന് ആതിഥ്യം വഹിക്കൽ എന്നിവയുടെ പേരിൽ പ്രസിദ്ധമാണ്.

പാസോ റോബിൾസ് നഗരം നിലനിൽക്കുന്ന അക്ഷാംശ രേഖാംശങ്ങൾ ആണ്. ലോസ് ആഞ്ചലസ്, സാൻ ഫ്രാൻസിസ്കോ എന്നിവിടങ്ങളിലേയ്ക്ക് ഏകദേശം പകുതി ദൂരത്തിലാണിതു സ്ഥിതിചെയ്യുന്നത്. പാസ്സാ റോബിൾസിൽ ആണ് വടക്കൻ കാലിഫോർണിയ മേഖല അവസാനിക്കുന്നത്. പാസോ റോബിൾസ് ഭൂപ്രദേശം സമുദ്രനിരപ്പിൽനിന്ന്  675 മുതൽ 1,100 അടി വരെ (340 മീറ്റർ) ഉയരത്തിലാണ് സ്ഥിതിചെയ്യുന്നത്. എന്നാൽ പ്രധാന നഗരകേന്ദ്രത്തിന്റെ ഭൂരിഭാഗവും സമുദ്രനിരപ്പിൽ നിന്നും 740 അടി (230 മീറ്റർ) ഉയരത്തിലാണു നിലനിൽക്കുന്നത്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം പാസോ റോബിൾസ് നഗര പരിധി 19.4 ചതുരശ്ര മൈൽ ഭൂമി (50.3 ചതുരശ്ര കിലോമീറ്റർ) ഉൾക്കൊള്ളുന്നതാണ്. ഇതിൽ 98.43% പ്രദേശം കരഭൂമിയും 1.57% ജലം ഉൾക്കൊള്ളുന്നതുമാണ്.


</doc>
<doc id="407151" url="https://ml.wikipedia.org/wiki?curid=407151" title="ഫറോസ് ലൈറ്റ് ഹൗസ്">
ഫറോസ് ലൈറ്റ് ഹൗസ്

ഫറോസ് ഓഫ് അലക്സാണ്ട്രിയ എന്നും വിളിക്കുന്ന ഫറോസ് ലൈറ്റ് ഹൗസ് ഈജിപ്തിലെ അലക്സാണ്ട്രിയ നഗരത്തിനടുത്തുളള ഫറോസ് ദ്വീപിലാണ് സ്ഥിതിചെയ്യുന്നത്. പ്രാചീനകാലത്തെ ലോകാത്ഭൂതങ്ങളിലൊന്നായിരുന്നു ഇത്. സോസ്ട്രാറ്റോസ് എന്ന വാസ്തുശില്പി ബി.സി.285-ലാണ് ഇതു പണിതത് എന്ന് കരുതപ്പെടുന്നു.നഗരത്തിൽ നിന്നും 70 മൈൽ അകലെ കടലിൽ നിന്നു വരെ ലൈറ്റ് ഹൗസിന്റെ പ്രകാശം കാണാമായിരുന്നു. എ.ഡി.956 നും1323 നും ഇടയിൽ സംഭവിച്ച മൂന്നു ഭൂകമ്പങ്ങളുടെ ഫലമായി ഈ ലൈറ്റ് ഹൗസ് തകരാനിടയായി. ഏറ്റവും പഴക്കവും അതിമനോഹരമായിരുന്നു അത്. (ഹലികാർണാസസിന്റെ ശവകുടീരത്തിനു ശേഷം,നിലനിന്നത് ഗിസയിലെ പിരമിഡ് ആയിരുന്നു) 1480-നു ശേഷമുള്ള കാലഘട്ടത്തിൽ, ശേഷിച്ച കല്ലുകൾ സിറ്റാഡെൽ ഓഫ് ക്വൈറ്റബേ നിർമ്മിക്കാൻ ഉപയോഗിച്ചിരുന്നു.1994-ൽ ഫ്രഞ്ച് പുരാവസ്തുഗവേഷകർ അലക്സാണ്ട്രിയായിലെ കിഴക്കൻ തുറമുഖത്തിന്റെ മുകൾഭാഗത്ത് ലൈറ്റ്ഹൗസിൽ ചില അവശിഷ്ടങ്ങൾ കണ്ടെത്തിരുന്നു.2016- ൽ ഈജിപ്തിലെ പുരാതനവത്കൃത മന്ത്രാലയം, പുരാതന അലക്സാണ്ട്രിയയുടെ അവശിഷ്ടങ്ങൾ, ഫറോസ് ഉൾപ്പെടുന്ന ഭാഗങ്ങൾ എന്നിവ ചേർത്ത് ഒരു അണ്ടർവാട്ടർ മ്യൂസിയമായി മാറ്റി.

അലക്സാണ്ടർ ചക്രവർത്തി ഈജിപ്തിലെ അലക്സാണ്ട്രിയ നഗരത്തിനെയും ഫറോസ് ദ്വീപിനെയും തമ്മിൽ ബന്ധിപ്പിക്കുന്ന ഭീമൻ കൽപ്പാത നിർമ്മിച്ചു ഡിനോക്രേറ്റസ് എന്ന ശില്പി നിർമ്മിച്ച ഈ കൽപ്പാതയെ ഹെപ്റ്റാസ്റ്റേഡിയോൺ എന്നറിയപ്പെട്ടു. ഈ കൽപ്പാത ഫറോസ് ദ്വീപിനെ നഗരത്തിന്റെ ഭാഗമാക്കി. ഫറോസ് ദ്വീപിനു എതിർവശം ഫറോസ് ലൈറ്റ് ഹൗസ് (120–137 മീ.) സ്ഥിതിചെയ്യുന്നു. ചിറയുടെ കിഴക്കുഭാഗം വലിയ തുറമുഖ ഹാർബർ ആയിത്തീർന്നു. പടിഞ്ഞാറ് വശത്ത് യൂനോസ്റ്റോസിന്റെ തുറമുഖം ഉൾക്കടലിലേയ്ക്ക് തുറക്കുന്നു. തുറമുഖത്തിന്റെ അകത്തേ തടത്തെ കിബോട്ടോസ് ആധുനിക തുറമുഖമായി വിപുലമായി വികസിപ്പിച്ചു. ഇന്നത്തെ ഗ്രാൻഡ് സ്ക്വയർക്കും ആധുനിക റാസ് എൽ-ടിൻ ക്വാട്ടറിനും ഇടയിലുള്ള നഗരത്തിന്റെ വികസനം ചിറയിലേയ്ക്ക് ക്രമേണ വ്യാപകമാകുകയും റാസ് എൽ-ടിൻ ഫറോസിലെ ദ്വീപിന്റെ ശേഷിപ്പുകളെയെല്ലാം പ്രതിനിധാനം ചെയ്യുകയും ചെയ്യുന്നു.കിഴക്കുഭാഗത്തെ വിളക്കുമാടം കടൽത്തീരത്തായിരുന്നു സ്ഥിതിചെയ്തിരുന്നത്.

ലൈറ്റ് ഹൗസ് ബി.സി മൂന്നാം നൂറ്റാണ്ടിൽ നിർമ്മിച്ചതായിരുന്നു. മഹാനായ അലക്സാണ്ടർ മരണമടഞ്ഞതിനുശേഷം, ടോളമി (ടോളമി ഐ സോട്ടർ) ബി.സി. 305-ൽ രാജാവായി പ്രഖ്യാപിക്കുകയും അതിന് ശേഷം അദ്ദേഹം ഉടൻ ലൈറ്റ് ഹൗസ് നിർമ്മാണം ആരംഭിക്കുകയും ചെയ്തു. അദ്ദേഹത്തിന്റെ മകന്റെ ഭരണകാലത്ത് രണ്ടാം ടോളമി (ടോളമി രണ്ടാമൻ ഫിലാഡെൽഫസ്) കെട്ടിടം പൂർത്തിയാക്കുകയും ചെയ്തു. പന്ത്രണ്ട് വർഷമെടുത്ത് 800 ടാലന്റ് ചെലവിൽ ആണ് ഇത് നിർമ്മിച്ചത്. ലോകത്തിലെ മുഴുവൻ ലൈറ്റ് ഹൌസുകളുടെയും പ്രോട്ടോടൈപ്പ് ആയി പ്രവർത്തിക്കുകയും ചെയ്തു. മുകളിലുള്ള ഒരു ചൂളയിൽ നിന്നാണ് പ്രകാശം ലഭിക്കാൻ നിർമ്മിച്ചിരിക്കുന്നത്. ഭൂരിഭാഗവും ചുണ്ണാമ്പുകല്ലുകളിലുമാണ് ഗോപുരം നിർമിച്ചിരുന്നത്. സോസ്ട്രാറ്റസ് ലോഹകത്തുകളിൽ "രക്ഷകനായ ദൈവം" എന്നെഴുതിയിട്ടുണ്ടായിരുന്നു എന്ന് സ്ട്രബോ റിപ്പോർട്ട് ചെയ്തിരുന്നു. സോസ്ട്രാറ്റസ് ആയിരുന്നു ശില്പി എന്നും അല്ല എന്നും പ്ലിനി ദി എൽഡർ എഴുതിയിരുന്നു.ക്രി.വ. രണ്ടാം നൂറ്റാണ്ടിൽ സാറ്റിറിസ്റ്റ് ആയിരുന്ന ലൂഷ്യൻ ഇങ്ങനെ എഴുതി: "സൊളേട്രാറ്റസ് ടോളമി" എന്ന പേർ പ്ലാസ്റ്റർ ഉപയോഗിച്ചാണ് രേഖപ്പെടുത്തിയിരുന്നത്. ടോളമിയുടെ പേരുള്ള പ്ലാസ്റ്റർ വീണപ്പോൾ, സോസ്ട്രാറ്റസിന്റെ പേരും കാണാമായിരുന്നു.

ജൂഡിത്ത് മക്കൻസി ഇങ്ങനെ എഴുതുന്നു: ഭൂചലനത്തിനുശേഷം പല തവണ അറ്റകുറ്റപ്പണികൾ നടത്തിയിരുന്നെങ്കിലും "വിളക്കുമാടത്തിന്റെ അറബ് വിവരണങ്ങൾ തികച്ചും സ്ഥിരതയുള്ളതാണ്. അവർ നൽകുന്ന ഉയരം c ൽ നിന്ന് പതിനഞ്ചു ശതമാനം മാത്രമേ വ്യത്യാസപ്പെടുന്നുള്ളൂ. 103 മുതൽ 118 മീറ്റർ വരെ (338 മുതൽ 387 അടി വരെ), ഒരു അടിസ്ഥാനം സി. 30 മുതൽ 30 മീറ്റർ വരെ (98 ചതുരശ്ര അടി) സ്ക്വയർ കാണപ്പെടുന്നു.ലൈറ്റ് ഹൗസിന്റെ പൂർണരൂപം അറേബ്യൻ യാത്രക്കാരനായ അബു ഹഗ്ഗ്ഗ് യൂസെഫ് ഇബ്നു മൊഹമ്മദ് എൽ-ബലാവി എൽ-അൻഡാലൂസ്സിയിൽ നിന്നാണ് ലഭിച്ചത്. ഇവർ 1166 എ.ഡി യിൽ അലക്സാണ്ഡ്രിയ സന്ദർശിച്ചിരുന്നു.



</doc>
<doc id="407155" url="https://ml.wikipedia.org/wiki?curid=407155" title="ഫൈസ അഹ്മദ് ഖാൻ">
ഫൈസ അഹ്മദ് ഖാൻ

ഒരു ഇന്ത്യൻ ഡോക്യുമെന്ററി സംവിധായികയാണ് മുംബൈ സ്വദേശിയായ ഫൈസ അഹ്മദ് ഖാൻ.





</doc>
<doc id="407161" url="https://ml.wikipedia.org/wiki?curid=407161" title="ടസ്റ്റിൻ">
ടസ്റ്റിൻ

ടസ്റ്റിൻ, യു.എസ്. സംസ്ഥാനമായ കാലിഫോർണിയയിലെ‌, ഓറഞ്ച് കൌണ്ടിയിൽ ലോസ് ആഞ്ചെലസ് മെട്രോപോളിറ്റൻ പ്രദേശത്ത് സ്ഥിതിചെയ്യുന്ന ഒരു നഗരമാണ്. 2010 ലെ അമേരിക്കൻ ഐക്യനാടുകളിലെ സെൻസസ് അനുസരിച്ച് ഈ നഗരത്തിലുണ്ടായിരുന്ന ജനസംഖ്യ 75,540 ആയിരുന്നു. കൌണ്ടി ആസ്ഥാനമായ സാന്താ അനയ്ക്ക് സമീപസ്ഥമായാണ് ഈ നഗരം നിലനിൽക്കുന്നത്.

തോങ്ക്വ, ജുവാനെനോ/ലൂയിസെനോ രാഷ്ട്രങ്ങളിലെ അംഗങ്ങൾ യൂറോപ്യൻ ആഗമനത്തിനു വളരെക്കാലും മുമ്പുതന്നെ ഈ പ്രദേശത്ത് വസിച്ചിരുന്നു. 1769 ൽ ഫാദർ ജൂനിപ്പെറോ സെറയുടെ നേതൃത്വത്തിൽ ഒരു സ്പാനിഷ് പര്യവേക്ഷണ സംഘമായ ഗാസ്പർ ഡി പോർട്ടോളയുടെ ഈ പ്രദേശത്തെ പര്യടനത്തിനുശേഷം ഈ പ്രദേശം വല്ലെജോ ഡി സാന്ത അന (സെന്റ് ആനിന്റെ താഴ്‌വര) എന്ന പേരു നൽകപ്പെട്ടു. 1776 നവംബർ 1-ന് ‘മിഷൻ സാൻ ജുവാൻ കാപിസ്ട്രാനോ’ ന്യൂ സ്പെയിനിലെ അൾട്ട കാലിഫോർണിയയിലെ ആദ്യത്തെ സ്ഥിര യൂറോപ്യൻ കുടിയേറ്റ കേന്ദ്രമായി മാറി.

1801-ൽ സ്പാനിഷ് സാമ്രാജ്യം, 62,500 ഏക്കർ ഭൂമി (253 ചതുരശ്ര കിലോമീറ്റർ) ജോസ് അന്റോണിയോ യോർബ എന്നയാൾക്ക് ഭൂഗ്രാന്റായി കൊടുക്കുകയും അദ്ദേഹം അത് ‘റാഞ്ചോ സാൻ അന്റോണിയോ’ എന്ന പേരിൽ കൈവശം വയ്ക്കുകയും ചെയ്തു.  യോർബയുടെ വമ്പൻ മേച്ചിൽപ്രദേശത്തിൽ ഇന്നത്തെ ഒലിവ്, ഓറഞ്ച്, വില്ല പാർക്ക്, സാന്ത അന, ടസ്റ്റിൻ, കോസ്റ്റ മെസ, ന്യൂപോർട്ട് ബീച്ച് എന്നീ നഗരങ്ങളുടെ പ്രദേശങ്ങൾ ഉൾക്കൊണ്ടിരുന്നു. റോഞ്ചോ സാന്റിയേഗോ ഡി സാന്ത അന ഉൾപ്പെടെയുള്ള ചെറിയ റാഞ്ചോകൾ ഈ വലിയ റാഞ്ചോയിൽനിന്നു പരണമിച്ചതാണ്.

മെക്സിക്കൻ-അമേരിക്കൻ യുദ്ധത്തിനു ശേഷം, അൾട്ടാ കാലിഫോർണിയ അമേരിക്കൻ ഐക്യനാടുകളുടെ ഭാഗമായിത്തീരുകയും അമേരിക്കൻ കുടിയേറ്റക്കാർ ഈ പ്രദേശത്തേയ്ക്ക് ഒഴുകിയെത്തുകയും ചെയ്തു. വടക്കൻ കാലിഫോർണിയയിൽനിന്നുള്ള ഒരു ചക്രവണ്ടി നിർമ്മാതാവായ കൊളമ്പസ് ടസ്റ്റിൻ 1870 കളിൽ പഴയ റാഞ്ചോ സാന്റിയേഗോ ഡി സാന്ത അനയിൽനിന്നുള്ള 1,300 ഏക്കർ (5 ചതുരശ്ര കിലോമീറ്റർ) ഭൂമിയിൽ ടസ്റ്റിൻ നഗരത്തിന് അടിത്തറ പാകി. 1927 ൽ ഏകദേശം 900 പേരുണ്ടായിരുന്ന ഈ നഗരം സംയോജിപ്പക്കപ്പെട്ടു. നഗരം നിലനിൽക്കുന്ന പ്രദേശത്തിന്റെ അതിരുകൾ തെക്കുഭാഗത്ത് കാമിനോ റീയലും കിഴക്ക് ന്യൂപോർട്ട് അവന്യൂവും ഫസ്റ്റ് സ്ട്രീറ്റ്  പാത വടക്കു വശത്തും കോസ്റ്റാ മെസ ഫ്രീവേ പാത പടിഞ്ഞാറു ഭാഗത്തുമാണ്.


</doc>
<doc id="407169" url="https://ml.wikipedia.org/wiki?curid=407169" title="ഐസനോവർ തുരങ്കം">
ഐസനോവർ തുരങ്കം

ഐസനോവർ തുരങ്കം അമേരിക്കൻ ഐക്യനാടുകളിലെ കൊളറാഡോ സംസ്ഥാനത്തിന്റെ തലസ്ഥാനവും ഏറ്റവും വലിയ നഗരവുമായ ഡെൻവറിൽ ആണ് സ്ഥിതിചെയ്യുന്നത്. മുൻ അമേരിക്കൻ പ്രസിഡന്റായ ഐസനോവറുടെയും സെനറ്ററായ എഡ്വിൻ സി. ജോൺസണിന്റെയും പേരിലുള്ള തുരങ്കമാണിത്. ഐസനോവർ-ജോൺസൺ മെമ്മൊറിയൽ ടണൽ എന്നാണറിയപ്പെടുന്നത്. റോക്കി മലനിരകളിൽ സമുദ്രനിരപ്പിൽനിന്ന് 3410 മീറ്റർ ഉയരത്തിലാണ് ഈ തുരങ്കത്തിന്റെ സ്ഥാനം. അതുകൊണ്ട് ലോകത്തിലെ ഏറ്റവും ഉയരം കൂടിയ തുരങ്കങ്ങളിലൊന്നായി ഇതു കണക്കാക്കപ്പെടുന്നു. ഏറ്റവും നീളം കൂടിയ 'മൗണ്ട് ടണൽ' എന്ന വിശേഷണവും ഐസനോവർ തുരങ്കത്തിനുണ്ട്.

1979-ലാണ് തുരങ്കത്തിന്റെ നിർമ്മാണം പൂർത്തിയാക്കിയത്. തുരങ്കത്തിന്റെ പടിഞ്ഞാറുവശത്തെ പ്രവേശന കവാടത്തിനാണ് മുൻ അമേരിക്കൻ പ്രസിഡന്റ് ഐസനോവറുടെ പേരിട്ടിരിക്കുന്നത്. കിഴക്കുവശത്തെ പ്രവേശന കവാടത്തിനാണ് എഡ്വിൻ സി. ജോൺസണിന്റെ പേരിട്ടിരിക്കുന്നത്. ഐസനോവർ തുരങ്കഭാഗത്തിന്റെ നീളം 2.72 കിലോമീറ്ററാണ്. ജോൺസൺ തുരങ്കഭാഗത്തിന്റെ നീളം 2.73 കിലോമീറ്ററും തുരങ്കത്തിനകം സമചതുരമായി 4.9 മീറ്റർ ഉയരത്തിലാണ് നിർമ്മിച്ചിരിക്കുന്നത്.



</doc>
<doc id="407181" url="https://ml.wikipedia.org/wiki?curid=407181" title="യൂറേഷ്യ തുരങ്കം">
യൂറേഷ്യ തുരങ്കം

"മാർമറേ തുരങ്കം" എന്നും അറിയപ്പെടുന്ന യൂറേഷ്യ തുരങ്കം ടർക്കിയിൽ ഇസ്താംബൂളിൽ സ്ഥിതിചെയ്യുന്നു. സമുദ്രത്തിനടിയിലൂടെ വമ്പൻ കുഴൽ കൊണ്ട് നിർമ്മിക്കപ്പെട്ട മാർമറേ തുരങ്കം, യൂറോപ്പിനെയും ഏഷ്യയെയും പരസ്പരം ബന്ധിപ്പിക്കുന്നു. മാർമറ കടലിലെ ബോസ്ഫറസ് കടലിടുക്കിലാണ് യൂറോപ്യൻ പ്രദേശമായ ഹാൽക്കലിയും ഏഷ്യൻ പ്രദേശമായ ഗെബ്സെയും ബന്ധിപ്പിക്കുന്ന ഈ ട്യൂബ് തുരങ്കം. ലോകത്തിലെ ഏറ്റവും ആഴത്തിൽ സ്ഥാപിച്ചിട്ടുളള കുഴൽ തുരങ്കം കൂടിയാണിത്. 'മാർമറേ' എന്ന പേരിനു പിന്നിൽ മാർമറ കടലും റെയിലിന് തുർക്കി ഭാഷയിൽ പറയുന്ന 'റേ' യുമാണ്. 2016 ഡിസംബർ 20 ന് ഈ തുരങ്കം തുറന്നു പ്രവർത്തനമാരംഭിച്ചു.റെയിൽ ഗതാഗതത്തിന്റ നവീകരണത്തിനാണ് ഈ തുരങ്കം നിർമ്മിച്ചിരിക്കുന്നത്.

മാർമറേ തുരങ്കത്തിന്റെ നിർമ്മാണത്തിന് 2004-ലാണ് തുടക്കം കുറിച്ചത്. ഈ റെയിൽ തുരങ്കത്തിന് ഹാൽക്കലിയ്ക്കും ഗെബ്സെയ്ക്കും മധ്യേ 76.3 കിലോമീറ്റർ നീളമുണ്ട്. ഇസ്താംബൂളിലെ കടലിടുക്കായ ബോസ്ഫറസിനടിയിൽ 1.4കിലോമീറ്റർ നീളമുള്ള ട്യൂബ് 11 ഭാഗങ്ങളായി ആദ്യം സ്ഥാപിച്ചു. ഭൂകമ്പങ്ങളെപ്പോലും അതിജീവിക്കാൻ ശക്തമാണ് ഈ തുരങ്ക ട്യൂബ്.130 മീറ്റർ വീതമുള്ള ഭാഗങ്ങളായാണ് അത് നിർമ്മിച്ചത്. ഓരോന്നിന്റെയും ഭാരം 18,000 ടൺ ആണ്.


</doc>
<doc id="407183" url="https://ml.wikipedia.org/wiki?curid=407183" title="വെർനോൺ">
വെർനോൺ

വെർനോൺ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, ലോസ് ആഞ്ചെലസ് കൌണ്ടിയിൽ ലോസ് ആഞ്ചെലസ് നഗരകേന്ദ്രത്തിൽനിന്ന് 5 മൈൽ (8.0 കിലോമീറ്റർ) തെക്കുഭാഗത്തായി സ്ഥിതിചെയ്യുന്ന ഒരു നഗരമാണ്.

2010 ലെ അമേരിക്കൻ ഐക്യനാടുകളിലെ സെൻസസ് രേഖകൾ പ്രകാരമുള്ള ഈ നഗരത്തിലെ ആകെ ജനസംഖ്യ 112 ആയിരുന്നു. ഇത് സംസ്ഥാനത്തെ ഏതൊരു സംയോജിത നഗരങ്ങളിലേതിനേക്കാളും ചെറുതായ ജനസംഖ്യയാണ്. ഇത് ലോസ് ഏഞ്ചലസ് നഗരകേന്ദ്രത്തിന് ഏറ്റവും അടുത്തായി സ്ഥിതിചെയ്യുന്ന നഗരമാണ്.

വെർനോൺ നഗരം സ്ഥിതിചെയ്യുന്ന അക്ഷാംശ രേഖാംശങ്ങൾ (34.001213, -118.210979) ആണ്. ഈ നഗരത്തിന്റെ സിപ്പ് കോഡ് 90058 ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം ഈ നഗരത്തിന്റെ മൊത്തം വിസ്തൃതി, 5.2 ചതുരശ്ര മൈലാണ് (13.5 ചതുരശ്ര കിലോമീറ്റർ) ഇതിൽ 5.0 ചതുരശ്ര മൈൽ പ്രദേശം (12.9 ചതുരശ്ര കിലോമീറ്റർ) കരഭൂമിയും ബാക്കി 0.2 ചതുരശ്ര മൈൽ (0.5 ചതുരശ്ര കിലോമീറ്റർ) അതായത് 3.57 ശതമാനം ഭാഗം ജലം ഉൾപ്പെട്ട പ്രദേശവുമാണ്.


</doc>
<doc id="407185" url="https://ml.wikipedia.org/wiki?curid=407185" title="ആർ. ബിന്ദു">
ആർ. ബിന്ദു

തൃശ്ശൂർ മുനിസിപ്പൽ കോർപ്പറേഷന്റെ മുൻ മേയർ ആണ് ആർ. ബിന്ദു. തൃശൂരിലെ ശ്രീ കേരളവർമ കോളേജിൽ ഇംഗ്ലീഷ് പ്രൊഫസറർ കൂടിയാണ് ബിന്ദു. ഇന്ത്യൻ പാർലമെന്റ് മെമ്പറും മാർക്സിസ്റ്റ് പാർട്ടിയുടെ അഖിലറ്റിന്ത്യാ നേതാവും കൂടിയായ എ. വിജയരാഘവൻ ആണ് ഭർത്താവ്.. 



</doc>
<doc id="407192" url="https://ml.wikipedia.org/wiki?curid=407192" title="ഇക്തിയോസ്റ്റെഗ">
ഇക്തിയോസ്റ്റെഗ

ഇക്തിയോസ്റ്റെഗ എന്ന ഉഭയജീവിയാണ് "ഉഭയജീവികളുടെ പൂർവ്വികൻ" എന്ന് ചില ശാസ്ത്രജ്ഞന്മാർ കരുതുന്നു. ഡെവോണിയൻ കാലഘട്ടത്തിന്റെ അവസാനം ജീവിച്ചിരുന്ന ടെട്രാപോഡോ മോർഫ് ജീനസാണിത്. ഫോസിൽ റെക്കോർഡിലെ ആദ്യത്തെ ടെട്രാപോഡുകൾ ആണിത്. ചെറിയ കാലുകളം ശ്വാസകോശവും മത്സ്യങ്ങളെ ഓർമ്മിപ്പിക്കുന്ന വാലും വാൽച്ചിറകുമുള്ള ഇക്തിയോസ്റ്റെഗയുടെ ഫോസിൽ ലഭിച്ചത് ഗ്രീൻലാൻഡിൽ നിന്നാണ്.


</doc>
<doc id="407202" url="https://ml.wikipedia.org/wiki?curid=407202" title="അബ്സിഷൻ (പൊഴിയൽ)">
അബ്സിഷൻ (പൊഴിയൽ)

അബ്സിഷൻ Abscission (from Latin "ab", "away", and "scindere", "to cut'") എന്നാൽ, ഒരു ജീവിയുടെ വിവിധ ശരീരഭാഗങ്ങൾ പ്രത്യേകിച്ച്, സസ്യഭാഗങ്ങളായ ഇല, ഫലങ്ങൾ, പൂക്കൾ, വിത്തുകൾ തുടങ്ങിയവ പൊഴിച്ച് കളയുന്ന പ്രവർത്തനമാണ്. ജന്തുശാസ്ത്രത്തിൽ, അബ്സിഷൻ എന്നാൽ, ലക്ഷ്യപൂർവ്വം, ഒരു ജന്തു തന്റെ ശരീരഭാഗങ്ങളായ നഖം, പുറംതൊലി എന്നിവയും, വാലും (സ്വയമുള്ള മുറിക്കൽ വഴി ശത്രുക്കളിൽനിന്നും രക്ഷനേടുവാൻ.) പൊഴിക്കുന്നതിനു പറയുന്ന പേരാണ്. പൂപ്പലുകളിൽ അവയുടെ രേണുക്കൾ സ്വതന്ത്രമാക്കുന്നതിനും കോശശാസ്ത്രത്തിൽ, കോശവിഭജനസമയത്ത് രണ്ട് പുത്രികാകോശങ്ങൾ പരസ്പരം വേർപെടുന്നതിനും അബ്സിഷൻ എന്നു പറയുന്നു. 

ഒരു സസ്യം അതിന്റെ ശരീരഭാഗം പൊഴിച്ചുകളയുന്നത് പല അവസരങ്ങളിലാണ്. ഒന്നുകിൽ, അതിലെ ഒരു ഭാഗം ഇനി ആവശ്യമില്ലാത്ത അവസ്ഥയിൽ ആണ് ആ ഭാഗം പൊഴിച്ചുകളയുന്നത്. ഉദാഹരണമായി, ശരത്കാലത്ത്, സസ്യങ്ങൾ അവയുടെ ഇലകൾ ഈ രീതിയിൽ പൊഴിക്കുന്നു. അല്ലെങ്കിൽ, ബീജസങ്കലനശേഷം അതിന്റെ പൂക്കളെ പൊഴിച്ചുകളയുന്നു. മിക്ക ഇലപൊഴിയും വനങ്ങളിലെ വൃക്ഷങ്ങളും സസ്യങ്ങളും ശിശിരകാലത്തിനുമുമ്പ് തങ്ങളുടെ ഇലകൾ പൊഴിച്ചുകളയുന്നു. എന്നാൽ, നിത്യഹരിതസസ്യങ്ങൾ അവയുടെ ഇലകൾ നിരന്ത്രം പൊഴിച്ചുകൊണ്ടേയിരിക്കുന്നു. മറ്റൊരു ത്രം പൊഴിക്കലാണ് ഫലങ്ങളുടെ പൊഴിക്കൽ. സസ്യങ്ങൾ ഏതെങ്കിലും കാരണത്താൽ പാകമാകാതിരിക്കുന്ന തങ്ങളുടെ ഫലങ്ങൾ പൊഴിച്ചുകളയുന്നു. ഇതുകൊണ്ട് അവയുടെ പാകമാകാനുള്ള മറ്റു ഫലങ്ങൾക്കുവേണ്ട ആഹാരവും മറ്റു സ്രോതസ്സുകളും സംരക്ഷിച്ച് പാഴാകാതെ നിലനിർത്തി ബാക്കിയുള്ളവയെ പൂർണ്ണ വളർച്ചയെത്തിക്കാനുള്ള സാഹചര്യം സംജാതമാക്കുന്നു. ഒരു ഇല കേടായാൽ അതിനെ സസ്യം പൊഴിച്ചുകളഞ്ഞ് അതിനു നഷ്ടമാകുന്ന ജലവും പ്രകാശസംശ്ലേഷണകഴിവും സംരക്ഷിക്കുന്നു. അബ്സിഷൻ തലം ചാരകലർന്ന പച്ചനിറമുള്ള ഭാഗമാണ്.  

അബ്സിഷൻ മൂന്നു തരം തുടർച്ചയായുള്ള പ്രവർത്തനങ്ങളാലാണുണ്ടാകുന്നത്: 1) resorption, 2) protective layer formation, and 3) detachment. Steps 2 and 3 may occur in either order depending on the species.



</doc>
<doc id="407204" url="https://ml.wikipedia.org/wiki?curid=407204" title="കപ്പും സോസറും ചെടി">
കപ്പും സോസറും ചെടി

മിന്റ് കുടുംബമായ ലാമിയേസീയിലെ ഒരു ജനുസ് ആണ് കപ്പും സോസറും ചെടി. . ഇന്ത്യയിലെ ഹിമാലയത്തിലെ (ഇന്ത്യ, പാകിസ്താൻ, നേപ്പാൾ, ഭൂട്ടാൻ, ബംഗ്ലാദേശ്, ബർമ) തദ്ദേശവാസിയാണെങ്കിലും തെക്കുകിഴക്കനേഷ്യ, ന്യൂ കാലിഡോണിയ, ഹവായി, മെക്സിക്കോ, വെസ്റ്റ് ഇൻഡീസ്, വെനിസുവേല മുതലായ ഇടങ്ങളിൽ അലങ്കാരസസ്യമായി വളർത്തിവരുന്നുണ്ട്. ഈ ജനുസിൽ ഒരേയൊരു സ്പീഷിസ് മാത്രമേയുള്ളൂ. ചൈനീസ് തൊപ്പിച്ചെടി, മാൻഡരിൻ ചെടി എന്നെല്ലാം വിളിക്കാറുണ്ട്.

ഡാനിഷ് സസ്യശാസ്ത്രജ്ഞനായിരുന്ന Johan Theodor Holmskioldന്റെ (1731-1793) ഓർമ്മക്കായിട്ടാണ് ഈ ജനുസിന് പേര് നൽകിയിരിക്കുന്നത്. അദ്ദേഹം 1790 -ലും 1999 ലും രണ്ടു വാല്യങ്ങളിലായി "Beata ruris otia fungis Danicis" എന്ന ഗ്രന്ഥം പ്രസിദ്ധീകരിച്ചിട്ടുണ്ട്..

താഴെപ്പറയുന്ന സ്പീഷിസുകൾ "കാരോമിയ" ജനുസിലേക്ക് മാറ്റിയിട്ടുണ്ട്: 

ഒരുതരംപോളിഫീനോളിക് സംയുക്തമായ ഒറോക്സിഡിൻ ഈ ചെടിയിൽ അടങ്ങിയിട്ടുണ്ട്.



</doc>
<doc id="407214" url="https://ml.wikipedia.org/wiki?curid=407214" title="ഗ്രാം-പൊസിറ്റീവ് ബാക്റ്റീരിയ">
ഗ്രാം-പൊസിറ്റീവ് ബാക്റ്റീരിയ

ഗ്രാം പോസിറ്റീവ് ബാക്റ്റീരിയ (Gram-positive bacteria) ഗ്രാം സ്റ്റെയിൻ ടെസ്റ്റിൽ പോസിറ്റീവ് ഫലം കാണിക്കുന്ന ബാക്റ്റീരിയ ആണ്. ബാക്റ്റിരിയയുടെ കോശഭിത്തിയെ അടിസ്ഥാനമാക്കി ബാക്റ്റീരിയയെ പെട്ടെന്ന് രണ്ടായി തരംതിരിക്കാനുള്ള മാർഗ്ഗമാണിത്. 

പൊതുവേ, താഴെപ്പറയുന്ന സവിശേഷതകൾ ഗ്രാം-പോസിറ്റീവ് ബാക്റ്റീരിയാകളിൽ കാണാനാകും. :
<br>

കോശത്തിന്റെ രൂപഘടനയ്ക്കൊപ്പം ഗ്രാം സ്റ്റെയിനിങ് വിവിധ ബാക്റ്റീരിയാ സ്പീഷീസുകളെ പെട്ടെന്നു തിരിച്ചറിയാനുള്ള മാർഗ്ഗമാണിത്. അത്തരം സ്റ്റെയിനിങ് (നിറം കൊടുക്കൽ), വളർച്ചയ്ക്കുള്ള അവശ്യഘടകങ്ങൾ നൽകൽ, ആന്റിബയോട്ടിക്ക് സംവേദകത്വ പരിശോധന, മറ്റു മൈക്രോസ്കൊപ്പിക് പരിശോധനകളും ഫിസിയോളജിക്കൽ പരിശോധനകളും ഉപയോഗിച്ചാണ് ബാക്റ്റീരിയാകളെ കൃത്യമായി തരംതിരിക്കുന്നത്. (e.g., see figure and pre-1990 versions of "Bergey's Manual").


</doc>
<doc id="407215" url="https://ml.wikipedia.org/wiki?curid=407215" title="ഓസ്ട്രേലിയൻ പെലിക്കൻ">
ഓസ്ട്രേലിയൻ പെലിക്കൻ

പെലിക്കനിഡെ കുടുംബത്തിൽപെട്ട ഒരു വലിയ ജലപക്ഷി ആണ് ഓസ്ട്രേലിയൻ പെലിക്കൻ (പെലിക്കനസ് കോൺസ്പിസില്ലാറ്റസ്). ഓസ്ട്രേലിയ, ന്യൂ ഗ്വിനിയ എന്നീ രാജ്യങ്ങളിലെ ഉൾനാടൻപ്രദേശങ്ങളിലും , തീരപ്രദേശങ്ങളിലും, ഫിജിയിലെയും ഇൻഡോനേഷ്യയിലെ ചില പ്രദേശങ്ങളിലും ഇവ വ്യാപകമായി കാണപ്പെടുന്നു. മുഖ്യമായും വെളുത്ത നിറമുള്ള ഇവയുടെ ചിറകുകൾക്ക് കറുത്ത നിറവും കൊക്കിന് പിങ്ക് നിറവുമാണ് ഉള്ളത്. ഇന്ൻ ജീവിച്ചിരിക്കുന്ന പക്ഷികളിൽ വച്ച് ഏറ്റവും വലിപ്പമേറിയ കൊക്കുകൾ ഈ പക്ഷിയുടെതാണ്.മത്സ്യമാണ് മുഖ്യ ആഹാരമെങ്കിലും അവസരം ലഭിച്ചാൽ പക്ഷികളെയും മറ്റ് അവശിഷ്ടങ്ങളും ഭക്ഷിക്കും.   
മറ്റു പെലിക്കൻ വർഗങ്ങളുമായി താരതമ്യം ചെയ്‌താൽ ഒരു ഇടത്തരം വലിപ്പമുള്ള പക്ഷിയാണ് ഓസ്ട്രേലിയൻ പെലിക്കൻ. അവയുടെ ചിറകുകൾക്ക് 2.3 മുതൽ 2.6 മീറ്റർ വരെ നീളവും 4 മുതൽ 13 കി.ഗ്രാം വരെ തൂക്കമുള്ളതായിരിക്കും. പിങ്ക് നിറത്തിലുള്ള കൊക്കുകൾ പക്ഷികളിൽ വച്ച് ഏറ്റവും വലിപ്പമേറിയതാണ്. രേഖപെടുത്തിയിട്ടുള്ളതിൽ ഏറ്റവും വലിയ കൊക്കിന് 50 സെന്റീമീറ്റർ നീളം ഉണ്ടായിരുന്നു. പെൺപക്ഷികൾ താരതമേന്യ അല്പം ചെറുതാണ്, അവയുടെ കൊക്കുകൾക്കും നീളം കുറവായിരിക്കും. കൊക്കിന്റെ നീളം മൂലം മൊത്തം ശരീരത്തിന്റെ നീളം കൂടുകയും അതുവഴി ഏറ്റവും നീളമുള്ള പെലിക്കൻ എന്ന നിലയിൽ ഡാൽമേഷ്യൻ പെലിക്കന്റെയൊപ്പം ഒന്നാം സ്ഥാനം പങ്കുവെക്കുന്നു.

ഓസ്ട്രേലിയ, ടാസ്മാനിയ എന്നീ ഭൂപ്രദേശങ്ങളിലാണ് ഈ ഇനം കാണപ്പെടുന്നത്. വലിയ തടാകങ്ങൾ, റിസർവോയർ, നദികൾ, അതുപോലെ എസ്റ്റ്യൂറികൾ, ചതുപ്പുകൾ, വരൾച്ചയുള്ള പ്രദേശങ്ങളിൽ താൽക്കാലികമായി വെള്ളപ്പൊക്കമുണ്ടാകുന്ന പ്രദേശങ്ങൾ, കൃഷിസ്ഥലങ്ങളിൽ വെള്ളം പുറത്ത് വിടാനുള്ള ചാലുകൾ, ഉപ്പുവെള്ളം കുളങ്ങൾ, തീരദേശ ലഗൂൺസ് എന്നിവ ഇവയുടെ വാസസ്ഥലങ്ങളിൽ ഉൾപ്പെടുന്നു. ചുറ്റുമുള്ള പരിസ്ഥിതി അപ്രസക്തമാണ്, അത് വനം, പുൽമേട, മരുഭൂമികൾ, അലങ്കാര നഗരം പാർക്ക്, അല്ലെങ്കിൽ വ്യാവസായിക പ്രദേശങ്ങൾ തുടങ്ങിയവയാവാം, സുലഭമായി ഭക്ഷണം ലഭിക്കുന്ന തുറന്ന ജലസ്രോതസ്സുകൾ ഉണ്ടായിരിക്കണം എന്നുമാത്രം. എന്നിരുന്നാലും, പ്രജനന സമയത്ത് കൂടുതലും ശല്യമില്ലാത്ത സ്ഥലങ്ങളാണ് തിരഞ്ഞെടുക്കുക.  



</doc>
<doc id="407216" url="https://ml.wikipedia.org/wiki?curid=407216" title="ചിയുൻ സുഗിഹാര">
ചിയുൻ സുഗിഹാര

ചിയുൻ സുഗിഹാര രണ്ടാം ലോക മഹായുദ്ധകാലത്ത് ലിത്വാനിയയിലെ ജാപ്പനീസ് നയതന്ത്ര ഉദ്യോഗസ്ഥനായിരുന്നു.സെമ്പോ സുഗിഹാര എന്നും ഇദ്ദേഹം അറിയപ്പെട്ടു. ജപ്പാനിലെ കൊസുച്ചി പട്ടണത്തിലായിരുന്നു അദ്ദേഹത്തിന്റെ ജനനം.(1 ജാനു:1900 – 31 ജൂലൈ 1986).ജർമ്മൻ അധീന പോളണ്ടിൽ നിന്നും സോവിയറ്റ് അധീനതയിലുള്ള കിഴക്കൻ പോളണ്ടിൽ നിന്നും അഭയാർത്ഥികളായി എത്തിയ ആറായിരത്തോളം ജൂതന്മാർക്ക് സുരക്ഷിത മാർഗ്ഗമൊരുക്കുന്നതിനുള്ള വീസാ നടപടികൾ ത്വരിതഗതിയിൽ നടത്തിയ വ്യക്തിയാണ് സുഗിഹാര. വീസ നടപടിക്രമങ്ങൾ ത്വരിതഗതിയിൽ നടത്തിയതുമൂലം അനേകം ജീവൻ രക്ഷിക്കുന്നതിനു സുഗിഹാരയുടെ നടപടികൾ കാരണമായി . ജാപ്പനീസ് ഭരണകൂടം നിർദ്ദേശിച്ച മാനദണ്ഡങ്ങൾ പാലിക്കാതെയാണ് സുഗിഹാര വീസ അപേക്ഷകർക്കു നൽകിയത്.മനുഷ്യ കാരുണ്യപ്രവർത്തനങ്ങളുടെ പേരിൽ ഇസ്രയേലിന്റെ അത്യുന്നത ബഹുമതികളിൽ ഒന്നായ "റൈറ്റുവസ് എമങ് നേഷൻസ്" 1985 ൽ സുഗിഹാരയ്ക്കു സമ്മാനിക്കപ്പെട്ടു.ജാപ്പനീസ് ഷിൻഡ്ലർ എന്നും സുഗിഹാരയെ വിശേഷിപ്പിക്കുന്നുണ്ട്. 


</doc>
<doc id="407221" url="https://ml.wikipedia.org/wiki?curid=407221" title="മിൻഡോറോ">
മിൻഡോറോ

മിൻഡോറോ Mindoro ഫിലിപ്പൈൻസിലെ ഏഴാമത് വലിയ ദ്വീപ് ആകുന്നു. ഈ ദ്വീപിനു 10,571 km ( 4,082 sq.mi )വിസ്തീർണ്ണമുണ്ട്.  ഇവിടത്തെ ജനസംഖ്യ 2015ലെ സെൻസസ് പ്രകാരം 1,331,473 ആണ്. ഈ ദ്വീപ് ലുസോൺ ദ്വീപിന്റെ തെക്കുപടിഞ്ഞാറും പലവാൻ ദ്വീപിന്റെ വടക്കുകിഴക്കുമായി സ്ഥിതിചെയ്യുന്നു. മിൻഡോറോ ഓക്സിഡെന്റൽ മിൻഡോറോ, ഓറിയന്റൽ മിൻഡോറോ എന്നിങ്ങനെ രണ്ട് പ്രവിശ്യകളായി തിരിച്ചിട്ടുണ്ട്. സാൻജോസ് ആണ് ഈ ദ്വീപിലെ ഏറ്റവും വലിയ സെറ്റിൽമെന്റ്. 2015ൽ ഇവിടെ 143,430 ജനസംഖ്യയുണ്ട്. സുലു കടലിന്റെ ഉത്തര പൂർവ്വ അറ്റം മിൻഡോറോയുടെ തെക്കൻ തീരമാണ്. ഹൽക്കോൺ പർവ്വതം ആണ് ഈ ദ്വീപിലെ ഏറ്റവും ഉയരം കൂടിയ പ്രദേശം. ആണ് സമുദ്രനിരപ്പിൽ നിന്നും ഉയരം. ഓറിയന്റൽ മിൻഡോറോയിലാണിതു സ്ഥിതിചെയ്യുന്നത്. ബാക്കോ കൊടുമുടിയാണു ദ്വീപിലെ രണ്ടാമത്തെ ഉയർന്ന പ്രദേശം. ഇതിനു , ഉയരമുണ്ട്. ഓക്സിഡെന്റൽ മിൻഡോറോയിലാണിതു സ്ഥിതിചെയ്യുന്നത്. 



</doc>
<doc id="407222" url="https://ml.wikipedia.org/wiki?curid=407222" title="മസ്ബെയ്റ്റ് ദ്വീപ്">
മസ്ബെയ്റ്റ് ദ്വീപ്

മസ്ബെയ്റ്റ് ദ്വീപ് (Masbate Island) ഫിലിപ്പൈൻസിലെ മസ്‌ബെയ്റ്റ് പ്രവിശ്യയിലെ മൂന്നു പ്രധാന ദ്വീപുകളിലെ ഏറ്റവും വലിയ ദ്വീപാണ്. മറ്റു രണ്ടു ദ്വീപുകൾ റ്റിക്കാവോ ദ്വീപും, ബുറിയാസ് ദ്വീപുമാണ്. ഇത്  ഫിലിപ്പൈൻസിലെ
പതിനൊന്നാമത്തെ വലിയ ദ്വീപും ലോകത്തിലെ 155-ാമതു ദ്വീപുമാണ്. ജനസംഖ്യ  അനുസരിച്ച്  ലോകത്തെ എഴുപതാം  സ്ഥാനമുള്ള ദ്വീപാണിത്. ഈ ദ്വീപ് ഒരു നഗരവും 14 മുനിസിപ്പാലിറ്റിയുമായി വിഭജിച്ചിട്ടുണ്ട്. ആകെ ജനസംഖ്യ 706,897 ആണ്.

മസ്ബെയ്റ്റ് ദ്വീപ് ഹയാൻ ചുഴലിക്കാറ്റിന്റെ (സ്യൂപ്പർ ടൈഫോൺ യൊലാൻട ) ആഘാതത്തിൽ നിന്നും മുക്തമായിട്ടില്ല.15,700 ജനങ്ങളെ അന്നു മാറ്റിപ്പാർപ്പിക്കേണ്ടി വന്നു.


</doc>
<doc id="407241" url="https://ml.wikipedia.org/wiki?curid=407241" title="ഗ്രേറ്റെർ ഗ്ലൈഡർ">
ഗ്രേറ്റെർ ഗ്ലൈഡർ

ഗ്രേറ്റെർ ഗ്ലൈഡർ ("Petauroides volans") സഞ്ചിമൃഗങ്ങളിൽ ഗ്ലൈഡ് ചെയ്യാൻ ഏറ്റവും സമർത്ഥരായ ഇവരെ ആസ്ട്രേലിയയിലാണ് കാണപ്പെടുന്നത്. ഗ്ലൈഡ് ചെയ്യുന്ന സഞ്ചിമൃഗങ്ങളിൽ പെറ്റൗറസ് കൂട്ടവുമായി ഗ്രേറ്റെർ ഗ്ലൈഡറിന് യാതൊരു ബന്ധവുമില്ല എങ്കിലും പകരം ലെമുർ-ലൈക് റിങ്ടെയിൽ പോസ്സം ("Hemibelideus lemuroides") ആയി ബന്ധം കാണിക്കുന്നു. ഇവ രണ്ടും ഹെമിബെലിഡിനേ ഉപകുടുംബവുമായി പങ്കുവയ്ക്കുന്നു.

നിശാജീവികളായ ഇക്കൂട്ടർ ഒറ്റയ്ക്ക് സഞ്ചരിക്കുന്ന സസ്യഭുക്കുകൾ ആണ്. ഇവയ്ക്ക് യൂക്കാലിപ്റ്റസിന്റെ തളിരിലകൾക്കാണ് കൂടുതൽ പ്രിയം. അടുത്തടുത്ത പ്രദേശത്ത് തന്നെ രണ്ടു നിറങ്ങളിൽ ഗ്ലൈഡറുകളെ കണ്ടുവരുന്നു. കറുപ്പും തവിട്ടും ചാരനിറവും കലർന്നതാണ് അവരിൽ ഒരു കൂട്ടർ. മറ്റേ കൂട്ടർക്ക് മങ്ങിയ ചാരനിറമോ ക്രീം കളറോ ആയിരിക്കും. 

മോസ്സ്മാൻ, ക്വീൻസ് ലാൻഡ്, ഡെയ്ൽസ്ഫോർഡ്, വിക്ടോറിയ എന്നീ പ്രദേശങ്ങളിലെ യൂക്കാലിപ്സ് വനങ്ങളിൽ ഇവ ധാരാളമായി കണ്ടുവരുന്നു. ഇവ 15 വർഷത്തിനുമുകളിൽ ജീവിച്ചിരുന്നതായി രേഖപ്പെടുത്തിയിട്ടുണ്ട്. 

ആണും പെണ്ണും ജോഡിയായി വർഷം മുഴുവനും മരപ്പൊത്തിൽ തന്നെ കഴിയുന്നു. പ്രജനനകാലം ഫെബ്രുവരി മുതൽ മേയ് വരെയുള്ള കാലയളവിലാണ്. പെണ്ണിന് ഒരു സമയം ഒരു കുഞ്ഞാണ് ജനിക്കുക. അമ്മയുടെ സഞ്ചിയിൽക്കയറിപ്പറ്റുന്ന അവ അഞ്ചുമാസം വരെ അവിടെത്തന്നെ കഴിയുന്നു. അതുകഴിഞ്ഞ് പുറത്തുവന്നാലും ഒന്നുരണ്ടുമാസങ്ങൾ കൂടി കാട്ടിലോ അമ്മയുടെ പുറത്തോ കഴിഞ്ഞുകൂടും. അങ്ങനെ പത്തുമാസം കൂടി കഴിയുന്നതോടെ അച്ഛൻ അവയെ അമ്മയുടെ അടുത്തുനിന്ന് ഓടിച്ചുവിടും. 
ഗ്രേറ്റെർ ഗ്ലൈഡറിന് തല മുതൽ ഉടൽ വരെ 39 മുതൽ 43 വരെ നീളമുണ്ട്. പറക്കുന്നതുപോലെ വായുവിൽ ഒഴുകി നടക്കുന്നതിനെയാണ് ഗ്ലൈഡ് എന്നുപറയുന്നത്. കൈകൾക്കും കാലുകൾക്കും ഇടയിൽ കാണുന്ന ചർമ്മമാണ് പറക്കാൻ ഇവയെ സഹായിക്കുന്നത്. കൈകാലുകൾ നിവർത്തുമ്പോൾ ഈ ത്വക്കും നിവരും. വലിയ കണ്ണുകളും വലിയ ചെവികളും ഒരുപോലെ പ്രവർത്തിച്ച് ലക്ഷ്യസ്ഥാനത്തേയ്ക്ക് കുതിക്കുന്ന അവ 100 മീറ്റർ വരെ അകലേയ്ക്ക് സുഖമായി ഗ്ലൈഡ് ചെയ്തെത്തും. രാത്രിയിലാണ് സഞ്ചാരം നടത്തുക. അകലെയുള്ള മരക്കൊമ്പിൽ കൃത്യമായി കയറാനും അവയ്ക്കു സാധിക്കുന്നു. പാരച്യൂട്ട് പോകുന്നതു പോലെയാണ് ഈ പറക്കൽ. ഈസമയത്ത് ചാട്ടത്തിന്റെ ഗതി നിയന്ത്രിക്കുന്നത് നീണ്ട വാലാണ്. മരത്തിൽ അള്ളിപ്പിടിച്ചിരിക്കാനും പാഞ്ഞു നടക്കാനും കൂർത്ത നഖങ്ങൾ കാൽവിരലുകളിലുണ്ട്. അവ സഞ്ചരിക്കുന്ന മരത്തിൽ നഖങ്ങൾ കൊണ്ട് പാടുകൾ ഉണ്ടാകും. അതുനോക്കിയാൽ ഗ്രേറ്റെർ ഗ്ലൈഡറുകളുടെ താവളം എളുപ്പത്തിൽ കണ്ടെത്താം.

നിശാജീവികളായ മൃഗങ്ങളുടെ പട്ടിക


</doc>
<doc id="407244" url="https://ml.wikipedia.org/wiki?curid=407244" title="കടാൻദുവാനിസ്">
കടാൻദുവാനിസ്

കടാൻദുവാനിസ് Catanduanes ഫിലിപ്പൈൻസിലെ ലുസോണിലെ ബിക്കോൾ പ്രദേശത്തുള്ള ദ്വീപുപ്രവിശ്യയാണ്. ഇത് ഫിലിപ്പൈൻസിലെ 12ആമതു വലിയ ദ്വീപാണ്. ഇതിന്റെ തലസ്ഥാനം വിറാക്ക് ആണ്. കാമറൈൻസ് സുർ എന്ന സ്ഥലത്തിന്റെ കിഴക്ക് മക്വിഡ ചാനലിനു കുറുകെ സ്ഥിതിചെയ്യുന്നു. 2015ലെ സെൻസസ് പ്രകാരം 260,964 ആണു ജനസംഖ്യ.

Catanduanes comprises 11 municipalities, all encompassed by a single legislative district.




</doc>
<doc id="407252" url="https://ml.wikipedia.org/wiki?curid=407252" title="യുറേക്ക,കാലിഫോർണിയ">
യുറേക്ക,കാലിഫോർണിയ

യുറേക്കാ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ ഹംബോൾട്ട് കൌണ്ടിയിൽ റെഡ്വുഡ് എമ്പയർ മേഖലയിലെ ഒരു പ്രധാനനഗരവും കൌണ്ടി സീറ്റുമാണ്. ഹംബോൾട്ട് ഉൾക്കടലിന്റെ തീരത്ത് യു.എസ്. റൂട്ട് 101 പാതയിൽ സാൻഫ്രാൻസിസ്കോയ്ക്ക് വടക്ക് 270 മൈൽ (430 കിലോമീറ്റർ) ദൂരത്തിലും ഒറിഗൺ അതിർത്തിയിൽ നിന്ന് 100 മൈൽ (160 കിലോമീറ്റർ) തെക്കുമായിട്ടാണ് യുറേക്കാ നഗരം സ്ഥിതിചെയ്യുന്നത്.


</doc>
<doc id="407254" url="https://ml.wikipedia.org/wiki?curid=407254" title="നാഷണൽ സിറ്റി">
നാഷണൽ സിറ്റി

നാഷണൽ സിറ്റി, അമേരിക്കൻ ഐക്യനാടുകളിൽ കാലിഫോർണിയ സംസ്ഥാനത്ത് തെക്കുപടിഞ്ഞാറൻ സാൻ ഡിയേഗോ കൗണ്ടിയിൽ, സാൻ ഡിയോഗോ മെട്രോപോളിറ്റൻ പ്രദേശത്തിന്റെ തെക്കൻ ഉൾക്കടൽ മേഖലയിൽ സ്ഥിതി ചെയ്യുന്ന ഒരു നഗരമാണ്. 2000 ലെ സെൻസസിൽ 54,260 ആയിരുന്ന ഈ നഗരത്തിലെ ജനസംഖ്യ 2010 ലെ സെൻസസിൽ 58,582 ആയി വർദ്ധിച്ചിരുന്നു. സാൻ ഡിയേഗോ കൗണ്ടിയിലെ രണ്ടാമത്തെ ഏറ്റവും പഴയ നഗരമാണ് നാഷണൽ സിറ്റി.

നാഷണൽ സിറ്റി നിലനിൽക്കുന്ന അക്ഷാംശ രേഖാംശങ്ങൾ (32.670903, -117.092725) ആണ്.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം ഈ നഗരത്തിന്റെ മൊത്തം വിസ്തീർണ്ണം 9.1 ചതുരശ്ര മൈൽ (24 ചതുരശ്ര കിലോമീറ്റർ) ആണ്. ഇതിൽ 7.3 ചതുരശ്ര മൈൽ (19 ചതുരശ്ര കിലോമീറ്റർ) കര ഭൂമിയും ബാക്കി 1.8 ചതുരശ്ര മൈൽ (4.7 ചതുരശ്ര കിലോമീറ്റർ) പ്രദേശം (20.17 ശതമാനം) ജലം ഉൾക്കൊള്ളുന്നതുമാണ്. 


</doc>
<doc id="407260" url="https://ml.wikipedia.org/wiki?curid=407260" title="പാം ഡെസർട്ട്">
പാം ഡെസർട്ട്

പാം ഡെസർട്ട്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ റിവർസൈഡ് കൗണ്ടിയിൽ, പാം സ്പ്രിങ്ങ്സിൽ നിന്ന് ഏകദേശം 14 മൈൽ (23 കിലോമീറ്റർ) കിഴക്കായും ലോസ് ആഞ്ചെലസിന് 122 മൈൽ (196 കിലോമീറ്റർ) കിഴക്കായും കോച്ചെല്ലാ താഴ്വരയിൽ സ്ഥിതിചെയ്യുന്ന ഒരു നഗരമാണ്. 2000 ലെ യു.എസ്. സെൻസസിൽ 41,155 ആയിരുന്ന ഈ നഗരത്തിലെ ജനസംഖ്യ 2010 ലെ സെൻസസിൽ 48,445 ആയി വർദ്ധിച്ചിരുന്നു.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരമുള്ള ഈ നഗരത്തിന്റെ ആകെ വിസ്തീർണ്ണം 27.0 ചതുരശ്ര മൈൽ (70 ചതുരശ്ര കിലോമീറ്റർ) ആണ. ഇതിൽ 26.8 ചതുരശ്ര മൈൽ (69 ചതുരശ്ര കിലോമീറ്റർ) പ്രദേശം കര ഭൂമിയും 0.2 ചതുരശ്രമൈൽ (0.52 ചതുരശ്ര കിലോമീറ്റർ) അതായത് (0.76% ) ഭാഗം ജലം ഉൾപ്പെട്ടതുമാണ്.


</doc>
<doc id="407262" url="https://ml.wikipedia.org/wiki?curid=407262" title="മാറിൻദ്യൂഖ്">
മാറിൻദ്യൂഖ്

മാറിൻദ്യൂഖ് Marinduque () ഫിലിപ്പൈൻസിലെ ഒരു ദ്വീപുപ്രവിശ്യയാണ്. തെക്കുപടിഞ്ഞാറൻ തഗലോങ് പ്രദേശത്തു സ്ഥിതിചെയ്യുന്നു. ഇതിന്റെ തലസ്ഥാനം ബൊവാക്ക് മുനിസിപ്പാലിറ്റി ആകുന്നു. വടക്കൻ ഭാഗത്ത് തയാബാസ് ഉൾക്കടലും തെക്ക് സിബുയാൻ കടലും ആകുന്നു. ക്വിസോൺ പ്രവിശ്യയുടെ ബോന്ദോക്ക് ഉപദ്വീപിന്റെ പടിഞ്ഞാറായി സ്ഥിതിചെയ്യുന്നു. മിൻഡോറോ ദ്വീപിന്റെ കിഴക്കും റോംബ്ലോൻ പ്രവിശ്യയുടെ വടക്കുമായി ഈ ദ്വീപു കിടക്കുന്നു.  


</doc>
<doc id="407263" url="https://ml.wikipedia.org/wiki?curid=407263" title="പൊളില്ലോ ദ്വീപ്">
പൊളില്ലോ ദ്വീപ്

പൊളില്ലോ Polillo () ഫിലിപ്പൈൻസ് ഉപദ്വീപിന്റെ വടക്കുകിഴക്കൻ പ്രദേശത്തെ ഒരു ദ്വീപാണ്. ഇത് ലുസോൺ ദ്വീപിൽനിന്നും പൊളില്ലോ കടലിടുക്കുകൊണ്ടു വേർതിരിക്കപ്പെട്ടിരിക്കുന്നു. ലമോൺ ഉൾക്കടലിന്റെ വടക്കൻ വശത്താണിതു സ്ഥിതിചെയ്യുന്നത്. 

ഈ ദ്വീപ് 3 മുനിസിപ്പാലിറ്റികളായി വിഭജിച്ചിരിക്കുന്നു. ദ്വീപിന്റെ വടക്കൻ ഭാഗം പൊളില്ലോ മുനിസിപ്പാലിറ്റി യാണ്. എന്നാൽ വടക്കുകിഴക്കൻ ഭാഗം ഭരിക്കുന്നത് ബുർദിയോസ് മുനിസിപ്പാലിറ്റിയാണ്. വടക്കുപടിഞ്ഞാറുഭാഗത്തുള്ളത് പനുകുലാൻ മുനിസിപ്പാലിറ്റിയുമാണ്. ഈ ദ്വീപ് വംശനാശം നേരിട്ടുകൊണ്ടിരിക്കുന്ന ബുതാൻ ലിസാർഡിന്റെ സംരക്ഷിതപ്രദേശമടങ്ങിയിട്ടുണ്ട്. ഇത് കൊമോഡോ ഡ്രാഗന്റെ അടുത്ത ബന്ധുവാണ്.

2010ലെ ഫിലിപ്പൈൻസ് സെൻസസ് പ്രകാരം ഈ ദ്വീപിൽ 64,802 വ്യക്തികളുണ്ട്.



</doc>
<doc id="407264" url="https://ml.wikipedia.org/wiki?curid=407264" title="ബുറിയാസ് (ദ്വീപ്)">
ബുറിയാസ് (ദ്വീപ്)

ബുറിയാസ് ദ്വീപ് Burias Island ഫിലിപ്പൈൻസിലെ മസ്ബെയ്റ്റ് പ്രവിശ്യയിലെ പ്രമുഖ ദ്വീപാണ്. ബുറിയാസ് പ്[ആസ് വഴി ബിക്കോൾ ഉപദ്വീപ് വേർതിരിക്കപ്പെട്ടിരിക്കുന്നു. മറ്റു രണ്ട് പ്രധാന ദ്വീപുകൾ ടിക്കാവോ ദ്വീപ്, മെസ്‌ബെയ്റ്റ് ദ്വീപ് എന്നിവയാണ്. ഈ ദ്വീപിൽ രണ്ടു മുനിസിപ്പാലിറ്റികളുണ്ട്. ക്ലാവേറിയ, സാൻ പസ്ക്വാൽ എന്നിവയാണവ .


</doc>
<doc id="407265" url="https://ml.wikipedia.org/wiki?curid=407265" title="ടിക്കാവോ ദ്വീപ്">
ടിക്കാവോ ദ്വീപ്

ടിക്കാവോ ദ്വീപ് Ticao Island, ()അളവുകളിലുള്ള വിസ്താരമുള്ള ഫിലിപ്പൈൻസിലെ ഒരു ദ്വീപാണ്. മസ്ബെയ്റ്റ് പ്രവിശ്യയിലെ മൂന്നു പ്രധാന ദ്വീപുകളിൽ ഒന്നാണിത്. ഇത് ബിക്കോൾ ഉപദ്വീപുമായി ടിക്കാവു പാസ് വഴി വേർപിരിയുന്നു. മറ്റു പ്രധാന ദ്വീപുകൾ : മിസ്‌ബെയ്റ്റ് ദ്വീപ്, ബുറിയാസ് ദ്വീപ്.


</doc>
<doc id="407270" url="https://ml.wikipedia.org/wiki?curid=407270" title="പനാവോൺ ദ്വീപ്">
പനാവോൺ ദ്വീപ്

പനാവോൺ ദ്വീപുകൾ Panaon Island ഒരു ചെറിയ ദ്വീപിൽപ്പെട്ടതാണ്ട്. കിഴക്കുഭാഗത്ത് ദിനാഘട്ട് ആണ്. മിണ്ടനാവോ തെക്കുഭാഗത്താണ്. തെക്കുപടിഞ്ഞാറു ഭാഗത്ത് മിണ്ടനാവോ കടൽ കിടക്കുന്നു.

</doc>
<doc id="407278" url="https://ml.wikipedia.org/wiki?curid=407278" title="സ്റ്റല്ലെർസ് സീ ഈഗിൾ">
സ്റ്റല്ലെർസ് സീ ഈഗിൾ

അക്സിപിറ്റ്റിഡേ കുടുംബത്തിൽപ്പെട്ട ഒരു വലിയ പരുന്ത് ആണ് സ്റ്റല്ലെർസ് സീ ഈഗിൾ (Haliaeetus pelagicus). 1811 ൽ പീറ്റർ സൈമൺ പല്ലാസ് ആണ് ഇവയെ ആദ്യം വിവരിച്ചത്. യാതൊരു ഉപജാതികളേയും തിരിച്ചറിഞ്ഞിട്ടില്ല. കറുത്ത തൂവലുകളും, വെളുത്ത ചിറകുകളും, വാലും, മഞ്ഞ നിറത്തിലുള്ള കൊക്കും കൈ നഖങ്ങളും ഇവയുടെ പ്രത്യേകതയാണ്. ശരാശരി 5 മുതൽ 9 കിലോഗ്രാം വരെ തൂക്കം വരുന്ന ഇവ ലോകത്തിലെ ഏറ്റവും ഭാരമുള്ള പരുന്ത് ആണ്. പക്ഷേ മറ്റ് ചില മാനദണ്ഡങ്ങളിൽ ഹാർപ്പി ഈഗിൾ, ഫിൽപ്പീൻ ഈഗിൾ എന്നിവക്ക് പിന്നിലാണ്. 

ഇത് തീരദേശ വടക്കുകിഴക്കൻ ഏഷ്യയിലാണ് ജീവിക്കുന്നത്. പ്രധാനമായും മീൻ, ജല പക്ഷികൾ എന്നിവയാണ് ആഹാരം. കിഴക്കൻ റഷ്യയിലെ കംചത്ക ഉപദ്വീപിൽ ഈ പക്ഷികൾ താരതമ്യേന വലിയ സംഖ്യയിൽ കാണപ്പെടുന്നു. ഏതാണ്ട് 4,000 പക്ഷികൾ ഇവിടെയുണ്ട്. സ്റ്റല്ലെർസ് സീ ഈഗിൾ കഴുകൻ ഐ.യു.സി.എൻ ന്റെ റെഡ് ലിസ്റ്റ് ഓഫ് വംശനാശ ഭീഷണി നേരിടുന്ന ജീവികളുടെ റെഡ് ലിസ്റ്റിൽ ഉൾപെടുത്തിയിട്ടുണ്ട്.



</doc>
<doc id="407282" url="https://ml.wikipedia.org/wiki?curid=407282" title="കെ. സി. ത്യാഗി">
കെ. സി. ത്യാഗി

ബീഹാറിൽ നിന്നുള്ള രാഷ്ട്രീയ നേതാവും പാർലമെന്റിലെ ഉപരിസഭയിലെ (രാജ്യസഭ) അംഗവുമാണ് കെ. സി. ത്യാഗി. ജനതാ ദൾ യുണൈറ്റഡിന്റെ ചീഫ് ജനറൽ സെക്രട്ടറിയായും ദേശീയ വക്താവായും പ്രവർത്തിച്ചു. വ്യവസായ പാർലിമെന്ററി സ്റ്റാന്റിങ് കമ്മറ്റിയുടെ അദ്ധ്യക്ഷനാണ്. 9-ആം ലോകസഭയിലെ അംഗമായിരുന്നു..

ഉത്തർ പ്രദേശിലെ ഗാസിയാബാദിലെ മോർട ഗ്രാമത്തിലാണ് കിഷൻ ചന്ദ് ത്യാഗി ജനിച്ചത്. അദ്ദേഹത്തിന്റെ പിതാവ് യശഃശരീരനായ ജഗ്റാം സിങ് ത്യാഗിയും അമ്മ റോഹ്തഷ് ത്യാഗിയുമാണ്. മീററ്റ് സർവകലാശാലയിൽ നിന്നാണ് അദ്ദേഹം ബിരുദം നേടിയത്




</doc>
<doc id="407289" url="https://ml.wikipedia.org/wiki?curid=407289" title="മോണ്ടെറി ഉൾക്കടൽ">
മോണ്ടെറി ഉൾക്കടൽ

മോണ്ടെറി ഉൾക്കടൽ, അമേരിക്കൻ ഐക്യനാടുകളിലെ കാലിഫോർണിയയിൽ പസഫിക് സമുദ്രത്തിലെ ഒരു ഉൾക്കടലാണ്. സാൻ ഫ്രാൻസിസ്കോ, സാൻ ജോസ് തുടങ്ങിയ പ്രധാന നഗരങ്ങളുടെ തെക്കു ഭാഗത്തായിട്ടാണ് ഇതു നിലനിൽക്കുന്നത്. സാന്താക്രൂസ് കൗണ്ടിയുടെ ആസ്ഥാനമായ സാന്താ ക്രൂസ് നഗരം ഉൾക്കടലിന്റെ വടക്കേ അറ്റത്തായി സ്ഥിതി ചെയ്യുന്നു. തെക്കൻ അറ്റത്തുള്ള മാണ്ടെറി ഉപദ്വീപിൽ മോണ്ടേറി നഗരം സ്ഥിതിചെയ്യുന്നു. 1542 നവംബർ 16 ന് തീരത്തിനു സമാന്തരമായി വടക്കൻ ദിശയിലേയ്ക്കുള്ള ഒരു സ്പാനിഷ് നാവിക പര്യവേഷണത്തിനിടയിൽ ഈ ഉൾക്കടൽ ആദ്യമായി കണ്ടെത്തിയ ആദ്യ യൂറോപ്യൻ ജുവാൻ റോഡ്രിഗ്വെസ് കാബ്രില്ലോ എന്ന നാവികൻ ആയിരുന്നു.


</doc>
<doc id="407291" url="https://ml.wikipedia.org/wiki?curid=407291" title="ഒഹായ്">
ഒഹായ്

ഒജായി, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് വെഞ്ചുറാ കൗണ്ടിയിൽ സ്ഥിതിചെയ്യുന്ന ഒരു നഗരമാണ്. ഓജായി താഴ്വരയിൽ സ്ഥിതി ചെയ്യുന്ന ഈ നഗരത്തിന്റെ സ്ഥാനം ലോസ് ആഞ്ചലസ്സിന് വടക്കുഭാഗത്തും സാന്ത ബാർബറയ്ക്കു കിഴക്കുമായാണ്.


</doc>
<doc id="407296" url="https://ml.wikipedia.org/wiki?curid=407296" title="ദ ഷെയ്പ്പ് ഓഫ് വാട്ടർ">
ദ ഷെയ്പ്പ് ഓഫ് വാട്ടർ

ഗില്ലെർമൊ ദെൽ തോറൊ സംവിധാനം ചെയ്ത് 2017 ൽ ഇറങ്ങിയ ഒരു അമേരിക്കൻ ഫാന്റസി ഡ്രാമ ചലച്ചിത്രമാണ് ദ ഷെയ്പ്പ് ഓഫ് വാട്ടർ. ദെൽ തോറൊയും വനേസ്സ ടെയ്ലറും ചേർന്ന് തിരക്കഥ എഴുതിയ ചിത്രത്തിൽ സാലി ഹോക്കിൻസ്, മൈക്കിൾ ഷാനൻ, റിച്ചാർഡ് ജെൻകിൻസ്, ഒക്ടാവിയ സ്പെൻസർ എന്നിവർ അഭിനയിച്ചു. 1962 ൽ യുഎസിലെ ബാൾട്ടിമോറിൽ വച്ച് നടക്കുന്നതായി ചിത്രീകരിച്ച ചിത്രത്തിൽ, ഒരു യുഎസ് സർക്കാർ ഗവേഷണസ്ഥാപനത്തിൽ ജീവനക്കാരിയായ, ബധിരയായ സ്ത്രീയും മനുഷ്യരൂപിയായ ഒരു ഉഭയജീവിയും തമ്മിലുള്ള സൗഹൃദമാണ് പ്രമേയം. പല നിരൂപകരും പാൻസ് ലേബ്രിൻത്തിനു ശേഷം ഡെൽ ടോറോയുടെ മികച്ച ചിത്രമായി ഈ ചിത്രത്തെ വിശേഷിപ്പിച്ചു. ഹോക്കിൻസിന്റെ പ്രകടനവും പ്രകീർത്തിക്കപ്പെട്ടു.

2017 ഓഗസ്റ്റ് 31 ന് 74-ാമത് വെനീസ് ഇന്റർനാഷണൽ ഫിലിം ഫെസ്റ്റിവലിലെ പ്രധാന മത്സര വിഭാഗത്തിൽ ഈ ചിത്രം പ്രദർശിപ്പിച്ചിരുന്നു. ഇവിടെ മികച്ച ചിത്രത്തിനുള്ള ഗോൾഡൻ ലയൺ പുരസ്‌കാരം ഈ ചിത്രം നേടി. 2017 ലെ ടൊറന്റോ ഇന്റർനാഷണൽ ഫിലിം ഫെസ്റ്റിവലിലും ചിത്രം പ്രദർശിപ്പിച്ചു.
2017 ഡിസംബർ 1 ന് ന്യൂയോർക്ക് നഗരത്തിലെ രണ്ട് തിയേറ്ററുകളിൽ പരിമിതമായ രീതിയിൽ ചിത്രം റിലീസ് ചെയ്തു. ദെൽ തോറൊ, ഡാനിയൽ ക്രോസ് എന്നിവർ ചേർന്ന് എഴുതിയ ഈ ചിത്രത്തിന്റെ ഒരു നോവൽ പതിപ്പ്‌ 2018 ഫെബ്രുവരി 27 ന് പുറത്തിറക്കും. 

അമേരിക്കൻ ഫിലിം ഇൻസ്റ്റിറ്റ്യൂട്ട് ഈ വർഷത്തെ മികച്ച 10 ചിത്രങ്ങളിൽ ഒന്നായി ദ ഷെയ്പ് ഓഫ് വാട്ടറിനെ തിരഞ്ഞെടുത്തു. 90-ാമത് അക്കാദമി അവാർഡിൽ, പതിമൂന്ന് ഇനങ്ങളിൽ നാമനിർദ്ദേശം ചെയ്യപ്പെട്ട ഈ ചിത്രം മികച്ച ചിത്രം, മികച്ച സംവിധായകൻ, മികച്ച ഒറിജിനൽ സ്കോർ, മികച്ച പ്രൊഡക്ഷൻ ഡിസൈൻ എന്നിവയിൽ അക്കാദമി പുരസ്‌കാരം നേടി. 75-ാമത് ഗോൾഡൻ ഗ്ലോബ് അവാർഡുകളിൽ ഏറ്റവും മികച്ച സംവിധായകനും മികച്ച പശ്ചാത്തല സംഗീത തിനും പുരസ്‌കാരം നേടി. 71-ാമത് ബ്രിട്ടീഷ് അക്കാദമി ഫിലിം അവാർഡുകളിൽ, ഈ ചിത്രത്തിന് മികച്ച ചിത്രത്തിന് ഉൾപ്പെടെ 12 നാമനിർദ്ദേശം ലഭിച്ചു.

അനാഥ ശിശുവായ എലിസ എസ്പോസിറ്റോയെ ഒരു നദിയിൽനിന്നു കണ്ടെടുക്കുമ്പോൾ അവളുടെ കഴുത്തിൽ ഒരു മുറിവുണ്ടായിരുന്നു. മൂകയും  ബധിരയുമായിരുന്ന അവൾ ആശയവിനിമയം ചെയ്തിരുന്നത് ആംഗ്യഭാഷയിലൂടെയായിരുന്നു. മുതിർന്നതിനുശേഷം അവൾ ഒരു സിനിമാ തീയേറ്ററിന്റെ മുകളിലുള്ള അപ്പാർട്ട്മെന്റിൽ ഏകയായി താമസിച്ചു വരികയായിരുന്നു. 1962 ലെ ശീതയുദ്ധകാലത്ത് അവൾ ബാൾട്ടിമോർറിലെ ഒരു രഹസ്യ സർക്കാർ ലബോറട്ടറിയിൽ ഒരു ശുചീകരണ തൊഴിലാളിയായി സേവനമനുഷ്ടിച്ചു വന്നിരുന്നു. അടുത്ത സുഹൃത്തുക്കളായി അവൾക്കുണ്ടായിരുന്നത്, അപ്പാർട്ടുമെന്റിലെ തൊട്ടടുത്ത താമസക്കാരനും പരസ്യ ചിത്രകാരനുമായിരുന്ന ജീവിതപ്രാരാബ്ദങ്ങളാൽ വലഞ്ഞിരുന്നതുമായ ഗൈൽസ് ആണ്. എലിസയുമായി അയാൾ തീവ്രമായ അടുപ്പം പുലർത്തിപ്പോന്നിരുന്നു. മറ്റൊരാൾ അവളുടെ സഹപ്രവർത്തകയും ആഫ്രിക്കൻ-അമേരിക്കൻ സ്ത്രീയുമായിരുന്ന സെൽഡയായിരുന്നു. എലിസയ്ക്കു മറ്റുള്ളവരുമായുള്ള ആശയവിനിമയത്തിന് സെൽഡ സഹായം നൽകിയിരുന്നു. 

കേണൽ റിച്ചാർഡ് സ്ട്രിക്ക്ലാന്റ് ഒരു തെക്കേ അമേരിക്കൻ നദിയിൽനിന്നു പിടികൂടിയ അപൂർവ്വ ജന്തുവിനെ ഒരു ടാങ്കിനുള്ളിൽ സൂക്ഷിച്ച നിലയിൽ ഈ ലാബിൽ ലഭിച്ചിരുന്നു. എലിസ ജിജ്ഞാസാപൂർവ്വം ഈ ജീവിയെ നിരീക്ഷിക്കുകയും അത് മനുഷ്യനുമായി സാദൃശ്യമുള്ള ഒരു ഉഭയജീവിയാണെന്ന് കണ്ടെത്തുകയും രഹസ്യമായി അതിനെ സന്ധിച്ച് ജീവിയുമായി അടുത്ത ബന്ധം സ്ഥാപിക്കുകയും ചെയ്തു. 

ഭാവിയിൽ സ്പെയ്സ് റേസിൽ (20 ആം നൂറ്റാണ്ടിൽ ശീതയുദ്ധകാലത്ത് യു.എസും. യു.എസ്.എസ്.ആറും തമ്മിൽ ബഹിരാകാശ യാത്രാരംഗത്തുണ്ടായിരുന്ന മത്സരം) സാധ്യമാകാവുന്ന നേട്ടങ്ങൾക്കായി ജീവിയെ ചൂഷണം ചെയ്യാൻ ആഗ്രഹിക്കുന്ന ജനറൽ ഫ്രാങ്ക് ഹോയിറ്റ് ഈ ജീവിയെ ജന്തുശരീരച്ഛേദനം നടത്തി പരീക്ഷണങ്ങൾക്കു വിധേയനാക്കുവാൻ സ്ട്രിക്ക്ലാന്റിനോട് ഉത്തരവിട്ടു. ഇവിടെ ജോലിയെടുത്തിരുന്ന ശാസ്തജ്ഞനായിരുന്ന ഡോക്ടർ റോബർട്ട് ഹോഫ്സ്റ്റെറ്റ്ലർ എന്നയാൾ യഥാർ‌ത്ഥത്തിൽ സോവിയറ്റ് ചാരനായിരുന്ന ഡിമിട്രി മോസെൻകോവ് ആയിരുന്നു. അയാൾ കൂടുതൽ പഠനങ്ങൾക്കായി ജീവിയെ ജീവനോടെ നിലനിറുത്തുന്നതിനായി വാദിച്ചുവെങ്കിലും ആ അപേക്ഷ വൃഥാവിലായി. അതേസമയം തന്നെ ഈ ജീവിയെ ദയാവധത്തിനു വിധേയനാക്കുവാനുള്ള സോവിയറ്റ് ചാരത്തലവന്മാരുടെ നിർദ്ദേശവും അയാൾക്കെത്തി. ജീവിയെ ഏതുരീതിയിലാണ് അമേരിക്കക്കാർ കൈകാര്യ ചെയ്യാൻ പോകുന്നതെന്നുള്ള ഏകദേശരൂപം എലിസ മനസ്സിലാക്കുകയും അതിനെ മോചിതനാക്കുന്നതിനു സഹായിക്കുവാൻ അവൾ ഗൈൾഡിനെ വശത്താക്കുകയും പ്രേരിപ്പിക്കുകയും ചെയ്യുന്നു. എലിസയുടെ ഗൂഢാലോചന മോസൻകോവ് മനസ്സിലാക്കുകയും അവളെ സഹായിക്കാൻ തീരുമാനിക്കുകയും ചെയ്യുന്നു. മോസൻകോവ് എലിസയുടെ ഗൂഢാലോചന കണ്ടുപിടിക്കുകയും അവളെ സഹായിക്കാൻ തീരുമാനിക്കുകയും ചെയ്യുന്നു. പ്രാരംഭത്തിൽ സെൽഡ് ഈ പദ്ധതിയെ എതിർക്കുന്നുണ്ടെങ്കിലും ഈ രക്ഷപ്പെടുത്തൽ വിജയകരമാക്കുന്നതിൽ സെൽഡ അവളുടേതായ പങ്കുവഹിച്ചിരുന്നു. രക്ഷപെടുത്തപ്പെട്ട ജീവിയെ എലിസ തന്റെ അപ്പാർട്ട്മെന്റിലെ ബാത്ത്ടബ്ബിൽ കൂടുതൽ പ്രത്യേക രാസവസ്തുക്കൾ ചേർത്ത് നിലനിറുത്തുന്നു. അടുത്തുള്ള കനാൽ സമുദ്രത്തിലേയക്കു തുറക്കുന്ന അവസരത്തിൽ അതിലൂടെ ജീവിയെ രക്ഷപെടുത്താനുള്ള നീക്കങ്ങൾ നടത്തുകയും ചെയ്യുന്നു. 

ജീവിയെ വീണ്ടെടുക്കുവാൻ ശ്രമിക്കുന്നതിന്റെ ഭാഗമായി സ്ലിക്ക്ലാന്റ് എലീസയെയും സെൽഡയെയും ചോദ്യം ചെയ്യുന്നു. എന്നാൽ എലിസയുടെ മുന്നേറ്റത്തെ ചെറുക്കുന്നതിൽ അയാൾ പരാജയം രുചിക്കുകയും അവരെ ജോലിയിൽനിന്നു പിരിച്ചുവിടുന്നതിൽ കാര്യങ്ങളെത്തുകയും ചെയ്തു. തിരികെ വീട്ടിലെത്തിയ, ഗൈൽസിന് ജീവി തന്റെ പൂച്ചകളിലൊന്നിനെ ആഹരിക്കുന്ന ജീവിയെയാണ് കാണുവാൻ കഴിഞ്ഞത്.  പരിഭ്രമിച്ചുപോയ ആ ജീവി ഗൈൽസിന്റെ ഭുജത്തിൽ മുറിവേൽപ്പിക്കുകയും അപ്പാർട്ട്മെന്റിൽ അയാലെ ബന്ധനസ്ഥനാക്കുകയും ചെയ്തു. എലിസ ജീവിയെ കണ്ടെത്തുമ്പോൾ അത് പടിക്കെട്ടുകൾക്കു താഴെ സിനിമാഹാളിനു സമീപത്തെത്തിയിരുന്നെങ്കിലും തിരികെ അപ്പാർട്ടുമെന്റിലെത്തിക്കുന്നതിൽ അവൾ വിജയിച്ചു. ജീവി ഗൈൽസിന്റെ കഷണ്ടി ബാധിച്ച തലയിലും മുറിവേറ്റ ഭുജത്തിലും തലോടുകയും അടുത്ത ദിവസം രാവിലെ മുറിവുകൾ പൂർവ്വഗതി പ്രാപിക്കുകയും ഭാഗികമായി തലയിൽ മുടി വളരാൻ തുടങ്ങുന്നതായും മനസ്സിലായതോടെ അയാൾ അത്ഭുതപരതന്ത്രനായി. എലിസയും ജീവിയും പെട്ടെന്നുതന്നെ അടുപ്പത്തിലായിത്തീരുന്നു.

36 മണിക്കൂറിനുള്ളിൽ ജീവിയെ വീണ്ടെടുക്കുന്നതിന് ജനറൽ ഫ്രാങ്ക് ഹോയിറ്റ് സ്ക്രി സ്ലിക്ക്ലാന്റിനുമേൽ അന്ത്യശാസനം മുഴക്കുന്നു. അതേസമയം, രണ്ടുദിവസത്തിനുള്ളിൽ മോസൻകോവ് കാര്യങ്ങൾക്കു തീരുമാനമാക്കാമെന്ന് മോസൻകോവ് തന്റെ കൂട്ടാളികൾക്ക് ഉറപ്പുകൊടുക്കുന്നു. ജീവിയെ രക്ഷപെടുത്താനുള്ള തീയതി അടുത്തുവരവേ, അതിന്റെ ആരോഗ്യം ക്ഷയിച്ചുവരുന്നു. മോസൻകോവ് ഒളിസ്ഥലത്തേയ്ക്ക് തന്റെ കൂട്ടാളികെ സന്ധിക്കുവാൻ പോകവേ ക്ക്ലാന്റ് പിന്തുടരുകയും അവിടെവച്ചുണ്ടായി വെടിവയ്പ്പിൽ മോസൻകോവിനു കൂട്ടാളികളിലൊരാളുടെ വെടിയേൽക്കുകയും ചെയ്യുന്നു. എന്നാൽ റഷ്യൻ ചാരന്മാർ സ്ലിക്ക്ലാന്റിനാൽ കൊല്ലപ്പെടുകയും മരണാസന്നനായിക്കിടക്കുന്ന മോസൻകോവിനെ പീഡിപ്പിച്ച് അയാൾ കാര്യങ്ങൾ മനസ്സിലാക്കൻ ശ്രമിക്കുകയും ചെയ്യുന്നു. തന്റെ മുറിവുകളിൽനിന്നുള്ള രക്തം വാർന്ന് മരണമടയുന്നതിനുമുമ്പ് മോസൻകോവ് എലിസയെയും സെൽഡയെയും ഒറ്റുകൊടുക്കുന്നു. സ്ട്രിക്ക്ലാന്റ് സെൽഡയുടെ ഭവനത്തിൽ പോയി അവളെ ഭീഷണിപ്പെടുത്തുന്നു. ഈ ജീവിയെ സൂക്ഷിക്കുന്നത് എലിസയാണെന്ന് അവളുടെ ഭയന്നുപോയ ഭർത്താവ് വെളിപ്പെടുത്തുന്നു. സ്ട്രിക്ക്ലാന്റ് എലിസയുടെ അപ്പാർട്ട്മെന്റിൽ തിരച്ചിൽ നടത്തുകയും അവിടെയുള്ള കലണ്ടറിലെ കുറിപ്പിൽനിന്ന് ജീവിയെ എങ്ങോട്ടാണ് കൊണ്ടുപോയിരിക്കുന്നതെന്നു മനസ്സിലാക്കുകയും ചെയ്യുന്നു.

കനാൽമുഖത്തുവച്ച് എലീസയും ഗൈൽസും ജന്തുവിന് വിടനൽകുന്നു. എന്നതാൽ തത്സമയം അവിടെ എത്തിച്ചേർന്ന സ്ട്രിക്ക്ലാന്റ് എല്ലാവരേയും ആക്രമിക്കുന്നു. അയാൾ ഗൈൽസിനെ അടിച്ചു താഴെയിടുകയും എലിസയേയും ജന്തുവിനേയും വെടിവയ്ക്കുകയും ചെയ്യുന്നു. രണ്ടുപേരും മരണാസന്നരായി കിടക്കുന്നുവെങ്കിലും ജീവി സ്വയമേ സുഖപ്പെട്ട് ഉയിർ‌ത്തെണീക്കുകയും സ്ട്രിക്ക്ലാന്റിന്റെ കഴുത്തുമുറിച്ച് വധിക്കുകയും ചെയ്യുന്നു. ഈ സമയം സെൽഡയോടൊപ്പം പോലീസ് എത്തുകയും എലീസയേയുമെടുത്തുകൊണ്ട് ജീവി കനാലിന്റെ അഗാധതിയിലേയ്ക്കു കുതിക്കുകയും ചെയ്യുന്നു. അഗാധതയിൽവച്ച് ജീവി അവളെ സുഖപ്പെടുത്തുന്നു. ജീവിയുടെ സ്പർശം അവളുടെ കഴുത്തിലെ മുറിവിന്റെ പാടുകളിൽ പതിയുന്നതോടെ അവൾ ചെകിളയിലൂടെ ശ്വസിക്കുവാൻതുടങ്ങുന്നു. ചിത്രത്തിന്റെ അവസാനഭാഗത്തെ വിവരണത്തിൽ എലീസ് ജീവിയോടൊത്തു സുഖമായി ജീവിക്കുന്നതായി ഗൈൽസ് തന്റെ വിശ്വാസം പ്രകടിപ്പിക്കുന്നു. 



</doc>
<doc id="407299" url="https://ml.wikipedia.org/wiki?curid=407299" title="ഗൾഫ് ഓഫ് കാലിഫോർണിയ">
ഗൾഫ് ഓഫ് കാലിഫോർണിയ

മെക്സിക്കോ മെയിൻലാൻഡിൽനിന്നും ബജ കാലിഫോർണിയ ഉപദ്വീപിനെയും പസഫിക് സമുദ്രത്തെയും വേർതിരിക്കുന്ന മാർജിനൽ കടലാണ് ഗൾഫ് ഓഫ് കാലിഫോർണിയ. ഇതിന്റെ അതിരിലായി 4000 കിലോമീറ്റർ തീരപ്രദേശത്ത് ബജ കാലിഫോർണിയ, ബജ കാലിഫോർണിയ സർസൊനോറ, സിനലോയ എന്നീ സംസ്ഥാനങ്ങൾ സ്ഥിതിചെയ്യുന്നു. സിനലോയ കൊളൊറാഡോ, ഫ്യൂയേർട്ട്, മായോ, സൊനോര, യാക്വി എന്നീ നദികൾ ഗൾഫ് ഓഫ് കാലിഫോർണിയയിലേയ്ക്ക് ഒഴുകിയെത്തുന്നു. 5,000 വർഗ്ഗത്തിൽ കൂടുതൽ ചെറിയ നട്ടെല്ലില്ലാത്ത ജീവികളുടെ ആവാസവ്യവസ്ഥയും ഇവിടെ കാണപ്പെടുന്നു. 

ഗൾഫ് ഓഫ് കാലിഫോർണിയ 1,126 കിലോമീറ്റർ (700 മൈൽ) നീളവും 48–241 കിലോമീറ്റർ (30–150 മൈൽ) വിസ്താരവും,177,000 ചതുരശ്ര കിലോമീറ്റർ (68,000 ചതുരശ്ര മൈൽ)വിസ്തീർണ്ണവും, 818.08 കിലോമീറ്റർ (2,684.0 അടി) ആഴവും, 145,000 km3 (35,000 cu mi) വ്യാപ്തവും കാണപ്പെടുന്നു. 

ഗൾഫ് ഓഫ് കാലിഫോർണിയയിലെ മഞ്ഞുകാലത്തെ താപനില 16 °C (61 °F) വേനൽക്കാലത്തെ താപനില 24 °C (75 °F) ആണ്. ആഗസ്റ്റിൽ ലാ പസിലുള്ള താപനില 30 °C (86 °F) എത്തുമ്പോൾ കാബോ സാൻ ലൂകസിലെ താപനില 26 °C (79 °F) ആണ്.



</doc>
<doc id="407302" url="https://ml.wikipedia.org/wiki?curid=407302" title="കാലിഫോർണിയ ഗോൾഡ് റഷ്">
കാലിഫോർണിയ ഗോൾഡ് റഷ്

കാലിഫോർണിയയിലെ കൊളോമയിലെ സട്ടേർസ് മില്ലിൽ ജെയിസ് ഡബ്ല്യൂ. മാർഷൽ 1848 ജനുവരി 24 ന് സ്വർണ്ണ ശേഖരം കണ്ടുപിടിച്ചതോടെയാണ് കാലിഫോർണിയ ഗോൾഡ് റഷ് എന്ന പ്രതിഭാസം (1848 – 1855) ആരംഭിച്ചത്. സ്വർണ്ണം കണ്ടുപിടിച്ച വാർത്ത കാട്ടുതീ പോലെ പടരുകയും അമേരിക്കൻ ഐക്യനാടുകളുടെ മറ്റു പ്രദേശങ്ങളിൽനിന്നും വിദേശങ്ങളിൽനിന്നുപോലും ഏകദേശം 300,000 ത്തിലധികം ആളുകൾ ഈ പ്രദേശത്തേയ്ക്കു തള്ളിക്കയറുന്നതിനു പ്രചോദനമാകുകയും ചെയ്തു. പെട്ടെന്നുണ്ടായ കുടിയേറ്റങ്ങളും സ്വർണ്ണത്തിൽ നിന്നുള്ള ധനവും അമേരിക്കൻ സമ്പദ്വ്യവസ്ഥയ്ക്ക് പുത്തനുണർ‌വ്വുനൽകി. ഇത് ‘കോംപ്രമൈസ് ഓഫ് 1850’ (മെക്സിക്കൻ-അമേരിക്കൻ യുദ്ധത്തിൽ ലഭ്യമായ പ്രദേശങ്ങൾക്കായി 1850 സെപ്റ്റംബറിൽ യു.എസ് കോൺഗ്രസിൽ പാസാക്കി വിജയിപ്പിച്ച അഞ്ച് പ്രത്യേക ബില്ലുകളുടെ ഒരു പാക്കേജ്) എന്നറിയപ്പെടുന്ന പാക്കേജ് പ്രകാരം, ഒരു യു.എസ്. പ്രദേശമല്ലാതെ നിലനിൽക്കുകയും നേരിട്ട് സംസ്ഥാന പദവിയിലേയ്ക്കു എത്തിച്ചേരുകയും ചെയ്ത ആദ്യ സംസ്ഥാനമായി കാലിഫോർണിയ മാറി.

സ്വർണ്ണത്തിനുവേണ്ടിയുള്ള തള്ളിക്കയറ്റം കാലിഫോർണിയയിലെ തദ്ദേശീയ ജനതയ്ക്കുമേൽ ഗുരുതരമായ പ്രത്യാഖാതങ്ങൾ ഉണ്ടാകുന്നതിനു കാരണമായി. കുടിയേറ്റക്കാർ അവതരിപ്പിച്ച രോഗങ്ങൾ, വംശഹത്യ, പട്ടിണി എന്നിവമൂലം തദ്ദേശീയ ജനസംഖ്യയിൽ വൻതോതിലുള്ള ഇടിവു സംഭവിച്ചു. ഗോൾഡ് റഷ് കാലഘട്ടം അവസാനിച്ചപ്പോൾ കാലിഫോർണിയ ചുരുങ്ങിയ ജനസംഖ്യയുള്ള ഒരു മുൻമെക്സിക്കൻ പ്രദേശമെന്ന നിലയിൽനിന്ന് 1856 ൽ പുതിയ റിപ്പബ്ലിക്കൻ പാർട്ടിയുടെ ആദ്യ പ്രസിഡന്റ് സ്ഥാനാർത്ഥിയെ നാമനിർദ്ദേശം ചെയ്യുന്ന പ്രദേശമായി മാറി.


</doc>
<doc id="407304" url="https://ml.wikipedia.org/wiki?curid=407304" title="മണ്ണാർമല">
മണ്ണാർമല

മലപ്പുറം ജില്ലയിലെ വെട്ടത്തൂർ പഞ്ചായത്തിൽ സ്ഥിതിചെയ്യുന്ന ഒരു ഗ്രാമമാണ് മണ്ണാർമല.


</doc>
<doc id="407307" url="https://ml.wikipedia.org/wiki?curid=407307" title="ഫസ്റ്റ് ഇന്റർസ്റ്റേറ്റ് ബാങ്ക് സിസ്റ്റം">
ഫസ്റ്റ് ഇന്റർസ്റ്റേറ്റ് ബാങ്ക് സിസ്റ്റം

1419/5000

ആദ്യത്തെ അന്തർദേശീയ ബാങ്ക്സിസ്റ്റം ഇൻകോർപ്പറേറ്റഡ്. കമ്പനിയും അതിന്റെ പ്രാഥമിക ബാങ്കിംഗ് അനുബന്ധ സ്ഥാപനമായ ഫസ്റ്റ് ഇന്റർസ്റ്റേറ്റ് ബാങ്കും ആണ്. മൊണ്ടാനയിലെ ബില്ലിങ്ങ്സാണ് ഇവ രണ്ടും.

ഉള്ളടക്കം

   ചരിത്രം

   2 ഗുണവിശേഷങ്ങൾ

ചരിത്രം

1968 ൽ ശാഖിതൻ, വ്യോമിംഗിൽ ഒരൊറ്റ ബാങ്കായി ആരംഭിച്ച ഈ ബാങ്ക് 1971 ൽ മൊണ്ടാനയിൽ ചേർന്നു. ഇപ്പോൾ ഈ സംവിധാനത്തിന്റെ ഭാഗമായ ഒരു ബാങ്കാണ് സി.എച്ച്. 1889 ൽ പ്രസിഡന്റ് ജെറാൾഡ് ഫോർഡിന്റെ മുത്തച്ഛനായ ചാൾസ് ഹെൻറി കിംഗ് ആണ് കിംഗ് ആൻഡ് കമ്പനി ബാങ്കേർസ് സ്ഥാപിച്ചത്.

1984-ൽ, ഫസ്റ്റ് ഇന്റർസ്റ്റേറ്റ് ബാങ്ക് നാമവും ലോഗോയും ഉപയോഗിക്കാൻ കാലിഫോർണിയയിലെ ലോസ് ആഞ്ചലസിൽ ആസ്ഥാനത്ത് പ്രവർത്തിക്കുന്ന ഒരു സ്റ്റേറ്റ് സ്റ്റേറ്റ് ബാങ്ക് ഹോൾഡിംഗ് കമ്പനിയായ ഫസ്റ്റ് ഇന്റർസ്റ്റേറ്റ് ബാൻകോർപിനോട് ഫ്രാഞ്ചയ്സീസ് കരാർ കമ്പനി ഏറ്റെടുത്തു. 1996 ൽ, ഫസ്റ്റ് ഇന്റർസ്റ്റേറ്റ് ബാൻകോർപ്പ് പിളർന്ന്, മിഡ്വെയ്സ്ഡ് യുഎസ്എ ബ്രാഞ്ചുകൾ സെയിന്റ് ലൂയിസ് അധിഷ്ഠിത ബോട്ട്മെൻസ് ബാൻഷെയറുകളിലേക്ക് വിൽക്കുകയുണ്ടായി. ഇത് വെസ്റ്റ്സ് ഫോർഗോയിൽ നിന്ന് വാങ്ങുന്നതിനും പടിഞ്ഞാറൻ തീരത്തിനുമിടയിലുള്ള പ്രവർത്തനത്തിന് ശേഷിയാകുമായിരുന്നു. അറിയപ്പെടുന്ന ആദ്യത്തെ അന്തർദേശീയ നാമവും ലോഗോയും നിലനിർത്താൻ മൊണ്ടാന കമ്പനി വിജയകരമായി ശ്രമിച്ചു. [4] 2006 ലെ കണക്ക് പ്രകാരം മൊണ്ടാന, വിയയിങ് എന്നിവിടങ്ങളിൽ 130 എടിഎമ്മുകളുള്ള 49 ശാഖകളിലേക്ക് ബാങ്ക് വ്യാപിപ്പിച്ചു. 2016 നവംബറിൽ അത് 589 ദശലക്ഷം അമേരിക്കൻ ഡോളർ ഒറിഗൺ കാസ്കേഡ് ബാൻകോർപ്പ് സ്വന്തമാക്കി. [5] അക്കാലത്ത് ഫസ്റ്റ് ഇന്റർസ്റ്റേറ്റിന് 7.3 ബില്ല്യൺ ഡോളറിന്റെ നിക്ഷേപവും 9 ബില്ല്യൺ ഡോളറിന്റെ ആസ്തിയും ഉണ്ടായിരുന്നു.

പ്രോപ്പർട്ടികൾ

മൊൺടാൻഡ, ബില്ലിംഗ്സ് എന്നിവിടങ്ങളിലെ 20 നില കെട്ടിട സമുച്ചയത്തിന്റെ ആദ്യ അന്തർസംസ്ഥാന കേന്ദ്രത്തിന്റെ പ്രാരംഭസ്ഥലം അമ്പതു ശതമാനം ഉടമസ്ഥതയിലാണ്. 1985 ൽ പൂർത്തിയായത് 272 അടി (83 മീറ്റർ) ഘടനയാണ് മൊണ്ടാന സംസ്ഥാനത്തിലെ ഏറ്റവും ഉയരം കൂടിയ കെട്ടിടം. [6]

</doc>
<doc id="407308" url="https://ml.wikipedia.org/wiki?curid=407308" title="വള്ളിമാങ്ങ">
വള്ളിമാങ്ങ

മുന്തിരി കുടുംബ(വിറ്റേസ്സീ - Vitaceae)ത്തിലെ Vitoidaceae ഉപകുടുംബത്തിൽപ്പെട്ട ചെടിയാണ് കാടൻമുന്തിരി അഥവാ വള്ളിമാങ്ങ.(ശാസ്ത്രീയ നാമം: "Ampelocissus latifolia)". ഇത് ഇന്ത്യൻ ഉപഭൂഖണ്ഡത്തിലെ സ്വദേശിസസ്യമാണ്. മഹാരാഷ്ട്ര, കർണാടകം, കേരളം എന്നിവിടങ്ങളിൽ കണ്ടെത്തിയിട്ടുണ്ട്. കേരളത്തിൽ കണ്ണൂർ, കാസർഗോട്, മലപ്പുറം, കോഴിക്കോട്, പാലക്കാട്, കോട്ടയം ജില്ലകളിൽ കാണപ്പെടുന്നു. നിത്യഹരിത വനങ്ങളിൽ അരുവികൾക്ക് സമീപം വളരുന്നു. 

Ampelocissus ജീനസിന്റെ ടൈപ് സ്പീഷീസാണിത്. ഇതിന്റെ ബാസിയോനിം ആയ Vitis latifolia എന്ന പേരിലായിരുന്നു പരിഗണിച്ചു വന്നിരുന്നത്. 1824 ഇൽ ആണ് ആദ്യമായി വിവരിക്കപ്പെട്ടത്.

മിനുസമുള്ള തണ്ടുകളുള്ള പടർന്നു കയറുന്ന ചെടി. ഹൃദയാകൃതിയിൽ അറ്റം കൂർത്തതും അരികുകൾ ദന്തുരമായതുമായ ഇലകൾ. ചുവപ്പിനോടടുക്കുന്ന തവിട്ടുനിറത്തിലുള്ള പൂക്കൾ. പാകമാകുമ്പോൾ കറുപ്പു നിറമാകുന്ന കായകൾ(berry) മുന്തിരിക്കുലകളോട് സാമ്യമുള്ള കുലകളിലാണ് കാണപ്പെടുന്നത്. 2-4 കുരുക്കൾ ഓരോ കായയിലും കാണാം. മെയ് മുതൽ ജൂൺ വരെയുള്ള കാലത്താണ് പൂക്കളും കായകളും ഉണ്ടാകുന്നത്. 


</doc>
<doc id="407310" url="https://ml.wikipedia.org/wiki?curid=407310" title="ലോസ് അലാമിറ്റോസ്">
ലോസ് അലാമിറ്റോസ്

ലോസ് അലാമിറ്റോസ് (സ്പാനിഷ്: “ദ ലിറ്റിൽ കോട്ടൺവുഡ്സ്”) അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, ഓറഞ്ച് കൌണ്ടിയിൽ സ്ഥിതിചെയ്യുന്ന ഒരു ചെറുനഗരമാണ്. 1960 മാർച്ച് മാസത്തിൽ ഈ നഗരം ഏകീകരിക്കപ്പെട്ടു. 2010 ലെ അമേരിക്കൻ ഐക്യനാടുകളിലെ സെൻ‌സസ് രേഖകൾ പ്രകാരമുള്ള ഈ നഗരത്തിലെ ആകെ ജനസംഖ്യ 11,449 ആയിരുന്നു. 2000 ലെ സെൻസസിലുണ്ടായിരുന്ന 11,536 നേക്കാൾ ഇക്കാലയളവിൽ ജനസംഖ്യയിൽ കുറവുണ്ടായിരുന്നു.


</doc>
<doc id="407318" url="https://ml.wikipedia.org/wiki?curid=407318" title="ലേക്ക് എൽസിനോർ">
ലേക്ക് എൽസിനോർ

ലേക്ക് എൽസിനോർ, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ റിവർസൈഡ് കൌണ്ടിയിൽ സ്ഥിതിചെയ്യുന്ന ഒരു നഗരമാണ്. 1888 ൽ ഒരു നഗരമായി നിലവിൽവന്ന ലേക്ക് എൽസിനോർ,  ഏകദേശം 3,000 ഏക്കർ (1,200 ഹെക്ടർ) വലിപ്പമുള്ള ഒരു സ്വാഭാവിക ശുദ്ധജല തടാകമായ എൽസിനോറെ തടാകത്തിന്റെ തീരത്താണ് സ്ഥിതി ചെയ്യുന്നത്. പത്തൊൻപതാം നൂറ്റാണ്ടിന്റെ അവസാനവും ഇരുപതാം നൂറ്റാണ്ടിന്റെ തുടക്കത്തിലുമായി ഒരു ചെറിയ റിസോർട്ട് പട്ടണമായി വളർന്ന ഈ നഗരത്തിലെ ജനസംഖ്യ 2010 ലെ സെൻസസ് പ്രകാരം 51,821 ആയിരുന്നു.

തദ്ദേശീയരായ അമേരിക്കൻ ഇന്ത്യൻ വംശജർ എല്സിനോറെ താഴ്വരയിൽ കാലങ്ങളായി താമസിച്ചുവന്നിരുന്നു. ഈ പ്രദേശത്തെ അറിയപ്പടുന്ന ആദ്യകാല ജനത് ലൂയിസെനോ ജനതയായിരുന്നു. സാന്ത അനാ മലനിരകളിലും ടെമെസ്കാൽ താഴ്വരയിലുമുള്ള പാറക്കല്ലുകളിൽ ഇവരുടെ ശിലാചിത്രങ്ങൾ കണ്ടെടുക്കപ്പെട്ടിട്ടുണ്ട്. അതുപോലെതന്നെ ഇവർ നിർമ്മിച്ച കരകൌശല വസ്തുക്കൾ എൽസിനോറെ തടാക പരിസരത്തുടനീളവും സമീപത്തെ ഗിരികന്ദരങ്ങളിലും കുന്നുകളിൽനിന്നുമായി കണ്ടെത്തിയിട്ടുണ്ട്.  

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ രേഖകൾ പ്രകാരമുള്ള ഈ നഗരത്തിന്റെ മൊത്തം വിസ്തീർണ്ണം 41.7 ചതുരശ്ര മൈലാണ് (108.0 ചതുരശ്ര കിലോമീറ്റർ). ഇതിൽ 36.2 ചതുരശ്ര മൈൽ പ്രദേശം (93.8 ചതുരശ്ര കിലോമീറ്റർ) കരഭൂമിയും ബാക്കി 5.5 ചതുരശ്ര മൈൽ പ്രദേശം (14.2 ചതുരശ്ര കിലോമീറ്റർ) അഥവാ 13.14 ശതമാനം ഭാഗം ജലത്താൽ മൂടപ്പെട്ടതുമാണ്.


</doc>
<doc id="407324" url="https://ml.wikipedia.org/wiki?curid=407324" title="മാർട്ടിനെസ്">
മാർട്ടിനെസ്

മാർട്ടിനെസ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിലെ ഒരു നഗരമാണ്. സാൻ ഫ്രാൻസിസ്കോ ഉൾക്കടൽ പ്രദേശത്തിന്റെ ഈസ്റ്റ് ബേ മേഖലയിൽ സ്ഥിതിചെയ്യുന്ന ഈ നഗരം കോൺട്രാ കോസ്റ്റാ കൌണ്ടി സീറ്റുംകൂടിയാണ്. 2010 ലെ സെൻസസ് പ്രകാരമുള്ള ഈ നഗരത്തിലെ ജനസംഖ്യ 35,824 ആയിരുന്നു. നഗരകേന്ദ്രം അതിലെ വൻതോതിലുളള പഴയ കെട്ടിടങ്ങളുടേയും പുരാവസ്തുക്കളുടെ കടകളുടേയും സംരക്ഷണത്തിന്റെ പേരിൽ ശ്രദ്ധേയമാണ്. സാൻ ഫ്രാൻസിസ്കോ ഉൾക്കടൽ പ്രദേശത്ത്, കാർക്വിനെസ് കടലിടുക്കിന്റെ തെക്കൻ തീരപ്രദേശത്തു സ്ഥിതിചെയ്യുന്ന മാർട്ടിനെസ് നഗരം, ബെനീസിയ നഗരകേന്ദ്രത്തിനും വല്ലെജോ നഗരത്തിന്റെ തെക്കുകിഴക്കൻ സീമയ്ക്കും നേരിട്ട് അഭിമുഖമായാണ് നിലനിൽക്കുന്നത്. 

1824 ൽ അൽഹംബ്ര താഴ്വര, യിഗ്നേഷ്യോ മാർട്ടിനെസിനു നല്കപ്പെട്ട റാഞ്ചോ എൽ പിനോളെ ഭൂഗ്രാൻറിൽ ഉൾപ്പെടുത്തപ്പെട്ടു. 1847 ൽ ഡോ. റോബർട്ട് സെംപിൾ എന്നയാൾ മാർട്ടിനിസിനും ബെനിഷ്യയ്ക്കുമിടയിൽ ഫെറി സർവീസ് നടത്താനുള്ള ഒരു കരാറിലേർപ്പെട്ടിരുന്നു. വളരെക്കാലം കാർക്വിനെസ് കടലിടുക്കിൽ നിലനിന്ന ഒരേയൊരു കടത്തു സേവനമായിരന്നു അത്. 1849 ആയപ്പോഴേയ്ക്കും മാർട്ടിനെസ് കാലിഫോർണിയ ഗോൾഡ് റഷ് പ്രദേശത്തേയ്ക്കു പോകുന്ന വഴിയിലെ ഒരു വിശ്രമകേന്ദ്രമായി പ്രവർത്തിച്ചു. 1849 ൽ കേണൽ വില്ല്യം എം. സ്മിത്ത് ഒരു നഗരത്തിന് അടിത്തറ പാകുകയും മാർട്ടിനെസ് എന്ന പേരു നൽകുകയും ചെയ്തു. 1850 ൽ ഇത് കൌണ്ടി സീറ്റായി മാറിയെങ്കിലും അക്കാലത്ത് കേവലം 200 രജിസ്റ്റർ ചെയ്ത് വോട്ടർമാർ മാത്രമുണ്ടായിരുന്നതിനാൽ ഇതു മുനിസിപ്പാലിറ്റിയായി സംയോജിപ്പിക്കപ്പെടാതിരിക്കുകയും 1876 ൽ ഒരു സാധാരണ നഗരമായിത്തന്നെ തുടരുകയും ചെയ്തു.


</doc>
<doc id="407325" url="https://ml.wikipedia.org/wiki?curid=407325" title="ലിമസാവ">
ലിമസാവ

ലിമസാവ (Limasawa),ഔദ്യോഗികമായി മുനിസിപ്പാലിറ്റി ഓഫ് ലിമസാവ  Municipality of Limasawa, ഫിലിപ്പൈൻസിലെ സതേൺ ലെയ്തെ എന്ന പ്രവിശ്യയിലെ ആറാം ക്ലാസ് മുനിസിപ്പാലിറ്റി ആകുന്നു. 2015-ലെ സെൻസസ് പ്രകാരം, 6,061 ആണു ജനസംഖ്യ. ജനസംഖ്യയും വിസ്തീർണ്ണവും കണക്കാക്കിയാൽ ഇത് ആ പ്രവിശ്യയിലെ ഏറ്റവും ചെറിയ മുനിസിപ്പാലിറ്റി ആകുന്നു. ഈ പേരിൽത്തന്നെയുള്ള ഒരു ദ്വീപിൽ സ്ഥിതിചെയ്യുന്ന ഈ സ്ഥലം, മിൻഡനാവോ അല്ലെങ്കിൽ  ബൊഹോൾ  കടലിൽ  ലെയ്തെയുടെ തെക്ക് കിടക്കുന്നു. ഈ ദ്വീപിനെ സറങ്‌ഗാനി ദ്വീപെന്നും വിളിച്ചു വരുന്നുണ്ട്. വടക്കുനിന്നും തെക്കുവരെ 10 കിലോമീറ്റർ മാത്രം നീളമേയുള്ളു. ഫെർഡിനാന്റ് മഗല്ലന്റെ കപ്പൽക്കൂട്ടത്തിന്റെ കൂടെ സഞ്ചരിച്ച ഫാദർ പെട്രോ ഡി വാൽഡെര്രാമ 1521 മാർച്ച് 31നു ഫിലിപ്പൈൻസിൽ ആദ്യമായി ഈസ്റ്റർ ഞായറാഴ്ച നടത്തിയ മാസ് വളരെ പ്രശസ്തമാണ്. 

ലിമസാവ 6 ബറംഗെയ്കൾ (ഗ്രാമങ്ങൾ) ആയി വിഭജിച്ചിരിക്കുന്നു. 



</doc>
<doc id="407328" url="https://ml.wikipedia.org/wiki?curid=407328" title="ആഡംസ് അയലന്റ് (നുനാവത്)">
ആഡംസ് അയലന്റ് (നുനാവത്)

ആഡംസ് അയലന്റ് Adams Island (Inuit: "Tuujjuk") കാനഡയിലെ നുനാവതിലെ ക്വിക്കിഗ്‌താലൂക്ക് പ്രദേശത്തെ ആൾതാമസമില്ലാത്ത ദ്വീപാണ്. കാനഡയുടെ കീഴിലുള്ള ആർക്ടിക് പ്രദേശത്തുള്ള ഉപദ്വീപിലെ ബഫിൻ ദ്വീപിന്റെ വടക്കുകിഴക്കൻ തീരത്തുള്ള ബാഫിൻ ഉൾക്കടലിൽ ആണിതു സ്ഥിതിചെയ്യുന്നത്. അടുത്തുള്ള ദ്വീപുകളും മറ്റു സ്ഥലരൂപങ്ങളും: ഡെക്സ്റ്ററിറ്റി ദ്വീപ് (വടക്കുകിഴക്ക്), ഡെക്സ്റ്ററിറ്റി ഫിയോഡ്, ബാഫിൻ ദ്വീപ് (കിഴക്ക്), ട്രോംസൊ ഫിയോഡ് (തെക്ക്), പാറ്റെഴ്സൺ ഇൻലെറ്റ് പടിഞ്ഞാട്), ബെർഗെസൺ ദ്വീപ് (വടക്കുപടിഞ്ഞാറ്), ഇസ്ബ്ജോർൺ ജലസന്ധി (വടക്ക്).
ആഡംസ് ദ്വീപ് കൃത്യമായ രൂപത്തിലുള്ളതല്ല. അതിന്റെ കിഴക്കും പടിഞ്ഞാറും ഭാഗങ്ങൾ റാഡ്ക്ലിഫ് ആം കൊണ്ട് മുറിഞ്ഞിരിക്കുന്നു. ഇതിന്റെ തീരങ്ങൾ വളരെ ചരിഞ്ഞിരിക്കുന്നു. ഇതേസമയം, അകവശത്തുള്ള പർവ്വതങ്ങൾ ഉയരം വരുന്നതാണ്. ദ്വീപിനു , വിസ്തീർണ്ണവും നീളവും മുതൽ വരെ വീതിയുമുണ്ട്.

മറ്റൊരു കുറച്ചു ചെറിയ ആഡംസ് ദ്വീപ് ബഫിൻ ദ്വീപിന്റെ വടക്കുകിഴക്കൻ അറ്റത്തുകിടപ്പുണ്ട്.


</doc>
<doc id="407331" url="https://ml.wikipedia.org/wiki?curid=407331" title="അലക്സാണ്ടർ ദ്വീപ് (നുനാവത്)">
അലക്സാണ്ടർ ദ്വീപ് (നുനാവത്)

അലക്സാണ്ടർ ദ്വീപ് (Alexander Island) കാനഡയിലെ നുനാവത് എന്ന പ്രദേശത്തെ കാനഡയുടെ ആർക്ടിക്ക് ദ്വീപുകളിലൊന്നാണ്. ഇത്, മാസ്സി ദ്വീപിനും ഇല്ലെ മാർക്കിനും തെക്കും ബാഥെർസ്റ്റ് ദ്വീപിനു വടക്കും സ്ഥിതിചെയ്യുന്നു. 75°52'N 102°37'W കിടക്കുന്ന ഈ ദ്വീപിനു , വിസ്തീർണ്ണമുണ്ട്. ഇത്, നീളമുള്ളതും വീതിയുള്ളതുമാണ്.


</doc>
<doc id="407332" url="https://ml.wikipedia.org/wiki?curid=407332" title="ബെയിലി-ഹാമിൽട്ടൺ ദ്വീപ്">
ബെയിലി-ഹാമിൽട്ടൺ ദ്വീപ്

ബെയിലി-ഹാമിൽട്ടൺ ദ്വീപ് (Baillie-Hamilton Island) കാനഡയിലെ നുനാവത്തിലെ കനേഡിയൻ ആർക്ടിക് ദ്വീപുകളിലൊന്നാണ്. ഈ ദ്വീപ് ദീർഘചതുരാകൃതിയിലുള്ളതാണ്. , ഇതിന്റെ വിസ്തീർണ്ണം ആകുന്നു.

ബെയിലി-ഹാമിൽട്ടൺ ദ്വീപിനു ചുറ്റുമായി അനേകം വലിയ ദ്വീപുകളുണ്ട്. ഡെവോൺ ദ്വീപ് വടക്കും കിഴക്കുമായി കിടക്കുന്നു. വെല്ലിങ്ടൺ ചാനലിനു കുറുകെയാണിവ കിടക്കുന്നത്. തെക്കുഭാഗത്ത് കോണ്വാലിസ് ദ്വീപ് മൗറി ചാനലിനു കുറുകെ കിടക്കുന്നു. പടിഞ്ഞാറ്് ബാഥഴ്സ്റ്റ് ദ്വീപാണ്. ക്വീൻസ് ചാനലിനു കുറുകെയാണിതു സ്ഥിതിചെയ്യുന്നത്.


</doc>
<doc id="407333" url="https://ml.wikipedia.org/wiki?curid=407333" title="ബോർഡെൻ ദ്വീപ്">
ബോർഡെൻ ദ്വീപ്

ബോർഡെൻ ദ്വീപ് (Borden Island) ഒരു മനുഷ്യവാസമില്ലാത്ത ഉയരം കുറഞ്ഞ ദ്വീപാണ്. കാനഡയിലെ ക്വീൻ എലിസബേത്ത് ദ്വീപുകളുടെ ഭാഗമാണ്. 

കാനഡയിലെ മുപ്പതാമത് വലിപ്പമുള്ള ഇത് ലോകത്തിലെ ഏറ്റവും വലിയ എഴുപത്തി ഒന്നാമത്തെ ദ്വീപാണ്. വലിപ്പമുള്ള ഈ ദ്വീപ്, നീളവും വീതിയുമുള്ളതാണ്. മക്കെൻസി കിങ് ദ്വീപിനു വടക്കു സ്ഥിതിചെയ്യുന്നു വടക്കുപടിഞ്ഞാറു പ്രദേശത്തിലും നുനാവത്തിലുമായി വിഭജിച്ചാണീ ദ്വീപു കിടക്കുന്നത്. 

1916-ൽ വിൽഹ്ജാൽമൂർ സ്റ്റെഫാൻസൺ ആണ് ആദ്യമായി ഈ ദ്വീപു കണ്ടെത്തിയത്. ഇതിന്റെ യഥാർത്ഥത്തിൽ ഒരു ദ്വീപായാണു കരുതിയത്. എന്നിരുന്നാലും, 1947ൽ റോയൽ കനേഡിയൻ എയർഫോഴ്സ് നടത്തിയ ആകാശാസർവ്വേയിൽ വിൽകിൻസ് സ്ട്രൈറ്റ് ഈ ദ്വീപിനെ രണ്ടായി മുറിച്ചിരിക്കുന്നു എന്നു കണ്ടെത്തിയിരുന്നു.
1911-1920 വരെ കാനഡയുടെ പ്രധാനമന്ത്രിയായിരുന്ന റോബർട്ട് ബോർഡന്റെ പേരിലാണിത് അറിയപ്പെടുന്നത്. .


</doc>
<doc id="407334" url="https://ml.wikipedia.org/wiki?curid=407334" title="ബ്രോക്ക് ദ്വീപ്">
ബ്രോക്ക് ദ്വീപ്

കാനഡയിലെ ആർട്ടിക് ദ്വീപസമൂഹത്തിൽപ്പെട്ടതും വടക്കുപടിഞ്ഞാറൻ ടെറിട്ടറിയിൽ കിടക്കുന്നതുമായ ഒരു ജനവാസമില്ലാത്ത ദ്വീപ് ആണ് ബ്രോക്ക് ദ്വീപ് (Brock Island) . 77°51'N 114°27'W, കിടക്കുന്ന ഈ ദ്വീപ്, വലിപ്പമുള്ളതാണ്. മക്കെൻസി കിങ് ദ്വീപിനു വളരെയടുത്ത് സ്ഥിതിചെയ്യുന്നു. ആദ്യമായി ഈ ദ്വീപ് കണ്ടെത്തിയ യൂറോപ്യൻ വംശജൻ വിൽഹ്ജാൽമൂർ സ്റ്റെഫാൻസൺ ആണ്. 1915 ൽ ആണിതു കണ്ടെത്തിയത്. റെജിനാൾഡ് ഡബ്ലിയു ബ്രോക്കിന്റെ പേരിലാണിത് അറിയപ്പെടുന്നത്. ബ്രിട്ടിഷ് കൊളംബിയ സർവ്വകലാശാലയിലെ ഡീൻ ഓഫ് അപ്ലൈഡ് സയൻസ് ആയിരുന്നു അദ്ദേഹം.


</doc>
<doc id="407335" url="https://ml.wikipedia.org/wiki?curid=407335" title="ബെയ്യാം മാർട്ടിൻ ദ്വീപ്">
ബെയ്യാം മാർട്ടിൻ ദ്വീപ്

കാനഡയിലെ നുനാവത്തിലുള്ള കനേഡിയൻ ആർട്ടിക് ദ്വീപസമൂഹത്തിൽപ്പെട്ട ഒരു ദ്വീപാണ് ബെയ്യാം മാർട്ടിൻ ദ്വീപ്(Byam Martin Island, "BEI-uhm") . വിസ്കൗണ്ട് മെല്വില്ലെ സൗണ്ട് എന്ന സ്ഥലത്തിന്റെ വടക്കൻ വശമാണിതു സ്ഥിതിചെയ്യുന്നത്. മെല്വില്ലെ ദ്വീപിന്റെ കിഴക്കൻ തീരത്തിൽനിന്നും പടിഞ്ഞാറും ബാഥർസ്റ്റ് ദ്വീപിൽനിന്നും, അകലെയാണ്.

ബെയ്യാം മാർട്ടിൻ ദ്വീപ് നീളമുള്ളതും, വീതിയുള്ളതുമാണ്. വിസ്തീർണ്ണമുണ്ട്.

ഈ ദ്വീപ് സർ തോമസ് ബെയ്യാം മാർട്ടിന്റെ പേരിലുള്ളതാണ്.


</doc>
<doc id="407337" url="https://ml.wikipedia.org/wiki?curid=407337" title="കോബർഗ് ദ്വീപ്">
കോബർഗ് ദ്വീപ്

ബാഫിൻ ഉൾക്കടലിലെ ഒരു ആൾത്താമസമില്ലാത്ത ദ്വീപാണ് കോബർഗ് ദ്വീപ് (Coburg Island, Inuktitut: Nirjutiqavvik)
.കാനഡയിലെ നുനാവതിലെ ക്വിഖിതാലൂക്കിലാണിതു കിടക്കുന്നത്. ക്വീൻ എലിസബത്ത് ദ്വീപുകളിൽപ്പെട്ടതാണീ ദ്വീപ്. ഡെവോൺ ദ്വീപാണു തെക്കുള്ളത്. 
ഈ ദ്വീപിൽ ക്ലിഫുകളും പാറനിറഞ്ഞ തീരങ്ങളും തുന്ദ്രയും ഉണ്ട്. 

ബൊഹെഡ് വെയിൽ, narwhal, ധ്രുവക്കരടി, കടൽനായ, വാൽറസ് എന്നിവ ഇവിടെ കാണപ്പെടുന്നു.


</doc>
<doc id="407339" url="https://ml.wikipedia.org/wiki?curid=407339" title="എഗ്‌ലിന്റൻ ദ്വീപ്">
എഗ്‌ലിന്റൻ ദ്വീപ്

കനേഡിയൻ ആർട്ടിക് ദ്വീപസമൂഹത്തിൽപ്പെട്ടതും വടക്കുപടിഞ്ഞാറൻ ടെറിട്ടറിയിൽ കിടക്കുന്നതുമായ ഒരു ആൾതാമസമില്ലാത്ത ദ്വീപ് ആണ് എഗ്‌ലിന്റൻ ദ്വീപ് (Eglinton Island) . ക്വീൻ എലിസബേത്ത് ദ്വീപുകളിലൊന്നാണിത്. ഇത് 75°48'N 118°30'W സ്ഥിതിചെയ്യുന്നു. ഈ ദ്വീപിനു വലിപ്പമുണ്ട്,  നീളവും വീതിയുമുണ്ട്.

ഇവിടം സന്ദർശിച്ച ആദ്യ യൂറോപ്പിയൻ 1853ൽ അവിടം സന്ദർശിച്ച ജ്യോർജ്ജ് മെക്കാം ആയിരുന്നു.


</doc>
<doc id="407340" url="https://ml.wikipedia.org/wiki?curid=407340" title="ജോസ് കാട്ടൂക്കാരൻ">
ജോസ് കാട്ടൂക്കാരൻ

തൃശ്ശൂർ മുനിസിപ്പൽ കോർപ്പറേഷന്റെ പ്രഥമ മേയർ ആണ് ജോസ് കാട്ടൂക്കാരൻ. ഇന്ത്യൻ നാഷണൽ കോൺഗ്രസ്സിന്റെ സ്ഥാനാർത്ഥിയായി അരണാട്ടുകര ഡിവിഷനിൽ നിന്നാണ് അദ്ദേഹം തിരഞ്ഞെടുക്കപ്പെട്ടത്. 2001 ഒക്ടോബർ 5നാണ് ഇദ്ദേഹം മേയറായി ചുമതലയേറ്റു. 2004 ഏപ്രിൽ 3 വരെ ആ പദവിയിൽ തുടർന്നു. അദ്ദേഹം രാജിവെച്ചതിനെത്തുടർന്ന്, നിലവിൽ ഡെപ്യൂട്ടി മേയർ ആയിരുന്ന കെ. രാധാകൃഷ്ണൻ മേയറായി.


</doc>
<doc id="407344" url="https://ml.wikipedia.org/wiki?curid=407344" title="ഐ.പി. പോൾ">
ഐ.പി. പോൾ

തൃശ്ശൂർ മുനിസിപ്പൽ കോർപ്പറേഷന്റെ നാലാമത് മേയർ ആയിരുന്നു ഐ.പി. പോൾ. 2010ലാണ് ഇദ്ദേഹം മേയറായി ചുമതലയേറ്റത്.ഇന്ത്യൻ നാഷണൽ കോൺഗ്രസ്സിന്റെ സ്ഥാനാർത്ഥിയായി കാളത്തോട് ഡിവിഷനിൽ നിന്നാണ് തിരഞ്ഞെടുക്കപ്പെട്ടത്.


</doc>
<doc id="407345" url="https://ml.wikipedia.org/wiki?curid=407345" title="ശിരുവാണി നദി">
ശിരുവാണി നദി

ശിരുവാണി നദി ഇന്ത്യയിലെ തമിഴ് നാട്ടിൽ കോയമ്പത്തൂർ പട്ടണത്തിനരികിലുള്ള നദിയാണിത്. ഭവാനി നദിയുടെ പോഷകനദിയാണിത്. പിന്നീട് കാവേരി നദിയുടെ പോഷക നദിയായി മാറുന്നു. ശിരുവാണി നദിയുടെ ഒരുഭാഗം കേരള സംസ്ഥാനത്തിലെ പാലക്കാട് ജില്ലയിലൂടെ ഒഴുകന്നു. വിനോദസഞ്ചാരികളെ ആകർഷിക്കുന്ന ശിരുവാണി അണക്കെട്ടും ശിരുവാണി വെള്ളച്ചാട്ടവും ഇവിടെ സ്ഥിതിചെയ്യുന്നു. ബനൻ കോട്ടയ്ക്കടുത്താണ് അണക്കെട്ട് സ്ഥിതിചെയ്യുന്നത്. ബനൻ കോട്ടയും ശിരുവാണി വെള്ളച്ചാട്ടവും കോയമ്പത്തൂർ നഗരത്തിൽ നിന്ന് 15-25 കിലോമീറ്റർ അകലത്തിൽ സ്ഥിതിചെയ്യുന്നു.

സംസ്ഥാനത്തെ ജലവിതരണത്തിനുവേണ്ടി കാവേരി ട്രിബൂണലിന്റെ നിയന്ത്രണത്തിൽ 2012-ൽ കേരളാഗവൺമെന്റ് ചെറിയ അണക്കെട്ടിന്റെ നിർമ്മാണം ആരംഭിച്ചു. കോയമ്പത്തൂർ നഗരത്തിലെ ജലവിതരണം തടസ്സപ്പെട്ടേക്കാമെന്ന് ഭയന്ന് ഈ പദ്ധതിയെ തമിഴ്നാട് എതിർക്കുകയുണ്ടായി. ഭവാനി നദി യിലേയ്ക്കുള്ള ജലത്തിന്റെ ഒഴുക്ക് കുറയാനിടയായാൽ ഈറോഡിലെയും തിരുപൂർ ജില്ലയിലെയും കൃഷി നശിക്കുമെന്നവർ ഭയന്നു.കേരളത്തിലൂടെ മാത്രംഒഴുകുന്ന ശിരുവാണി നദിയിലെ ജലം തമിഴ്നാടിന് വേണമെന്ന തർക്കവുമായി തമിഴ്നാട് സുപ്രീം കോർട്ട് ഓഫ് ഇന്ത്യയിലെത്തി
ശിരുവാണിയിലെ ജലം ഉപയോഗിച്ച് മൂന്ന് മെഗാവാട്ട് വൈദ്യുതി ഉൽപ്പാദിപ്പിക്കുവാനുള്ള അനുവാദം കേരളത്തോട് തമിഴ്‌നാട് ചോദിച്ചിരുന്നു. 1973-ലെ ശിരുവാണി കരാർപ്രകാരം ഭവാനിപ്പുഴയിൽനിന്നും 2.5 ടിഎംസി അടി വെള്ളത്തിന് കേരളത്തിന് അവകാശമുണ്ട്.


</doc>
<doc id="407347" url="https://ml.wikipedia.org/wiki?curid=407347" title="എമറാൾഡ് ദ്വീപ് (വടക്കുപടിഞ്ഞാറൻ മേഖല)">
എമറാൾഡ് ദ്വീപ് (വടക്കുപടിഞ്ഞാറൻ മേഖല)

കനേഡിയൻ ആർട്ടിക് ദ്വീപസമൂഹത്തിലെ ദ്വീപുകളിലൊന്നാണ് എമറാൾഡ് ദ്വീപ് ( Emerald Isle) . ക്വീൻ എലിസബെത്ത് ദ്വീപുകളിൽപ്പെട്ട പാരി ദ്വീപുകളാണിവ. കാനഡയുടെ വടക്കുപടിഞ്ഞാറൻ മേഖലയിൽപ്പെട്ട ദ്വീപാണിത്. ഈ ദ്വീപിനു 549 ചതുരശ്ര കിലോമീറ്റർ (212 ചതുരശ്ര മൈൽ) വിസ്തൃതിയുണ്ട്. 36 കിലോമീറ്റർ (22 മൈൽ) നീളവും 22 കിലോമീറ്റർ (14 മൈൽ) വീതിയുമാണ് ഈ ദ്വീപിനുള്ളത്.


</doc>
<doc id="407349" url="https://ml.wikipedia.org/wiki?curid=407349" title="കാലാഫിയ">
കാലാഫിയ

കാലിഫോർണിയയെന്ന ഐതിഹാസിക ദ്വീപിൽ വസിച്ചിരുന്ന കറുത്ത സ്ത്രീകളുടെ രാജ്യം ഭരിച്ചിരുന്ന ഒരു രണശൂരയായ സാങ്കൽപ്പിക രാജ്ഞിയായിരുന്നു കാലാഫിയ. ഏകദേശം 1500 കളിൽ സ്പാനിഷ് എഴുത്തുകാരനായിരുന്ന ഗാർസി റോഡ്രിഗ്വെസ് ഡി മോൺടാൽവോയാണ് തന്റെ “ലാസ് സെർഗാസ് ഡി എസ്പ്ലാൻഡിയൻ” (അഡ്വഞ്ചേർസ് ഓഫ് എസ്പ്ലാൻഡിയൻ) എന്ന സുപ്രസിദ്ധ നോവലിലൂടെ കാലാഫിയ രാജ്ഞി എന്ന കഥാപാത്രത്തെ ആദ്യമായി സൃഷ്ടിച്ചത്.

</doc>
<doc id="407351" url="https://ml.wikipedia.org/wiki?curid=407351" title="ഗ്രഹാം ദ്വീപ് (നുനാവുട്)">
ഗ്രഹാം ദ്വീപ് (നുനാവുട്)

ഗ്രഹാം ദ്വീപ് (Graham Island) കാനഡയിലെ നുനാവുട് മേഖലയിലെ ക്വിൽക്കിഗ്താലൂക്ക് പ്രദേശത്തെ ഒരു ആൾതാമസമില്ലാത്ത ദ്വീപാണ്. ഈ ദ്വീപ് ക്വീൻ എലിസബെത്ത് ദ്വീപസമൂഹത്തിലെ അംഗവും കനേഡിയൻ ആർട്ടിക് ദ്വീപസമൂഹത്തിന്റെ ഭാഗവുമാണ്. എല്ലിസ്മെയർ ദ്വീപിന്റെ തീരത്തുനിന്നും ദൂരെ നോർവീജിയൻ ഉൾക്കടലിൽ സ്ഥിതിചെയ്യുന്നു. 77°25'N 90°30'W ൽ സ്ഥിതിചെയ്യുന്ന ഈ ദ്വീപിനു വിസ്തീർണ്ണമുണ്ട്.  നീളവും വീതിയുമുണ്ട്. 1910ൽ ആണിതിനു പേരിട്ടത്.

ഇവിടെ ബൂതിയ ഉപദ്വീപിൽ ഒരു രണ്ടാമത്തെ ഗ്രഹാം ദ്വീപുമുണ്ട്. ഇത് ഈ ദ്വീപിനേക്കാൾ ചെറുതാണ്.  (about 2.0 × 0.5 km) വരും. നുനാവടിൽ തന്നെയാണിതുമുള്ളത്. 1966ൽ ആണിതിനു പേരിട്ടത്.


</doc>
<doc id="407363" url="https://ml.wikipedia.org/wiki?curid=407363" title="ഹോവെഡ് ദ്വീപ്">
ഹോവെഡ് ദ്വീപ്

ഹോവെഡ് ദ്വീപ് ( Hoved Island) കാനഡയിലെ നുനാവുട് പ്രദേശത്തെ ക്വിൽക്കിഗ്‌താലൂക്ക് പ്രദേശത്ത് ആണ്.ഈ ദ്വീപ്, സ്വെന്ദ്സെൻ ബിജോൺ ഉപദ്വീപുകൾക്കിടയിലായി സ്ഥിതിചെയ്യുന്നു. കനേഡിയൻ ആർട്ടിക് ദ്വീപസമൂഹത്തിലെ ക്വീൻ എലിസബെത്ത് ദ്വീപുകളുടെ ഭാഗമായ എല്ലസ്മിയർ ദ്വീപിലെ ബൗമാൻ ഫിയോർഡിനുള്ളിലാണ്. ഇതിന്റെ വിസ്തീർണ്ണം ആകുന്നു.

ക്യാപ്റ്റൻ ഓടോ സ്വീഡപ്പിന്റെ കീഴിൽ ഫ്രാമിന്റെ("Fram" 1898—1902) രണ്ടാമത്തെ പര്യവേക്ഷണത്തിലാണിതു കണ്ടെത്തിയത്. നോർവ്വീജിയൻ ഭാഷയിൽ ഹോവെഡ് എന്നാൽ പ്രധാന എന്നർത്ഥം.


</doc>
<doc id="407367" url="https://ml.wikipedia.org/wiki?curid=407367" title="കിങ് ക്രിസ്ത്യൻ ദ്വീപ്">
കിങ് ക്രിസ്ത്യൻ ദ്വീപ്

കാനഡയിലെ നുനാവട് പ്രദേശത്തെ ക്വികിഗ്താലുക്കിലെ ക്വീൻ എലിസബേത്ത് ദ്വീപിന്റെ ഉപ്ദ്വീപിലെ സ്വെർദ്രുപ് ദ്വീപസമൂഹത്തിലെ ആൾതാമസമില്ലാത്ത ഒരു ദ്വീപാണ് കിങ് ക്രിസ്ത്യൻ ദ്വീപ്( King Christian Island). ഇത് ആർക്ടിക് സമുദ്രത്തിൽ എലീഫ് റിങ്‌നിസ് ദ്വീപിൽ നിന്നും അകലെയാണ്. ഡാനിഷ് സ്ട്രെയിറ്റ് വേർതിരിക്കുന്നു. 

1901ൽ ഇവിടം സന്ദർശിച്ച ആദ്യ യൂറോപ്പിയൻ ഗുണ്ണാർ ഇസാക്സൻ ആണ്. Vilhjalmur Stefansson വിൽഹ്‌ജാൽമൂർ സ്റ്റെഫാസൺ ഇതിന്റെ തെക്ക്ഭാഗത്തുള്ള 1916ൽ തീരത്തേയ്ക്കു യാത്ര നടത്തി.

ഈ ദ്വീപിനു വിസ്തീർണ്ണമുണ്ട്, നീളവും വീതിയുമുണ്ട്.


</doc>
<doc id="407368" url="https://ml.wikipedia.org/wiki?curid=407368" title="മക്കെൻസി കിങ് ദ്വീപ്">
മക്കെൻസി കിങ് ദ്വീപ്

വടക്കൻ കാനഡയിലെ ക്വീൻ എലിസബെത്ത് ദ്വീപുകളിൽപ്പെട്ട ഒരു ദ്വീപാണ് മക്കെൻസി കിങ് ദ്വീപ് (Mackenzie King Island). മെൽവില്ലെ ദ്വീപിന്റെ വറ്റക്കും ബോർഡെൻ ദ്വിപിന്റെ തെക്കും ആകുന്നു. ഇതിലെ മിക്ക ദ്വീപുകളും വടക്കുപടിഞ്ഞാറൻ ടെറിട്ടറിയുടെ ഭാഗമാണ്. എന്നാൽ, കിഴക്കേ അറ്റം നുനാവടിൽപ്പെട്ടതാണു. ഇതിന്റെ അതിരുകൾ 110 പടിഞ്ഞാറെ അക്ഷാംശം ആകുന്നു. 

മക്കെൻസി കിങ് ദ്വീപിനു വിസ്തീർണ്ണമുണ്ട്. വടക്കുകിഴക്കായി ഉണ്ട്. അതുപോലെ, തെക്കുകിഴക്കായി,  ഉണ്ട്. വലിപ്പത്തിൽ കാനഡയിലെ 26-ആമത്തെ ദ്വീപായ മക്കെൻസി കിങ് ദ്വീപ്, വലിപ്പത്തിൽ ലോകത്തിലെ ഏറ്റവും വലിയ 116-ആമത്തെ ദ്വീപാണ്, 

1915ൽ വിൽഹ്ജാൽമൂർ സ്റ്റെഫാൻസൺ ആണ് ആദ്യമായി ഇവിടം സന്ദർശിച്ച പാശ്ചാത്യൻ. William Lyon Mackenzie King ന്റെ പേരിലാണിതറിയപ്പെടുന്നത്.


</doc>
<doc id="407372" url="https://ml.wikipedia.org/wiki?curid=407372" title="മസ്സി ദ്വീപ്">
മസ്സി ദ്വീപ്

കാനഡയിലെ നുനാവട് പ്രദേശത്തുള്ള ക്വിക്കിഗ് തലൂക്ക് പ്രദേശത്തെ ബാഥുർസ്റ്റ് എന്ന ദ്വീപുസമൂഹത്തിന്റെ ഭാഗമായ ആൾത്താമസമില്ലാത്ത ദ്വീപാണ് മാസ്സി ദ്വീപ്(Massey Island). ആർക്ടിക് സമുദ്രത്തിലാണിതു സ്ഥിതിചെയ്യുന്നത്. ലെ വണിയരിന്റെ തെക്കും അലസാണ്ടർ ദ്വീപിന്റെ വടക്കും ആണിതു നിൽക്കുന്നത്. ഇതിനു വിസ്തീർണ്ണമുണ്ട്. നീളവും വീതിയുമുണ്ട്.

ഈ ദ്വീപിനെ കാനഡയുടെ മുൻ ഗവർണ്ണർ ജനറൽ ആയിരുന്ന വിൻസെന്റ് മസിയുടെ പേരിലാണ് അറിയപ്പെടുന്നത്. 


</doc>
<doc id="407375" url="https://ml.wikipedia.org/wiki?curid=407375" title="മെയ്ഘെൻ ദ്വീപ്">
മെയ്ഘെൻ ദ്വീപ്

കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർക്ടിക് ഉപദ്വീപിന്റെ ഭാഗമായുള്ള ക്വീൻ എലിസബേത്ത് ദ്വീപുകളിലെ ഒരു ആൾത്താമസമില്ലാത്ത ദ്വീപാണ് മെയ്ഘെൻ ദ്വീപ് ( Meighen Island ) .

79°55'N 99°30'Wൽ കിടക്കുന്ന ഈ ദ്വീപിനു വലിപ്പമുണ്ട്. ഇതിനുമുകളിൽ ഒരു ഐസ് തൊപ്പിയുണ്ട്. ഈ ദ്വീപ് മുഴുവനായും മഞ്ഞുമൂടിക്കിടക്കുകയാണ്. വടക്കുപടിഞ്ഞാറൻ തീരം ആർക്ടിക് സമുദ്രത്തിലേയ്ക്കു തുറക്കുന്നു. 

മറ്റു അനേകം കനേഡിയൻ ദ്വീപുകളെ അപേക്ഷിച്ച് ഇവിടെ യാതൊരു ഇന്യൂട്ട് അല്ലെങ്കിൽ തൂളെ കാമ്പുകളും കാണാനാകുന്നില്ല. ഇതു കാണിക്കുന്നത് ഈ പ്രദേശത്ത് ഒരു കാലത്തും മനുഷ്യർ താമസിച്ചിരുന്നില്ല എന്നാണ്. അതിശക്തമായ രൂക്ഷമായ വടക്കൻ കാലാവസ്ഥയാകാം കാരണം.

1916ലെ കനേഡിയൻ പര്യവേകഹണസമയത്ത് വിൽഹ്‌ജൽമൂർ സ്റ്റെഫാൻസൺ  അല്ലെങ്കിൽ ഫ്രെഡെറിക്ക് കുക്ക് (1909ൽ) ആകാം കണ്ടുപിടിച്ചത്.

കനേഡിയൻ പ്രധാനമന്ത്രിയായിരുന്ന ആർതർ മെയ്ഘെന്റെ (1920-21 and 1926.)പേരിൽ നിന്നാണ് ഈ ദ്വീപിന് ഈ പേർ ലഭിച്ചത്. 


</doc>
<doc id="407376" url="https://ml.wikipedia.org/wiki?curid=407376" title="നോർത്ത് കെന്റ് ദ്വീപ്">
നോർത്ത് കെന്റ് ദ്വീപ്

കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർക്ടിക് ഉപദ്വീപിന്റെ ഭാഗമായുള്ള ഒരു ദ്വീപാണ് നോർത്ത് കെന്റ് ദ്വീപ് ( North Kent Island). ഇത് കാർഡിഗാൻ സ്ട്രെയിറ്റിൽ സ്ഥിതിചെയ്യുന്നു. ഡെവോൺ ദ്വീപിന്റെ കോളിൻ ആർതർ ഉപദ്വീപിനും എല്ലസ്മിയർ ദ്വീപിന്റെ സിമ്മോൺസ് ഉപദ്വീപിനും ഇടയിൽ സ്ഥിതിചെയ്യുന്നു. 

 വിസ്തീർണ്ണമുള്ള ഈ ദ്വീപിന്റെ മുകൾഭാഗം പരന്നതും ഐസുകൊണ്ട് മൂടപ്പെട്ടതുമാണ്. വളരെ ചരിഞ്ഞ ഓരങ്ങളാണുള്ളത്. 
കാനഡയുടെ പ്രധാന പക്ഷിസങ്കേതമാണ്. അതുപോലെ അന്താരാഷ്ട്രജീവശാസ്ത്രപരിപാടിയിൽപ്പെട്ട സ്ഥലമാണ്. ഇവിടെക്കാണുന്ന പ്രധാന പക്ഷികൾ: black guillemot, common eider, glaucous gull, Thayer's gull.


</doc>
<doc id="407377" url="https://ml.wikipedia.org/wiki?curid=407377" title="പയനിയർ ദ്വീപ് (നുനാവുട്)">
പയനിയർ ദ്വീപ് (നുനാവുട്)

നുനാവട് പ്രദേശത്തെ കനേഡിയൻ ആർട്ടിക് ദ്വീപസമൂഹത്തിലെ ഒരു ദ്വീപ് ആണ് പയനിയർ ദ്വീപ് (Pioneer Island) . തെക്കുകിഴക്കുള്ള ഡെവോൺ ദ്വിപിനും വടക്കുകിഴക്കുള്ള ക്രെസെന്റ് ദ്വീപിനും ഇടയിൽ സ്ഥിതിചെയ്യുന്നു. 



</doc>
<doc id="407378" url="https://ml.wikipedia.org/wiki?curid=407378" title="സ്ടോർ ദ്വീപ്">
സ്ടോർ ദ്വീപ്

കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർട്ടിക് ദ്വീപസമൂഹത്തിന്റെ ഭാഗമായുള്ള ക്വീൻ എലിസബേത്ത് ദ്വീപുകളിലെ ഒരു ആൾത്താമസമില്ലാത്ത ദ്വീപാണ് സ്ടോർ ദ്വീപ്(Stor Island) . ഇത് യുറേക്ക സൗണ്ടിൽ സ്ഥിതിചെയ്യുന്നു. ഈ പ്രദേശം ആക്സെൽ ഹൈബർഗ് ദ്വീപിനും എല്ലിസ്മിയർ ദ്വീപിനും ഇടയിലാണ്. ഈ ദ്വീപിന്റെ തെക്കുപടിഞ്ഞാറാണ് ഫുൽമാർ ചാനൽ.

സമുദ്രനിരപ്പിൽനിന്നും 500 മീറ്റർ ഉയരത്തിലുള്ള രണ്ട് കൊടുമുടികൾ ഇവിടെയുണ്ട്. സ്ടോർ ദ്വീപ് 32 km നീളമുള്ളതും 14 km വീതിയുള്ളതുമാണ്.


</doc>
<doc id="407379" url="https://ml.wikipedia.org/wiki?curid=407379" title="ഫ്ലാഹെർട്ടി ദ്വീപ്">
ഫ്ലാഹെർട്ടി ദ്വീപ്

കാനഡയിലെ നുനാവുട്ട് പ്രദേശത്തെ ക്വിക്കിഗ്തലൂക്ക് പ്രദേശത്തെ ഹൺസൺ ഉൾക്കടലിലെ ബെൽച്ചർ ദ്വീപസമൂഹത്തിന്റെ ഭാഗമായുള്ള ഏറ്റവും വലിയ ദ്വീപാണ് 
ഫ്ലാഹെർട്ടി ദ്വീപ് (Flaherty Island). ഇതിനു സാധാരണ കാണാത്ത രൂപമാണുള്ളത്. 

ഇതിന്റെ വടക്കൻ തീരത്ത് സനികിലുവാക്കിലെ ഇന്യൂട്ട് ആദിവാസിഅക്ല് താമസിക്കുന്നു. നുനാവടിലെ ഏറ്റവും തെക്കുഭാഗത്തു താമസിക്കുന്ന സമൂഹമാണിവർ. 

ദ്വീപ്, വിഷ്വൽ ആന്ത്രപ്പോലജിസ്റ്റ് ആയിരുന്ന റോബർട്ട്ജെ. ഫ്ലഹെർട്ടിയുടെ പേരിലാണ് അറിയപ്പെടുന്നത്.


</doc>
<doc id="407380" url="https://ml.wikipedia.org/wiki?curid=407380" title="ഇന്നെറ്റലിങ് ദ്വീപ്">
ഇന്നെറ്റലിങ് ദ്വീപ്

കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ ഒരു ആൾത്താമസമില്ലാത്ത ദ്വീപാണ്
ഇന്നെറ്റലിങ് ദ്വീപ് ( Innetalling Island). ഇത് ഹഡ്സൺ ഉൾക്കടലിലെ ഒമറൊല്ലുക്ക് സൗണ്ടിലാണുള്ളത്, ബെൽച്ചെർ ദ്വീപസമൂഹത്തിന്റെ ഭാഗമാണിത്. വടക്കൻ അറ്റത്ത് ഫെയർവെതർ സൗണ്ടും തെക്കുഭാഗത്ത് റിഡ്ജ് പാസ്സേജുമ്മുണ്ട്. ഈ ദ്വീപിന്റെ വട്ക്കേയറ്റത്തെ കിഴക്കുഭാഗത്തായി ഫെയർവെതർ ഹാർബർ സ്ഥിതിചെയ്യുന്നു. വാൾട്ടൺ ദ്വീപ്, ജോണീസ് ദ്വീപ്, മാവർ ദ്വീപ്, ലാ ഡ്യൂക് ദ്വീപ് എന്നിവ ഈ ദ്വീപിനടുത്തുള്ള പ്രദേശങ്ങളാണ്.


</doc>
<doc id="407381" url="https://ml.wikipedia.org/wiki?curid=407381" title="കുഗോങ് ദ്വീപ്">
കുഗോങ് ദ്വീപ്

കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ ഹഡ്സൻ ഉൾക്കടലിൽ കിടക്കുന്ന ഒരു ആൾത്താമസമില്ലാത്ത ദ്വീപാണ് കുഗോങ് ദ്വീപ്(Kugong Island). ബെൽച്ചെർ ദ്വീപസമൂഹത്തിലെ ഏറ്റവും പടിഞ്ഞാറു കിടക്കുന്ന ദ്വീപാണിത്. ഇവിടത്തെ വലിയ ദ്വീപുകളായ ഫ്ലാഹെർട്ടി ദ്വീപ്, ഇന്നെറ്റലിങ് ദ്വീപ്, ടുകറാക്ക് ദ്വീപ് എന്നിവയുടെ കൂടെയുള്ള നാലു വലിയ ദ്വീപുകളിലൊന്നാണ്.

ധ്രുവമുയൽ ഈ ദ്വീപിൽ സാധാരണമാണ്.


</doc>
<doc id="407382" url="https://ml.wikipedia.org/wiki?curid=407382" title="മവോർ ദ്വീപ്">
മവോർ ദ്വീപ്

മവോർ ദ്വീപ് (Mavor Island) കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ ബെൽച്ചെർ ദ്വീപുകളിലെ ഒരു ആൾത്താമസമില്ലാത്ത ദ്വീപാണ്. ഹഡ്സൺ ഉൾക്കടലിലാണീ ദ്വീപ് കിടക്കുന്നത്. വടക്കുപടിഞ്ഞാറു ഭാഗത്ത് ഫെയർവെതർ സൗണ്ട് കിടക്കുന്നു. 

ഇതിനടുത്ത് താഴെപ്പരയുന്ന ദ്വിപുകളുണ്ട്:  Fair Island, Johnnys Island, Karlay Island, and La Duke Island.


</doc>
<doc id="407383" url="https://ml.wikipedia.org/wiki?curid=407383" title="ടുകറാക് ദ്വീപ്">
ടുകറാക് ദ്വീപ്

കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ ബെൽച്ചെർ ദ്വീപുകളിലെ ഒരു ആൾത്താമസമില്ലാത്ത ദ്വീപാണ് ടുകറാക് ദ്വീപ് ( Tukarak Island).


</doc>
<doc id="407384" url="https://ml.wikipedia.org/wiki?curid=407384" title="ഹാർപ്പി ഈഗിൾ">
ഹാർപ്പി ഈഗിൾ

മധ്യ അമേരിക്കയിലും ദക്ഷിണ അമേരിക്കയിലും കണ്ടുവരുന്ന ഒരിനം പരുന്താണ് ഹാർപ്പി ഈഗിൾ (ഹാർപിയ ഹാർപൈജ). പാപ്പുവൻ ഈഗിളിൽ നിന്ന് വേർതിരിച്ചറിയാൻ അമേരിക്കൻ ഹാർപ്പി ഈഗിൾ എന്നും വിളിക്കുന്നു. മഴക്കാടുകളിൽ കാണുന്ന ഏറ്റവും വലുതും ശക്തവുമായ ഇരപിടിയൻ പക്ഷിയാണ് ഇത്. സാധാരണയായി ഉഷ്ണമേഖലാ താഴ്ന്ന മഴക്കാടുകളിൽ കാണപ്പെടുന്നു. അതിന്റെ സ്വാഭാവിക ആവാസവ്യവസ്ഥയുടെ നാശനഷ്ടം മൂലം പല ഭാഗങ്ങളിൽ നിന്നും അപ്രത്യക്ഷമായിട്ടുണ്ട്, മധ്യ അമേരിക്കയിൽ ഇവ തീരെ ഇല്ലാതെ ആയിട്ടുണ്ട്. ബ്രസീലിൽ ഹാർപ്പി ഈഗിൾ രാജകീയ പരുന്ത് എന്നും അറിയപ്പെടുന്നു. 

ഫിലിപ്പീൻ ഈഗിൾ, സ്റ്റല്ലെർസ് സീ ഈഗിൾ എന്നിവയോടൊപ്പം ഏറ്റവും വലിയ പരുന്ത് എന്ന നിലയിൽ ചിലപ്പോൾ കണക്കാക്കിവരുന്നു. ഇവയെ അപേക്ഷിച്ച് ഫിലിപ്പീൻ ഈഗിളിന് നീളവും, സ്റ്റല്ലേർസ് ഈഗിളിന് ഭാരവും കൂടുതലുണ്ട്. ഹാർപ്പി ഈഗിളിന്റെ ചിറകുകൾ താരതമ്യേന ചെറുതാണ്, ഇടതൂർന്ന വനത്തിലൂടെ അനായാസം പറക്കാൻ അനുയോജ്യമായ ഈ മാറ്റം സമാനമായ സാഹചര്യത്തിൽ കഴിയുന്ന മറ്റ്‌ ഇരപിടിയൻ പക്ഷികളിലും കണ്ടുവരുന്നു. 



</doc>
<doc id="407385" url="https://ml.wikipedia.org/wiki?curid=407385" title="സ്പ്ലിറ്റ് ദ്വീപ്">
സ്പ്ലിറ്റ് ദ്വീപ്

സ്പ്ലിറ്റ് ദ്വീപ് (Split Island Inuit: "Qutjutuurusiit") കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ വടക്കൻ ബെൽച്ചെർ ദ്വീപുകളിലെ ഒരു ആൾത്താമസമില്ലാത്ത ദ്വീപാണ്. ഹഡ്സൺ ഉൾക്കടലിലാണീ ദ്വീപ് കിടക്കുന്നത്. വടക്കുപടിഞ്ഞാറു ഭാഗത്ത് ഫെയർവെതർ സൗണ്ട് കിടക്കുന്നു.

സ്പ്ലിറ്റ് ദ്വിപിനെക്കൂടാതെ വടക്കൻ ബെൽച്ചെർ ദ്വീപുകളിൽ താഴെപ്പറയുന്നവയും പെടുന്നു:  Johnson Island, Laddie Island, Radar Island, and the Lukisee Islands.


</doc>
<doc id="407386" url="https://ml.wikipedia.org/wiki?curid=407386" title="ആർ.വി.എസ്. പെരിശാസ്ത്രി">
ആർ.വി.എസ്. പെരിശാസ്ത്രി

 1986 ജനുവരി ഒന്നുമുതൽ 1990 നവംബർ 25 വരെ ഭാരതത്തിന്റെ മുഖ്യതെരെഞ്ഞെടുപ്പ് കമ്മീഷണറായി ചുമതല വഹിച്ചു വന്നിരുന്ന വ്യക്തിയായിരുന്നു ആർ. വി.എസ്. പെരിശാസ്ത്രി.


</doc>
<doc id="407388" url="https://ml.wikipedia.org/wiki?curid=407388" title="അനുരാഗക്കോടതി">
അനുരാഗക്കോടതി

1982 ഡിസംബർ 24നു ഹരിഹരന്റെ സംവിധാനത്തിൽ ഡോ. ബാലകൃഷ്ണൻ കഥ, തിരക്കഥ സ്ംഭാഷണം എഴുതി ആരിഫ ഹസ്സൻ നിർമ്മിച്ച് പുറത്തിറക്കിയ ചലച്ച്ത്രമാണ് അനുരാഗക്കോടതി. ശങ്കർ,രാജ്‌കുമാർ,അംബിക,മാധവി തുടങ്ങിയവർ പ്രധാന വേഷമണിഞ്ഞ ഈ ചിത്രത്തിൽ സത്യൻ അന്തിക്കാടും, മങ്കൊമ്പ് ഗോപാലകൃഷ്ണനും രചിച്ച ഗാനങ്ങൾക്ക് എ.ടി. ഉമ്മർഈണം പകർന്നു.

പാട്ടുകൾ സത്യൻ അന്തിക്കാട്, മങ്കൊമ്പ് ഗോപാലകൃഷ്ണൻ എന്നിവരുടെ വരികൾക്ക് സംഗീതം എ.ടി. ഉമ്മർ ഈണം പകർന്നു

അനുരാഗക്കോടതി


</doc>
<doc id="407389" url="https://ml.wikipedia.org/wiki?curid=407389" title="സ്നെയ്പ്പ് ദ്വീപ്">
സ്നെയ്പ്പ് ദ്വീപ്

സ്നെയ്പ്പ് ദ്വീപ് (Snape Island) കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ ബെൽച്ചെർ ദ്വീപുകളിലെ ഒരു ആൾത്താമസമില്ലാത്ത ദ്വീപാണ്. ഹഡ്സൺ ഉൾക്കടലിൽ കിടക്കുന്ന ഈ ദ്വീപ് ബെൽച്ചെർ ദ്വീപസമൂഹത്തിന്റെ ഭാഗമാണ്. 

ഈ ദ്വിപിന്റെ അടുത്തുകിടക്കുന്ന മറ്റു ദ്വീപുകളാണ്: Broomfield Island, Innetalling Island, and Walton Island.

The island is unrelated to the setting of the 1972 UK movie "Horror on Snape Island" by director Jim O'Connolly.



</doc>
<doc id="407409" url="https://ml.wikipedia.org/wiki?curid=407409" title="അഡ്മിറാൽറ്റി ദ്വീപ് (നുനാവുട്)">
അഡ്മിറാൽറ്റി ദ്വീപ് (നുനാവുട്)

അഡ്മിറാൽറ്റി ദ്വീപ്(Admiralty Island) കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ ഒരു ആൾത്താമസമില്ലാത്ത ദ്വീപാണ്. വിക്ടോറിയ സ്ട്രെയിറ്റിലാണിതു സ്ഥിതിചെയ്യുന്നത്. വിക്ടോറിയ ദ്വീപിന്റെ കോളിൻസൺ ഉപദ്വീപിന്റെ തെക്കുഭാഗത്ത് സ്ഥിതിചെയ്യുന്നു. 



</doc>
<doc id="407410" url="https://ml.wikipedia.org/wiki?curid=407410" title="എയർഫോഴ്സ് ദ്വീപ്">
എയർഫോഴ്സ് ദ്വീപ്

കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ ഒരു ആൾത്താമസമില്ലാത്ത ദ്വീപാണ് എയർഫോഴ്സ് ദ്വീപ്(Air Force Island). ബാഫിൻ ദ്വീപിന്റെ തെക്കുപടിഞ്ഞാറൻ തീരത്തു സ്ഥിതിചെയ്യുന്നു. ഇതിന്റെ വലിപ്പം ആകുന്നു.



</doc>
<doc id="407413" url="https://ml.wikipedia.org/wiki?curid=407413" title="മനോസ്">
മനോസ്

ബ്രസീലിന്റെ വടക്കൻ പ്രവിശ്യയിലെ ആമസോണാസ് സംസ്ഥാനത്തിന്റെ തലസ്ഥാന നഗരമാണ് മനോസ്. നെഗ്രോ, സോലിമോസ് നദികളുടെ സംഗമസ്ഥലത്തിനടുത്താണ് ഇത് സ്ഥിതി ചെയ്യുന്നത്. 2 ദശലക്ഷത്തിലധികം ജനസംഖ്യയുള്ള ഈ നഗരം ആമസോണാസ് സംസ്ഥാനത്തെയും ആമസോൺ മഴക്കാടുകളിലെയും ഏറ്റവും ജനസാന്ദ്രതയുള്ള നഗരം കൂടിയാണ്.

ആമസോൺ മഴക്കാടുകളുടെ മദ്ധ്യത്തിലാണ് മനൗസ് സ്ഥിതിചെയ്യുന്നത്. നഗരത്തിലേക്കുള്ള പ്രവേശനം പ്രധാനമായും ബോട്ട്, വിമാനം മാർഗ്ഗം ആണ്. ഈ ഒറ്റപ്പെടൽ നഗരത്തിന്റെ തനതു പ്രകൃതിയും പരിസ്ഥിതിയും സംരക്ഷിക്കാൻ സഹായിച്ചു. ബ്രസീലിയൻ ആമസോണിലെ സസ്യങ്ങളും സസ്യജാലങ്ങളും സന്ദർശിക്കുന്നതിനുള്ള പ്രധാന കേന്ദ്രമാണ് ഈ നഗരം. 


</doc>
<doc id="407415" url="https://ml.wikipedia.org/wiki?curid=407415" title="ചാൾസ് ദ്വീപ് (നുനാവുട്)">
ചാൾസ് ദ്വീപ് (നുനാവുട്)

ചാൾസ് ദ്വീപ്" (Charles Island"') കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർട്ടിക് ദ്വീപസമൂഹത്തിന്റെ ഭാഗമായുള്ള ഒരു ആൾത്താമസമില്ലാത്ത ദ്വീപാണ്. ഹഡ്സൺ ഉൾക്കടലിലാണ് ഈ ദ്വീപ് കിടക്കുന്നത്. ചാൾസ് ദ്വീപിന്റെ വടക്കുഭാഗത്ത് ചാൾസ് ഉൾക്കടൽ സ്ഥിതിചെയ്യുന്നു. ഈ ദ്വീപിന്റെ തെക്കുകിഴക്കൻ ഭാഗത്ത് ക്യുബെക്കിലെ ഉൻഗാവ ഉപദ്വീപിലെ കാപ് ഡി നൊവെല്ലെ ഫ്രാൻസ് കിടക്കുന്നു. 



</doc>
<doc id="407416" url="https://ml.wikipedia.org/wiki?curid=407416" title="ബ്രേ ദ്വീപ്">
ബ്രേ ദ്വീപ്

ബ്രേ ദ്വീപ് (Bray Island) കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർട്ടിക് ദ്വീപസമൂഹത്തിന്റെ ഭാഗമായുള്ള ഒരു ആൾത്താമസമില്ലാത്ത ദ്വീപാണ്. ബാഫിൻ ദ്വീപിന്റെ തെക്കേ തീരത്തു കിടക്കുന്നു. 69°16'N 77°00'Wൽ സ്ഥിതിചെയ്യുന്ന ഈ ദ്വീപിനു, വിസ്തീർണ്ണമുണ്ട്

Bray Island was the home of FOX-A, a Distant Early Warning Line and now a North Warning System site.


</doc>
<doc id="407424" url="https://ml.wikipedia.org/wiki?curid=407424" title="ഇൻവിൻസിബ്ൾ">
ഇൻവിൻസിബ്ൾ

അമേരിക്കൻ സംഗീതജ്ഞനായ മൈക്കൽ ജാക്സന്റെ പത്താമത്തെയും അവസാനത്തെയും സ്റ്റുഡിയോ ആൽബമാണ് ഇൻവിൻസിബ്ൾ. 2001-ൽ എപിക് റെക്കോർട്സ് വഴിയാണ് ഇത് പുറത്തിറങ്ങിയത്. ബിൽബോർട് 200 ആൽബം ചാർട്ടിൽ ഒന്നാം സ്ഥാനത്തായി അരങ്ങേറിയ ഇത് ലോകമെമ്പാടുമായി 1.3 കോടിയിലേറെ വിറ്റഴിച്ചിട്ടുണ്ട്. തന്റെ മറ്റു ആൽബങ്ങൾ ചർച്ച ചെയ്ത വിഷയങ്ങളായ സ്നേഹം, 'പ്രണയം', 'കുട്ടികളുടെയും ലോകത്തിന്റെയും ക്ഷേമം', 'മാധ്യമ വിമർശനം' എന്നിവ ഇതിലും കടന്നു വന്നു. 2009 ഡിസംബറിൽ ബിൽബോർഡ് മാഗസിൻ ആ ദശാബ്ദത്തിലെ ഏറ്റവും മികച്ച ആൽബമായി തിരഞ്ഞെടുത്തിട്ടുണ്ട്.


</doc>
<doc id="407429" url="https://ml.wikipedia.org/wiki?curid=407429" title="ആസ്ടെക് (കമ്പനി)">
ആസ്ടെക് (കമ്പനി)

ആസ്ടെക് പാരീസ് റീജിയൻ ഫ്രഞ്ച് എയറോസ്പേസ് എഞ്ചിനീയറിങ് കമ്പനികളുടേയും ഗവേഷണകേന്ദ്രങ്ങളുടെയും ക്ലസ്റ്റർ ആണിത്. ഫ്രാൻസിന്റെ മധ്യഭാഗത്ത് ഒരു റീജിയൻ ആയ ഇൽ-ഡെ-ഫ്രാൻസിലാണ് ഇത് സ്ഥിതിചെയ്യുന്നത്. കൂടാതെ പാരീസിനകത്തും ചുറ്റുമുളള നഗരത്തിനകത്തുമായി ഇത് കേന്ദ്രീകരിച്ചിരിക്കുന്നു. 
ഇവിടെ 500 ലധികം കമ്പനികൾ സ്ഥിതിചെയ്യുന്നു. അന്താരാഷ്ട്ര ഫ്രഞ്ച് സൈന്യത്തിന്റെ എയർക്രാഫ്റ്റ് നിർമ്മാതാക്കളായ ഡസ്സൗൾട്ട് ഏവിയേഷനും, ഇഡ്സ് (EADS), എയർ ഫ്രാൻസ് ഇൻഡസ്ട്രീസ് എന്നിവയും ഇതിലുൾപ്പെടുന്നു. ഏകദേശം 100,000 ത്തിലധികം ആളുകൾ ഏവിയേഷനിലും സ്പേസ് ഫ്ലൈ ഇൻഡസ്ട്രീസിലുമായി ജോലിചെയ്യുന്നുണ്ട്.

ആസ്ടെക് ന്റെ ഹെഡ്കോർട്ടേഴ്സ് സ്ഥിതിചെയ്യുന്നത് മ്യൂഡൺലാണ്. ഈ ക്ലസ്റ്ററിന്റെ ചെയർമാൻ ജെറാർഡ് ലോറെല്ലെ ആണ്.


</doc>
<doc id="407433" url="https://ml.wikipedia.org/wiki?curid=407433" title="ജെൻസ് മങ്ക് ദ്വീപ്">
ജെൻസ് മങ്ക് ദ്വീപ്

കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർക്ടിക് ദ്വീപുകളുടെ ഭാഗമായുള്ള ഒരു ആൾത്താമസമില്ലാത്ത ദ്വീപാണ് ജെൻസ് മങ്ക് ദ്വീപ് (Jens Munk Island). ബാഫിൻ ദ്വീപിന്റെ അടുത്തായി സ്ഥിതിചെയ്യുന്നു. 69°39'N 80°04'W സ്ഥിതിചെയ്യുന്ന ഇതിന്റെ വിസ്തീർണ്ണം ആകുന്നു.
ഈ ദ്വീപിനു ഡാനിഷ് പര്യവേഷകനായ ജെൻസ് മങ്കിന്റെ സ്മരണാർത്ഥമാണ് ഈ പേരിട്ടിരിക്കുന്നത്. 1619-20 മുതൽ പുതിയ പാതകൾ തേടി നടന്നു. ഈ ദ്വീപിൽ സ്ഥിരമായി ആരും താമസിക്കുന്നില്ല. ചരിത്രപരമായി, ഇത് കപുയിവിക്കിന്റെ സ്ഥലമായിരുന്നു. അവർ ഇവിടെ സ്ഥാപിച്ച വേട്ടയ്ക്കുവേണ്ടിയുള്ള ഒരിടം ഇന്ന് പുരാവസ്തു ഗവേഷകർക്ക് വലിയ അറിവാണുനൽകിയത്. കപുയിവിക് സുപ്രസിദ്ധ ചലച്ചിത്രകാരനായ സക്കറിയാസ് കുനുക്കിന്റെ ജന്മദേശമാണ്.


</doc>
<doc id="407434" url="https://ml.wikipedia.org/wiki?curid=407434" title="ഗേറ്റ്സ്‌ഹെഡ് ദ്വീപ്">
ഗേറ്റ്സ്‌ഹെഡ് ദ്വീപ്

കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർട്ടിക് ദ്വീപസമൂഹത്തിന്റെ ഭാഗമായുള്ള ഒരു ദ്വീപാണ്
ഗേറ്റ്സ്‌ഹെഡ് ദ്വീപ് (Gateshead Island) . മക് ക്ലിന്റോക്ക് ചാനലിൽ കിടക്കുന്ന ഈ ദ്വീപ് ധ്രുവക്കരടിയുടെ ഡെന്നിങ് സ്ഥലമാണ്. ആണു ദ്വീപിന്റെ വിസ്തൃതി.

മറ്റൊരു ദ്വീപും ഈ പേരിലുണ്ട്.


</doc>
<doc id="407435" url="https://ml.wikipedia.org/wiki?curid=407435" title="ഫോലി ദ്വീപ്">
ഫോലി ദ്വീപ്

ഫോലി ദ്വീപ് (Foley Island) കാനഡയിലെ നുനാവടിലെ ക്വിക്കിഗ്തലൂക്ക് പ്രദേശത്തെ കനേഡിയൻ ആർട്ടിക് ദ്വീപസമൂഹത്തിന്റെ ഭാഗമായുള്ള ഒരു ആൾത്താമസമില്ലാത്ത ദ്വീപാണ്. ഇത് ഫോക്സ് ബെസിനിലുള്ള ബാഫിൻ ദ്വീപിന്റെ തെക്കൻ തീരത്താണു സ്ഥിതിചെയ്യുന്നത്. ഇതിന്റെ വിസ്തീർണ്ണം ആകുന്നു.

1948ൽ ആണ് ഈ ദ്വീപിനെപ്പറ്റി ആദ്യ എഴുത്തുരേഖയുണ്ടായത്. 


</doc>
<doc id="407436" url="https://ml.wikipedia.org/wiki?curid=407436" title="എഡ്‌ഗെൽ ദ്വീപ്">
എഡ്‌ഗെൽ ദ്വീപ്

എഡ്‌ഗെൽ ദ്വീപ് ബാഫ്ഫിൻ ദ്വീപിന്റെ അടുത്തുള്ള ചെറിയ ദ്വീപാണ്. നുനാവുടിന്റെ കനേഡിയൻ ആർക്ടിക് ആർകിപെലാഗോയിൽ ഉൾപ്പെടുന്ന ദ്വീപ്. ഫ്രോബിഷെർ ഉൾക്കടലിന്റെ തുടക്കത്തിൽ ഡേവിസ് സ്ട്രൈറ്റിനടുത്തായി സ്ഥിതിചെയ്യുന്നു. നീളവും വീതിയുമുണ്ട്. റെസൊലൂഷൻസ്ദ്വീപിൽനിന്നും ഇതിനെ വേർതിരിക്കുന്നു.  എഡ്ഗെൽ ദ്വീപിനു വിസ്തീർണ്ണമുണ്ട്. പരാമീറ്റർ . ബ്ലാക് ബഫ് ആണ് ഈ ദ്വീപിലെ അറിയപ്പെടുന്ന സ്ഥലം.

കാപ്റ്റൻ എദ്ഗെലിന്റെ പേരിൽ ഇതറിയപ്പെടുന്നു.


</doc>
