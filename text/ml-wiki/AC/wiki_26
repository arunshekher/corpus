<doc id="383890" url="https://ml.wikipedia.org/wiki?curid=383890" title="ദി അഡ്‌വെഞ്ചഴ്‌സ് ഓഫ് ഷെർലക് ഹോംസ്">
ദി അഡ്‌വെഞ്ചഴ്‌സ് ഓഫ് ഷെർലക് ഹോംസ്

സർ ആർതർ കോനാൻ ഡോയൽ രചിച്ച പന്ത്രണ്ട് ഷെർലൿഹോംസ് ചെറുകഥകളുടെ സമാഹാരമാണ് ദി അഡ്വെഞ്ചേഴ്സ് ഓഫ് ഷെർലക് ഹോംസ്. 1892 ഒക്ടോബർ 14നാണ് ഇത് പ്രസിദ്ധീകരിച്ചത്. 1891 ജൂണിനും 1892 ജൂലൈക്കൂം ഇടയിൽ ദി സ്ട്രാന്റ് മാഗസിനിൽ ഈ ചെറുകഥകൾ ഖണ്ഡശരൂപത്തിൽ പ്രസിദ്ധീകരിച്ചിട്ടുണ്ട്. ഈ കഥകൾ ശരിയായ കാലക്രമത്തിലല്ല പ്രസിദ്ധീകരിച്ചിട്ടുള്ളത്. ഈ കഥകളിലെല്ലാം പൊതുവായുള്ള കഥാപാത്രങ്ങൾ ഷെർലക് ഹോംസും ഡോക്ടർ വാട്സണും സ്ക്കോട്ലന്റ് യാർഡ് പോലീസ് സേനയിലെ അന്വേഷണോദ്യോഗസ്ഥരുമാണ്. ഡോ. വാട്സൺ കഥ വായനക്കാരോട് പറയുന്നതരത്തിലാണ് എല്ലാ കഥകളും എഴുതപ്പെട്ടിട്ടുള്ളത്. 

സാമൂഹ്യ അനീതികളെ പരിഹരിക്കുക എന്നതാണ് ഈ കഥകളിലെല്ലാം ഷെർലക്ഹോംസ് ചെയ്യുന്നത്. ഒരു പുതിയ കൂടുതൽ ന്യായപരമായ നീതിയാണ് ഹോംസ് ഈ കഥകളിലുടനീളം മുന്നോട്ടുവയ്ക്കുന്നത്. ഈ കഥകളെല്ലാം തന്നെ വളരെയധികം വായനക്കാരെ ആകർഷിക്കുകയും ദി സ്ട്രാന്റ് മാഗസിന്റെ പ്രചാരം വളരെയധികം വർദ്ധിപ്പിക്കുകയും ചെയ്തു. അതുകൊണ്ട് ഡോയലിന് അദ്ദേഹത്തിന്റെ അടുത്ത കഥാപരമ്പരക്ക് കൂടുതൽ പണം ആവശ്യപ്പെടാനും കഴിഞ്ഞു. ഈ കഥാസമാഹാരത്തിലെ ആദ്യ കഥയാണ് എ സ്കാന്റൽ ഇൻ ബൊഹീമിയ. ഈ കഥയിലാണ് ഐറിൻ ആഡ്ലർ എന്ന കഥാപാത്രം പ്രത്യക്ഷപ്പെടുന്നത്.ഈ കഥയിൽ മാത്രമാണ് ഈ കഥാപാത്രം കടന്നുവരുന്നത്. ആധുനിക ഷെർലക്ഹോംസ് കഥകളിലെല്ലാം ആഡ്ലർ ഒരു പ്രധാന നായിക കഥാപാത്രമായി പ്രത്യക്ഷപ്പെടുന്നുണ്ട്. ഷെർലക് ഹോംസിന്റെ പ്രണയിനിയെന്ന തരത്തിൽ അവതരിപ്പിക്കപ്പെട്ട ഏക കഥാപാത്രവും ഇതാണ്. ഈ കഥാസമാഹാരത്തിലെ നാല് കഥകൾ ഡോയൽ തന്റെ എല്ലാക്കാലത്തെയും ഇഷ്ടകഥകളുടെ ഗണത്തിൽ ഉൾപ്പെടുത്തിയിട്ടുണ്ട്. "ദി അഡ്വെഞ്ചേഴ്സ് ഓഫ് സ്പെക്കിൾഡ് ബാന്റ്" ആണ് അദ്ദേഹത്തിന്റെ ഏറ്റവും ഇഷ്ടപ്പെട്ട കഥയായി പറയപ്പെടുന്നത്.



</doc>
<doc id="383892" url="https://ml.wikipedia.org/wiki?curid=383892" title="വാഷിംഗ്ടൺ സ്മാരകം">
വാഷിംഗ്ടൺ സ്മാരകം

അമേരിക്കൻ ഐക്യനാടുകളുടെ ആദ്യ പ്രസിണ്ടന്റായിരുന്ന ജോർജ് വാഷിംഗ്ടണിന്റെ സ്മരണാർത്ഥം, വാഷിങ്ടൺ, ഡി.സി.യിൽ നിർമിച്ചിരിക്കുന്ന ഒരു ബൃഹത് ഒബിലിസ്കാണ് വാഷിംഗ്ടൺ സ്മാരകം (ഇംഗ്ലീഷ്: Washington Monument) എന്ന് അറിയപ്പെടുന്നത്. ലിങ്കൺ സ്മാരകത്തിനും, റിഫ്ലക്റ്റിംഗ് പൂളിനും കിഴക്കുദിക്കിലായാണ് ഇത് സ്ഥിതി ചെയ്യുന്നത്. മാർബിൾ, ഗ്രാനൈറ്റ്, നീലക്കൽ നയ്സ് എന്നിവ ഇതിന്റെ നിർമ്മാണത്തിൽ ഉപയോഗിച്ചിരിക്കുന്നു ലോകത്തിലെ ഏറ്റവും ഉയരമുള്ള കൽ നിർമ്മിതിയും, ഏറ്റവും ഉയരമുള്ള ഒബിലിസ്കും വാഷിംഗ്ടൺ സ്മാരകമാണ്. നാഷണൽ ജിയോഡെറ്റിക് സർവേയുടെ കണക്കു പ്രകാരം 554 അടി 7 ⁄ ഇഞ്ചാണ് (169.046 മീ) സ്മാരകത്തിന്റെ ഉയരം.

1848ലാണ് സ്മാരകത്തിന്റെ നിർമ്മാണം ആരംഭിക്കുന്നത്. അമേരിക്കൻ ആഭ്യന്തരയുദ്ധം, ഫണ്ടുകളുടെ അഭാവം തുടങ്ങിയ കാരണങ്ങളാൽ 1854 മുതൽ 1877 വരെയുള്ള കാലയളവിൽ നിർമ്മാണപ്രവർത്തനങ്ങൾ കാര്യമായി നടന്നിരുന്നില്ല. എന്നിരുന്നാലും 1884ഓടെ കൽ പണികൾ എല്ലാം പൂർത്തിയായിരുന്നു. ഗോപുരത്തിന്റെ ഉയരത്തിൽ (27% മുകളിൽ) വെച്ച് ഉപയോഗിച്ചിരിക്കുന്ന കല്ലുകളുടെ നിറത്തിൽ പ്രകടമായ വ്യത്യാസം കാണാൻ സാധിക്കും. നിർമ്മാണം നിറുത്തിവെച്ചതിനുശേഷം, നിർമ്മാണം പുനരാരംഭിച്ചപ്പോൾ ഉപയോഗിച്ച കല്ല് മറ്റൊരു സ്രോതസ്സിൽനിന്നായതിനാലായിരുന്നു ഇത് സംഭവിച്ചത്. 

2011 ലെ വിർജീനിയ ഭൂകമ്പത്തിലും അതേ വർഷം തന്നെയുണ്ടായ ഐറീൻ ചുഴലിക്കൊടുങ്കാറ്റിലും സ്മാരകത്തിന് കേടുപാടുകൾ സംഭവിച്ചിരുന്നു. തുടർന്ന് പുനഃരുദ്ധാരണപ്രവർത്തനങ്ങൾ പൂർത്തിയാകുന്നതുവരെ സ്മാരകത്തിലേക്ക് സന്ദർശകരെ അനുവധിച്ചിരുന്നില്ല. 32 മാസത്തെ അറ്റകുറ്റപണികൾക്ക് ശേഷം നാണ് സ്മാരകം സന്ദർശകർക്ക് തുറന്നുകൊടുത്തത്.


</doc>
<doc id="383898" url="https://ml.wikipedia.org/wiki?curid=383898" title="നെല്ലിപ്പട">
നെല്ലിപ്പട

കേരളത്തിലെ ചിലപ്രദേശങ്ങളിൽ പണിയുന്ന കിണറുകളുടെ ഏറ്റവും അടിയിൽ സ്ഥാപിക്കുന്ന മരം കൊണ്ടുണ്ടാക്കിയ സംവിധാനമാണ് നെല്ലിപ്പടി അഥവാ നെല്ലിപ്പട. സാധാരണയായി നെല്ലിമരം കൊണ്ടാണ് വൃത്താകൃതിയിലുള്ള ഈ സംവിധാനം നിർമ്മിക്കുക. നെല്ലിക്കുറ്റികൾ കൊണ്ട് അടിച്ചുറപ്പിച്ച നെല്ലിപ്പടയ്ക്കുമുകളിലായിരിക്കും മറ്റു പടവുകൾ. വടക്കൻ മലബാറിൽ സാധാരണയായി കോൽ അളവിൽ ഓരോരോ പടവുകൾ ആണുണ്ടാകുക. ചെങ്കല്ലുകൊണ്ട് കെട്ടി മനോഹരമാക്കിയിരിക്കും കിണറുകൾ. നെല്ലിപ്പട ഉണ്ടായാൽ ഏതുകാലത്തും വെള്ളം ശുദ്ധമായിരിക്കും എന്നാണ് വിശ്വാസം

ക്ഷമയുടെ നെല്ലിപ്പട കാണുക എന്ന പ്രയോഗം മലയാള ഭാഷയിൽ നിലവിലുണ്ട്. ഏറ്റവും താഴെവരെ എത്തുക എന്നാണുദ്ദേശിക്കുന്നത്.


</doc>
<doc id="383905" url="https://ml.wikipedia.org/wiki?curid=383905" title="പ്രൊഫസർ മൊറിയാർട്ടി">
പ്രൊഫസർ മൊറിയാർട്ടി

സർ ആർതർ കോനാൻ ഡോയൽ രചിച്ച ഷെർലക് ഹോംസ് കുറ്റാന്വേഷണ പരമ്പരയിലെ ഒരു കഥാപാത്രമാണ് പ്രൊഫസർ ജെയിംസ് മൊറിയാർട്ടി. "കുറ്റങ്ങളുടെ നെപ്പോളിയൻ" എന്നാണ് ഹോംസ് മൊറിയാർട്ടിയെ വിശേഷിപ്പിക്കുന്നത്. സ്ക്കോട്ലാന്റ് യാർഡിൽനിന്നാണ് ഈ പ്രയോഗം കോനാൻ ഡോയലിന് ലഭിച്ചത്.  ആദം വർത്ത് എന്ന സമർത്ഥനായ കുറ്റവാളിയുടെ ചരിത്രം അടിസ്ഥാനപ്പെടുത്തിയാണ് കോനാൻ ഡോയൽ പ്രൊഫസർ മൊറിയാർട്ടി എന്ന കഥാപാത്രം രൂപപ്പെടുത്തിയത്. ഷെർലക് ഹോംസ് എന്ന കഥാപാത്രത്തിനെ കൊല്ലാനായിട്ടുള്ള ഒരു കഥാപാത്രമായാണ് പ്രൊഫസർ മൊറിയാർട്ടിയെ കോനാൻ ഡോയൽ അവതരിപ്പിക്കുന്നത്. രണ്ട് ഹോംസ് കഥകളിൽ മാത്രമാണ് മൊറിയാർട്ടി പ്രത്യക്ഷപ്പെടുന്നത്. മൊറിയാർട്ടിക്ക് ഈ കഥകളിലെല്ലാം വളരെ പ്രാധാന്യവും പ്രധാന പ്രതിനായകവേഷവും ഡോയൽ കൊടുത്തിട്ടുണ്ട്. ഹോംസിന്റെ പ്രധാന എതിരാളിയായാണ് മൊറിയാർട്ടി പ്രത്യക്ഷപ്പെടുന്നത്. ദി ഫൈനൽ പ്രോബ്ലം എന്ന കഥ പ്രധാനമായും ഹോംസും പ്രൊഫസർ മൊറിയാർട്ടിയും തമ്മിലുള്ള സംഘർഷവും മൊറിയാർട്ടിയുടെയും ഹോംസിന്റെയും അന്ത്യവുമാണ് വിവരിക്കുന്നത്.



</doc>
<doc id="383910" url="https://ml.wikipedia.org/wiki?curid=383910" title="സെബാസ്റ്റ്യൻ മോറാൻ">
സെബാസ്റ്റ്യൻ മോറാൻ

സർ ആർതർ കോനാൻ ഡോയൽ എഴുതിയ ഷെർലക് ഹോംസ് പരമ്പരയിലെ ഒരു കഥാപാത്രമാണ് കേണൽ സെബാസ്റ്റ്യൻ മോറാൻ. "ദി അഡ്വെഞ്ചർ ഓഫ് ദി എംറ്റി ഹൗസ്" എന്ന കഥയിലാണ് മോറാൻ ആദ്യമായി പ്രത്യക്ഷപ്പെടുന്നത്. "ലണ്ടനിലെ രണ്ടാമത്തെ അപകടകാരിയായ മനുഷ്യൻ" എന്നാണ് ഹോംസ് ഇദ്ദേഹത്തെപ്പറ്റി പരാമർശിച്ചിട്ടുള്ളത്. ഒന്നാമൻ മോറാന്റെ മുതലാളിയായ സാക്ഷാൽ പ്രൊഫസർ മൊറിയാർട്ടിയാണ്. 


</doc>
<doc id="383920" url="https://ml.wikipedia.org/wiki?curid=383920" title="ഇൻസ്പെക്ടർ ലെസ്ട്രേഡ്">
ഇൻസ്പെക്ടർ ലെസ്ട്രേഡ്

സർ ആർതർ കോനാൻ ഡോയൽ രചിച്ച ഷെർലക് ഹോംസ് കഥകളിൽ പ്രത്യക്ഷപ്പെടുന്ന സ്കോട്ലന്റ് യാർഡിലെ പോലീസ് ഉദ്യോഗസ്ഥനാണ് ഇൻസ്പെക്ടർ ജി ലെസ്ട്രേഡ്. കോനാൻ ഡോയലിന്റെ  എഡിൻബറോ യൂണിവേഴ്സിറ്റി ദിനങ്ങളിൽ അവിടെയുണ്ടായിരുന്നു ജോസഫ് അലക്സാണ്ട്രെ ലെസ്ട്രേഡ് (സെന്റ് ലൂസിയൻ മെഡിക്കൽ വിദ്യാർത്ഥി) ന്റെ പേരാണ് ഈ കഥാപാത്രത്തിന് ഉപയോഗിച്ചത്. "ദി അഡ്വെഞ്ചേഴ്സ് ഓഫ് ദി കാർഡ്ബോർഡ് ബോക്സ്" എന്ന കഥയിൽ ജി എന്ന പേരിലായാണ് ലെസ്ട്രേഡിന്റെ ആദ്യ അവതരണം. "പരുക്കൻ മുഖമുള്ള ഇരുണ്ട കണ്ണുകളുള്ള ഉയരം കുറഞ്ഞ മനുഷ്യൻ" എന്നാണ് ലെസ്ട്രേഡിന്റെ ആദ്യ വിവരണം. 




</doc>
<doc id="383922" url="https://ml.wikipedia.org/wiki?curid=383922" title="രിഫാഇയ്യ">
രിഫാഇയ്യ

ഇസ്ലാമിലെ ആധ്യാത്മിക വാദികളായ സൂഫികളുടെ സാധക മാർഗ്ഗങ്ങളിൽ പ്രമുഖമായ സരണിയാണ് രിഫാഇയ്യ. ഇറാഖിലെ വാസിഥിൽ ജീവിച്ചിരുന്ന പ്രമുഖ സൂഫി നേതാവ് ശൈഖ് അഹമ്മദ് അൽ രിഫായി (1119-1182) ആണ് രിഫാഇയ്യ സരണി സ്ഥാപകൻ.
ലോകത്തേറെ പ്രചാരമുള്ള പ്രധാന സൂഫി സരണികളിലൊന്നായാണ് രിഫാഇയ്യ ത്വരീഖത്ത് വിലയിരുത്തപ്പെടുന്നത്. ഇറാഖ്, ഈജിപ്ത്, തുർക്കി സിറിയ , മധേഷ്യ ദക്ഷിണേഷ്യ എന്നിവിടങ്ങളിൽ ഏറെ പ്രചാരമുള്ള മാർഗ്ഗമാണ്. ഇന്ത്യയിൽ കേരളം, തമിഴ്നാട്, കര്ണാടക, ഹൈദരാബാദ് എന്നിവിടങ്ങളിലും ഈ സരണി പ്രചാരം നേടിയിരുന്നു. രിഫാഇയ്യ സൂഫി യോഗികൾ ഇസ്ലാമിക മത പ്രചാരണം ലക്ഷ്യമാക്കി ഇവിടങ്ങളിൽ എത്തുകയും അത് വഴി പ്രചാരം സിദ്ധിക്കുകയുമായിരുന്നു. കണ്ണൂരിലെ ശൈഖ് മുഹമ്മദ് ഖാസിം രിഫാഇ , കളമശ്ശേരിയിലെ ശൈഖ് സയ്യിദ് ഹാമിദ് രിഫാഇ, കോഴിക്കോട് ശൈഖ് റാഫി രിഫാഇ എന്നിവർ കേരളത്തിലെ രിഫാഇയ്യ സന്യാസികളിൽ പ്രമുഖരാണ്. 

രിഫാഇ ആചാര്യരെ പ്രകീർത്തിച്ചുള്ള പക്ഷിപ്പാട്ട് , മാലപ്പാട്ട് എന്നിവ അറബിയിലും, അറബി മലയാള ഭാഷകളിലും കേരളത്തിൽ പ്രചാരത്തിലുണ്ട് . രിഫാഇയ്യ സൂഫികളുടെ അനുഷ്ഠാനമായ രിഫാഇയ്യ റാത്തീബ് എന്ന കുത്ത് റാത്തീബ് ആദ്യകാലങ്ങളിൽ കേരള മുസ്ലിം ഭവനങ്ങളിലെ ഒഴിച്ച് കൂടാനാവാത്ത കർമ്മങ്ങളിലൊന്നായിരുന്നു. എന്നാൽ ഇത്തരം ആചാരങ്ങൾ കാലക്രമേണ മലയാള കരയിൽ നാമമാത്രമായി മാറി. സൂഫികളുടെ അഭാവം മൂലമാണ് രിഫാഇയ്യ അനുഷ്‌ഠാനങ്ങൾ അന്യം നിൽക്കാൻ കാരണമെന്ന് പറയാറുണ്ടെങ്കിലും തൊള്ളായിരത്തി നാൽപതുകൾക്കു ശേഷം കേരളത്തിൽ രൂപം പൂണ്ട പുരോഗമന മുസ്ലിം സംഘടനകളുടെ എതിർപ്പും ബോധവൽക്കരണവുമാണ് ഇത്തരം കാര്യങ്ങൾക്കു പ്രചാരം കുറയാനുള്ള യഥാർത്ഥ കാരണമായി കരുതപ്പെടുന്നത്. 


</doc>
<doc id="383923" url="https://ml.wikipedia.org/wiki?curid=383923" title="മാന്ത്രികപ്പൂച്ച">
മാന്ത്രികപ്പൂച്ച

വൈക്കം മുഹമ്മദ് ബഷീർ രചിച്ച ലഘുനോവലാണ് മാന്ത്രികപ്പൂച്ച. 1968 ലാണ് ഈ കൃതി പ്രസിദ്ധപ്പെടുത്തിയത്. ബേപ്പൂരിലുള്ള വീട്ടിൽ വച്ചാണ് ഈ കൃതി അദ്ദേഹം രചിച്ചത്. ബഷീറിന്റെ വീട്ടിലെത്തിച്ചേർന്ന ഒരു പൂച്ചയെ ചുറ്റിപ്പറ്റിയാണ് കഥ വികസിക്കുന്നത്. ഈ പൂച്ചയും ബഷീറിന്റെ അയൽക്കാരും തമ്മിലുള്ള വിവിധ ബന്ധങ്ങളും ആണ് കഥാതന്തു. പൂച്ച ആ നാട്ടിലുള്ളവരുടെ ഒരു വിശ്വാസം സംരക്ഷിക്കാൻ നിമിത്തമാവുന്നതാണ് കഥ. ആ കാലത്ത് സമൂഹത്തിൽ നിന്നിരുന്ന വിവിധ അനാചാരങ്ങളെ നർമ്മത്തിൽ പൊതിഞ്ഞ രൂക്ഷ വിമർശനം നടത്താൻ ബഷീർ ഈ കഥ ഉപയോഗപ്പെടുത്തിയിരിക്കുന്നു. 



</doc>
<doc id="383935" url="https://ml.wikipedia.org/wiki?curid=383935" title="സൈൻ അൽ ശറഫ് തലാൽ">
സൈൻ അൽ ശറഫ് തലാൽ

ജോർദാൻ രാജ്ഞിയും ജോർദാൻ രാജാവായിരുന്ന കിങ് തലാലിന്റെ ഭാര്യയുമായിരുന്നു സൈൻ അൽ ശറഫ് തലാൽ - Zein al-Sharaf Talal (2 August 1916 – 26 April 1994). ജോർദാൻ രാജാവായിരുന്ന കിങ് ഹുസൈന്റെ മാതാവുമാണ്‌ ഇവർ.

1916 ഓഗസ്റ്റ് രണ്ടിന് ഈജിപ്റ്റിലെ അലക്‌സാണ്ട്രിയയിൽ ജനിച്ചു. ഹൗറാൻ ഗവർണറായിരുന്ന ശരീഫ് ജമാൽ ബിൻ നാസറിന്റെയും വിജ്ദാൻ ഹനീമിന്റെയും മകളാണ്. അവരുടെ പിതാവ് മക്കയിലെ ശരീഫ് ഹുസൈൻ ബിൻ അലിയുടെ അനന്തരവനും സൈൻ അൽ തലാലിന്റെ മാതാവ് സൈപ്രസ് ഗവർണറായിരുന്ന ശാക്കിർ പാഷയുടെ മകളും ഓട്ടോമൻ സാമ്രാജ്യത്തിലെ പ്രധാന രാജ്യതന്ത്രജ്ഞനായിരുന്ന കാമിൽ പാഷയുടെ അനന്തരവളുമായിരുന്നു.

1934 നവംബർ 27ന് അക്കാലത്ത് രാജകുമാരനായിരുന്ന തന്റെ പിതൃ സഹോദരന്റെ മകനായ പ്രിൻസ് തലാൽ ബിൻ അബ്ദുള്ള വിവാഹം ചെയ്തു. ഇവർക്ക് നാല് ആൺ മക്കളും രണ്ടു പെൺകുട്ടികളും ജനിച്ചു.
ആദ്യ മകൻ കിങ് ഹുസൈൻ 1935 നവംബർ 14ന് ജനിച്ചു - 1999 ഫെബ്രുവരി ഏഴിന് മരണം. രണ്ടാമത്തെ മകൾ അസ്മ 1937ൽ ജനിച്ചു. മൂന്നാമത്തെ കുട്ടി 
പ്രിൻസ് മുഹമ്മദ് 1940 ഒക്ടോബർ രണ്ടിന് ജനിച്ചു.


</doc>
<doc id="383939" url="https://ml.wikipedia.org/wiki?curid=383939" title="ചപ്പാഡ ഡാസ് മെസാസ് ദേശീയോദ്യാനം">
ചപ്പാഡ ഡാസ് മെസാസ് ദേശീയോദ്യാനം

ചപ്പാഡ ഡാസ് മെസാസ് ദേശീയോദ്യാനം (പോർച്ചുഗീസ്: "Parque Nacional da Chapada das Mesas") ബ്രസീലിലെ മരാൻഹാവോ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. പ്രദേശത്തിലെ ഇനിയും മനുഷ്യസ്പർശമേൽക്കാത്ത സെറാഡോ സസ്യജാലങ്ങളെ സംരക്ഷിക്കുന്നതിനും കാർഷിക മുന്നേറ്റത്തിനെതിരെ നിലകൊള്ളുന്ന ഒരു തടസ്സം എന്ന നിലയിലും ഈ ദേശീയോദ്യാനം രൂപീകരിക്കപ്പെട്ടു.

ഈ ദേശീയോദ്യാനത്തിന്റെ ആകെ വിസ്തീർണ്ണം 159,952 ഹെക്ടറാണ് (395,250 ഏക്കർ). ഇത് സെറാഡോ ബയോമിൽ നിലനിൽക്കുന്നു. 2005 ഡിസംബർ 12 നു രൂപീകരിക്കപ്പെട്ട ഈ ദേശീയോദ്യാനത്തിന്റെ ഭരണം നിർവ്വഹിക്കുന്നത് ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബയോഡൈവേർസിറ്റി കൺസർവേഷനാണ്. മരാൻഹാവോ സംസ്ഥാനത്തെ റിയാച്ചാവോ, എസ്ട്രെയിറ്റോ എന്നീ മുനിസിപ്പാലിറ്റികളിലായാണ് ഈ ദേശീയോദ്യാനം സ്ഥിതിചെയ്യുന്നത്.

ഈ പ്രദേശത്തെ ശരാശരി വാർഷിക മഴ 1,400 മില്ലിമീറ്ററും (55 ഇഞ്ച്), താപനില ഏതാണ്ട് 15 മുതൽ 39 °C വരെയും (59 to 102 °F) ശരാശരി താപനില 26 ° C (79 °F) ആയിരിക്കുന്നതാണ്. പ്രദേശത്തിന്റെ സമുദ്രനിരപ്പിൽനിന്നുള്ള ഏറ്റവും കൂടിയ ഉയരം 700 മീറ്ററാണ് (2,300 അടി). സെറാഡൊ ഇനത്തിലുള്ള സസ്യജാലങ്ങളോടൊപ്പം പുൽമേടുകളടങ്ങിയ തുറന്ന പ്രദേശങ്ങളും ഉൾപ്പെടുന്നു. മലനിരകളും പീഠഭൂമികളും ഇടകലർന്ന ഭൂപ്രദേശമാണിത്.

ഈ മേഖലയിലെ പ്രധാനനദികൾ വടക്കൻ ഭാഗത്തുള്ള ഫരിൻഹ നദിയും തെക്കുഭാഗത്തുള്ള ഇറ്റപ്പെക്കുറു നദിയുമാണ്. ദേശീയോദ്യാനത്തിനുള്ളിലെ നിരവധി അരുവികളും നീർച്ചാലുകളും ഈ നദികളെ പരിപോഷിപ്പിക്കുന്നു.


</doc>
<doc id="383940" url="https://ml.wikipedia.org/wiki?curid=383940" title="വരിക ഗന്ധർവ ഗായകാ!">
വരിക ഗന്ധർവ ഗായകാ!

മലയാള ചലച്ചിത്രഗാനമേഖലയിൽ ശ്രദ്ധേയമായ സംഭാവനകൾ നൽകിയ ഗായകനും സംഗീതസംവിധായകനുമായ എം. ജയചന്ദ്രൻ രചിച്ച പുസ്തകമാണ് വരിക ഗന്ധർവ ഗായകാ. 

തന്റെ സംഗീത ഗുരുവായ ദേവരാജൻ മാസ്റ്ററുടെ ഓർമയ്ക്കായ് ജയചന്ദ്രൻ രചിച്ച പുസ്തകമാണിത്. ദേവരാജൻ മാസ്റ്ററുടെ വ്യക്തിത്വത്തിന്റെ വിവിധഭാവങ്ങൾ സൂക്ഷ്മമായി തുറന്നുകാട്ടാൻ ഈ ഗ്രന്ഥത്തിന് കഴിഞ്ഞു. മലയാളികളുടെ പല ഇഷ്ടഗാനങ്ങളുടേയും രചനാസന്ദർഭങ്ങൾ ഈ പുസ്തകം വിശദമായി വിവരിക്കുന്നു. 


</doc>
<doc id="383945" url="https://ml.wikipedia.org/wiki?curid=383945" title="ഹയ ബിൻത് ഹുസൈൻ">
ഹയ ബിൻത് ഹുസൈൻ

ജോർദാനിലെ ഹുസൈൻ രാജാവിന് അവരുടെ മൂന്നാമത്തെ ഭാര്യ അലിയാ രാജ്ഞിയിലുള്ള മകളാണ് ഹയ ബിൻത് ഹുസൈൻ. ജോർദാനിലെ അബ്ലുള്ള രണ്ടാമൻ രാജാവിന്റെ അർധ സഹോദരിയാണ് ഇവർ. യുഎഇ പ്രധാനമന്ത്രി ഷെയ്ഖ് മുഹമ്മദ് ബിൻ റാഷിദ് അൽ മഖ്തൂമിന്റെ നാലാമത്തെ ഭാര്യയാണ് ഹയ രാതകുമാരി. ജോർദാനിലെ ഹയ രാജകുമാരി എന്നാണ് ഇവർ അറിയപ്പെടുന്നത്. 1921 മുതൽ ജോർദാൻ ഭരിക്കുന്ന രാജവംശമായ ഹാഷ്മി കുടുംബാംഗമാണ്. 
ഇംഗ്ലണ്ടിലെ ഒക്‌സ്‌ഫോർഡ് സർവ്വകലാശാലയിൽ നിന്ന് ബിരുദം നേടി. അന്താരാഷ്ട്ര ജംപിങ് മത്സരത്തിൽ ജോർദാന് വേണ്ടി മത്സരിച്ച ഒരു അശ്വാഭ്യാസിയാണ് ഹയ. രണ്ടു തവണ ഇന്റർനാഷണൽ ഫെഡറേഷൻ ഫോർ ഇക്വസ്‌റ്റേറിയൻ സ്‌പോർട്‌സ് എന്ന സംഘടനയുടെ പ്രസിഡന്റായിരുന്നു.
1974 മെയ് മൂന്നിന് ജോർദാനിലെ അമ്മാനിൽ ജനിച്ചു. 
ബ്രിട്ടനിലെ ബ്രിസ്റ്റലിലെ ബാഡ്മിന്റൺ സ്‌കൂൾ, തെക്കു പടിഞ്ഞാറൻ ഇംഗ്‌ളണ്ടിലെ ഡോർസെറ്റിലെ ബ്ര്യാൻസ്റ്റൺ സ്‌കൂൾ എന്നിവിടങ്ങളിൽ നിന്ന് പ്രാഥമിക വിദ്യാഭ്യാസം നേടി. ഒക്‌സ്‌ഫോർഡ് സർവ്വകലാശാലയ്ക്ക് കീഴിലുള്ള സെന്റ് ഹിൽഡാസ് കോളേജിൽ നിന്ന് ഫിലോസഫി, രാഷ്ട്രമീമാംസ, സാമ്പത്തിക ശാസ്ത്രത്തിൽ ബിഎ ഹോണേഴ്‌സ് ബിരുദം നേടി.

2004 ഏപ്രിൽ 10ന് മുഹമ്മദ് ബിൻ റാഷിദ് അൽ മഖ്തൂമിനെ വിവാഹം ചെയ്തു.
2007 ഡിസംബർ രണ്ടിന് ആദ്യത്തെ കുഞ്ഞിന് - ഷെയ്ഖ ജലീല ബിൻത് മുഹമ്മദ് ബിൻ റാഷിദ് അൽ മഖ്തൂം -ജന്മം നൽകി.. യുഎഇയുടെ 36ആം ജന്മദിനമായ ഡിസംബർ രണ്ടിനായിരുന്നു ആദ്യ കുഞ്ഞ് ജനിച്ചത്.. 
2012 ജനുവരി ഏഴിന് രണ്ടാമത്തെ കുട്ടിയായ ശെയ്ഖ് സായിദ് ബിൻ മുഹമ്മദ് ബിൻ റാഷിദ് അൽ മഖ്തൂം ജനിച്ചു.

രാജകുമാരിയായിരുന്ന ഹയ 13ആം വയസ്സുമുതൽ അന്താരാഷ്ട്ര തലത്തിൽ കുതിര സവാരി മത്സരത്തിൽ പങ്കെടുക്കുന്നു. .1992ൽ സിറിയയിലെ ഡമസ്‌കസിൽ നടന്ന ഏഴാമത് പാൻ അറബ് ഗെയിംസിൽ വ്യക്തിഗത ജംപിങ്ങിൽ വെങ്കല മെഡൽ നേടി.
1993ൽ ജോർദാനിലെ അത്‌ലറ്റ് ഓഫ് ദ ഇയറായി തിരഞ്ഞെടുക്കപ്പെട്ടു.


</doc>
<doc id="383948" url="https://ml.wikipedia.org/wiki?curid=383948" title="ജോർദി സൽവഡോര് ഐ ഡച്ച്">
ജോർദി സൽവഡോര് ഐ ഡച്ച്

പ്രമുഖ സ്പാനിഷ് രാഷ്ട്രീയ പ്രവർത്തകനും നരവംശ ശാസ്ത്രജ്ഞനുമാണ് ജോർദി സൽവഡോര് ഐ ഡച്ച് - Jordi Salvador i Duch.
സ്‌പെയിനിലെ പതിനൊന്നാമത്തേയും പന്ത്രണ്ടാമത്തേയും നിയമ നിർമ്മാണ സഭയിൽ അംഗമായിരുന്നു.
സ്‌പൈനിലെ റോവിറ ഐ വിർജിലി സർവ്വകലാശാലയിൽ നിന്ന് പൊതുവിദ്യഭ്യാസത്തിൽ ഡിപ്ലോമ നേടി. നരവംശ ശാസ്ത്രത്തിൽ ഡോക്ടറേറ്റും കരസ്ഥമാക്കി. 2008 മുതൽ കാറ്റലോണിയ ജനറൽ യൂനിയൻ സെക്രട്ടറി ജനറലാണ് ഇദ്ദേഹം.
2015ൽ സ്പാനിഷ് പൊതുതിരഞ്ഞെടുപ്പിൽ സ്ഥാനാർത്ഥിയായിരുന്നു 2016ലെ സ്പാനിഷ് തിരഞ്ഞെടുപ്പിലും മത്സരിച്ചു. സീറ്റ് നിലനിർത്തി.,
1964 ജൂലൈ 23ന് ജനിച്ചു.
2015ൽ സ്പാനിഷ് പൊതുതിരഞ്ഞെടുപ്പിൽ സ്ഥാനാർത്ഥിയായിരുന്നു. വടക്കു കിഴക്കൻ സ്‌പെയിനിലെ തുറമുഖ നഗരമായ
ടർറഗോണ മണ്ഡലത്തിൽ നിന്ന് മത്സരിച്ചു വിജിയിച്ചു.
2016ലെ തിരഞ്ഞെടുപ്പിലും മത്സരിച്ചു. സീറ്റ് നിലനിർത്തി.സ്‌പെയിനിലെ പതിനൊന്നാമത്തേയും പന്ത്രണ്ടാമത്തേയും നിയമ നിർമ്മാണ സഭയിൽ അംഗമായിരുന്നു.

പ്രഫസർ, റ്റർറഗോണയിലെ സാക്ര്ഡ് ഹേർട്ട് സ്‌കൂൾ (2016 ജനുവരി 13ന് സ്ഥാനമൊഴിഞ്ഞു.


</doc>
<doc id="383954" url="https://ml.wikipedia.org/wiki?curid=383954" title="കേരളത്തിലെ ഉരഗങ്ങൾ">
കേരളത്തിലെ ഉരഗങ്ങൾ

കേരളത്തിലെ ഉരഗങ്ങളുടെ ശാസ്ത്രീയ വർഗ്ഗീകരണം ആധാരമാക്കിയുള്ള പട്ടിക.




</doc>
<doc id="383958" url="https://ml.wikipedia.org/wiki?curid=383958" title="യുണൈറ്റഡ്‌ സ്റ്റേറ്റ്‌സ്‌ കാപിറ്റോൾ">
യുണൈറ്റഡ്‌ സ്റ്റേറ്റ്‌സ്‌ കാപിറ്റോൾ

അമേരിക്കൻ ഐക്യനാടുകളുടെ പാർലിമെന്റ് മന്ദിരമാണ് യുണൈറ്റഡ് സ്റ്റേറ്റ്‌സ്‌ കാപിറ്റോൾ (ഇംഗ്ലീഷ്: United States Capitol). കാപിറ്റോൾ മന്ദിരം (ഇംഗ്ലീഷ്: Capitol Building) എന്നും ഇത് അറിയപ്പെടുന്നു. യുണൈറ്റഡ് സ്റ്റേറ്റ്സ് കോൺഗ്രസിന്റെ ആസ്ഥാനവും, യു.എസ്. ഫെഡറൽ ഗവണ്മെന്റിന്റെ നിയമനിർമ്മാണ വിഭാഗത്തിന്റെ സമ്മേളന മന്ദിരവുമാണ് യുണൈറ്റഡ് സ്റ്റേറ്റ്‌സ്‌ കാപിറ്റോൾ. അമേരിക്കയുടെ തലസ്ഥാനമായ വാഷിംഗ്ടൺ ഡി.സി.യിൽ കാപിറ്റോൾ ഹിൽ എന്ന ഒരു ചെറു കുന്നിന്മുകളിലായി, നാഷണൽ മാളിന്റെ കിഴക്കേ അറ്റത്തായാണ് ഈ മന്ദിരം സ്ഥിതിചെയ്യുന്നത്. 

1800-ൽ മന്ദിരത്തിന്റെ പ്രധാന ഭാഗം പണി പൂർത്തിയായിരുന്നു. പിന്നീടുള്ള നാളുകളിൽ കെട്ടിടം കൂടുതൽ വികസിപ്പിക്കുകയാണുണ്ടായത്. കാപിറ്റോൾ മന്ദിരത്തിന്റെ ബൃഹത്ത് മകുടം അതേതുടർന്ന് കൂട്ടിച്ചേർത്തതാണ്. കെട്ടിടത്തിന്റെ തെക്കുഭാഗത്ത് അമേരിക്കൻ പ്രതിനിധി സഭയും, വടക്കേ ഭാഗത്ത്സെനറ്റും സമ്മേളിക്കുന്നു. നിയോ ക്ലാസിക്കൽ ശൈലിയാണ് കാപിറ്റോൾ മന്ദിരത്തിന്റെ നിർമ്മാണത്തിൽ അവലംബിച്ചിരിക്കുന്നത്. കെട്ടിടത്തിന്റെ പുറംഭാഗത്തിന് വെള്ള നിറം കൊടുത്തിരിക്കുന്നു. 

 

 

</doc>
<doc id="383968" url="https://ml.wikipedia.org/wiki?curid=383968" title="മൈസ്തീനിയ">
മൈസ്തീനിയ

മൈസ്തീനിയ ഗ്രാവിസ് (Myasthenia Gravis) ഒരു രോഗമാണ്. ഇതിനെ ഒരു ഓട്ടോ ഇമ്യൂൺ ഡിസീസ് എന്ന് വിശേഷിപ്പിക്കാം. 

നമ്മുടെ ശരീരം തന്നെ ഉല്പാദിപ്പിക്കുന്ന ആന്റി ബോഡികളുടെ ഫലമായി അത് നമ്മുടെ രോഗപ്രതിരോധശേഷിഇല്ലാതാക്കുന്നു. ശരീരത്തിലെ പേശികളുടെ ശക്തിക്കുറവാണ് ഇതിന്റെ ഫലമായി ഉണ്ടാകുന്നത്. പേശികളുടെ ശക്തി കുറയുന്നതിന്റെ ഭാഗമായി കണ്ണും കഴുത്തും ശരീരവുമൊക്കെ ശരിയായി ചലിപ്പിക്കാനാവാത്ത സ്ഥിതിയുണ്ടാകാം. ശക്തിക്കുറവുമൂലം ശ്വാസമെടുക്കാൻ പറ്റാത്ത സ്ഥിതിയുമുണ്ടാകാം. ഇത്തരം ഘട്ടമാണ് ഈ രോഗത്തെ ഗുരുതരമാക്കുന്നത്. 
രക്തത്തിലെ പ്ലാസ്മ ചികിത്സയാണ് ഈ രോഗത്തിന്റെ ചികിത്സക്കുള്ള ഒരു മാർഗം. ഇഞ്ചക്ഷനിലൂടെയും രോഗിയുടെ പ്രതിരോധ ശേഷിയെ പഴയനിലയിലെത്തിക്കാൻ കഴിയും. മൈസ്തീനിക് ക്രൈസിസ് ഈ രോഗത്തെ സങ്കീർണമാക്കാം. ഹൃദയ പേശികളുടെ ശക്തിക്ഷയിച്ച് ജീവവായു തലച്ചോറിലെത്തിച്ചേരാതെ രോഗി അബോധാവസ്ഥയിലേക്ക് വീഴുന്ന സ്ഥിതിയാണ് മൈസ്തീനിയ ക്രൈസിസ്. ഈ ഘട്ടം ഒരു പക്ഷേ മരണത്തിലേക്ക് നയിച്ചേക്കാം. ന്യൂറോ വിഭാഗത്തിലാണ് ഈ രോഗത്തിന് ചികിത്സ നടത്തണ്ടത്.


</doc>
<doc id="383978" url="https://ml.wikipedia.org/wiki?curid=383978" title="ക്യാമ്പ്ബെൽ">
ക്യാമ്പ്ബെൽ

ക്യാമ്പ്ബെൽ അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ സാന്താ ക്ലാര കൌണ്ടിയിലുൾപ്പെട്ടതും സിലിക്കോൺ വാലിയുടെ ഭാഗവുമായ ഒരു നഗരമാണ്. ഇത് സ്ഥിതിചെയ്യുന്നത് സാൻ ഫ്രാൻസിസ്കോ ഉൾക്കടൽ മേഖലയിലാണിതു സ്ഥിതിചെയ്യുന്നത്. 2010 ലെ ഐക്യനാടുകളുടെ സെൻസസ് പ്രകാരം ഈ നഗരത്തിലെ ആകെ ജനസംഖ്യ 39,349 ആയിരുന്നു. അയൽനഗരങ്ങളേപ്പോലെ ഒരു പ്രധാന ഹൈ-ടെക് നഗരമല്ല എന്നുകിലും പിയർ ഒമിഡ്യാർ സ്ഥാപിച്ച ഇബേയുടെ ആസ്ഥാനമാണിത്.


</doc>
<doc id="383982" url="https://ml.wikipedia.org/wiki?curid=383982" title="ചപ്പാഡ ഡോസ് ഗ്വിമാറയെസ് ദേശീയോദ്യാനം">
ചപ്പാഡ ഡോസ് ഗ്വിമാറയെസ് ദേശീയോദ്യാനം

ചപ്പാഡ ഡോസ് ഗ്വിമാറയെസ് ദേശീയോദ്യാനം (പോർച്ചുഗീസ്: "Parque Nacional da Chapada dos Guimarães") ബ്രസീലിലെ മറ്റോ ഗ്രോസോ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. പരുക്കൻ ഭൂപ്രകൃതിയുള്ള ഈ മേഖല, നാടകീയമാനങ്ങളുള്ള കിഴുക്കാം തൂക്കായ മലഞ്ചെരിവുകളാലും വെള്ളച്ചാട്ടങ്ങളാലും സമ്പന്നമായതും ഭൂഖണ്ഡത്തിന്റെ ഭൂമിശാസ്ത്രപരമായ കേന്ദ്രവും അടങ്ങുന്നതാണ്.


</doc>
<doc id="383989" url="https://ml.wikipedia.org/wiki?curid=383989" title="ഡെസ്കോബ്രിമെൻറോ ദേശീയോദ്യാനം">
ഡെസ്കോബ്രിമെൻറോ ദേശീയോദ്യാനം

ഡെസ്കോബ്രിമെൻറോ ദേശീയോദ്യാനം (പോർച്ചുഗീസ്: "Parque Nacional do Descobrimento") ബ്രസീലിലെ ബാഹിയ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. 

ഡെസ്കോബ്രിമെൻറോ ദേശീയോദ്യാനം ബാഹിയ സംസ്ഥാനത്തെ പ്രാഡൊ മുനിസിപ്പാലിറ്റിയിൽ സ്ഥിതിചെയ്യുന്നു. ഈ ദേശീയോദ്യാനത്തിന്റെ ആകെ വിസ്തീർണ്ണം ആണ്. ഒരു ബയോസ്ഫിയർ റിസർവ്വായ ഡിസ്കവറി കോസ്റ്റ് ലോക പൈതൃക സ്ഥലം, ഈ ദേശീയോദ്യാനത്തിൽ ഉൾപ്പെടുന്നു. 


</doc>
<doc id="383993" url="https://ml.wikipedia.org/wiki?curid=383993" title="ഫോർട്ട് ഹെയർ സർവ്വകലാശാല">
ഫോർട്ട് ഹെയർ സർവ്വകലാശാല

തെക്കേ ആഫ്രിക്കയിലെ ഈസ്റ്റേൺ കേപ്പിലെ ആലീസ് നഗരത്തിൽ സ്ഥിതിചെയ്യുന്ന ഒരു സർവ്വകലാശാലയാണ് ഫോർട്ട് ഹെയർ സർവ്വകലാശാല.

1916 മുതൽ 1959 വരെ ആഫ്രിക്കയിലെ കറുത്തവർഗ്ഗക്കാർക്ക് ഉന്നതവിദ്യാഭ്യാസത്തിനായുള്ള പ്രധാന സ്ഥാപനമായിരുന്നു ഇത്. ആഫ്രിക്കയിലെ വിദ്യാർത്ഥികൾക്ക് പാശ്ചാത്യമാതൃകയിലുള്ള വിദ്യാഭ്യാസം ഈ സർവ്വകലാശാല നൽകിയിരുന്നു. കറുത്ത ആഫ്രിക്കക്കാരെ ഉന്നതശ്രേണിയിലെത്തിക്കുന്നതിൽ ഈ സ്ഥാപനം പ്രധാന പങ്ക് വഹിച്ചിട്ടുണ്ട്. സ്വാതന്ത്ര്യാനന്തര ആഫ്രിക്കയിലെ വിവിധ സ്വാതന്ത്ര്യ പ്രസ്ഥാനങ്ങളുടെയും വിവിധ ആഫ്രിക്കൻ സർക്കാരുകളുടെ നേതൃനിരയിലുള്ള വ്യക്തികളും ഫോർട്ട് ഹെയർ സർവ്വകലാശാലയിലെ പൂർവ്വവിദ്യാർത്ഥികളാണ്.

1959 ൽ ഈ സർവ്വകലാശാല ആഫ്രിക്കൻ വർണ്ണവിവേചനത്തിനടിപ്പെട്ടു. ഇന്ന് ഈ സർവ്വകലാശാല ആഫ്രിക്കയിലെ സ്വതന്ത്ര ഉന്നതവിദ്യാഭ്യാസ സ്ഥാപനമാണ്. 





</doc>
<doc id="383998" url="https://ml.wikipedia.org/wiki?curid=383998" title="മണ്ടേല ദിനം">
മണ്ടേല ദിനം

നെൽസൺ മണ്ടേലയുടെ ബഹുമാനാർത്ഥം ആഘോഷിക്കുന്ന ഒരു അന്താരാഷ്ട്രദിനമാണ് മണ്ടേല ദിനം അല്ലെങ്കിൽ നെൽസൺ മണ്ടേല ദിനം. മണ്ടേലയുടെ ജന്മദിനമായ ജൂലായ് 18 നാണ് മണ്ടേലദിനം ആഘോഷിക്കുന്നത്. 2009 ലാണ് യുണൈറ്റഡ് നേഷൻസ് ഇത് ഔദ്യോഗികമായി ആഘോഷിച്ചുതുടങ്ങിയത്. യുണൈറ്റഡ് നേഷൻസ് 2010 ജൂലായ് 18 നാണ് ആദ്യ മണ്ടേലദിനം ആഘോഷിച്ചത്. മറ്റു ഗ്രൂപ്പുകൾ 18 ജൂലായ് 2009 മുതൽ ഈ ദിനം ആഘോഷിച്ചുതുടങ്ങി. 

2009 ഏപ്രിൽ 27 ന് നെൽസൺ മണ്ടേല ഫൗണ്ടേഷനും 46664 കൺസേർട്ട്സും മണ്ടേല ദിനത്തിൽ പങ്കുചേരാനായി ആഗോള സമൂഹത്തിന് ആഹ്വാനം നൽകി. മണ്ടേല ദിനം ഒരു പൊതു ഒഴിവുദിനമല്ല. ഇത് ദക്ഷിണാഫ്രിക്കയുടെ മുൻപ്രസിഡന്റിന്റെ ബഹുമാനാർത്ഥം അദ്ദേഹത്തിന്റെ ചിന്തകളും മൂല്യങ്ങളും ഉയർത്തിപ്പിടിക്കാനായി ആഘോഷിക്കുന്ന ദിനമാണ്. സമൂഹത്തിന് സേവനം ചെയ്തുകൊണ്ടാണ് ഈ ദിനം ആഘോഷിക്കുന്നത്. 

ആഗോളമായി പ്രവർത്തിക്കാനുള്ള ആഹ്വാനമാണ് മണ്ടേലദിനം മുന്നോട്ടുവയ്ക്കുന്നത്. ഓരോ മനുഷ്യനും ലോകം മാറ്റിമറിക്കാനുള്ള ശക്തിയുണ്ടെന്നും ഒരു പ്രഭാവം ഉണ്ടാക്കാമെന്നുമുള്ള ആശയമാണ് മണ്ടേല ദിനം മുന്നോട്ടുവയ്ക്കുന്നത്.


</doc>
<doc id="384002" url="https://ml.wikipedia.org/wiki?curid=384002" title="പെട്രൊ ഫെർണാണ്ടോ">
പെട്രൊ ഫെർണാണ്ടോ

പാലൊ ഫെർണാണ്ടോ മാനുവൽ (ജനനം ഡിസംബർ 19, 1998, ലുവാന്ഡാ, അംഗോള), അദ്ദേഹത്തിന്റെ അരങ്ങിലെ പേരായിരുന്ന പെട്രൊ ഫെർണാണ്ടോ എന്നറിയപ്പെട്ടിരുന്നു. ഒരു ആഫ്രിക്കൻ റാപ്പ്, അംഗോളൻ ദേശീയത, സ്വദേശി ലുവാന്ഡാ തുടങ്ങി വിവിധ നിലകളിൽ പ്രശസ്തനായിരുന്നു അദ്ദേഹം.




</doc>
<doc id="384005" url="https://ml.wikipedia.org/wiki?curid=384005" title="ഫ്രറ്റേണിറ്റി മൂവ്‌മെന്റ്">
ഫ്രറ്റേണിറ്റി മൂവ്‌മെന്റ്

വെൽഫെയർ പാർട്ടിയുടെ വിദ്യാർഥി യുവജന വിഭാഗമാണ് ഫ്രറ്റേണിറ്റി മൂവ്‌മെന്റ്. "സാഹോദര്യത്തിൽ അധിഷ്ഠിതമായ ജനാധിപത്യം" എന്ന ലക്ഷ്യത്തോടെയാണ് സംഘടന രൂപീകരിച്ചത്. 

2017 ഏപ്രിൽ 30ന് ഡൽഹി അംബേദ്കർ ഭവനിൽ നടന്ന വിദ്യാർത്ഥി - യുവജന കൺവെൻഷനിൽ വെച്ചാണ് ദേശീയ തലത്തിൽ ഫ്രറ്റേണിറ്റി മൂവ്മെന്റിന്റെ ഔദ്യോഗിക പ്രഖ്യാപനം നടന്നത്. അലിഗഡ് സർവകലാശാല വിദ്യാർത്ഥി അൻസാർ അബൂബക്കറിനെ പ്രഥമ പ്രസിഡന്റായി തെരഞ്ഞെടുക്കുകയും ചെയ്തു.


2017 മേയ് 13ന് എറണാംകുളം ടൌൺ ഹാളിൽ നടന്ന വിദ്യാർത്ഥി യുവജന കൺവെൻഷനിൽ ഫ്രറ്റേണിറ്റി മൂവ്‌മെന്റിന്റെ കേരളാ ഘടകം നിലവിൽ വന്നു.


കേരളത്തിലെ പ്രധാന ക്യംപസുകളിലെല്ലാം ഫ്രറ്റെണിറ്റിക്ക് ഘടകങ്ങളുണ്ട്.



</doc>
<doc id="384007" url="https://ml.wikipedia.org/wiki?curid=384007" title="പാട്ടാളി മക്കൾ കക്ഷി">
പാട്ടാളി മക്കൾ കക്ഷി

തമിഴ്‌നാട്ടിൽ രൂപീകൃതമായ ഒരു പ്രാദേശിക രാഷ്ട്രീയ പാർട്ടിയാണ്‌പാട്ടാളി മക്കൾ കക്ഷി. തമിഴ്‌നാടിന്റെ സമീപ പ്രദേശമായ പുതുച്ചേരിയിലും ഇതിനു സാന്നിദ്ധ്യമുണ്ട്. 
1980ൽ രാംദാസിന്റെ നേതൃത്വത്തിലാണ് പാട്ടാളി മക്കൾ കക്ഷി രൂപീകരിക്കപ്പെട്ടത്. തമിഴ‌്നാട്ടിലെ പല ജില്ലകളിലും നിർണായക ശക്തി തെളിയിക്കാൻ പാർട്ടിക്ക് കഴിഞ്ഞു .


</doc>
<doc id="384012" url="https://ml.wikipedia.org/wiki?curid=384012" title="സ്വാഭിമാനി പക്ഷ">
സ്വാഭിമാനി പക്ഷ

മഹാരാഷ്ട്രയിലെ ഒരു ചെറു പാർട്ടി അണ് സ്വാഭിമാനി പക്ഷ. രാജാ ഷെട്ടി അണ് സ്വാഭിമാനി പക്ഷ പാർട്ടി നേതാവ് 
. 2014-ൽ സേന-ബി.ജെ.പി. നേതൃത്വത്തിലുള്ള ദേശീയ ജനാധിപത്യ സഖ്യത്തിലെ അംഗമായി . സ്വാഭിമാനി പക്ഷ 2014 ലെ ലോക സഭാ പൊതുതിരഞ്ഞെടുപ്പിൽ ഒരു സീറ്റ് നേടി. .


</doc>
<doc id="384021" url="https://ml.wikipedia.org/wiki?curid=384021" title="മാരിയ ഡൊളോരസ് അൽബ മുള്ളർ">
മാരിയ ഡൊളോരസ് അൽബ മുള്ളർ

പ്രമുഖ സ്പാനിഷ് അഭിഭാഷകയും സ്‌പെയിനിലെ വാലെൻസിയയിൽ നിന്നുള്ള രാഷ്ട്രീയ പ്രവർത്തകയുമാണ് മാരിയ ഡൊളോരസ് അൽബ മുള്ളർ (Spanish: María Dolores Alba Mullor). സ്‌പെയിനിലെ പന്ത്രണ്ടാം നിയമ നിർമ്മാണ സഭയിലെ അധോസഭയായ കോൺഗ്രസ്സിൽ അംഗമാണ് മാരിയ.

സ്‌പെയിനിലെ അൽകോയിൽ 1964 മെയ് ഏഴിന് ജനിച്ചു. നിയമത്തിൽ ബിരുദം നേടി. അൽകോയിയിൽ അഭിഭാഷകയാണ്. സ്‌പെയിനിലെ പ്രമുഖ രാഷ്ട്രീയ പാർട്ടിയായ പീപ്പിൾസ് പാർട്ടി ഓഫ് ദി വാലൻസിയൻ കമ്മ്യൂണിറ്റി - പിപിസിവിയുടെ പ്രവർത്തകയും നേതാവുമാണ്.

2003ൽ നടന്ന സ്പാനിഷ് മുൻസിപ്പൽ തിരഞ്ഞെടുപ്പിൽ അൽകോയയി മുൻസിപ്പൽ കൗൺസിലിലേക്ക് തിരഞ്ഞെടുക്കപ്പെട്ടു. സാമ്പത്തിക കാര്യ വനിതാ കൗൺസിലറായിരുന്നു. 2007ൽ പ്രതിപക്ഷത്തായിരുന്നു. 2016ലെ സ്പാനിഷ് പൊതുതിരഞ്ഞെടുപ്പിൽ അലികാന്റെ പ്രവിശ്യയിൽ നിന്ന് കോൺഗ്രസ്സിലേക്ക് ഡെപ്യൂട്ടിയായി തിരഞ്ഞെടുക്കപ്പെട്ടു.


</doc>
<doc id="384024" url="https://ml.wikipedia.org/wiki?curid=384024" title="എ.എം.എൽ.പി. സ്കൂൾ ചെറുപുത്തൂർ">
എ.എം.എൽ.പി. സ്കൂൾ ചെറുപുത്തൂർ

മലപ്പുറം ജില്ലയിലെ ഏറനാട് താലൂക്കിലെ പുൽപ്പറ്റ ഗ്രാമപഞ്ചായത്തിലെ ചെറുപുത്തൂർ എന്ന ഗ്രാമത്തിൽ പ്രവർത്തിക്കുന്ന ഒരു ലോവർ പ്രൈമറി വിദ്യാലയമാണ് എ.എം.എൽ.പി.എസ് എന്ന ചുരുക്ക നാമത്തിൽ അറിയപ്പെടുന്ന എയ്‌ഡ്‌സ്‌ മാപിള ലോവർ പ്രൈമറി സ്കൂൾ. തൊണ്ണൂറിലധികം വർഷം പഴക്കമുണ്ട് ഈ സ്കൂളിന്

1924ലാണ് ഈ സ്കൂൾ സ്ഥാപിതമായത്.

സ്കൂളിന്റെ ആഭിമുഖ്യത്തിൽ എല്ലാ ആഴ്ചയിലും കരാട്ടെ ക്ലാസ് നടക്കുന്നുണ്ട്. 

ചെറുപുത്തൂർ 

= അവലംബം =


</doc>
<doc id="384026" url="https://ml.wikipedia.org/wiki?curid=384026" title="സോണിയ ഫർറെ ഫിഡാൽഗോ">
സോണിയ ഫർറെ ഫിഡാൽഗോ

പ്രമുഖ സ്പാനിഷ് സാമൂഹിക പ്രവർത്തകയും അധ്യാപികയും രാഷ്ട്രീയ പ്രവർത്തകയുമാണ് സോണിയ ഫർറെ ഫിഡാൽഗോ. സ്‌പൈനിന്റെ പന്ത്രണ്ടാം നിയമനിർമ്മാണ സഭയിലെ അധോസഭയായ കോൺഗ്രസ്സിൽ അംഗമാണ് സോണിയ. 

1976 ജനുവരി മൂന്നിന് എൽ ഹോസ്പിറ്റലെറ്റ് ഡി ല്ലോബ്രിഗെറ്റിൽ ജനിച്ചു. കാറ്റലനിലെ സെക്കണ്ടറി സ്‌കൂൾ അധ്യാപികയാണ്. 1989 മുതൽ ജോലിയിൽ നിന്ന് സ്വമേധയാ വിരമിച്ചു.

2016 സ്‌പൈൻ പൊതുതിരഞ്ഞെടുപ്പിൽ ബാഴ്‌സലോണിയ പ്രവിശ്യയിൽ നിന്ന് പന്ത്രണ്ടാം നിയമനിർമ്മാണസഭയയിലെ അധോസഭയായ കോൺഗ്രസ്സിലേക്ക് നടന്ന തിരഞ്ഞെടുപ്പിൽ ഡെപ്യൂട്ടിയായി തെരഞ്ഞെടുക്കപ്പെട്ടു. 
തൊഴിലില്ലായ്മ അടക്കമുള്ള വിഷയങ്ങളിൽ രാജ്യത്തെ യുവ ജനങ്ങൾ നടത്തിയ 2011ലെ 15എം മൂവ്‌മെന്റിന്റെ പ്രധാന വക്താവായിരുന്നു.


</doc>
<doc id="384027" url="https://ml.wikipedia.org/wiki?curid=384027" title="വലിയ എലിവാലൻ വാവൽ">
വലിയ എലിവാലൻ വാവൽ

ചാരത്തവിട്ട് നിറമുള്ള ഈ വാവലിന്റെ തലയും ശരീരത്തിന്റെ മുകള്ഭാഗത്തും നീളം കുറഞ്ഞ രോമങ്ങളുണ്ട്. മുഖവും ചെവികളും കൈകാലുകളേ ബന്ധിപ്പിക്കുന്ന ചർമങ്ങളും താഴ്ഭാഗവും രോമാവൃതമല്ല ,നീളമുള്ള വാലുണ്ട്. പക്ഷേ ,ഇതിനു മുൻകൈയുടെയത്ര നീളമില്ല
ആണും പെണ്ണും വ്യത്യസ്ത കോളനികളിൽ ആണ് താമസിക്കുന്നത്. തെളിച്ചമുള്ള പ്രകാശം പരിചയമുള്ളതാണെങ്കിലും ശല്യപെടുത്തിയാൽ പറന്നുപോകുന്നതിനു മുൻപ് ഞണ്ട് ഇഴയുന്നത് പോലെ മേൽക്കൂരയിൽ കൂടി നീങ്ങും. ദുർബലമായ ചിറകടിയോടു കൂടിയാണ് പറക്കൽ വൈകുന്നേരങ്ങളിൽ വൈകി സജീവമാകുന്ന ഈ വാവൽ 1500 എണ്ണം വരെയുള്ള വലിയ കൂട്ടമായാണ് കഴിയുന്നത്. 
കൈകളുടേതടക്കം നീളം 5.9-7.4cm. ശരീരത്തിന്റെ മൊത്തം നീളം 6-8.4cm. 
ഇന്ത്യയിലെ ഉണങ്ങി വരണ്ട പ്രെദേശങ്ങൾ, പ്രേത്യേകിച്ചും ഗുജറാത്ത്, മദ്യപ്രദേശിന്റെ ഭാഗങ്ങൾ, മഹാരാഷ്ട്ര എന്നിവിടങ്ങളിലും. മരുഭൂമിയും ഇതിൽ ഉൾപെടും. ഗുഹകളിലും ടണലുകളിലും ഉപയോഗമില്ലാത്ത കെട്ടിടങ്ങളിലും വീടുകളിലും കാണാം.


</doc>
<doc id="384029" url="https://ml.wikipedia.org/wiki?curid=384029" title="സലിംഅലിസ് ഫ്രൂട്ട് ബാറ്റ്">
സലിംഅലിസ് ഫ്രൂട്ട് ബാറ്റ്

പശ്ചമിഘട്ടത്തിന്റെ തെക്കുഭാഗത്തുള്ള കുറച്ചു പ്രേദേശങ്ങളിൽ മാത്രം വംശനാശം  നേരിടുന്നതുമായ വാവൽ ഇനമാണിത്. ചിറകും മുതുകിലെ നീളം കുറഞ്ഞ മൃദുവായ  ഇരുണ്ട തവിട്ടു നിറം. മുതുകിൽ നിര്ബന്ധമായുള്ള രോമങ്ങൾ കഴുത്തിന്റെ ഭാഗത്തെത്തുമ്പോൾ കട്ടികുറഞ്ഞവയായി മാറുന്നു.തോളിലും പുറത്തും കണ്ണുകൾക്കിടയിലും  വ്യക്തമായ നരയുണ്ട്. ശരീരത്തിന്റെ പിൻഭാഗവും കൈമുട്ടുകളും മുൻകാലുകളും ചുവപ്പുകലർന്ന  തവിട്ടുനിറമായിരിക്കും. ദീർഘവൃത്താകൃതിയിലുള്ള തവിട്ട് ചെവികൾക്കരികിൽ രോമങ്ങളോ വിളറിയ നിറമോ ഉണ്ടാവില്ല.

കൈകളുടേതടക്കം തോളിന്റെ നീളം 6.6 - 6.9cm. ശരീരത്തിന്റെ മൊത്തം നീളം 10.2 - 10.9cm.

ഉയർന്ന പ്രദേശങ്ങളിൽ കാണുന്ന വീതിയിലുള്ള ഇലകളുള്ള വനങ്ങളും തോട്ടങ്ങളും ഇടകലർന്ന സ്ഥലങ്ങൾ. കളക്കാട്  വന്യജീവിസങ്കേതം, തമിഴ്‌നാട്. 


</doc>
<doc id="384037" url="https://ml.wikipedia.org/wiki?curid=384037" title="കുറുമൂക്കൻ വവ്വാൽ">
കുറുമൂക്കൻ വവ്വാൽ

കുറുമൂക്കൻ വവ്വാൽ അല്ലെങ്കിൽ ഇരുളൻ ഇലമൂക്കൻ വാവൽ (Short-nosed fruit bat) എന്നും ഇവ അറിയപ്പെടുന്നു.

മൃദുവായ സിൽക്‌പോലുള്ള തവിട്ടു രോമങ്ങളുള്ളതുമായ ഈ വവ്വാലിനെ വലിയ രോമങ്ങൾ നിറഞ്ഞു നിൽക്കുന്ന കാപ്പിതവിട്ടുള്ള  നിറമുള്ള ചെവികളും വിളറിയ നിറത്തിലുള്ള വിരലുകളുമുള്ള കടുംതവിട്ടു ചിറകുകളും ഉണ്ട്. ഒന്നാമത്തെയും രണ്ടാമത്തെയും ആയ വിരലുകളിൽ പ്രത്യേകമായ രണ്ടു നഗങ്ങളുണ്ട് തുടകൾ തമ്മിൽ ബന്ധിച്ചിട്ടുള്ള പാടയിൽ നിന്ന് പകുതി സ്വാതന്ത്രമായതരത്തിലുള്ള ചെറിയ വാൽ ഇവയുടെ സവിശേഷതയാണ്. ആണിന്റെ താടിയും നെഞ്ചിന്റെ വശങ്ങളും വയറും തുടകളും ഓറഞ്ച് ളറിന്റെ നിറമായിരിക്കും. പെണ്ണിന് വിളറിയ ചാരനിറത്തിലുള്ള വയറും മഞ്ഞകലർന്ന തവിട്ടു തോളുമുണ്ട്.

പ്രെജനനകാലത്ത് പെണ്ണുങ്ങളെയും കുഞ്ഞുഞളെയും  സംരക്ഷിക്കുന്നതില് ആൺ വവ്വാൽ മരക്കൊമ്പിൽ ടെന്റുപോലെ ഒന്ന് നിർമ്മിക്കുന്നു.സൂര്യനസ്തമിച്ചു അരമണിക്കൂറിനു ശേഷം രാത്രിമുഴുവനും സജീവമായ ഈ  വവ്വാലെ പ്രാണിഭോചിവവ്വാലെ പോലെ ശബ്ദം കുറച്ചു ചിറകടിച്ചു പറക്കുന്നു. വാഴപ്പഴവും പേരക്കയും ഇഷ്ടപെടുന്നു ഇവ പ്രഗണത്തിൽ സഹായിക്കുന്നവയായി കരുതപ്പെടുന്നു.

കൈകളുടേതടക്കം തോളിന്റെ നീളം: 6.4-7.9 സെ.മീ.

ശരീരത്തിന്റെ മൊത്തം നീളം: 7.6-11.3 സെ.മീ.

മുൻകൈയുടെ നീളം: 6.4-7.9 സെ.മീ.

ചെവിയുടെ നീളം: 17.5-24.0 സെ.മീ.

മരുഭൂമിയും ഉയർന്ന ഹിമാലയവും ഒഴിച്ച് ഇന്ത്യയിലെല്ലായിടവും. പൂന്തോപ്പിലെയും കൃഷിയിടങ്ങളിലെയും വനത്തിലെയും പനയും ആൽമരങ്ങളും ഇഷ്ട്ടപ്പെടുന്നു. വീടുകളുടെ മേൽക്കൂരയും താവളമാക്കാറുണ്ട്.

ഇന്ത്യയിൽ മുഴുവൻ നന്നായി കാണാവുന്നതാണ്.



</doc>
<doc id="384045" url="https://ml.wikipedia.org/wiki?curid=384045" title="മോങ്ങം">
മോങ്ങം

മലപ്പുറം ജില്ലയിലെ ഏറനാട് താലൂക്കിൽ മൊറയൂർ ഗ്രാമപഞ്ചായത്തിലാണ് മോങ്ങം സ്ഥിതി ചെയ്യുന്നത്.



</doc>
<doc id="384046" url="https://ml.wikipedia.org/wiki?curid=384046" title="ഈമാൻ ബിൻത് അബ്ദുള്ള">
ഈമാൻ ബിൻത് അബ്ദുള്ള

ജോർദാൻ രാജകുടുംബാംഗവും ജോർദാനിലെ കിങ് അബ്ദുള്ള രണ്ടാമന്റെയും റാണിയ രാജ്ഞിയുടെയും രണ്ടാമത്തെ സന്തതിയും മൂത്ത മകളുമാണ് ഈമാൻ ബിൻത് അബ്ദുള്ള രാജകുമാരി - ( Princess Iman bint Abdullah (; born 27 September 1996)

1996 സെപ്തംബർ 27ന് ജോർദാനിലെ അബ്ദുള്ള രണ്ടാമൻ രാജാവിന്റെയും റാണിയ രാജ്ഞിയുടെയും മകളായി ജനിച്ചു. ജോർദാനിലെ രാജകുടുംബമായ ഹാഷ്മി കുടുംബത്തിൽ അംഗം. പ്രവാചകൻ മുഹമ്മദിന്റെ കുടുംബ പരമ്പരയിലെ 42ആം തലമുറ. ജോർദാൻ രാജാവായിരുന്ന ഹുസൈൻ രാജാവിന്റെയും അദ്ദേഹത്തിന്റെ രണ്ടാം ഭാര്യ മുന രാജ്ഞിയുടെ പേരമകൾ. യുവരാജാവ് (ക്രൗൺ പ്രിൻസ് ) ഹുസൈന്റെ സഹോദരിയായ ഈമാന്, മറ്റു രണ്ടു ഇളയ കൂടപിറപ്പുകൾ കൂടിയുണ്ട്. രാജകുമാരി സൽമയും രാജകുമാരൻ ഹാഷിമും. ഈമാന്റേയും സഹോദരി സൽമയുടെയും ജന്മദിം ഒരു ദിവസത്തെ വ്യത്യാസമാണ്.

ജോർദാനിലെ ഇന്റർനാഷണൽ അക്കാദമി അമ്മാനിൽ നിന്ന് ബിരുദം നേടി. അക്കാദമിയിലെ അവരുടെ ക്ലാസിലെ ഏറ്റവും ഉയർന്ന കായിക താരമെന്ന അവാർഡ് നേടി.. അമേരിക്കയിലെ വാഷിങ്ടൺ ഡിസിയിലുള്ള ജോർജ്ജ് ടൗൺ സർവ്വകലാശാലയിൽ പഠനം നടത്തുന്നു. അവരുടെ സഹോദരൻ ഹുസൈൻ രാജകുമാരനും ഇതേ സർവ്വകലാശാലയിലെ വിദ്യാർത്ഥിയാണ്.


</doc>
<doc id="384050" url="https://ml.wikipedia.org/wiki?curid=384050" title="സൽമ ബിൻത് അബ്ദുള്ള">
സൽമ ബിൻത് അബ്ദുള്ള

ജോർദാൻ രാജകുടുംബാംഗവും ജോർദാനിലെ കിങ് അബ്ദുള്ള രണ്ടാമന്റെയും റാണിയ രാജ്ഞിയുടെയും മൂന്നാമത്തെ സന്തതിയും രണ്ടാമത്തെ മകളുമാണ് സൽമ ബിൻത് അബ്ദുള്ള രാജകുമാരി - Princess Salma bint Abdullah (; born 26 September 2000)]].. ജോർദാനിലെ ഹാഷ്മി രാജകുടുംബത്തിലെ അംഗമാണ് സൽമ. ഇസ്ലാമിക പ്രവാചകൻ മുഹമ്മദ് നബിയുടെ കടുംബ പരമ്പരയിലെ 42ആം തലമുറയായാണ് ഇവർ അറിയപ്പെടുന്നത്. 

2000 സെപ്തംബർ 26ന് ജോർദാനിലെ അമ്മാനിൽ ജനിച്ചു.
ജോർദാൻ രാജാവായിരുന്ന ഹുസൈൻ രാജാവിന്റെയും അദ്ദേഹത്തിന്റെ രണ്ടാം ഭാര്യ മുന രാജ്ഞിയുടെ പേരമകൾ. യുവരാജാവ് (ക്രൗൺ പ്രിൻസ് ) ഹുസൈന്റെ സഹോദരിയായ സൽമയ്ക്ക്‌ മറ്റു രണ്ടു കൂടപിറപ്പുകൾ കൂടിയുണ്ട്. രാജകുമാരി ഈമാനും രാജകുമാരൻ ഹാഷിമും. സൽമയുടെയും സഹോദരി ഈമാന്റേയും ജന്മദിനം ഒരു ദിവസത്തെ വ്യത്യാസമാണ്.

ജോർദാനിലെ ഇന്റർനാഷണൽ അമ്മാൻ അക്കാദമിയിൽ പതിനൊന്നാം ഗ്രേഡിൽ വിദ്യാർഥിയാണ്.)


</doc>
<doc id="384053" url="https://ml.wikipedia.org/wiki?curid=384053" title="സോണി മ്യൂസിക്">
സോണി മ്യൂസിക്

സോണിയുടെ ഉടമസ്ഥതയിലുള്ള ഒരു അമേരിക്കൻ ആഗോള സംഗീത കമ്പനിയാണ് സോണി മ്യൂസിക്ക് എന്റർടൈൻമെന്റ് എന്ന സോണി മ്യൂസിക്ക്. സോണി കോർപ്പറേഷൻ ഓഫ് അമേരിക്കയുടെ അനുബന്ധ സ്ഥാപനമായ സോണി എന്റർടൈൻമെന്റ് ഇങ്ക് വഴി സോണി മ്യൂസിക് ഹോൾഡിംഗ്സ് ഇങ്കിന്റെ പൊതു പങ്കാളിത്തമായി ഇത് സംയോജിപ്പിച്ചിരിക്കുന്നു. കൂടാതെ ഇത് ജാപ്പനീസ് സോണി കോർപ്പറേഷന്റെ അനുബന്ധ സ്ഥാപനമാണ്.കൊളംബിയ ബ്രോഡ്കാസ്റ്റിംഗ് സിസ്റ്റം ഏറ്റെടുത്തതിനെത്തുടർന്ന് 1929-ൽ അമേരിക്കൻ റെക്കോർഡ് കോർപ്പറേഷൻ എന്ന പേരിൽ ഇത് സ്ഥാപിക്കുകയും 1938-ൽ കൊളംബിയ റെക്കോർഡിംഗ് കോർപ്പറേഷൻ എന്ന് പുനർനാമകരണം ചെയ്യുകയും ചെയ്തു. 1966-ൽ കമ്പനി സിബിഎസ് റെക്കോർഡ് ആയി പുനഃസംഘടിപ്പിച്ചു. 1988-ൽ സോണി കോർപ്പറേഷൻ കമ്പനി വാങ്ങുകയും 1991-ൽ അതിന്റെ നിലവിലെ പേരിൽ പുനർനാമകരണം ചെയ്യുകയും ചെയ്തു. 2004-ൽ സോണിയും ബെർട്ടെൽസ്മാനും സോണി ബിഎംജി മ്യൂസിക് എന്റർടൈൻമെന്റ് എന്ന പേരിൽ 50-50 സംയുക്ത സംരംഭം ആരംഭിച്ചു. ഇത് സോണി മ്യൂസിക്, ബെർട്ടൽസ്മാൻ മ്യൂസിക് ഗ്രൂപ്പ് എന്നിവയുടെ ബിസിനസുകൾ ഒരു സ്ഥാപനത്തിലേക്ക് മാറ്റി. എന്നിരുന്നാലും, 2008-ൽ സോണി ബെർട്ടൽസ്മാന്റെ ഓഹരി കൂടി സ്വന്തമാക്കി, കമ്പനി താമസിയാതെ SME എന്ന നാമത്തിലേക്ക് തിരിച്ചുവന്നു. ഈ വാങ്ങൽ സോണിയെ ബുഎം‌ജിയുടെ എല്ലാ ലേബലുകളും സ്വന്തമാക്കാൻ അനുവദിക്കുകയും ബുഎം‌ജിയുടെ ലയനത്തിലേക്ക് ഇത് നയിക്കുകയും ചെയ്തു. പകരം ബുഎം‌ജി റൈറ്റ്സ് മാനേജ്മെൻറ് എന്ന് പുനരാരംഭിച്ചു.


</doc>
<doc id="384054" url="https://ml.wikipedia.org/wiki?curid=384054" title="വിറ്റ്വാട്ടർസ്രാന്റ് സർവ്വകലാശാല">
വിറ്റ്വാട്ടർസ്രാന്റ് സർവ്വകലാശാല

ദക്ഷിണാഫ്രിക്കയിലെ ജോഹനാസ്ബർഗ്ഗിൽ സ്ഥിതിചെയ്യുന്ന ഒരു വിവിധ-ക്യാമ്പസ് ദക്ഷിണാഫ്രിക്കൻ പൊതുഗവേഷണ സർവ്വകലാശാലയാണ് വിറ്റ്വാട്ടർസ്രാന്റ് സർവ്വകലാശാല. ഇത് വിറ്റ്സ് സർവ്വകലാശാല എന്നാണ് അറിയപ്പെടുന്നത്. ജോഹനാസ്ബെർഗ്ഗിനും വിറ്റ്വാട്ടർസ്രാന്റിനുമെന്നപോലെ ഖനന വ്യവസായവുമായി ഈ സർവ്വകലാശാലക്കും നേരിട്ട് ബന്ധമുണ്ട്. 1896 ൽ സൗത്താഫ്രിക്കൻ സ്ക്കൂൾ ഓഫ് കിമ്പർലി എന്ന പേരിലാണ് ഈ സർവ്വകലാശാല സ്ഥാപിക്കപ്പെട്ടത്. ദക്ഷിണാഫ്രിക്കയിലെ ഏറ്റവും പഴക്കമുള്ള സർവ്വകലാശാലയിൽ മൂന്നാമത്തെതാണ് ഈ സർവ്വകലാശാല. മറ്റുരണ്ടെണ്ണം കേപ്പ് ടൗൺ സർവ്വകലാശാലയും (1829 ൽ സ്ഥാപിതം) സ്റ്റെല്ലെൻബോഷ് സർവ്വകലാശാലയുമാണ് (1866 ൽ സ്ഥാപിതം).




</doc>
<doc id="384074" url="https://ml.wikipedia.org/wiki?curid=384074" title="എന്നെഡി പീഠഭൂമി">
എന്നെഡി പീഠഭൂമി

എന്നെഡി പീഠഭൂമി, ഛാഡിനു വടക്കുകിഴക്കായി എന്നെഡി മേഖലയിൽ സഹാറാ മരുഭൂമിയുടെ മദ്ധ്യത്തിലായി സ്ഥിതി ചെയ്യുന്നഒരു മണൽക്കൽ ഭിത്തിയാണ്. എല്ലാ വശങ്ങളും മണൽക്കാടുകളാൽ ചുറ്റപ്പെട്ട ഇത് എന്നെഡിയുടെ ആഴമുള്ള താഴ്വരകളിലേയ്ക്കു വ്യാപിച്ചുകിടക്കുന്നു. ഏകദേശം 60,000 ചതുരശ്ര കിലോമീറ്റർ (23,000 ചതുരശ്ര മൈൽ) പ്രാദേശക വിസ്തീർണ്ണമുള്ള എന്നെഡി പീഠഭൂമിയിലെ ഏറ്റവും ഉയരമുള്ള ഭാഗം സമുദ്രനിരപ്പിൽ നിന്ന് 1,450 മീറ്റർ (4,760 അടി) ഉയരത്തിലാണ്. സാർത്ഥവാഹകസംഘങ്ങൾ മാത്രമാണ് ഇതിനു കുറുകേ കടന്നു പോകാറുളളതെന്നതിനാൽ ഇത് ബഹുവിധ സ്വാധീനങ്ങൾക്കു വിധേയമായ പ്രദേശമാണ്. ഗോപുരങ്ങൾ, തൂണുകൾ, പാലങ്ങൾ, കമാനങ്ങൾ തുടങ്ങിയ രീതിയിലുള്ള എടുപ്പുകളാണ് ഇവിടുത്തെ സാധാരണയായി കാണപ്പെടുന്ന ഭൂപ്രകൃതി. ഇത് വിനോദസഞ്ചാരികളെ അത്യധികം ആകർഷിക്കുന്ന പ്രദേശമാണ്.

ഈ പീഠഭൂമിയിൽ ജീവജാലങ്ങളുടെ സമൃദ്ധമായ ഒരു ശേഖരവുമുണ്ട്. ഇതിൽ സമൃദ്ധമായി മഴ ലഭിച്ചിരുന്ന ഒരു കാലത്ത് (Neolithic Subpluvial) സഹാറ മരുഭൂമിയിലാകെ കാണപ്പെട്ടിരുന്ന മരുഭൂ മുതലകളും ഉൾപ്പെടുന്നു.ഈ മുതലവർഗ്ഗങ്ങളുടെ ശ്രദ്ധേയത അവരുടെ ഒറ്റപ്പെട്ട നിലനിൽപ്പിനാൽ രൂപാന്തരം പ്രാപിച്ച ഹ്രസ്വകായത്വമാണ്. ഇത് അവയെ അസാധാരണമാക്കുന്നു. ഇവയിൽ ശേഷിച്ച മുതലകൾ മൌറിറ്റാനിയ, അൾജീരിയ എന്നിവിടങ്ങളിൽ കാണപ്പെടുന്നു) പ്രദേശത്തെ നദിയിലെ മലയിടുക്കുകളിലുൾപ്പെടുന്ന ഏതാനും ചില കുളങ്ങളിൽ മാത്രമായി വംശനാശഭീഷണി നേരിടുന്ന ഇവ അതിജീവനം ചെയ്യുന്നു, ഉദാഹരണമായി "ഗ്വെൽറ്റ ഡി ആർച്ചീ". പടിഞ്ഞാറൻ ആഫ്രിക്കൻ ഉപജാതികളിൽപ്പെട്ട സഹാറയിലെ അവസാന സിംഹങ്ങൾ അവ കുറ്റിയറ്റുപോകുന്നതുവരെ ഇവിടെ നിലനിന്നിരുന്നു; അവസാനത്തെ സിംഹത്തെ 1940 കളിലാണ് കണ്ടെത്തിയത്. അതിജീവനശേഷിയുള്ള ഏതാനും സിമിറ്റാർ ഓറിക്സുകൾ മരുഭൂമിയുടെ വന്യതയിലെവിടെയെങ്കിലും ജീവിക്കുന്നുണ്ടാകാം. അതുപോലെതന്നെ എന്നെഡി പീഠഭൂമിയിലെ വിദൂര പ്രദേശങ്ങളിൽ അന്യനിന്നുപോകാൻ സാദ്ധ്യതയുള്ള സുഡാൻ ചീറ്റകളെ കണ്ടെത്തിയിട്ടുണ്ട്.


</doc>
<doc id="384079" url="https://ml.wikipedia.org/wiki?curid=384079" title="ലോങ് വോക് റ്റു ഫ്രീഡം">
ലോങ് വോക് റ്റു ഫ്രീഡം

സൗത്ത് ആഫ്രിക്കൻ പ്രസിഡന്റായിരുന്ന നെൽസൺ മണ്ടേലയുടെ ആത്മകഥയാണ് ലോങ് വോക് റ്റു ഫ്രീഡം (ഇംഗ്ലീഷ്: Long Walk to Freedom). 1994-ൽ ലിറ്റിൽ ബ്രവ്ൺ & കൊ. യാണ് ഈ പുസ്തകം ആദ്യമായി പ്രസിദ്ധീകരിച്ചത് തന്റെ ആദ്യകാല ജീവിതം, വിദ്യാഭ്യാസകാലം, 27 വർഷത്തെ ജയിൽ വാസം എന്നിവയെകുറിച്ചെലാം മണ്ടേല ഈ പുസ്തകത്തിലൂടെ വിവരിക്കുന്നു. ദക്ഷിണാഫ്രിക്കയിലെ വർണവിവേചന സർക്കാറിന്റെ കാലത്താണ്, മണ്ടേലയെ ഒരു തീവ്രവാദിയെന്ന് ആരോപിച്ച്, കുപ്രസിദ്ധമായ റൂബൻ ജയിലിൽ അടച്ചത്. പിൽകാലത്ത് അദ്ദേഹം ദ.ആഫ്രിക്കയുടെ പ്രസിഡന്റ് പദവിയിലെത്തുകയും, അന്താരാഷ്ട്രത്തലത്തിൽ തന്നെ തന്റെ ഭരണപാടവത്തിന് പ്രശസ്തനാവുകയും ചെയ്തു. ഈ പുസ്തകത്തിലെ അവസാന അധ്യായങ്ങളിൽ തന്റെ രാഷ്ട്രീയ വളർച്ചയെകുറിച്ച് മണ്ടേല വിവരിക്കുന്നു. കൂടാതെ ദക്ഷിണാഫ്രിക്കയിൽ ഇന്നും തുടർന്നുപോകുന്ന വർണവിവേചനങ്ങളെക്കുറിച്ചും ഇതിൽ പരാമർശിക്കുന്നുണ്ട്. തന്റെ ആറ് മക്കൾക്കും, 21 കൊച്ചുമക്കൾക്കും, സഹപ്രവർത്തകർക്കും, ആഫ്രിക്കയിലെ മിത്രങ്ങൾക്കുമായി മണ്ടേല ഈ പുസ്തകം സമർപ്പിച്ചിരിക്കുന്നു. 


</doc>
<doc id="384086" url="https://ml.wikipedia.org/wiki?curid=384086" title="കച്ചുമ്പറി">
കച്ചുമ്പറി

കച്ചുമ്പെറി ആഫ്രിക്കൻ ഗ്രേറ്റ് ലേക് മേഖലയിലെ ഭക്ഷണവിഭവങ്ങളിൽ ഏറ്റവും ജനപ്രീതിയുള്ള ഒരു വിഭവമാകുന്നു. പുതുമയുള്ള തക്കാളി, ഉള്ളി എന്നിവ കലർത്തിയ സാലഡ് വിഭവമാണിത്. കനം കുറച്ച് അരിഞ്ഞ തക്കാളി, ഉള്ളി അല്ലെങ്കിൽ സവാള, കുരുമുളക് (ഉപ്പ് രുചി വർദ്ധനവിനായി) എന്നിവ ചേർന്ന ഒരു വേവിക്കാത്തതരം സാലഡ് വിഭവമാണ് ഇത്. കച്ചുമ്പറിയിലെ വ്യത്യസ്ത ഇനങ്ങൾ കെനിയ, ടാൻസാനിയ, റുവാണ്ട, ഉഗാണ്ട, ബുറുണ്ടി, മലാവി-കോംഗോ എന്നീ തെക്കൻ ആഫ്രിക്കൻ രാജ്യങ്ങൾ എന്നിവിടങ്ങളിലും ഉപയോഗിക്കുന്നു. ഇതേ വിഭവം, ലാറ്റിനമേരിക്കൻ രാജ്യങ്ങളിൽ പിക്കോ ഡി ഗാല്ലോ, അല്ലെങ്കിൽ സൽസ ഫ്രെസ്കോ എന്നീ വ്യത്യസ്ത പേരുകളിൽ ലഭ്യാമാണ്. ഇന്ത്യയിലെ പ്രാചീന സംസ്കൃത ഭാഷയിലെ കൊഷുമ്പ്രി, അഥവാ കച്ചുമ്പർ എന്നീ പേരുകളിൽ നിന്നാണ് സ്വാഹി പദമായ കച്ചുമ്പറിയുടെ ഉത്ഭവം.


</doc>
<doc id="384089" url="https://ml.wikipedia.org/wiki?curid=384089" title="പ്രിൻസസ് ടൈറ">
പ്രിൻസസ് ടൈറ

പ്രിൻസസ് ടൈറ, 2007 ൽ പുറത്തിറങ്ങിയതും ഫ്രാങ്ക് രാജാ അരാസേ സംവിധാനം ചെയ്തതുമായ ഒരു ഘാനായൻ ഡ്രാമാ സിനിമയാണ്. ഇതിൽ അഭിനയിച്ചവർ ജാക്കി അയ്ഗെമാങ്, വാൻ വിക്കർ, യവോന്നെ നെൽസൺ എന്നിവരായിരുന്നു. ഈ ചലച്ചിത്രം 2008 ലെ ആഫ്രിക്കൻ മൂവി അക്കാദമിയുടെ 12 നോമിനേഷനുകൾക്കും 2 അവാർഡുകൾക്കും അർഹമായിരുന്നു. അതോടൊപ്പം ഏറ്റവും മികച്ച വസ്ത്രാലങ്കാരം മേക്കപ്പ് എന്നിവയ്ക്കുമുള്ള അവാർഡ് നേടിയിരുന്നു.


</doc>
<doc id="384096" url="https://ml.wikipedia.org/wiki?curid=384096" title="ദക്ഷിണാഫ്രിക്കയിലെ പ്രവിശ്യകൾ">
ദക്ഷിണാഫ്രിക്കയിലെ പ്രവിശ്യകൾ

ഭരണസൗകര്യാർത്ഥം ദക്ഷിണാഫ്രിക്കയെ 9 പ്രവിശ്യകളായി വിഭജിച്ചിരിക്കുന്നു. (; ; ; ; ; ; ; ; ; ). 1994ലെ പൊതു തിരഞ്ഞെടുപ്പ് ദിനത്തിലെ സായാഹ്നത്തിൽ, ബന്ദുസ്റ്റാൻ എന്നറിയപ്പെട്ടിരുന്ന ഭരണപ്രദേശങ്ങൾ, പുനഃക്രമീകരിക്കുകയും, നിലവിലുള്ള നാല് പ്രവിശ്യകൾ വിഭജിച്ച് 9 പ്രവിശ്യകളായി പുനഃസംഘടിപ്പിക്കുകയും ചെയ്തു. പിന്നീടുവന്ന ഭരണഘടനാ ഭേദഗതികൾ പ്രകാരം ഈ പ്രവിശ്യകളുടെ അതിർത്തികളിൽ ചില പുനഃക്രമീകരണങ്ങൾ വന്നിട്ടുണ്ട്.

Footnotes:


</doc>
<doc id="384097" url="https://ml.wikipedia.org/wiki?curid=384097" title="ആംഫിതിയേറ്റർ ഓഫ് എൽ ജെം">
ആംഫിതിയേറ്റർ ഓഫ് എൽ ജെം

ആംഫിതിയേറ്റർ ഓഫ് എൽ ജെം, ടുണീഷ്യയിലെ എൽ ജെമിൽ സ്ഥിതിചെയ്യുന്ന ഒരു അണ്‌ഡാകാരമുള്ള ഒരു ആംഫിതിയേറ്ററാണ്. 1979 മുതൽ ഇത് യുനെസ്കോ ലോക പൈതൃക സ്ഥലമായി കണക്കാക്കപ്പെടുന്നു.


</doc>
<doc id="384099" url="https://ml.wikipedia.org/wiki?curid=384099" title="ജൈവഭൗതികശാസ്ത്രം">
ജൈവഭൗതികശാസ്ത്രം

ജൈവ സംവിധാനങ്ങളെയും പ്രതിഭാസങ്ങളെയും പഠിക്കുന്നതിനായി ഭൗതികശാസ്ത്രത്തിലെ സമീപനങ്ങളും രീതികളും പ്രയോഗിക്കുന്ന ഒരു അന്തർവൈജ്ഞാനിക ശാസ്ത്രം ആണ് ജൈവഭൗതികശാസ്ത്രം (ഇംഗ്ലീഷ് : ബയോഫിസിക്സ് അല്ലെങ്കിൽ ബയോളജിക്കൽ ഫിസിക്സ്). തന്മാത്രാതലം മുതൽ ജീവിഗണങ്ങൾ വരെ ജീവശാസ്ത്രപരമായ എല്ലാ ജൈവഘടനകളും ഇതിൽ ഉൾപ്പെട്ടിരിക്കുന്നു. ജൈവഭൗതികശാസ്ത്രത്തിലെ ഗവേഷണം ജൈവരസതന്ത്രം, ഫിസിക്കൽ കെമിസ്ട്രി, നാനോടെക്നോളജി, ബയോ-എൻജിനീയറിങ്, കമ്പ്യൂട്ടേഷണൽ ബയോളജി, ബയോമെക്കാനിക്സ്, സിസ്റ്റംസ് ബയോളജി എന്നീ ശാഖകളിലായി വ്യാപിച്ചിരിക്കുന്നു.
1892 ഇൽ കാൾ പിയ്ഴ്സണാണ് ബയോഫിസിക്സ് എന്ന പദം ആദ്യമായി അവതരിപ്പിച്ചത്

ജൈവരസതന്ത്രത്തിലെയും തന്മാത്രാ ജീവശാസ്ത്രത്തിലെയും ഭൗതികശാസ്ത്രപരമായ പ്രശ്നങ്ങൾ നിർദ്ധാരണം ചെയ്യുന്നതിലാണ് തന്മാത്രാ ജൈവഭൗതികശാസ്ത്രം പ്രധാനമായും ശ്രദ്ധകേന്ദ്രീകരിക്കുന്നത്. ഡി.എൻ.എ , ആർ.എൻ.എ , മാംസ്യതന്മാത്രകൾ തുടങ്ങിയ ജൈവതന്മാത്രകൾക്കിടയിൽ അന്യോന്യം ഉണ്ടാകുന്നതും അവയ്ക്കുള്ളിൽത്തന്നെ സംഭവിക്കുന്നതുമായ പരസ്പരപ്രവർത്തനങ്ങളെ മനസ്സിലാക്കുക എന്നതാണ് ഈ മേഖലയിലെ ശാസ്ത്രജ്ഞരുടെ ഗവേഷണോദ്യമം. ഇതിനായി വിവധതരത്തിലുള്ള സങ്കേതങ്ങൾ ഉപയോഗിച്ചുപോരുന്നു.

കലകൾ, കോശങ്ങൾ, അവയവവ്യവസ്ഥ, ജീവിഗണങ്ങൾ, ആവാസവ്യവസ്ഥകൾ എന്നിവയെപ്പറ്റിയും ഗണിതത്തിലെയും സ്ഥിതിഗണിതത്തിലെയും പരീക്ഷണരീതികൾ കൂടി ഉപയോഗിച്ച് പഠനങ്ങൾ നടക്കുന്നു. 

ജൈവഭൗതികശാസ്ത്രത്തിന്റെ മറ്റൊരു ശാഖയാണ് മെഡിക്കൽ ഫിസിക്സ്. വൈദ്യശാസ്ത്ര സംബന്ധിയായ പ്രയുക്തഭൗതികശാസ്ത്രമാണ് ഇത്. റേഡിയോളജി, മൈക്രോസ്കോപ്പി, നാനോ മരുന്നുകൾ എന്നിവയുമായി ബന്ധപ്പെട്ടിരിക്കുന്നു. ജൈവഘടകങ്ങളുടെ കേടുപാടുകൾ തീർക്കാനായി ഉപയോഗിക്കപ്പെടുന്ന ഭാവിയിലെ ജൈവയന്ത്രങ്ങളെപ്പറ്റി (നാനോയന്ത്രങ്ങൾ) റിച്ചാർഡ് ഫെയ്ൻമാൻ "There's Plenty of Room at the Bottom" (1959) എന്ന ലേഖനത്തിൽ പരാമർശിച്ചിരിക്കുന്നു 


</doc>
<doc id="384116" url="https://ml.wikipedia.org/wiki?curid=384116" title="അക്സം">
അക്സം

അക്സം (Tigrinya: ኣኽሱም /axsum/, Amharic: አክሱም /aksum/) എത്യോപ്യയിലെ വടക്കൻ മേഖലയിൽ സ്ഥിതിചെയ്യുന്ന ഒരു പട്ടണമാണ്. 


</doc>
<doc id="384122" url="https://ml.wikipedia.org/wiki?curid=384122" title="ദക്ഷിണാഫ്രിക്കയിലെ ഭരണതല വിഭാഗങ്ങൾ">
ദക്ഷിണാഫ്രിക്കയിലെ ഭരണതല വിഭാഗങ്ങൾ

ദക്ഷിണാഫ്രിക്കയിലെ 9 പ്രവിശ്യകളാണ് ഉള്ളത്. ഈ പ്രവിശ്യകളെ ഭരണസൗകര്യാർത്ഥം മെട്രോപൊളിറ്റൻ മുനിസിപാലിറ്റികൾ എന്നും ജില്ലാ മുനിസിപാലിറ്റികൾ എന്നും വിഭജിച്ചിരിക്കുന്നു. ഇതിലെ ജില്ലാ മുനിസിപ്പാലിറ്റികളെ പ്രാദേശിക മുനിസിപാലിറ്റികളായി വിഭജിച്ചിരിക്കുന്നു. ഈ പ്രാദേശികമുനിസിപാലിറ്റികളെയും മെട്രോപൊളിറ്റൻ മുനിസിപാലിറ്റികളെയും വാർഡുകളാണ് വിഭജിച്ചിരിക്കുന്നത്.

1994-മുതൽ, ദക്ഷിണാഫ്രിക്കയിൽ ഒമ്പത് പ്രവിശ്യകളാണുള്ളാത്: ഈസ്റ്റേൺ കേപ്, ഫ്രീ സ്റ്റേറ്റ്, ഗൗതെങ്, കവാശുളു-നറ്റാൽ, ലിമ്പോമ്പൊ, മ്പുമാലങ്ക, നോർത്ത് വെസ്റ്റ്, നോർത്തേൺ കേപ്, വെസ്റ്റേൺ കേപ് എന്നിവയാണ് ആ 9 പ്രവിശ്യകൾ. സൗത്താഫ്രിക്കയുടെ ഭരണഘടനയിൽ ഈ പ്രവിശ്യകളുടെ അതിർത്തികൾ നിർവചിച്ചിട്ടുണ്ട്. എങ്കിലും രണ്ടു തവണ ഈ അതിർത്തികളിൽ ഭരണഘടനാ ഭേദഗതി പ്രകാരം ചില പുനഃക്രമീകരണങ്ങൾ നടന്നിട്ടുണ്ട്. .

ദക്ഷിണാഫ്രിക്കയിലെ ഏറ്റവും വലിയ 8 നഗരങ്ങളുടെ ഭരണം നിർവഹിക്കുന്നതിനാണ് മെട്രോപൊളിറ്റൻ മുനിസിപ്പാലിറ്റികൾ രൂപികരിച്ചിരിക്കുന്നത്. ഗ്രാമീണമേഖലയിലെ പ്രാദേശിക മുനിസിപാലിറ്റികളുടേതിന് സമാനമായ ഒരു ഭരണസംവിധാനമാണ് മെട്രോ.മുനിസിപ്പാലിറ്റിക്കൾ. കൗൺസിലുകൾക്കാണ് മെട്രോ.മുനിസിപ്പാലിറ്റിയുടെ ഭരണചുമതല. ഇതിൽ ഉൾപ്പെടുന്ന പകുതി കൗൺസിലർമാരെ വാർഡുകളിൽനിന്ന് ജനങ്ങൾ നേരിട്ട് തിരഞ്ഞെടുക്കുന്നു. ബാക്കി പകുതി ആളുകളെ പാർട്ടി-ലിസ്റ്റ് പ്രാതിനിധ്യ അനുപാതത്തെ അടിസ്ഥാനത്തിലാണ് തിരഞ്ഞെടുക്കുന്നത്.

ദക്ഷിണാഫ്രിക്കയിലെ 8 മെട്രോ.മുനിസിപ്പാലിറ്റികൾ ഇവയാണ്: ബഫാലോ നഗരം (ഈസ്റ്റ് ലണ്ടൺ), കേപ് ടൗൺ നഗരം (കേപ് ടൗൺ), Ekurhuleni (East Rand), eThekwini (ഡർബൺ), ജൊഹനാസ്ബർഗ് നഗരസഭ് (ജൊഹനാസ്ബർഗ്), Mangaung (ബ്ലൂംഫൗണ്ടെയിൻ), നെൽസൺ മണ്ടേല ബേ (പോർട്ട് എലിസബത്ത്), ഷ്വെൻ നഗരം (പ്രിട്ടോറിയ).

മെട്രോമുനിസിപ്പാലിറ്റികളല്ലാത്ത ദക്ഷിണാഫ്രിക്കൻ പ്രദേശങ്ങൾ ജില്ലാ മുനിസിപ്പാലിറ്റികളായി വിഭജിച്ചിരിക്കുന്നു. 44 ജില്ലാ മുനിസിപ്പാലിറ്റികളാണ് ദക്ഷിണാഫ്രിക്കയിലുള്ളത്. പ്രവിശ്യകളിലെ താരതമ്യേന വലിപ്പമേറിയ ഭൂവിഭാഗമാണ് ജില്ലാ മുനിസിപാലിറ്റികൾ. ആയതിനാൽ അവയെ വീണ്ടും ചെറിയ ഭൂവിഭാഗങ്ങളായ പ്രാദേശിക മുനിസിപ്പാലിറ്റികളായി വിഭജിച്ചിട്ടുണ്ട്(താഴെ കാണുക). 

ജില്ലാ മുനിസിപ്പാലിറ്റികളെ താരതമ്യേന ചെറുതായ പ്രാദേശിക മുനിസിപ്പാലിറ്റികളായി വിഭജിച്ചിരിക്കുന്നു. ദക്ഷിണാഫ്രിക്കയിൽ ആകെ 205 പ്രാദേശിക മുനിസിപ്പാലിറ്റികളാണ് ഉള്ളത്.

പ്രാദേശിക, മെട്രോപൊളിറ്റൻ മുനിസിപ്പാലിറ്റികളെ വാർഡുകളായാണ് വിഭജിച്ചിരിക്കുന്നത്. ഈ ഓരോ വാർഡുകളിൽനിന്നും മുനിസിപ്പൽ കൌൺസിലേക്ക് ഒരോ കൗൺസിലറെ തിരഞ്ഞെടുക്കുന്നു. ദക്ഷിണാഫ്രിക്കയിൽ 4,392 വാർഡുകളാണുള്ളത്.


</doc>
<doc id="384126" url="https://ml.wikipedia.org/wiki?curid=384126" title="താഴേക്കാട്ടു മന">
താഴേക്കാട്ടു മന

കേരളത്തിലെ വ്യഖ്യാതമായ നംപൂതിരി ബ്രാഹ്മണ കുടുംബം.വടക്കൻ കേരളത്തിലെ എററവും വലിയ ജന്മികുടുംബം.പതിനെട്ടര ക്ഷേത്രങ്ങളും രണ്ട് സത്രങ്ങളും കഥകളിയോഗവും കുതിരപന്തിയും ഉണ്ടായിരുന്ന ഉഗ്രപ്രതാപികള്.പരശു രാമനാല് സ്ഥാപിക്കപ്പെട്ട 32 നംപൂതിരിഗ്രാമങ്ങളില് ഏററവും വടക്കേയററത്തെ ഗ്രാമമായ പയ്യന്നൂര് ഗ്രാമത്തിലെ 16 ഇല്ലങ്ങളില് പ്രൌഢി കൊണ്ടും സമ്പന്നത കൊണ്ടും മുന്നില് നില്കുന്ന കുടുംബം.ആദ്യത്തെ ഗ്രാമക്കാര് അഥവാ പരശുരാമനാല് ആദ്യം കൊണ്ടുവരപ്പെട്ട ബ്രാഹ്മണര് എന്ന് അര്ത്ഥം വരുന്ന തരത്തില് തിരുമുന്പ് എന്ന സ്ഥാനപ്പേര് ഉപയൊഗിക്കുന്ന ഒരേയൊരു ഗ്രാമക്കാരാണ് പയ്യന്നൂര് ഗ്രാമം നംപൂതിരിമാര്.ഈ 16 കുടുംബങ്ങള് ഒഴികെയുളളവരൊന്നും ഈ ഭാഗത്ത് നംപൂതിരിമാരല്ല, തുളു എംപ്രാംതിരിമാരാണ്.പില്കാലത്ത് അവര് സ്വയം നംപൂതിരി നാമം ചേര്ത്ത് സ്വയം മാററുകയായിരുന്നു.തളിപറമ്പിന് വടക്ക് നംപൂതിരി ഇല്ലങ്ങള് താഴക്കാട്ട് മന ഉള്പ്പടെ ഉളള ഈ പതിനാറ് മനകള് മാത്രമാണ് യഥാർഥത്തില്.ഇവരുടെ ഗ്രാമക്ഷേത്രമാണ് പയ്യന്നൂർ സുബ്രഹ്മണ്യസ്വാമി ക്ഷേത്രം.പരശുരാമഭക്തിയാല് ഇന്നും പരശുരാമശാസനങ്ങള് അതേ പടി അനുവർത്തിച്ചു വരുന്നു ഇവിടെ.

</doc>
<doc id="384128" url="https://ml.wikipedia.org/wiki?curid=384128" title="സൗത്ത് ആഫ്രിക്കൻ കമ്മ്യൂണിസ്റ്റ് പാർട്ടി">
സൗത്ത് ആഫ്രിക്കൻ കമ്മ്യൂണിസ്റ്റ് പാർട്ടി

ദക്ഷിണാഫ്രിക്കയിലെ ഒരു കമ്മ്യൂണിസ്റ്റ് പാർട്ടിയാണ് സൗത്ത് ആഫ്രിക്കൻ കമ്മ്യൂണിസ്റ്റ് പാർട്ടി (എസ്എസിപി) (English: South African Communist Party (SACP).
1921ൽ രൂപീകരിക്കപ്പെട്ട ഈ സംഘടനയെ വർണ്ണ വിവേചനം അവസാനിപ്പിക്കുന്നതിനുള്ള സമരത്തിൽ പങ്കുചേർന്നതിന് 1950ൽ ഭരണകൂടം നിരോധിച്ചു.
ആഫ്രിക്കൻ നാഷണൽ കോൺഗ്രസ്,കോൺഗ്രസ് ഓഫ് സൗത്ത് ആഫ്രിക്കൻ ട്രേഡ് യൂനിയൻസ് എന്നിവ ചേർന്നുള്ള ത്രൈപാർട്ടി സഖ്യത്തിൽ അംഗമാണ് സൗത്ത് ആഫ്രിക്കൻ കമ്മ്യൂണിസ്റ്റ് പാർട്ടി


</doc>
<doc id="384133" url="https://ml.wikipedia.org/wiki?curid=384133" title="ആയിശ ബിൻത് ഹുസൈൻ">
ആയിശ ബിൻത് ഹുസൈൻ

ജോർദാൻ രാജകുടുംബാംഗവും ജോർദാൻ രാജവായ കിങ് അബ്ദുള്ള രണ്ടാമന്റെ സഹോദരിയുമാണ് ആയിശ ബിൻത് ഹുസൈൻ രാജകുമാരി (English: Princess Aisha bint Hussein, Arabic: عائشة بنت الحسين (born 23 April 1968). സൈൻ ബിൻത് ഹുസൈൻ രാജകുമാരിയുടെ ഇരട്ട സഹോദരിയാണ് ആയിശ. ജോർദാൻ രാജാവായിരുന്ന കിങ് ഹുസൈന് മുന അൽ ഹുസൈൻ രാജ്ഞിയിലുള്ള മകളാണ് ആയിശ ബിൻത് ഹുസൈൻ.

1968 ഏപ്രിൽ 23ന് ജോർദാനിലെ അമ്മാനിൽ ജനിച്ചു. എട്ടാം വയസ്സുവരെ ജോർദാനിലെ അമേരിക്കൻ കമ്മ്യൂണിറ്റി സ്‌കൂളിൽ പഠിച്ചു. സഹോദരി സൈൻ ബിൻത് ഹുസൈനും ആയിശയും ഒരേ ക്ലാസിലാണ് പഠിച്ചിരുന്നത്. പിന്നീട്, പത്തു വർഷത്തെ തുടർ വിദ്യാഭ്യാസത്തിനായി അമേരിക്കയിലേക്ക് പോയി. അമേരിക്കയിലെ മേരിലാൻഡിലെ ബെതെസ്ഡയിലുള്ള ഗേൾസ് സ്‌കൂളായ ഹോൽടൺ ആംസ് സ്‌കൂളിൽ എട്ടാം ഗ്രേഡിൽ ചേർന്നു പഠനം തുടർന്നു.
1986ൽ അമേരിക്കയിലെ വെല്ലെസ്ലി, മസ്സാചുസെറ്റസിലുള്ള ഡന ഹാൾ സ്‌കൂളിൽ നിന്ന് ബിരുദം നേടി. തുടർന്ന്, ബ്രിട്ടനിലെ റോയൽ മിലിട്ടറി അക്കാദമി സാൻഡ്ട്രസ്റ്റിൽ ചേർന്നു, 1987ൽ ഓഫീസർ പരിശീലന കോഴ്‌സ് പൂർത്തിയാക്കി . പെമ്പ്രോക്ക് കോളേജ്, ഒക്‌സ്‌ഫോർഡിൽ നിന്ന് മോഡേൺ മിഡ്‌ലീസ്റ്റ് ചരിത്രം, രാഷ്ട്രീയത്തിൽ ബിരുദം നേടി. 2010 ജൂണിൽ അമേരിക്കയിലെ വാഷിങ്ടൺ ഡിസിയിലെ നാഷണൽ ഡിഫൻസ് യൂനിവേഴ്‌സിറ്റി കീഴിലുള്ള കോളേജ് ഓഫ് ഇന്റർനാഷണൽ സെക്യൂരിറ്റി അഫേഴ്‌സിൽ (സി ഐ എസ് എ) തന്ത്രപരമായ സുരക്ഷാ പഠനത്തിൽ മാസ്റ്റർ ബിരുദം നേടി.

1987 ഏപ്രിലിൽ ഇംഗ്ലണ്ടിലെ സാൻഡ്ഹർസ്റ്റിലുള്ള റോയൽ മിലിട്ടറി അക്കാദമിയിൽ നിന്ന്‌ ഓഫീസർ പരിശീലന കോഴ്‌സ് പൂർത്തിയാക്കി.
പശ്ചിമേഷ്യയിൽ നിന്ന് റോയൽ മിലിട്ടറി അക്കാദമിയിൽ നിന്ന് പഠനം പൂർത്തിയാക്കിയ ആദ്യ വനിതയാണ് ആയിശ. അക്കാദമിയിൽ നിന്ന് പഠനം പൂർത്തിയാക്കിയ ശേഷം ആയിശ ജോർദാന്റെ സ്‌പെഷ്യൽ ഫോഴ്‌സിൽ സേവനം അനുഷ്ടിച്ചു. കൂടാതെ, വിവിധ പാരാച്ചൂട്ട് കോഴ്‌സുകൾ പൂർത്തിയാക്കി. ഇവരുടെ പാരച്യൂട്ട് വിങ് അഞ്ച് സൈനിക പാരാച്ചൂട്ട് ചാട്ടങ്ങൾ പൂർത്തിയാക്കിയിട്ടുണ്ട്.

1990ൽ സെയ്ദ് സഹദുദ്ദീൻ ജുമയുമായുള്ള വിവാഹം നടന്നു. ഈ വിവാഹത്തിൽ രണ്ടു മക്കളുണ്ട്. 1992 മെയ് 27ന് ഔൻ ജുമ എന്ന മകനും 1996 ജൂലൈ എട്ടിന് മുന ജുമ എന്ന മകളും പിറന്നു. മകൻ ഔൻ ജുമ ഇംഗ്ലണ്ടിലെ സാൻഡ്ഹർസ്റ്റിലുള്ള റോയൽ മിലിട്ടറി അക്കാദമിയിൽ പഠിക്കുകയാണെന്നാണ് കരുതുന്നത്..

പിന്നീട്, ആയിശ-സെയ്ദ് സഹദുദ്ദീൻ ജുമയുമായുള്ള വിവാഹം വേർപിരിഞ്ഞു.
2016 ജനുവരി 27ന് ആയിശ രാജകുമാരി അഷ്‌റഫ് ബനയോറ്റി (പഴയ പേര്: എഡ്വാർഡ് ബനയോറ്റി, ഇസ്ലാം മതം സ്വീകരിച്ചതിനെ തുടർന്ന് അഷ്‌റഫ് ബനയോറ്റി എന്ന് പേരു മാറ്റുകയായിരുന്നു). എന്നയാളെ വിവാഹം ചെയ്തു. 2016ൽ തന്നെ ഇവർ വിവാഹ മോചിതരായി.. ,


</doc>
<doc id="384145" url="https://ml.wikipedia.org/wiki?curid=384145" title="സൈൻ ബിൻത് ഹുസൈൻ">
സൈൻ ബിൻത് ഹുസൈൻ

ജോർദാൻ രാജകുടുംബാംഗവും ജോർദാൻ രാജവായ കിങ് അബ്ദുള്ള രണ്ടാമന്റെ സഹോദരിയുമാണ് സൈൻ ബിൻത് ഹുസൈൻ രാജകുമാരി - (English:Zein bint Hussein Arabic: زين بنت الحسين ). ആയിശ ബിൻത് ഹുസൈൻ രാജകുമാരിയുടെ ഇരട്ട സഹോദരിയാണ് സൈൻ ബിൻത് ഹുസൈൻ. ഇരുവരും ജനിച്ചത് 1968 ഏപ്രിൽ 23നാണ്.
1968 ഏപ്രിൽ 23ന് ജോർദാനിലെ അമ്മാനിൽ ഹുസൈൻ രാജാവിന്റെ മകളായി സഹോദരി ആയിശയ്‌ക്കൊപ്പം ഇരട്ട കുട്ടികളായി ജനിച്ചു. മുന അൽ ഹുസൈൻ രാജ്ഞിയാണ് മാതാവ്.
അമേരിക്കയിലെ കണെക്റ്റിക്കട്ടിലെ മിഡിൽബറിയിലുള്ള വെസ്‌റ്റോവർ പ്രിപ്പറേറ്ററി സ്‌കൂളിൽ പഠിച്ചു. ഇവിടത്തെ പഠന കാലത്ത് വോളിബോൾ ടീം നായികയായിരുന്നു. 1986ൽ ബിരുദം നേടി. 1986 ജൂൺ ആറിന് സ്‌കൂളിൽ നടന്ന ബിരുദദാന ചടങ്ങിൽ അവരുടെ പിതാവായ ജോർദാൻ രാജാവ് സംബന്ധിച്ചിരുന്നു. .
1989 ഓഗസ്റ്റ് മൂന്നിന് സൈൻ വിവാഹിതയായി.മജ്ദി ഫരീദ് അൽ സ്വാലിഹാണ് ഭർത്താവ്.. ഇവർക്ക രണ്ടു മക്കളുണ്ട്. 1990 നവംബർ ഒമ്പതിന് ജനിച്ച ജാഫർ അൽ സാലിഹ് എന്ന മകനും ജുമാന അൽ സാലിഹ് എന്ന മകളും.. തഹാനി അൽ ശഹ് വ എന്ന ഒരു ദത്ത്പുത്രിയുമുണ്ട് ഇവർക്ക്..
1990 മുതൽ മനുഷ്യത്വപരമായ പ്രവർത്തനങ്ങളിൽ സജീവമാണ്സൈൻ ബിൻത് ഹുസൈൻ. ഗൾഫ് യുദ്ധകാലത്ത് സംഘർഷ വിരുദ്ധ സംഘമായ ഗൾഫ് സമാധാന സംഘത്തിന് സാമ്പത്തികമായ പിന്തുണ അവർ വാഗ്ദാനം ചെയ്തിരുന്നു.]].. 1997ൽ 
1997ൽ, അക്കാലത്ത് രാജ്യത്തുള്ള വിദേശികളായ പ്രമുഖർ ഉപയോഗിച്ചിരുന്ന ജോർദാനിലെ ഹാഷ്മി കൊട്ടാരം അമ്മാനിലെ അനാഥകളെ താമസിപ്പിക്കാൻ വേണ്ടി മാറ്റികൊണ്ട് ഹുസൈൻ രാജാവ് ഉത്തരവിട്ടിരുന്നു..
ഇതിന്റെ പ്രവർത്തനത്തിനായി അതിന്റെ ചുമതലക്കാരിയായി സൈൻ രാജകുമാരിയെ രാജാവ് നിയോഗിച്ചിരുന്നു. ഒമ്പതു മാസങ്ങൾക്ക് ശേഷം ദാറുൽ ബിർറ് എന്ന പേരിൽ ഇത് പ്രവർത്തനം ആരംഭിച്ചു...
2013ൽ, ടെലിഹെൽത്ത് പദ്ധതിക്കായി അമേരിക്കയിലെ ഫ്‌ളോറിഡയിലുള്ള മിയാമി ചിൽഡ്രൻസ് ആശുപത്രി സന്ദർശിച്ചു..
മുന്തിയ ഇനം അറേബ്യൻ കുതിരകളെ പോറ്റി വളർത്തുന്ന റോയൽ ജാഫർ എന്ന കേന്ദ്രത്തിന്റെ ഉടമകളാണ് സൈനും ഭർത്താവും.


</doc>
<doc id="384153" url="https://ml.wikipedia.org/wiki?curid=384153" title="ഡാനാ പോയിൻറ്">
ഡാനാ പോയിന്റ്

ഡാനാ പോയിൻറ്, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്തെ ഓറഞ്ച് കൌണ്ടിയിൽ സ്ഥിതിചെയ്യുന്ന ഒരു നഗരമാണ്. 2010 ലെ യു.എസ്. സെൻസസ് പ്രകാരമുള്ള ഈ നഗരത്തിലെ ജനസംഖ്യ 33,351 ആയിരുന്നു. ഓറഞ്ച് കൗണ്ടി തീരത്തിനടുത്തുള്ള ഏതാനും തുറമുഖങ്ങളിൽ ഒന്നായ ഇവിടേയ്കക്ക് സ്റ്റേറ്റ് റൂട്ട് 1 വഴി സുഗമമായി പ്രവേശിക്കുവാൻ സാധിക്കുന്നു. സർഫിംഗിനു ഏറ്റവും അനുയോജ്യമായ ഒരു പ്രധാന സ്ഥലമാണ് ഡാനാ പോയിൻറ്.


</doc>
<doc id="384154" url="https://ml.wikipedia.org/wiki?curid=384154" title="ലെൻകോയിസ് മരാൻഹെൻസെസ് ദേശീയോദ്യാനം">
ലെൻകോയിസ് മരാൻഹെൻസെസ് ദേശീയോദ്യാനം

ലെൻകോയിസ് മരാൻഹെൻസെസ് ദേശീയോദ്യാനം വടക്കുപടിഞ്ഞാറൻ ബ്രസീലിലെ മറാൻഹാവോ സംസ്ഥാനത്ത്, ബിയാ ഡി സാവോ ജോസ് ഉൾക്കടലിനു കിഴക്കായി അക്ഷാംശരേഖാംശങ്ങൾ 02º19’—02º45’ S, 42º44’—43º29’ W എന്നിവയ്ക്കിടയിലായി സ്ഥിതിചെയ്യുന്ന ഒരു ദേശീയോദ്യാനമാണ്. ഇത് താഴ്ന്നതും, പരന്നതും, ഇടയ്ക്കിടെ വെള്ളപ്പൊക്കമുണ്ടാകുന്നതും വലിയ മണൽക്കുന്നുകളുള്ളതുമായ പ്രദേശമാണ്. ഏകദേശം 1,500 ചതുരശ്ര കിലോമീറ്റ് (580 ചതുരശ്ര മൈൽ) വിസ്തൃതിയുള്ള ഈ പ്രദേശത്ത് സമൃദ്ധമായ മഴ ലഭിക്കുന്നുണ്ടെങ്കലും യാതൊരു സസ്യജാലങ്ങളെയും വളരുന്നില്ല. 1981 ജൂൺ 2 ന് ഈ പ്രദേശം ഒരു ദേശീയോദ്യാനമായി മാറി.


</doc>
<doc id="384185" url="https://ml.wikipedia.org/wiki?curid=384185" title="ഫ്രഡറിക്‌ ഡിക്ലർക്ക്">
ഫ്രഡറിക്‌ ഡിക്ലർക്ക്

ദക്ഷിണാഫ്രിക്കയുടെ ഏഴാമത്തെ പ്രസിഡണ്ടായിരുന്നു ഫ്രഡറിക്‌ ഡിക്ലർക്ക് (F. W. de Klerk). ഒരാൾ, ഒരു വോട്ട് എന്ന മുദ്രാവാക്യത്തിലൂടെ ദക്ഷിണാഫ്രിക്കയിലെ വംശവിവേചനം എന്നെന്നേക്കുമായി അവസാനിപ്പിച്ച രാഷ്ട്രത്തലവൻ എന്ന ബഹുമതി ഫ്രഡറിക് ഡിക്ലർക്കിനു അവകാശപ്പെട്ടതാണ്. 1993 -ലെ നോബൽ സമാധാനസമ്മാനത്തിനു നെൽസൺ മണ്ടേലയ്ക്കൊപ്പം അർഹനായി

ജോഹന്നിസ്ബർഗിൽ, 1936 മാർച്ച് 18നു ജനിച്ചു. മുഴുവൻ പേർ ഫ്രെഡ്രിക് വിലേം ഡി ക്ലെർക്ക്. ദക്ഷിണാഫ്രിക്കയിലെ മുൻനിരനേതാവും, മന്ത്രിയുമായിരുന്ന സെനറ്റർ യാൻ ഡി ക്ലെർക്കിന്റെ മകനാണ്. സഹോദരൻ വിലേം ഡി ക്ലെർക്ക് {വിംപി}, അറിയപ്പെടുന്ന ന്യൂസ്‌പേപ്പർ ഉടമയും ഡെമോക്രാറ്റിക് പാർട്ടി സ്ഥാപകരിൽ ഒരാളുമായിരുന്നു.

1958ൽ, പോച്ചെസ്ട്രും യൂണിവേഴ്‌സിറ്റിയിൽനിന്നും നിയമബിരുദമെടുത്ത ഫ്രഡറിക് ഡിക്ലർക്ക്, ട്രാൻസ്വാളിലെ വെരിനിജിംഗിൽ അഭിഭാഷകനായി പ്രവർത്തിച്ചു. മരികേ വിലെംസിയെ വിവാഹം കഴിച്ചു. രണ്ടു പുത്രന്മാരും ഒരു പുത്രിയുമുണ്ട്. പോച്ചെസ്ട്രും യൂണിവേഴ്‌സിറ്റിയിൽ പ്രൊഫസറായി ക്ഷണം ലഭിച്ചെങ്കിലും, വെരിനിജിംഗിലെ നാഷണൽ പാർട്ടി അംഗമായി പാർലമെന്റിലേക്കു തെരഞ്ഞെടുക്കപ്പെട്ടിരുന്നതിനാൽ അദ്ദേഹം ക്ഷണം നിരസിച്ചു. 

1978ൽ, പ്രധാനമന്ത്രി വൊർസ്റ്ററിന്റെ നേതൃത്വത്തിലെ മന്ത്രിസഭയിൽ പോസ്റ്റ് ആൻഡ് ടെലികമ്യൂണിക്കേഷൻസ് / സാമൂഹ്യക്ഷേമ മന്ത്രിയായി നിയമിതനായ ഫ്രഡറിക് ഡിക്ലർക്ക്, പിന്നീട് പ്രധാനമന്ത്രിയായ ബോത്തായുടെ സഭയിൽ,  പോസ്റ്റ് ആൻഡ് ടെലികമ്യൂണിക്കേഷൻസ്, കായിക-വിനോദം, ഖനനം, ഊർജ്ജ-പരിസ്ഥിതി ആസൂത്രണം, ദേശീയവിദ്യാഭ്യാസവും ആസൂത്രണവും, അഭ്യന്തരം എന്നിങ്ങനെ പല മന്ത്രിസ്ഥാനങ്ങളും വഹിച്ചിരൂന്നു. 1985ൽ അദ്ദേഹം ഹൗസ് ഒഫ് അസംബ്ലിയിലെ മിനിസ്റ്റേഴ്‌സ് കൗൺസിൽ ചെയർമാനായി. 1986 ഡിസംബർ 1നു ഹൗസ് ഒഫ് അസംബ്ലി നേതാവും.

ദേശീയവിദ്യാഭ്യാസമന്ത്രി സ്ഥാനം വഹിക്കവേ ഫ്രഡറിക് വർഗീകൃതയൂണിവേഴ്‌സിറ്റി സമ്പ്രദായത്തെ പിന്തുണച്ചവരിൽ ഒരാളായി. നാഷണൽ പാർട്ടി നേതാവെന്ന നിലയിൽ പരിഷ്‌കാരങ്ങളോടു വിമുഖതയും പുലർത്തിയിരുന്നു. 1989 സെപ്തംബറിൽ ഫ്രഡറിക് ദക്ഷിണാഫ്രിക്കൻ പ്രസിഡന്റായി തെരഞ്ഞെടുക്കപ്പെട്ടു.

രാഷ്ട്രനേതൃത്വം ഏറ്റെടുത്തതിനുശേഷം ആദ്യപ്രസംഗത്തിൽ ഫ്രഡറിക് ഡിക്ലർക്ക്, വംശീയതാരഹിത ദക്ഷിണാഫ്രിക്കയ്ക്ക് വേണ്ടി ആഹ്വാനംചെയ്തു; രാഷ്ട്രത്തിന്റെ ഭാവിക്കുവേണ്ടിയുള്ള മാദ്ധ്യസ്ഥങ്ങൾക്കുവേണ്ടിയും. ആഫ്രിക്കൻ നാഷണൽ കോൺഗ്രസ്സിനു മേലുള്ള നിരോധനം നീക്കിയ ഫ്രഡറിക്, അതിന്റെ നേതാവായ നെൽസൺ മണ്ടേലയെ ജയിൽവിമുക്തനുമാക്കി.


</doc>
<doc id="384188" url="https://ml.wikipedia.org/wiki?curid=384188" title="ടിജുക്ക ദേശീയോദ്യാനം">
ടിജുക്ക ദേശീയോദ്യാനം

ടിജുക്ക ദേശീയോദ്യാനം (പോർച്ചുഗീസ്: "Floresta da Tijuca") ബ്രസീലിലെ റിയോ ഡി ജനീറോ നഗരത്തിൽ സ്ഥിതിചെയ്യുന്ന ഉഷ്ണമേഖലാ മഴക്കാടുകൾ ഉൾപ്പെട്ട ഒരു ദേശീയോദ്യാനമാണ്. 32 ചതുരശ്ര കിലോമീറ്റർ (12.4 ചതുരശ്ര മൈൽ) വിസ്തീർണ്ണമുള്ള ഇത് ലോകത്തെ ഏറ്റവും വലിയ നഗരവൽകൃത വനമെന്ന സ്ഥാനം ഇത് അവകാശപ്പെടുന്നു. എന്നിരുന്നാലും മറ്റു സ്രോതസ്സുകളിൽനിന്നുള്ള വിവരങ്ങളനുസരിച്ച് 6 മുതൽ 9.5 ദശലക്ഷം വരെ മരങ്ങൾ നട്ടുപിടിപ്പിക്കപ്പെട്ടിരിക്കുന്ന ദക്ഷിണാഫ്രിക്കയിലെ ജൊഹാനസ്ബർഗ് നഗരത്തിലെ വനപ്രദേശത്തിന് ഈ സ്ഥാനം ചാർത്തപ്പെട്ടിരിക്കുന്നു. റിയോ ഡി ജനീറോയിലെ വനമേഖലപോലെ തന്നെ ഒരു ലോക പൈതൃകസ്ഥലവും 1859 ൽ സ്ഥാപിക്കപ്പെട്ടതുമായ സിംഗപ്പൂർ ബൊട്ടാനിക് ഗാർഡനും നഗരപരിധിയിൽ ഉഷ്ണമേഖലാ മഴക്കാടുകളുള്ള മറ്റൊരു പ്രശസ്ത ഉദ്യാനമാണ്.


</doc>
<doc id="384193" url="https://ml.wikipedia.org/wiki?curid=384193" title="ആപ്രവാസി ഘാട്ട്">
ആപ്രവാസി ഘാട്ട്

ഇമിഗ്രേഷൻ ഡെപ്പൊ കൂലിത്തൊഴിലിനൊ കരാറിനൊ ഇന്ത്യൻ തൊഴിലാളികളെ ലഭ്യമാക്കുന്നതിനു വേണ്ടി ഇന്ത്യൻ മഹാസമുദ്രത്തിലെ മൗറീഷ്യസ് ദ്വീപിലെ പോർട്ട് ലൂയീസിൽ നിർമിച്ചിട്ടുള്ള കെട്ടിട സമുച്ചയമാണ്.1849 മുതൽ 1923 വരെ അഞ്ചുലക്ഷത്തോളം ഇന്ത്യൻ കൂലിത്തൊഴിലാളികളെ ബ്രിട്ടീഷ് സാമ്രാജ്യത്തിന്റെ തോട്ടങ്ങളിലേക്ക് ഇതുവഴി കൊണ്ടുപോയിട്ടുണ്ട്. മൗറീഷ്യസിൽ മാത്രം 68% ആളുകളും ഇന്ത്യൻ പാരമ്പര്യമുള്ളവരാണ്. അതുവഴി മൗറീഷ്യസ് സംസ്ക്കാരത്തിൽ നാഴിക ക്കല്ലാണ് ഇമിഗ്രേഷൻ ഡെപ്പൊ. 


</doc>
<doc id="384195" url="https://ml.wikipedia.org/wiki?curid=384195" title="ചെർപ്പുളശ്ശേരി അയ്യപ്പൻകാവ്">
ചെർപ്പുളശ്ശേരി അയ്യപ്പൻകാവ്

കേരളത്തിൽ പാലക്കാട് ജില്ലയിൽ ഒറ്റപ്പാലം താലൂക്കിൽ ചെർപ്പുളശ്ശേരി പട്ടണത്തിൽ സ്ഥിതിചെയ്യുന്ന പ്രസിദ്ധമായ ഒരു ഹൈന്ദവദേവാലയമാണ് ചെർപ്പുളശ്ശേരി അയ്യപ്പൻകാവ്. 'മലബാറിലെ ശബരിമല' എന്ന പേരിൽ പ്രസിദ്ധമായ ഈ ക്ഷേത്രത്തിലെ പ്രധാന പ്രതിഷ്ഠ പരബ്രഹ്മസ്വരൂപനായ അയ്യപ്പസ്വാമിയാണ്. കിരാതഭാവത്തിൽ പടിഞ്ഞാറോട്ട് ദർശനം. ആയിരത്തിലധികം വർഷം പഴക്കം ഈ ക്ഷേത്രത്തിനുണ്ടെന്ന് പറയപ്പെടുന്നു. ഉപദേവതകളായി പരമശിവൻ, മഹാഗണപതി, നാഗരാജാവ്, നവഗ്രഹങ്ങൾ, ബ്രഹ്മരക്ഷസ്സ് എന്നിവരും കുടികൊള്ളുന്നു. മലബാർ ദേവസ്വം ബോർഡിന്റെ കീഴിലാണ് ഈ മഹാക്ഷേത്രം.

ഇന്ന് ക്ഷേത്രമിരിയ്ക്കുന്ന സ്ഥലത്ത് നിരവധി ബ്രാഹ്മണകുടുംബങ്ങളുണ്ടായിരുന്നു. അവയിലൊന്നായിരുന്നു സ്ഥലനാമത്തിനുതന്നെ കാരണമായ ചെർപ്പുളശ്ശേരി മന. ഈ മനയിലെ കാരണവർക്ക് വിവാഹം കഴിഞ്ഞ് ഏറെക്കാലമായിട്ടും കുട്ടികളുണ്ടായില്ല. ഇതിൽ ഏറെ ദുഃഖിതനായ അദ്ദേഹം പെരുവനം ഗ്രാമത്തിലുള്ള പ്രസിദ്ധമായ തിരുവുള്ളക്കാവ് ധർമ്മശാസ്ത്രാക്ഷേത്രത്തിൽ പോയി ഭജനമിരുന്നു. വർഷങ്ങളോളം ഭജനമിരുന്ന് അവശാനായ അദ്ദേഹം നാട്ടിലേയ്ക്ക് മടങ്ങിപ്പോയി. അദ്ദേഹത്തിന്റെ ജന്മദിനത്തിന്റെ തലേന്നാണ് അദ്ദേഹം നാട്ടിലെത്തിയത്.

ജന്മദിനത്തിൽ പുലർച്ചെ എഴുന്നേറ്റ് പ്രഭാതകൃത്യങ്ങളെല്ലാം ചെയ്ത് നമ്പൂതിരി ഇല്ലത്ത് തിരിച്ചെത്തിയപ്പോൾ കണ്ടത് ഇല്ലത്തിന്റെ നടുമുറ്റത്ത് ഉയർന്നുനിൽക്കുന്ന ഒരു ചുരികയാണ് (അയ്യപ്പന്റെ ആയുധമാണ് ചുരിക). ഈ കാഴ്ച കണ്ടപാടേ അദ്ദേഹം ഓടിപ്പോയി ചുരിക തൊട്ടെങ്കിലും അത് അപ്പോൾതന്നെ താണുപോയി. പകരം സ്വയംഭൂവായി ശാസ്താവിഗ്രഹം ഉയർന്നുവരുന്നത് അദ്ദേഹം കണ്ടു. ഇതുകൂടി കണ്ടപ്പോൾ ആനന്ദാശ്രുക്കൾ പൊഴിച്ച നമ്പൂതിരി തേവാരത്തിന് നേദിയ്ക്കാൻ വച്ച അട ശാസ്താവിന് നേദിച്ചു. ഇന്നും അട തന്നെയാണ് ശാസ്താവിന് പ്രധാനനിവേദ്യം. ശാസ്താവിനെ ഭക്തിയോടുകൂടി ഭജിച്ച ചെർപ്പുളശ്ശേരി നമ്പൂതിരിയ്ക്ക് ഒടുവിൽ ഒരു ഉണ്ണി ജനിച്ചു. ആ ഉണ്ണിയും അച്ഛനെപ്പോലെ തികഞ്ഞ ഭക്തനായിത്തന്നെ ജീവിച്ചു. അച്ഛന്റെ മരണശേഷം ഉണ്ണി സദാ ശാസ്താഭജനയിൽ മുഴുകി ജീവിച്ചതിനാൽ അദ്ദേഹം വിവാഹം കഴിയ്ക്കാൻ പോലും മറന്നുപോകുകയും അങ്ങനെ ആ കുടുംബം അന്യം നിന്നുപോകുകയും ചെയ്തു. ഇല്ലത്തെ കാര്യസ്ഥനായിരുന്ന ഉരുളിക്കുന്ന് നായർ ആ ബ്രാഹ്മണാലയത്തെ ദേവാലയമാക്കി മാറ്റി. അങ്ങനെയാണ് ചെർപ്പുളശ്ശേരി അയ്യപ്പൻകാവ് ക്ഷേത്രം നിലവിൽ വന്നത്. ഇല്ലത്തെ നടുമുറ്റത്തെ മുല്ലത്തറ ശ്രീകോവിലായി; അടുക്കള തിടപ്പള്ളിയും. നായരുടെ ശ്രദ്ധയും ഭക്തിയും ക്ഷേത്രത്തെ വലിയ നിലയിലെത്തിച്ചു.

പ്രാചീന നെടുങ്ങനാട് എന്നറിയപ്പെട്ട ഒറ്റപ്പാലം, പട്ടാമ്പി, ചെറുപ്പുളശ്ശേരി പ്രദേശങ്ങളടങ്ങിയ ചേരിക്കല് കൊടുങ്ങല്ലൂരിലെ ചേരന്മാരുടെ ഭരണകാലത്ത് (എ.ഡി. 9 മുതൽ 12 വരെയുള്ള നൂറ്റാണ്ടുകളിൽ) നെടുങ്ങാടി എന്ന സാമന്തരാണ് ഭരിച്ചിരുന്നത്. ചേരരുടെ മക്കളെന്ന് അവകാശപ്പെട്ട തിരുമുൽപ്പാടന്മാർ ഇവരിൽ നിന്നും അധികാരം കൈക്കലാക്കി. കാലക്രമേണ തിരുമുൽപ്പാടന്മാരിൽ ഒരു വിഭാഗം കർത്താക്കന്മാർ എന്ന പേരിൽ ചെറുപ്പുള്ളശ്ശേരി കേന്ദ്രമാക്കി ഭരണം തുടങ്ങി. ഉമിക്കുന്നത്ത് നായർ എന്ന ഒരു പ്രഭുവിന്റെ ഊരായ്മയിലുള്ള ഒരു കാവായിരുന്നു എന്ന് കൊട്ടിച്ചെഴുന്നള്ളത്ത് രേഖകൾ പറയുന്നു. എ.ഡി. പതിനഞ്ചാം നൂററാണ്ടിൽ സാമൂതിരി നെടുങ്ങനാട് കീഴടക്കുമ്പോൾ കർത്താക്കന്മാരായിരുന്നു നെടുങ്ങേതിരി സ്ഥാനത്തുണ്ടായിരുന്നത്.

ചെർപ്പുളശ്ശേരി പട്ടണത്തിന്റെ ഒത്ത നടുക്കായാണ് ക്ഷേത്രം സ്ഥിതിചെയ്യുന്നത്. പടിഞ്ഞാറോട്ടാണ് ക്ഷേത്രത്തിന്റെ ദർശനം. ചെർപ്പുളശ്ശേരി നഗരസഭ കാര്യാലയം, പോസ്റ്റ് ഓഫീസ്, നിരവധി കടകംബോളങ്ങൾ തുടങ്ങിയവ ക്ഷേത്രത്തെ ചുറ്റിപ്പറ്റിയാണ് പണിതിട്ടുള്ളത്. ക്ഷേത്രത്തിന്റെ തെക്കുഭാഗത്ത് വാഹനപാർക്കിങ് സൗകര്യമുണ്ട്. ക്ഷേത്രത്തിന്റെ തൊട്ടുമുന്നിൽ അതിവിശാലമായ ക്ഷേത്രക്കുളം പണിതിരിയ്ക്കുന്നു. ഉഗ്രമൂർത്തിയായ അയ്യപ്പസ്വാമിയുടെ ഉഗ്രത കുറയ്ക്കാനാണ് നടയ്ക്കുനേരെ കുളം കുഴിച്ചിരിയ്ക്കുന്നതെന്ന് വിശ്വസിച്ചുപോരുന്നു. കുളത്തിനും പടിഞ്ഞാറേ ഗോപുരത്തിനുമിടയിൽ അല്പം സ്ഥലമേയുള്ളൂ. ആ സ്ഥലത്ത് ക്ഷേത്രത്തിന്റെ തൊട്ടുമുന്നിലായി കല്യാണമണ്ഡപവും കാണാം. നിത്യേന ഇവിടെ ആയിരക്കണക്കിന് വിവാഹങ്ങൾ നടന്നുപോരുന്നുണ്ട്. വിവാഹം നടക്കുന്ന അപൂർവ്വം ശാസ്താസന്നിധികളിലൊന്നാണ് ചെർപ്പുളശ്ശേരിയിലേത്. മുഖ്യപ്രതിഷ്ഠ ഗൃഹസ്ഥഭാവത്തിലുള്ള ശാസ്താവായതുകൊണ്ടാണത്രേ ഇത്. പടിഞ്ഞാറേ നടയിൽ ഇരുനില ഗോപുരം പണിതിട്ടുണ്ട്. ക്ഷേത്രത്തിന്റെ കാലപ്പഴക്കം എടുത്തുകാണിയ്ക്കുന്നതാണ് ഈ ഗോപുരം. ഇപ്പോൾ ക്ഷേത്രത്തിൽ ദ്രുതഗതിയിൽ നവീകരണം നടന്നുകൊണ്ടിരിയ്ക്കുകയാണ്. അതിന്റെ ഭാഗമായി ഉടനെത്തന്നെ ഈ ഗോപുരം പൊളിച്ചുമാറ്റാൻ സാദ്ധ്യതയുണ്ട്. ഗോപുരത്തിനടുത്ത് ദേവസ്വം ഓഫീസുകൾ കാണാം. മലബാർ ദേവസ്വം ബോർഡിന് കീഴിലുള്ള ഒരു 'എ' ഗ്രേഡ് ദേവസ്വമാണ് ചെർപ്പുളശ്ശേരി ദേവസ്വം.

അകത്തുകടന്നാൽ, പടിഞ്ഞാറുഭാഗത്ത് പ്രത്യേകിച്ചൊന്നും കാണേണ്ടതില്ല. ഇവിടെ മുമ്പൊരു കൊടിമരമുണ്ടായിരുന്നു. തേക്കിൻതടിയിൽ തീർത്ത് ചെമ്പുമേഞ്ഞ ആ കൊടിമരം 2015-ൽ ഇവിടെനിന്ന് എടുത്തുമാറ്റിയിരുന്നു. ഇപ്പോൾ പകരം സ്വർണ്ണക്കൊടിമരം പ്രതിഷ്ഠിയ്ക്കാനുള്ള ഏർപ്പാടുകൾ പറഞ്ഞുവരുന്നുണ്ട്. കൊടിമരത്തിനപ്പുറം വലിയ ബലിക്കല്ലുണ്ട്. മറ്റ് ക്ഷേത്രങ്ങളിലെ ബലിക്കല്ലുകളെക്കാൾ വലിപ്പം കുറവാണ് ഇതിന്. പ്രധാന പ്രതിഷ്ഠ തറനിരപ്പിൽത്തന്നെയായതുകൊണ്ടാണിത്. വടക്കുഭാഗത്ത് ക്ഷേത്രം വക ഊട്ടുപുരയുണ്ട്. വടക്കുകിഴക്കുഭാഗത്ത് നാഗരാജാവിന്റെയും നവഗ്രഹങ്ങളുടെയും ബ്രഹ്മരക്ഷസ്സിന്റെയും പ്രതിഷ്ഠകളുണ്ട്. നാഗരാജാവിന്റെ പ്രതിഷ്ഠ പതിവുപോലെ മേൽക്കൂരയില്ലാത്ത തറയിലാണ്. കൂടെ, നാഗയക്ഷിയും മറ്റ് പരിവാരങ്ങളുമുണ്ട്. നവഗ്രഹപ്രതിഷ്ഠയുള്ള അപൂർവ്വം ക്ഷേത്രങ്ങളിലൊന്നാണിത്. പതിവുപോലെ സൂര്യനെ നടുക്കുനിർത്തി ചുറ്റും മറ്റുള്ളവർ നിൽക്കുന്ന ഭാവത്തിലാണ് പ്രതിഷ്ഠ. സൂര്യന്റെ കിഴക്ക് ശുക്രനും തെക്കുകിഴക്ക് ചന്ദ്രനും തെക്ക് ചൊവ്വയും തെക്കുപടിഞ്ഞാറ് രാഹുവും പടിഞ്ഞാറ് ശനിയും വടക്കുപടിഞ്ഞാറ് കേതുവും വടക്ക് വ്യാഴവും വടക്കുകിഴക്ക് ബുധനും സ്ഥാനമുറപ്പിച്ചിരിയ്ക്കുന്നു. സൂര്യനും ബുധനും ശുക്രനും കിഴക്കോട്ടും ചൊവ്വയും രാഹുവും കേതുവും തെക്കോട്ടും ചന്ദ്രനും ശനിയും പടിഞ്ഞാറോട്ടും വ്യാഴം മാത്രം വടക്കോട്ടും ദർശനമായി കുടികൊള്ളുന്നു. ബ്രഹ്മരക്ഷസ്സിന്റെ സ്ഥാനവും മേൽക്കൂരയില്ലാത്ത തറയിലാണ്.

ക്ഷേത്രത്തിന്റെ തെക്കുഭാഗത്ത് വഴിപാട് കൗണ്ടറുകൾ സ്ഥിതിചെയ്യുന്നു. അടയാണ് ക്ഷേത്രത്തിലെ പ്രധാന വഴിപാട്. കൂടാതെ നീരാജനം, എള്ളുപായസം തുടങ്ങിയവയും വിശേഷമാണ്. ഇതിനടുത്താണ് ശിവനെയും ഗണപതിയെയും പ്രതിഷ്ഠിച്ചിരിയ്ക്കുന്ന കൊച്ചുശ്രീകോവിൽ സ്ഥിതിചെയ്യുന്നത്. ഒരേ പീഠത്തിൽ കിഴക്കോട്ട് ദർശനമായാണ് ശിവനും പുത്രനായ ഗണപതിയും പ്രതിഷ്ഠിയ്ക്കപ്പെട്ടിരിയ്ക്കുന്നത്. വളരെ ചെറിയൊരു ശിവലിംഗമാണ് ഇവിടെയുള്ളത്. ഒരടി മാത്രമേ ഉയരമുള്ളൂ. ഗണപതിവിഗ്രഹം സാധാരണ ക്ഷേത്രങ്ങളിലേതുപോലെത്തന്നെയാണ്. രണ്ടടി ഉയരം വരും. വിഘ്നേശ്വരപ്രീതിയ്ക്കായി നിത്യേന ഇവിടെ ഗണപതിഹോമവും ശിവന് നിത്യേന ധാരയും പതിവുണ്ട്. 

ചതുരാകൃതിയിൽ തീർത്ത വളരെ ചെറിയൊരു ശ്രീകോവിലാണ് ഈ ക്ഷേത്രത്തിലേത്. കരിങ്കല്ലിൽ തീർത്ത ഈ ശ്രീകോവിലിന് ഏകദേശം അമ്പതടി ചുറ്റളവേ കാണൂ. ശ്രീകോവിലിനകത്ത് ഒരു മുറിയേയുള്ളൂ. അതാണ് വിഗ്രഹം പ്രതിഷ്ഠിച്ച ഗർഭഗൃഹം. ഒരടിയോളം ഉയരം വരുന്ന ശിവലിംഗരൂപത്തിലുള്ള വിഗ്രഹത്തിൽ പടിഞ്ഞാറോട്ട് ദർശനമായി ശ്രീ അയ്യപ്പസ്വാമി വാഴുന്നു.

എസ്. രാജേന്ദു, നെടുങ്ങനാട് ചരിത്രം പ്രാചീന കാലം മുതൽ എ.ഡി. 1860 വരെ, പെരിന്തൽമണ്ണ, 2012 
കൊട്ടിച്ചെഴുന്നള്ളത്ത്, കോഴിക്കോട്, 1909 
കെ.വി.കൃഷ്ണ അയ്യർ, സാമോറിൻസ് ഓഫ് കാലിക്കറ്റ, കോഴിക്കോട്, 1936 
ലോഗൻ, മലബാർ 


</doc>
<doc id="384203" url="https://ml.wikipedia.org/wiki?curid=384203" title="ഊരാളൻ">
ഊരാളൻ

രാജ ഭരണകാലത്ത് ക്ഷേത്രംവക വസ്തുക്കളുടെ ഭരണകാര്യങ്ങൾ നിർവഹിക്കാൻ കൊട്ടാരം അധികാരപ്പെടുത്തിയിരുന്ന ആൾ . ക്ഷേത്രത്തിന്റെ മുഴുവൻ സംരക്ഷണവും ഇവർ ആണ് നിർവഹിച്ചിരുന്നത്.ക്ഷേത്രാധികാരി, ക്ഷേത്രരക്ഷാധികാരി തുടങ്ങിയ വിഭാഗങ്ങൾ ആയി ഊരാളൻ വിഭജിക്കപ്പെട്ടിരുന്നു.

</doc>
<doc id="384213" url="https://ml.wikipedia.org/wiki?curid=384213" title="റ്റുറാനോസെററ്റോപ്സ്">
റ്റുറാനോസെററ്റോപ്സ്

അന്ത്യ ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ് റ്റുറാനോസെററ്റോപ്സ്. ഉസ്ബെക്കിസ്ഥാനിൽ നിന്നും ആണ് ഫോസിൽ കണ്ടു കിട്ടിയിട്ടുള്ളത്.

ഹോളോ ടൈപ്പ്CCMGE No. 251/12457 ആയിട്ടുള്ള സ്പെസിമെൻ ഒരു ഭാഗികമായ മാക്സിലാ ആണ്. തലക്ക് പിൻ ഭാഗത്തായി അസ്ഥിയുടെ ആവരണം ആയ ഫ്രിൽ ഉണ്ടായിരുന്നു. കണ്ണ് പിരികത്തിനു മുകളിലായി കൊമ്പുകളും ഉണ്ടായിരുന്നു.

രണ്ടു മീറ്റർ മീറ്റർ നീളവും 175 കിലോ ഭാരവും ആണ് കണക്കാക്കിയിട്ടുള്ളത് . തത്തകളുടെ പോലെയുള്ള ഒരു ചുണ്ടായിരുന്നു ഇവയ്ക്ക്. മറ്റു സെറാടോപിയ ദിനോസറുകളെ പോലെ സസ്യഭോജി ആയ ഇവ ഇതുപയോഗിച്ച് ഇവ കോൻ, പൈൻ എന്നി സസ്യങ്ങൾ ആയിരിക്കണം ഭക്ഷിച്ചിട്ടുണ്ടാവുക എന്ന് കരുതപ്പെടുന്നു.

സെറാടോപിയ എന്ന കുടുംബത്തിൽ പെട്ട ദിനോസർ ആണ്. നാലു കാലിൽ സഞ്ചരിച്ചിരുന്ന സസ്യഭോജികൾ ആയിരുന്നു ഇവ. 



</doc>
<doc id="384216" url="https://ml.wikipedia.org/wiki?curid=384216" title="പ്രോട്ടോസെററ്റോപ്സ്">
പ്രോട്ടോസെററ്റോപ്സ്

അന്ത്യ ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ് പ്രോട്ടോസെററ്റോപ്സ്. മംഗോളിയയിൽ നിന്നും ആണ് ഫോസിൽ കണ്ടു കിട്ടിയിട്ടുള്ളത്.

ഏകദേശം 6 അടി നീളം ഉണ്ടായിരുന്ന ഇവയ്ക്ക് 180 കിലോ ആണ് ഭാരം കണക്കാക്കിയിട്ടുള്ളത്. അസ്ഥിയുടെ അവരണമായ ഫ്രിൽ സ്പെസിമെൻ അനുസരിച്ചു മാറ്റങ്ങൾ ഈ വർഗ്ഗത്തിൽ കാണുന്നു.

തത്തകളുടെ പോലെയുള്ള ഒരു ചുണ്ടായിരുന്നു ഇവയ്ക്ക്. മറ്റു സെറാടോപിയ ദിനോസറുകളെ പോലെ സസ്യഭോജി ആയ ഇവ ഇതുപയോഗിച്ച് ഇവ കോൻ, പൈൻ എന്നി സസ്യങ്ങൾ ആയിരിക്കണം ഭക്ഷിച്ചിട്ടുണ്ടാവുക എന്ന് കരുതപ്പെടുന്നു.

സെറാടോപിയ എന്ന കുടുംബത്തിൽ പെട്ട ദിനോസർ ആണ്. നാലു കാലിൽ സഞ്ചരിച്ചിരുന്ന സസ്യഭോജികൾ ആയിരുന്നു ഇവ.




</doc>
<doc id="384222" url="https://ml.wikipedia.org/wiki?curid=384222" title="പ്ലാറ്റിസെററ്റോപ്സ്">
പ്ലാറ്റിസെററ്റോപ്സ്

അന്ത്യ ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ് പ്ലാറ്റിസെററ്റോപ്സ്. മംഗോളിയയിൽ നിന്നും ആണ് ഫോസിൽ കണ്ടു കിട്ടിയിട്ടുള്ളത്.

തലക്ക് പിൻ ഭാഗത്തായി അസ്ഥിയുടെ ആവരണം ആയ ഫ്രിൽ ഉണ്ടായിരുന്നു.

തത്തകളുടെ പോലെയുള്ള ഒരു ചുണ്ടായിരുന്നു ഇവയ്ക്ക്. മറ്റു സെറാടോപിയ ദിനോസറുകളെ പോലെ സസ്യഭോജി ആയ ഇവ ഇതുപയോഗിച്ച് ഇവ കോൻ, പൈൻ എന്നി സസ്യങ്ങൾ ആയിരിക്കണം ഭക്ഷിച്ചിട്ടുണ്ടാവുക എന്ന് കരുതപ്പെടുന്നു.

സെറാടോപിയ എന്ന കുടുംബത്തിൽ പെട്ട ദിനോസർ ആണ്. നാലു കാലിൽ സഞ്ചരിച്ചിരുന്ന സസ്യഭോജികൾ ആയിരുന്നു ഇവ.



</doc>
<doc id="384223" url="https://ml.wikipedia.org/wiki?curid=384223" title="ചുവപ്പൻ കുറുനരി">
ചുവപ്പൻ കുറുനരി

കുന്നുകളിലും മരുഭുമികളിലും വടക്കേഇന്ത്യയുടെ സമതലങ്ങളുടെ ചില ഭാഗങ്ങളിലും സാധാരണ കാണപ്പെടുന്ന കുറുനരിയാണിത്, വലിപ്പത്തിലും നിറത്തിലും ഇവാ മാറ്റിനങ്ങളിൽ നിന്നും വ്യത്യസ്തമാണ്. ഇന്ത്യയിൽ കാണുന്ന മൂന്ന് ഉപജാതികൽനിന്നും കുറുക്കനിൽനിന്നും, അറ്റത്തു വെളുപ്പു നിറമുള്ള വാൽ ചെവിക്കു പിന്നിലെ കറുത്ത പാടുകൾ എന്നിവയിലൂടെ പെട്ടെന്ന് തിരിച്ചറിയാം. പ്രത്യേക ചുവപ്പു നിറമുള്ള ഇവയുടെ ശരീരത്തിന്റെ അടിവശത്തു ശൈത്യകാലത്തു കട്ടിയുള്ള രോമങ്ങൾ ഇട തിങ്ങിനില്കും. ചെവികൾ വലുതും അരികിൽ വെളുത്ത രോമങ്ങളുള്ളവയുമാണ്. 

ശരീരത്തിന്റെ മൊത്തം നീളം: 46-70 സെ.മീ. തൂക്കം: 2-4 കിലൊ

ഹിമാലയത്തിൽ ജമ്മുകശ്മീർ മുതൽ സിക്കിം വേറെ വരെ, രാജസ്ഥാനിലെ വരണ്ടസ്ഥലങ്ങളും മരുപ്രദേശങ്ങളും സ്ഥലങ്ങൾ, ഗുജറാത്തിലെ കച്ച്.


</doc>
<doc id="384224" url="https://ml.wikipedia.org/wiki?curid=384224" title="സാധാരണ നീർനായ">
സാധാരണ നീർനായ

നഞ്ഞിരിക്കുമ്പോൾ പരസ്പരം ഒട്ടിപിടിക്കുന്ന മാർദ്ദവം ഇല്ലാത്ത ഇരുണ്ട തവിട്ടു രോമങ്ങൾ നിറങ്ങസാധാരണ നീർനായ്ക്കളെ വേഗത്തിൽ തിരിച്ചറിയാൻ കഴിയും. അടിവശം ഇളം ചാരനിറമായ ഇവയുടെ ചുണ്ടിലും മൂക്കിലും പലപ്പോഴും പുള്ളികൾ കാണാം. ഇവ ഇന്ത്യയിൽ സാധാരണമല്ല.
ശരീരത്തിന്റെ മൊത്തം നീളം 60-80 സെ മീ. തൂക്കം 7-11 കിലൊ. 
ഇന്ത്യയുടെ കിഴക്കു തെക്കു ഭാഗങ്ങളിലും ഹിമാലയത്തിലുള്ള നദികളിലും അരുവികളും. ഏറ്റവും നന്നായി കാണാവുന്നത് കോർബെറ് നാഷണൽ പാർക്ക്


</doc>
<doc id="384226" url="https://ml.wikipedia.org/wiki?curid=384226" title="പാൻ ആഫ്രിക്കനിസ്റ്റ്‌ കോൺഗ്രസ്‌">
പാൻ ആഫ്രിക്കനിസ്റ്റ്‌ കോൺഗ്രസ്

ദക്ഷിണാഫ്രിക്കയിലെ ഒരു രാഷ്ട്രീയ പാർട്ടിയാണ് പാൻ ആഫ്രിക്കനിസ്റ്റ് കോൺഗ്രസ് (പി.എ.സി (ഇംഗ്ലീഷ്:Pan Africanist Congress (PAC))). റോബർട്ട് സൊബുക്വെയുടെ നേതൃത്വത്തിലാണ് ഈ പാർട്ടി സ്ഥാപിച്ചത്. 1959 ഏപ്രിൽ 6ന് ആദ്യ യോഗം ചേർന്ന പാൻ ആഫ്രിക്കനിസ്റ്റ്‌ കോൺഗ്രസ്‌, ആഫ്രിക്കൻ നാഷണൽ കോൺഗ്രസിൽ നിന്നും വേർപിരിഞ്ഞ അംഗങ്ങളാണ് രൂപീകരിച്ചത്. ഈ യോഗത്തിൽ റോബർട്ട് സൊബുക്വെയെ ആദ്യ പ്രസിഡന്റായി തെരഞ്ഞെടുത്തു. 
! തിരഞ്ഞെടുപ്പ്
! ആകെ വോട്ടുകൾ
! ശതമാനം
! ലഭിച്ച സീറ്റുകൾ
! സർക്കാർ
! 1994
! 1999
! 2004
! 2009
! 2014


</doc>
<doc id="384240" url="https://ml.wikipedia.org/wiki?curid=384240" title="സർവത് അൽ ഹസ്സൻ">
സർവത് അൽ ഹസ്സൻ

പാകിസ്താനി-ജോർദാൻ രാജകുടുംബാംഗവും ജോർദാനിലെ ഹസൻ ബിൻ തലാൽ രാജകുമാരന്റെ ഭാര്യയുമാണ്
സർവത് അൽ ഹസ്സൻ (English: Sarvath al-Hassan. 1947 ജൂലൈ 24ന് ബ്രിട്ടീഷ് ഭരണ കാലത്തെ കൽക്കത്തയിൽ ജനിച്ചു.
ഇന്ത്യ-പാകിസ്താൻ വിഭജനകാലത്ത് വിഭജന കമ്മിറ്റിയിൽ മുഹമ്മദ് അലി ജിന്നയോടൊപ്പം ചേർന്നു. വിഭജനാന്തരം പാകിസ്താന്റെ പ്രഥമ വിദേശകാര്യ സെക്രട്ടറിയായി. ഇംഗ്ലണ്ട്, പോർച്ചുഗൽ, ഫ്രാൻസ്. കാനഡ എന്നീ രാജ്യങ്ങളിൽ പാകിസ്താൻ അംബാസഡറായിരുന്നു സർവത്തിന്റെ പിതാവ്. അദ്ദേഹത്തിന്റെ അവസാന കാലത്ത് കോമൺവെൽത്ത് ഇക്കണോമിക് കമ്മിറ്റി അധ്യക്ഷനായിരുന്നു.
കൊൽക്കത്തയിൽ ജനിച്ച ബീഗം ശായിസ്ത സുഹ്‌റവർദി ഇക്രാമുള്ളയാണ് സർവത്ത് രാജകുമാരിയുടെ മാതാവ്. 
പ്രമുഖ എഴുത്തുകാരിയും പാകിസ്താൻ പാർലമെന്റിലെ ആദ്യത്തെ രണ്ടു വനിതാ അംഗങ്ങളിൽ ഒരാളുമായിരുന്നു ഇവർ. പിൽകാലത്ത് മൊറോക്കോയിലെ പാകിസ്താൻ അമ്പാസഡറായിരുന്നു ബീഗം ശായിസ്ത. ബംഗ്ലാദേശി അഭിഭാഷകയായ സൽമ സൊബ്ഹാൻ, ബ്രിട്ടീഷ് കനേഡിയൻ സിനിമാ നിർമ്മാതാവ് നാസ് ഇക്രാമുള്ള എന്നി സർവത്ത് രാജകുമാരിയുടെ കൂടപ്പിറപ്പുകളാണ്.

സ്വതന്ത്ര ഇന്ത്യയുടെ ആറാമത്തെ വൈസ് പ്രസിഡന്റും പതിനൊന്നാമത്തെ ചീഫ് ജസ്റ്റിസുമായിരുന്ന മുഹമ്മദ് ഹിദായത്തുള്ള സർവത്ത് രാജകുമാരിയുടെ പിതാവിന്റെ അമ്മാവൻ ആയിരുന്നു. ബ്രിട്ടീഷ് ഭരണകാലത്തെ ബംഗാളിന്റെ അവസാന പ്രധാനമന്ത്രിയും സ്വതന്ത്ര പാകിസ്താന്റെ അഞ്ചാമത്തെ പ്രധാനമന്ത്രിയുമായിരുന്ന ഹുസൈൻ ശഹീദ് സുഹ്രവർധി സർവത്ത് രാജകുമാരിയുടെ മാതൃ അമ്മാവനാണ്. 

14ആം നൂറ്റാണ്ടിൽ ജീവിച്ചിരുന്ന പേർഷ്യൻ സൂഫി തത്ത്വചിന്തകനായിരുന്ന ഷെയ്ഖ് ശഹാബുദ്ദീൻ സുഹ്‌റവർദി കുടുംബ പരമ്പരയിൽ ഉൾപ്പെട്ടതാണ് സർവ്വത്തിന്റെ മാതൃ കുടുംബം. 
കാംബ്രിഡ്ജ് സർവ്വകലാശാലയിൽ നിന്ന് ബിരുദം നേടി. 1958ൽ ലണ്ടനിൽ വെച്ചാണ് ആദ്യമായി ഹസ്സൻ രാജകുമാരനുമായി കണ്ടുമുട്ടുന്നത്. അന്ന് ഇരുവർക്കും 11 വയസ്സായിരുന്നു.
1968 ഓഗസ്റ്റ് 28ന് പാകിസ്താനിലെ കറാച്ചിയിൽ വെച്ച് ജോർദാനിലെ ഹസ്സൻ ബിൻ തലാലുമായുള്ള വിവാഹം നടന്നു. ജോർദാനിലെ പുരാതന വീടുകളിൽ ഒന്നിൽ നാലു മക്കളുമായും കുടുംബ സമേതം ജീവിക്കുന്നു:


</doc>
<doc id="384248" url="https://ml.wikipedia.org/wiki?curid=384248" title="കിംബേർലി">
കിംബേർലി

ദക്ഷിണാഫ്രിക്കയിലെ ഏറ്റവും വലുതും ജനസംഖ്യയേറിയതുമായ പ്രവിശ്യയായ വടക്കൻ കേപ്പ് പ്രവിശ്യയുടെ തലസ്ഥാനനഗരമാണ് കിംബേർലി. ദക്ഷിണാഫ്രിക്കയിലെ പ്രധാന നദികളായ വാൽ, ഓറഞ്ച് നദികളുടെ സംഗമസ്ഥാനത്തുനിന്നും 110 കിലോമീറ്റർ കിഴക്കുമാറിയാണ് കിംബേർലി പട്ടണം നിലകൊള്ളുന്നത്. വജ്രഖനികളാൽ സമ്പന്നമായ കിംബേർലി ദക്ഷിണാഫ്രിക്കയുടെ ചരിത്രത്തിൽ ഏറെ പ്രാധാന്യമുള്ള നഗരമാണ്. ആഫ്രിക്കയിലെ ആദ്യ സ്റ്റോക്ക് എക്സ്ചേഞ്ച് സ്ഥാപിതമായത് കിംബർലിയിലാണ്. ലോകത്തിൽ രണ്ടാമതായും ദക്ഷിണാർദ്ധഗോളത്തിൽ ആദ്യമായും വൈദ്യുത തെരുവുവിളക്കുകൾ നിലവിൽവന്നത് കിംബർലിയിലാണ്. 2011 സെൻസസ് അനുസരിച്ച് 2,25,160 ആണ് കിംബേർലിയിലെ ജനസംഖ്യ.



</doc>
<doc id="384251" url="https://ml.wikipedia.org/wiki?curid=384251" title="സെറ ഡാസ് കൊൺഫൂസോയെസ് ദേശീയോദ്യാനം">
സെറ ഡാസ് കൊൺഫൂസോയെസ് ദേശീയോദ്യാനം

സെറ ഡാസ് കൊൺഫൂസോയെസ് ദേശീയോദ്യാനം (പോർച്ചുഗീസ്: "Parque Nacional da Serra das Confusões") ബ്രസീലിലെ പിയൂ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്.

സെറ ഡാസ് കൊൺഫൂസോയെസ് ദേശീയോദ്യാനം പിയൂ സംസ്ഥാനത്തെ അൽവൊറാഡ ഡൊ ഗുർഗ്വിയ, ബ്രെജൊ ഡൊ പിയൂ, ബൊം ജീസസ്, കാൻറോ ഡൊ ബുറിറ്റി, കരക്കോൾ, ക്രിസ്റ്റിനോ കാസ്ട്രോ, ഗ്വാറിബാസ്, ജുറേമ, സാന്ത ലുസ് തുടങ്ങിയ മുനിസിപ്പാലിറ്റികളിലാണ് സ്ഥിതിചെയ്യുന്നത്. ഈ ദേശീയോദ്യാനത്തിന്റെ ആകെ വിസ്തീർണ്ണം ആണ്. 


</doc>
<doc id="384254" url="https://ml.wikipedia.org/wiki?curid=384254" title="സുരജ്കുണ്ട് ചൂട് നീരുറവ">
സുരജ്കുണ്ട് ചൂട് നീരുറവ

ഇന്ത്യൻ സംസ്ഥാനമായ ഝാർഖണ്ഡിലെ ഹസരിബാഗ് ജില്ലയിലെ ബേൽകാപി ഗ്രാമപഞ്ചായത്തിൽ സ്ഥിതി ചെയ്യുന്ന ഒരു പ്രകൃതിദത്ത ചൂട് നീരുറവയാണ് സുരജ്കുണ്ഡ് ചൂട് നീരുറവ (ഹിന്ദി: सूरजकुंड) (സൂര്യ കുണ്ട് എന്നും അറിയപ്പെടുന്നു). സുരജ്കുണ്ട് ചൂട് നീരുറവയിലെ സൾഫറിന് ശരീരം സുഖപ്പെടുത്തുന്നതിനാവശ്യമായ കഴിവുള്ളതുകൊണ്ട്, സ്പാകളും സോണകളും ഉൾപ്പെടെ നിരവധി സൌകര്യങ്ങൾ ഇതിനോടനുബന്ധിച്ച് ഝാർഖണ്ഡ് ടൂറിസം വകുപ്പ് സജ്ജീകരിച്ചിട്ടുണ്ട്.
ഇന്ത്യയിലെ ഏറ്റവും ചൂട് കൂടിയ നീരുറവയാണ് സുരജ്കുണ്ടിലേതെന്ന് കരുതുന്നു. ഇവിടത്തെ ചൂട് നീരുറവയുടെ ഉപരിതല താപനില -ഉം ഉപരിതലത്തിനടിയിലെ ശരാശരി താപനില -ഉം ആണ്. ഇന്ത്യയിൽ ഭൂതാപോർജ്ജത്തിന്റെ ഉല്പാദത്തിന് സാധ്യത കാണുന്ന ഇടങ്ങളിലൊന്നു് കൂടിയാണിത്.


</doc>
<doc id="384260" url="https://ml.wikipedia.org/wiki?curid=384260" title="സെറ്റെ സിഡാഡെസ് ദേശീയോദ്യാനം">
സെറ്റെ സിഡാഡെസ് ദേശീയോദ്യാനം

സെറ്റെ സിഡാഡെസ് ദേശീയോദ്യാനം (പോർച്ചുഗീസ്: "Parque Nacional de Sete Cidades") ബ്രസിലിലെ പീയൂ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്.

സെറ്റെ സിഡാഡെസ് ദേശീയോദ്യാനം പീയൂ സംസ്ഥാനത്തെ ബ്രസിലെയ്റ (26.21%) and പിരാകുറുക (73.77%) എന്നീ മുനിസിപ്പാലിറ്റികളിലായി വിഭജിക്കപ്പെട്ടുകിടക്കുന്നു. ഈ ദേശീയോദ്യാനത്തിന്റെ ആകെ വിസ്തീർണ്ണം ആണ്. ഈ ദേശീയോദ്യാനം 1996 ൽ സ്ഥാപിതമായതും 1,592,550 ഹെക്ടർ (3,935,300 ഏക്കർ) വിസ്തൃതിയുള്ളതുമായ സെറാ ഡാ ഇബിയപ്പാബാ പരിസ്ഥിതി സംരക്ഷണ മേഖലയാൽ വലയം ചെയ്യപ്പെട്ടുകിടക്കുന്നു.


</doc>
<doc id="384263" url="https://ml.wikipedia.org/wiki?curid=384263" title="ആൽബർട്ട്‌ ലിതൂലി">
ആൽബർട്ട്‌ ലിതൂലി

ആൽബർട്ട് ജോൺ ലിതൂലി (പൊതുവായി, Luthuli; c. 1898 – 21 ജൂലൈ 1967) ഒരു ദക്ഷിണാഫ്രിക്കൻ അധ്യാപകൻ, ആക്റ്റിവിസ്റ്റ്, നോബൽ സമ്മാന ജേതാവ്, രാഷ്ട്രീയക്കാരൻ എന്നീ നിലകളിൽ പ്രശസ്തനായ വ്യക്തിയായിരുന്നു. അംബ്രല്ലാ ഓർഗനൈസേഷന്റെ നേതൃത്വത്തിൽ തെക്കൻ ആഫ്രിക്കയിലെ വെള്ളക്കാരുടെ ന്യൂനപക്ഷ സർക്കാരിന് എതിരായി പ്രവർത്തിച്ചിരുന്ന കാലത്ത്, ആൽബർട്ട് ലിതൂലി 1952 ൽ ആഫ്രിക്കൻ നാഷണൽ കോൺഗ്രസിന്റെ (ANC) പ്രസിഡന്റായി തെരഞ്ഞെടുക്കപ്പെട്ടിരുന്നു. തന്റെ ആകസ്മികമരണം സംഭവിക്കുന്നതുവരെ അദ്ദേഹം ഈ സ്ഥാനത്തു പ്രവർത്തിച്ചിരുന്നു. വർണവിവേചനത്തിനെതിരായ അഹിംസാപരമായ പോരാട്ടത്തിൽ പങ്കുവഹിച്ചതിന്റെ ബഹുമതിയായി 1960 ലെ സമാധാനത്തിനുള്ള നൊബേൽ സമ്മാനം അദ്ദേഹത്തിനു ലഭിച്ചിരുന്നു. നൊബേൽ സമ്മാനത്തിന് അർഹനായ ആദ്യ ആഫ്രിക്കക്കാരൻ, യൂറോപ്പിനും അമേരിക്കകൾക്കും പുറത്ത് നോബൽ സമ്മാനം ലഭിച്ച ആദ്യ വ്യക്തി എന്നീ സ്ഥാനങ്ങൾ ആൽബർട്ടി ലിതൂലിയ്ക്ക് അവകാശപ്പെട്ടതാണ്.


</doc>
<doc id="384285" url="https://ml.wikipedia.org/wiki?curid=384285" title="മ്വേസ്സോ">
മ്വേസ്സോ

ദക്ഷിണാഫ്രിക്കയിലെ ഈസ്റ്റേൺ കേപ് പ്രവിശ്യയിൽ സ്ഥിതിചെയ്യുന്ന ഒരു ചെറു ഗ്രാമമാണ് മ്വേസ്സോ (ഇംഗ്ലീഷ്: Mvezo). മംബാഷെ എന്ന നദിയുടെ തീരത്താണ് ഈ ഗ്രാമം. ദക്ഷിണാഫ്രിക്കയുടെ രാഷ്ട്രപിതാവായ നെൽസൺ മണ്ടേലയുടെ ജന്മസ്ഥലം എന്ന നിലയിൽ പ്രശസ്തമാണ് ഈ ഗ്രാമം. ഇവിടത്തെ ഗ്രാമത്തലവന്റെ കുടുംബത്തിലാണ് മണ്ടേല ജനിച്ചത്.


</doc>
<doc id="384289" url="https://ml.wikipedia.org/wiki?curid=384289" title="ആലിയ ബിൻത് ഹുസൈൻ">
ആലിയ ബിൻത് ഹുസൈൻ

ജോർദാനിലെ ഹുസൈൻ രാജാവിന്റെ ഏറ്റവും മൂത്ത പുത്രിയാണ് ആലിയ ബിൻത് ഹുസൈൻ (English: Princess Alia bint Hussein). ഹുസൈൻ രാജാവിന്റെ ആദ്യ ഭാര്യയായിരുന്ന ശരീഫ ദിന ബിൻത് അബ്ദുൽ ഹാമിദാണ് മാതാവ്. 
1956 ഫെബ്രുവരി 13ന് ജോർദാനിലെ അമ്മാനിൽ ജനിച്ചു. അമ്മാനിലെ അഹ്ലിയ്യ ഗേൾസ് സ്‌കൂളിലും റോസറി കോളേജിലുമായി പ്രഥാമിക വിദ്യാഭ്യാസം പൂർത്തിയാക്കി. 
പിന്നീട് ഇംഗ്ലണ്ടിലെ ലിമിങിലുള്ള സിബ്റ്റൺ പാർക്ക് സ്‌കൂളിലും യുകെയിലെ തന്നെ കെന്റിലുള്ള ബെനെൻഡൻ സ്‌കൂളിലും പഠിച്ചു. 1977ൽ ജോർദാൻ സർവ്വകലാശാലയിൽ നിന്ന് ഇംഗ്ലീഷ് സാഹിത്യത്തിൽ ഹോണേഴ്‌സ് ബിരുദം നേടി. 
1977 ഏപ്രിൽ 12ന് ജോർദാനിലെ റഗദാൻ കൊട്ടാരത്തിൽ വെച്ച് ലെഫ്റ്റനന്റ് കേണൽ നാസർ വസ്ഫി മിർസയുമായുള്ള വിവാഹം നടന്നു. ഈ വിവാഹത്തിൽ ഒരു മകനുണ്ട്- ഹുസൈൻ മിർസ (1981 ഫെബ്രുവരി 12ന് ജനിച്ചു.)
1988ൽ ആലിയയും മിർസയും വിവാഹ മോചിതരായി. 
പിന്നീട്, 1988 ജൂലൈ 30ന് സയ്യിദ് മുഹമ്മദ് സാലിഹ് എന്നയാളെ വിവാഹം ചെയ്തു. ഈ ബന്ധത്തിൽ രണ്ടു മക്കളുണ്ട്. തലാൽ അൽ സാലിഹും (ജനനം - 1989 സെപ്തംബർ 12), അബ്ദുൽ ഹാമിദ് അൽ സാലിഹും (ജനനം- 1992 നവംബർ 15ന്)
ബ്രിട്ടീഷ് സ്‌കൂൾ ഓഫ് ആർക്കിയോളജിയിൽ റെജിസ്ട്രാറായി പ്രവർത്തികുകയാണ് ആലിയ രാജകുമാരി. 1980 മുതൽ ഫഖറെൽനിസ്സ സെയ്ദ്‌സ് ആർട്ട് ഗ്രൂപ്പിൽ അംഗമാണ്. 


</doc>
<doc id="384297" url="https://ml.wikipedia.org/wiki?curid=384297" title="ഈവ എക്ക്ബ്ലാഡ്">
ഈവ എക്ക്ബ്ലാഡ്

ഈവ എക്ക്ലാഡ് (നീ ഈവ ഡീ ലാ ഗാർഡിയേ; 1724 ജൂലൈ 10 - 1786 മെയ് 15) സലോണിസ്റ്റും, കൗണ്ടെസ്സും, കൃഷിവിദ്യാവിദഗ്ദ്ധയും ശാസ്ത്രജ്ഞയുമായിരുന്നു. 1746-ൽ ഉരുളക്കിഴങ്ങിൽ നിന്ന് ആൽക്കഹോളും ധാന്യപ്പൊടിയും നിർമ്മിച്ചതിന് ലോകമെമ്പാടും ശ്രദ്ധേയയായി. കൂടാതെ, എണ്ണത്തിൽ കുറവുമാത്രമായിരുന്ന ഭക്ഷ്യവസ്തുക്കളുടെ തോതിൽ ഉയർച്ച ഉണ്ടാക്കുകയും സ്വീഡന്റെ പട്ടിണി നിർമ്മാർജ്ജനത്തിൽ വലിയ വങ്ക് വഹിക്കുകയും ചെയ്തു. 

എക്ബാൾഡാണ് റോയൽ സ്വീഡിഷ് അക്കാദമി ഓഫ് സയൻസിലെ ആദ്യത്തെ വനിതാ അംഗം (1748)

രാജ്യതന്ത്രജ്ഞയായിരുന്ന മാഗ്നസ് ജൂലിയസ് ഡി ലാ ഗാർഡിയെയുടേയും അന്നത്തെ വലിയ രാഷ്ട്രീയക്കാരനായിരുന്ന ഹെഡ്വിഗ് കാത്തറീന ലിജിയുടേയും മകളായി ഈവ ഡി ലാ ഗാർഡിയെ ജനിച്ചു.

1740 -ൽ തന്റെ 16-ാം വയസ്സിൽ റിക്സ്രാർഡ് രാജകുടുംബത്തിലെ ക്ലേസ് ക്ലെസ്സോൺ എക്ബ്ലാഡിനെ വിവാഹം കഴിച്ചു. കൂടാതെ ഏഴ് മക്കൾക്ക് അമ്മയാകുയും ചെയ്തു; ഒരു മകനും ആറ് പെൺമക്കളും . ക്ലേസ് ജൂലിയസ് എക്ബാൾഡ്, ഹെഡാ പൈപ്പർ അവരിൽ രണ്ടുപേരാണ്. അവരുടെ ഭാര്യമാർ സ്വീഡിഷ് രാജകുടുംബത്തിലെ അംഗങ്ങളായിരുന്നു. 

ഈവയുടെ വിവാഹത്തിന് ശേഷം അവരുടെ പേരിൽ അച്ഛൻ ജൂലിയസ് ഡി ലാ ഗാർഡിയെ, മരൈഡൽ കാസിൽ, ലിന്ഡ്ഹോൾമാൻ കാസിൽ, വാസ്റ്റർഗോട്ട്ലാന്റ് എന്നിവ തീറെഴുതികൊടുത്തു. കൂടാതെ അവരുടെ ഭർത്താവിലേക്ക് സ്റ്റോക്ക്ഹോമിന്റെ തലസ്ഥാന പരിധിയിൽ വരുന്ന സ്റ്റോള മാനറും എഴുതികൊടുത്തു.

ബിസിനസ്സിൽ ഭർത്താവിന്റെ തുടർച്ചയായുള്ള ഇല്ലായ്മ, എല്ലാ എസ്റ്റേറ്റുകളും ഈവയുടെ ചുമതലയായി മാറാൻ കാരണമായി. അവരെ ആജ്ഞാപകരമായ എന്നാൽ പെട്ടെന്ന് ക്ഷോപിക്കുന്ന ഒരാളായിട്ടാണ് കണക്കാക്കുന്നത്. നിയമത്തിന്റെ സങ്കീർണതകളിൽ കുരുങ്ങുന്ന കർഷകരെയൊക്കെ അവർ സഹായിച്ചിരുന്നു, തിരിച്ച് അവർ ബഹുമാനം മാത്രം പ്രതീക്ഷിച്ചു. പക്ഷേ തെറ്റുകൾ ചെയ്യുന്നവരെ ശക്ഷിക്കാനും അവർ ഒരു മടിയും കാണിച്ചിരുന്നില്ല. അവർ ലോക്കൽ അരിസ്റ്റോക്രേസി യിലേയും പ്രധാനപ്പെട്ട ഒരാളായിരുന്നു.

സ്റ്റോക്ക്ഹോമിലെ എക്ക്ബാൾഡ് വസതിയിൽ അവർ ഒരു സാസ്കാരിക സലൂൺ നിർമ്മിച്ചിരുന്നു, അവരെ സ്പാനിഷ് അമ്പാസഡർ ഡി മാർക്ക്വിസ് ഡി പോണ്ടഫോർട്ടിന്റെ ഭാര്യ വർണ്ണിച്ചത് ഇങ്ങനെയാണ്. അടച്ചിടാൻ കഴിയാത്ത സ്ത്രീ എന്നിങ്ങനെയാണ്. ജോഹാൻ ഹെൽമ്മിക്ക് റോമന്റെ വലിയ സംഗീതകച്ചേരി ആദ്യമായി നടന്നത് എക്ക്ബാൾഡ് ഹൗസിലായിരുന്നു. ലൂയിസ് ഉൽറിക്ക രാജ്ഞിയുടെ ചങ്ങാതി കൂടിയാണ് ഇവർ. 


</doc>
<doc id="384303" url="https://ml.wikipedia.org/wiki?curid=384303" title="ട്രാൻസ്വാൾ പ്രൊവിൻസ്">
ട്രാൻസ്വാൾ പ്രൊവിൻസ്

ദക്ഷിണാഫ്രിക്കയിലെ ഒരു പ്രദേശമാണ് ദി പ്രൊവിൻസ് ഓഫ് ട്രാൻസ്വാൾ (ആഫ്രിക്കാൻസ്: പ്രൊവിൻസി വാൻ ഡൈ ട്രാൻസ്വാൾ) അഥവാ ട്രാൻസ്വാൾ പ്രൊവിൻസ് (ആഫ്രിക്കാൻസ്: ട്രാൻസ്വാൾ പ്രൊവിന്സി). 1910 മുതൽ അപ്പാർത്തീഡ് അവസാനിക്കുന്ന 1994 വരെയുണ്ടായിരുന്ന ഒരു പ്രൊവിൻസാണിത്. 1994 ൽ നിലവിൽ വന്ന പുതിയ നിയമം ഈ പ്രൊവിൻസിനെ വീണ്ടും വിഭജിച്ചു. ഈ പ്രദേശത്തിന്റെ വടക്ക് സ്ഥിതിചെയ്യുന്ന വാൾ നദിയിൽനിന്നാണ് ഈ പ്രദേശത്തിന് ട്രാൻസ്വാൾ എന്ന പേര് വന്നത്. ഇതിന്റെ തലസ്ഥാനം പ്രിറ്റോറിയ ആണ്. പ്രിറ്റോറിയ ദക്ഷിണാഫ്രിക്കയുടെ പ്രവർത്തന തലസ്ഥാനം കൂടിയായിരുന്നു. 

1991 ലെ കാനേഷുമാരി പ്രകാരമുണ്ടായിരുന്ന ജില്ലകളും ജനസംഖ്യയും. 



</doc>
<doc id="384311" url="https://ml.wikipedia.org/wiki?curid=384311" title="വാൾ നദി">
വാൾ നദി

ദക്ഷിണാഫ്രിക്കയിലുള്ള ഓറഞ്ച് നദിയുടെ ഏറ്റവും വലിയ പോഷക നദിയാണ് വാൾ നദി. ഉംപുമലാങ്ക പ്രൊവിൻസിലുള്ള ബ്രെയ്ട്ടെനിൽ നിന്നാണ് വാൾ നദി ഉത്ഭവിക്കുന്നത്. ഇത് ജോഹനാസ്ബെർഗ്ഗിന് കിഴക്കായാണ് സ്ഥിതിചെയ്യുന്നത്. എർമിലോക്ക് 30 കിലോമീറ്റർ വടക്കായാണ് ബ്രെയ്ട്ടെൻ സ്ഥിതിചെയ്യുന്നത്. ഇന്ത്യൻ മഹാസമുദ്രത്തിൽ നിന്ന് 240 കിലോമീറ്റർ അകലെയാണ് ബ്രെയ്ട്ടെൻ. വാൾ നദി പടിഞ്ഞാറോട്ടൊഴുകി വടക്കേ മുനമ്പിലുള്ള കിമ്പെർലിക്ക് തെക്ക്കിഴക്കായി ഓറഞ്ച് നദിയിൽ ചേരുന്നു. വാൾ നദിക്ക് 1,120 കിലോമീറ്റർ നീളമുണ്ട്. ഉംപുമലാങ്ക, ഗൗടെങ്ക്എന്നിവ ഈ നദിയുടെ തെക്കേതീരത്തായും വടക്ക് കിഴക്കേ പ്രൊവിൻസ്  വടക്കേ തീരത്തും സ്ഥിതിചെയ്യുന്നു. ഈ നദിയാണ് ഇവയെ വേർതിരിക്കുന്നത്. 

ഹാർട്സ് നദി, വാൽസ് നദി, വാട്ടർവാൾ നദി, ബാംബോയെസ് സ്പ്രുട്ട്, ബ്ലെസ്ബോക് സ്പ്രുട്ട്, മൂയി നദി, വെറ്റ് നദി, റെനോസ്റ്റെർ നദി, റിയെറ്റ് നദി, ക്ലിപ് നദി, വെയ്ൽഗെ നദി എന്നിവയാണ് വാൾ നദിയുടെ പ്രധാന പോഷക നദികൾ.


</doc>
<doc id="384327" url="https://ml.wikipedia.org/wiki?curid=384327" title="ആഫ്രിക്കൻ ദിനോസറുകളുടെ പട്ടിക">
ആഫ്രിക്കൻ ദിനോസറുകളുടെ പട്ടിക

ഇത് ഇന്ന് നിലവിൽ ഉള്ള ആഫ്രിക്കയിൽ നിന്നും ഫോസ്സിലുകൾ കണ്ടു കിട്ടിയിട്ടുള്ള ദിനോസറുകളുടെ പട്ടിക ആണ് . ദിനോസറുകൾ ജീവിച്ചിരുന്ന കാലയളവിൽ ആഫ്രിക്ക സൗത്ത് അമേരിക്കയുടെ കൂടെ ഭാഗം ആയിരുന്നു.

ദിനോസറുകൾ ജീവിച്ചിരുന്ന കാലയളവിൽ ആഫ്രിക്ക സൗത്ത് അമേരിക്കയുടെ കൂടെ ഭാഗം ആയിരുന്നു. അന്ത്യ ക്രിറ്റേഷ്യസ് കാലത്താണ് ആഫ്രിക്ക അമേരിക്കയിൽ നിന്നും പൂർണമായും വിട്ടു വേർപെട് ഒരു സ്വതന്ത്ര ഭൂഖണ്ഡമായത്. അത് കൊണ്ട് തന്നെ ഇവിടെ നിന്നും കിട്ടിയ പല ഫോസ്സിലുകളും വളരെ സാമ്യം ഉള്ളവയാണ്. ഇവിടെ ഇത് വരെ ആഫ്രിക്കൻ ഭൂപ്രദേശങ്ങളിൽ നിന്നും കിട്ടിയ ദിനോസർ ഫോസ്സിലുകൾ മാത്രം ആണ് ചേർകുന്നത്.

This is a timeline of selected dinosaurs from the list above. Time is measured in mya along the x-axis.



</doc>
<doc id="384337" url="https://ml.wikipedia.org/wiki?curid=384337" title="സുമയ്യ ബിൻത് ഹസ്സൻ">
സുമയ്യ ബിൻത് ഹസ്സൻ

ജോർദാൻ രാജകുമാരിയും ജോർദാനിലെ ഹസ്സൻ ബിൻ തലാൽ രാജകുമാരന്റെ രണ്ടാമത്തെ മകളുമാണ് സുമയ്യ ബിൻത് ഹസ്സൻ (English:Princess Sumaya bint Hassan)

1971 മെയ് 14ന് ജോർദാനിലെ അമ്മാനിൽ ജനിച്ചു. ഹസ്സൻ ബിൻ തലാൽ രാജകുമാരന്റെയും സർവത് അൽ ഹസ്സൻ രാജകുമാരിയുടെയും രണ്ടാമത്തെ മകളാണ്. ജോർദാനിൽ നിന്ന് പ്രാഥമിക വിദ്യാഭ്യാസം നേടി. തുടർന്ന് ഇംഗ്ലണ്ടിലെ ഡോർസെറ്റിലെ ഷെർബോർണ് ഗേൾസ് സ്‌കൂളിൽ പഠിച്ചു. ലണ്ടൻ സർവ്വകലാശാലയ്ക്ക് കീഴിലുള്ള കോർട്ടൗൽഡ് ഇൻസ്റ്റിറ്റിയൂട്ട് ഓഫ് ആർട്ടിൽ നിന്ന് ബിരുദം നേടി.

മുൻ ജോർദാൻ കാബിനറ്റ് മന്ത്രിയായിരുന്ന സാമി ജുദേഹിന്റെ മകനും ദോർദാൻ വിദേശകാര്യ മന്ത്രിയുമായിരുന്ന നാസ്സർ ജുദേഹിനെയാണ് സുമയ്യ രാജകുമാരി വിവാഹം ചെയ്തത്. ഇവർക്ക നാലു മക്കളുണ്ട്. 2007ൽ ഇവർ വിവാഹ മോചിതരായി..

1991ൽ സ്ഥാപിച്ച പ്രിൻസസ് സുമയ്യ യൂനിവേഴ്‌സിറ്റി ഫോർ ടെക്‌നോളജിയുടെ ബോർഡ് ട്രസ്റ്റ് അധ്യക്ഷയാണ് സുമയ്യ.
പിതാവ് ഹസ്സൻ ബിൻ തലാൽ സ്ഥാപിച്ച ഗവേഷണ സ്ഥാപനമായ റോയൽ സൈന്റിഫിക് സൊസൈറ്റിയുടെ പ്രസിഡന്റായിരുന്നു (2006). ശാസ്ത്രവും സാങ്കേതികവിദ്യയും സംബന്ധിച്ച പൊതു നയ വിഷയങ്ങളെക്കുറിച്ച് ഭരണകൂടത്തെ ഉപദേശം നൽകുന്ന ഹയർ കൗൺസിൽ ഓഫ് സയൻസ് ആൻഡ് ടെക്‌നോളജിയുടെ ഉപാധ്യക്ഷയായിരുന്നിട്ടുണ്ട്. അൽ ഹസ്സൻ സയൻസ് സിറ്റിയുടെ സ്ഥാപകയാണ് സുമയ്യ. 2007 ഏപ്രിൽ 17നേ കിങ് അബ്ദുള്ള രണ്ടാമനായിരുന്നു ഈ സ്ഥാപനം ഉദ്ഘാടനം ചെയ്തത്.


</doc>
<doc id="384339" url="https://ml.wikipedia.org/wiki?curid=384339" title="അൾജീരിയൻ ദിനാർ">
അൾജീരിയൻ ദിനാർ

ദിനാർ () (ചിഹ്നം: or DA; കോഡ്: DZD) അൾജീരിയയുടെ നാണയമാണ്. ഇതിനെ (ഇപ്പോൾ കാലഹരണപ്പെട്ട) 100 സെൻറ്റീം (سنتيم) ആയി ഭാഗിച്ചിട്ടുണ്ട്.
"ദിനാർ" എന്ന വാക്ക് റോമൻ ഡെനാരിയൂസിൽ നിന്ന് ഉരുത്തിരിഞ്ഞു വന്നതാണ്. "സെൻറ്റീം" വന്നത് ഫ്രെഞ്ചിൽ നിന്നാണ്. (1830 മുതൽ 1962 വരെ അൾജീരിയ ഫ്രഞ്ച് ഭരണത്തിന് കീഴിലായിരുന്നു.)

1964 ഏപ്പ്രിൽ 1 ന് ആണ് അൾജീരിയൻ ഫ്രാങ്കിനെ മാറ്റി ദിനാർ പുറത്ത് ഇറക്കിയത്.


</doc>
<doc id="384345" url="https://ml.wikipedia.org/wiki?curid=384345" title="ജുറ്വേന ദേശീയോദ്യാനം">
ജുറ്വേന ദേശീയോദ്യാനം

ജുറ്വേന ദേശീയോദ്യാനം (Portuguese: "Parque Nacional do Juruena") 2006 ൽ പ്രഖ്യാപിക്കപ്പെട്ട ബ്രസീലിലെ മൂന്നാമത്തെ വലിയ ദേശീയോദ്യാനമാണ്. ജുറ്വേന നദിയ്ക്കു സമാന്തരമായി ആമസോണാസ് സംസ്ഥാനത്തിനു തെക്കും മറ്റോ ഗ്രോസോ സംസ്ഥാത്തിനു വടക്കുമായിട്ടാണ് ഈ ദേശീയോദ്യാനം സ്ഥിതിചെയ്യുന്നത്. ആമസോൺ മഴക്കാടുകളിലേയ്ക്കു കാർഷിക വ്യാപനം തടയുന്നതിനുള്ള സംരക്ഷിത മേഖലകളിലെ ഒരു ഇടനാഴിയുടെ ഭാഗമാണ് ഈ ദേശീയോദ്യാനം.

ഈ ദേശീയോദ്യാനത്തിന്റെ ഭൂതല വിസ്തൃതി ആണ്. ഇതിൽ ഭൂരിഭാഗവും ആമസോൺ ബയോമിലാണ് നിലനിൽക്കുന്നത്. ബ്രസീലിലെ ദേശീയോദ്യാനങ്ങളിൽ വലിപ്പത്തിൽ മൂന്നാം സ്ഥാനമാണ് ഇതിനുള്ളത്. ആമസോണാസിലെ ആപൂയി, മൌയെസ് എന്നീ മുനിസിപ്പാലിറ്റികളുടെ ഭാഗങ്ങളും കൊണ്ട്രിഗ്വാക്കു, നോവ ബണ്ടെയ്റാന്റെസ്, അപ്പ്യാക്കാസ് തുടങ്ങിയ മറ്റോ ഗ്രോസോയിലെ മുനിസിപ്പാലിറ്റികളുടെ ഭാഗങ്ങളും ഈ ദേശീയോദ്യാനത്തിലുൾപ്പെടുന്നു. 808,312 ഹെക്ടർ (1,997,380 ഏക്കർ) വിസ്തീർണ്ണമുള്ള അപൂയി മുനിസിപ്പാലിറ്റിയിലെ സുക്കുണ്ഡിരി സംസ്ഥാന ഉദ്യാനം ഈ ദേശീയോദ്യാനത്തെ തൊട്ടുകിടക്കുന്നു.  ഇഗാരാപ്പെസ് ഡൊ ജുറ്വേന സംസ്ഥാന ഉദ്യാനം പടിഞ്ഞാറു ദിക്കിൽ ഏകദേശം 55 ശതമാനത്തോളം ജുറ്വേന ദേശീയോദ്യാനത്തിലേയ്ക്കു കവിഞ്ഞുകിടക്കുന്നു.


</doc>
<doc id="384347" url="https://ml.wikipedia.org/wiki?curid=384347" title="സൗത്ത് ആഫ്രിക്കൻ റാൻഡ്">
സൗത്ത് ആഫ്രിക്കൻ റാൻഡ്

ദക്ഷിണാഫ്രിക്കയുടെ കറൻസിയാണ് സൗത്ത് ആഫ്രിക്കൻ റാൻഡ് (ഇംഗ്ലീഷ്: South African rand)(ചിഹ്നം: R; കോഡ്: ZAR). ഒരു റാൻഡിനെ 100 സെന്റുകളായി (ചിഹ്നം: "c") വിഭജിച്ചിരിക്കുന്നു. റാൻഡിന്റെ ഐ.എസ്.ഒ 4217 കോഡ് ZAR എന്നാണ്. സൗത്ത് ആഫ്രിക്കൻ റാൻഡിന്റെ ഡച്ച് നാമമായ "സ്സ്വിദ് ആഫ്രികാൻസെ റാൻഡ്" ( "Zuid-Afrikaanse Rand") എന്നതിന്റെ ചുരുക്കരൂപമാണ് ZAR. ദക്ഷിണാഫ്രിക്കയെ കൂടാതെ സ്വാസിലാൻഡ്, ലെസോത്തോ, നമീബിയ, എന്നീ രാജ്യങ്ങളിലും സൗത്ത് ആഫ്രിക്കൻ റാൻഡ് വിനിമയം ചെയ്യപ്പെടുന്നു.
ജൊഹനാസ്ബർഗ് നഗരം സ്ഥിതിചെയ്യുന്ന വിറ്റ്വാട്ടേർസ്റാൻഡ് എന്ന കുന്നിൻപ്രദേശത്തിന്റെ ഫേരിൽനിന്നുമാണ് റാൻഡ് എന്ന നാമം ഉദ്ഭവിച്ചിരിക്കുന്നത്. ദക്ഷിണാഫ്രിക്കയിൽ ഏറെക്കുറെ സ്വർണ്ണ നിക്ഷേപം ഉണ്ടായിരുന്ന ഒരു പ്രദേശമായിരുന്നു ഇത്.

1961 ഫെബ്രുവരി 14നാണ് യൂണിയൻ ഓഫ് സൗത്ത് ആഫ്രിക്കയിൽ റാൻഡ് ആദ്യമായി അവതരിപ്പിച്ചത്. സൗത്ത് ആഫ്രിക്ക റിപ്പബ്ലിക് ആവുന്നതിനും മൂന്ന് മാസങ്ങൾക്ക് മുൻപായിരുന്നു ഇത്. മുൻപ് പ്രചാരത്തിലിരുന്ന സൗത്ത് ആഫ്രിക്കൻ പൗണ്ടിനു പകരമായാണ് റാൻഡ് കൊണ്ടുവന്നത്. 2 റാൻഡ് = 1 പൗണ്ട് = 10 ഷില്ലിങ് എന്ന നിരക്കിലായിരുന്നു റാൻഡ് അവതരിപ്പിച്ചത്. 


</doc>
<doc id="384349" url="https://ml.wikipedia.org/wiki?curid=384349" title="ജി.ഹിരൺ">
ജി.ഹിരൺ

മലയാളത്തിലെ ഒരു റേഡിയോ പ്രക്ഷേപകനും തിരക്കഥാകൃത്തുമായിരുന്നു.ജനനം 1965ൽ കോട്ടയം ജില്ലയിലെ തലയോലപ്പറമ്പിൽ.മരണം 2017 ഏപ്രിൽ 18നു.ആകാശവാണി കോഴിക്കോട്,മഞ്ചേരി നിലയങ്ങളിൽ ട്രാൻസ്മിഷൻ എക്സിക്യൂട്ടീവും കൊച്ചി എഫ്.എം.നിലയത്തിൽ പ്രോഗ്രാം എക്സ്സിക്യൂട്ടീവുമായിരുന്നു. ’മൊഞ്ചും മൊഴിയും’എന്ന പേരിൽ മാപ്പിളപ്പാട്ടിന്റെ വികാസപരിണാമങ്ങളെ ആസ്പദമാക്കി 500ഓളം എപ്പിസോഡുകളുള്ള ഗവേഷണാത്മകമായ ബൃഹദ് പരമ്പരയും,”മഹാകവി മോയിൻ കുട്ടി വൈദ്യർ”എന്ന റേഡിയോ നാടകവും എഴുതി സംവിധാനം ചെയ്തു.കൊച്ചി എഫ്.എം നിലയം പ്രക്ഷേപണം ചെയ്തുവന്ന ഭരണഘടനാമൂല്യങ്ങളെക്കുറിച്ചുള്ള ‘നീതിപൂർവ്വം’ എന്ന പ്രതിദിനപരമ്പരയുടെ അവതാരകനും നിർമ്മാതാവുമായിരുന്നു.'മഞ്ഞണിയും മലനിരയും,പൊന്നണിയും കടലലയും...' എന്നാരംഭിക്കുന്ന ,നിലയത്തിന്റെ അവതരണഗാനം രചിച്ചത് ഹിരണാണ്.
മഞ്ചേരി എഫ്.എം.നിലയം 2017 ജനുവരി 26നു പ്രഭാതപ്രക്ഷേപണം ആരംഭിച്ചപ്പോൾ മുതൽ ഈ അവതരണ ഗാനമാണ് പ്രക്ഷേപണം ചെയ്യുന്നത്.

‘കല്യാണ ഉണ്ണികൾ‘,‘കാഴ്ച്ചക്കപ്പുറം‘എന്നീ സിനിമകളുടെ തിരക്കഥ എഴുതി.ആനുകാലികങ്ങളിൽ ധാരാളം കവിതകളും പ്രസിദ്ധീകരിച്ചിട്ടുണ്ടു.


</doc>
<doc id="384355" url="https://ml.wikipedia.org/wiki?curid=384355" title="ദക്ഷിണാഫ്രിക്കയുടെ ദേശീയഗാനം">
ദക്ഷിണാഫ്രിക്കയുടെ ദേശീയഗാനം

1997 മുതലാണ് ഇന്നത്തെ ദക്ഷിണാഫ്രിക്കയുടെ ദേശീയ ഗാനം നിലവിൽ വന്നത്. 'ങ്കൊസി സികേലെൽ ഇ ആഫ്രിക' ("ആഫ്രിക്കയെ ദൈവം അനുഗ്രഹിക്കട്ടെ"), 'ഡൈ സ്റ്റെം വാൻ സ്വിദ്-ആഫ്രിക' ("ദക്ഷിണാഫ്രിക്ക വിളിക്കുന്നു") എന്നീ സ്തുതിഗാനങ്ങളിലെ ചിലശകലങ്ങളും, അതോടൊപ്പം ചില ഇംഗ്ലീഷ് വരികടും കൂട്ടിച്ചേർത്ത ഒരു സമ്മിശ്രഭാഷാ ദേശീയ ഗാനമാണ് ഇത്.


</doc>
<doc id="384359" url="https://ml.wikipedia.org/wiki?curid=384359" title="തെക്കൻ ഗുരുവായൂർ ക്ഷേത്രം">
തെക്കൻ ഗുരുവായൂർ ക്ഷേത്രം

ദക്ഷിണേന്ത്യയിൽ കേരളത്തിലെ കൊല്ലം ജില്ലയിൽ കരുനാഗപ്പള്ളി താലൂക്കിൽ സ്ഥിതിചെയ്യുന്ന ഒരു ഹൈന്ദവ ക്ഷേത്രമാണ് തെക്കൻ ഗുരുവായൂർ ശ്രീകൃഷ്ണ ക്ഷേത്രം. കൊല്ലം പട്ടണത്തിൽ നിന്ന്‌ 26 കി.മീ വടക്കുകിഴക്ക്മാറി തേവലക്കര പഞ്ചായത്തിൽ സ്ഥിതിചെയ്യുന്ന ഈ ക്ഷേത്രത്തിലെ മുഖ്യപ്രതിഷ്ഠ ചതുർബാഹു രൂപത്തിലുള്ള മഹാവിഷ്ണുവാണ്.. റോഡ്, റെയിൽ മാർഗ്ഗങ്ങളിലൂടെ ഈ ക്ഷേത്രത്തിൽ എത്തിച്ചേരാം.. ഇവിടുത്തെ "ചതുർബാഹുവായ" ഭഗവദ്സ്വരൂപം തെക്കൻ ഗുരുവായൂരപ്പനെന്നാണ് വിശ്വാസി സങ്കൽപ്പം. ദുരിതങ്ങൾ അകന്ന് ഐശ്വര്യം സിദ്ധിയ്ക്കുവാനും മോക്ഷപ്രാപ്തിയ്ക്കും ഭക്തർ ഇവിടെ ദർശനം നടത്തുന്നു. കുംഭമാസത്തിൽ തിരുവോണം നക്ഷത്രദിവസം കൊടിയേറി പത്തുദിവസം നീണ്ടുനിൽക്കുന്ന ഉത്സവമാണ് ക്ഷേത്രത്തിലെ പ്രധാന ആഘോഷം. കൂടാതെ ചിങ്ങമാസത്തിൽ അഷ്ടമിരോഹിണി", മേടമാസത്തിൽ" വിഷു എന്നിവയും വിശേഷമാണ്. ക്ഷേത്രത്തിൽ ഉപദേവതകളായി ഗണപതി, അയ്യപ്പൻ, ശിവൻ, ദുർഗ്ഗ എന്നിവരും കുടികൊള്ളുന്നു

ക്ഷേത്രത്തിനു സമീപം സ്ഥിതി ചെയ്യുന്ന തോട്ടത്തിൽ മഠം എന്ന ബ്രാഹ്മണ ഇല്ലവുമായി ബന്ധപ്പെട്ടതാണ് ഈ ക്ഷേത്രത്തിന്റെ ചരിത്രം. തോട്ടത്തിൽ മഠത്തിന്റെ ഉടമസ്ഥതയിലുള്ള കുളത്തിൽ നിന്നും കണ്ടെടുത്ത ഭഗവത് വിഗ്രഹമാണ്‌ ഇവിടെ പ്രതിഷ്ഠിച്ചിരിക്കുന്നത് എന്ന് ലഭ്യമായ രേഖകളിൽ പരാമർശിച്ചിട്ടുള്ളത്. ശ്രീ കോവിലിന് വടക്ക് കിഴക്കായാണ് ഈ കുളത്തിന്റെ സ്ഥാനം. തദ്ദേശീയമായി ക്ഷേത്രം "" എന്ന് അറിയപ്പെടുന്നു. ഇവിടെ പ്രതിഷ്ഠ നടത്തിയത് വില്വമംഗലം സ്വാമിയാരാണെന്ന് വിശ്വസിച്ചുവരുന്നു.

ശ്രീകോവിലിന് തെക്ക് കിഴക്ക് ഭാഗത്തായി പടർന്നു പന്തലിച്ചു നിൽക്കുന്ന കൂറ്റൻ ആൽമരം സ്ഥിതി ചെയ്യുന്നു. 

തെക്കൻ ഗുരുവായൂർ ക്ഷേത്രത്തിലെ ആനയായിരുന്നു ഗജരാജൻ നന്ദകുമാരൻ. 

1960 കളുടെ തുടക്കത്തിൽ ക്ഷേത്രത്തിൽ എത്തിയ ഈ ആന 12-12-2012 ന് ചരിഞ്ഞു 

ക്ഷേത്രത്തിനു സമീപത്തായി തെക്ക് ഭാഗത്ത് സ്ഥിതി ചെയ്യുന്നു.

ഉറിയടി നേർച്ചയാണ്‌ പ്രധാന വഴിപാട്. ഇത് അഷ്ടമിരോഹിണി നാളിൽ നടന്നു വരുന്നു.

സന്താനഗോപാലം, ഐശ്വര്യ പൂജ എന്നിവയും പ്രധാന വഴിപടുകളാണ്.

എത്തിച്ചേരുന്നത്

കരുനാഗപ്പള്ളി കുട്ടിവട്ടം തേവലക്കര വഴിയും, കൊല്ലം ചവറ ടൈട്ടാനിയം ജങ്ഷൻ വഴിയും 

ക്ഷേത്രത്തിൽ എത്തി ചേരാം. സമീപ റെയിവേ സ്റ്റേഷനുകൾ കരുനാഗപ്പള്ളി (6km), ശാസ്താംകോട്ട (4km).

കൊല്ലത്തുനിന്നുള്ള ബോട്ട് സർവീസും ഉപയോഗപ്പെടുത്താം.


</doc>
<doc id="384364" url="https://ml.wikipedia.org/wiki?curid=384364" title="കാരീയ-അമ്ല ബാറ്ററി">
കാരീയ-അമ്ല ബാറ്ററി

കാരീയ-അമ്ല ബാറ്ററി കണ്ടുപിടിച്ചത് 1859ൽഫ്രഞ്ച് ഊർജ്ജ തന്ത്രജ്ഞനായിരുന്ന ഗാസ്റ്റൻ പ്ലാന്റെ (Gaston Planté ) ആയിരുന്നു.
കുറഞ്ഞ ഊർജ്ജ- തൂക്ക അനുപാതം, കുറഞ്ഞ ഊർജ്ജ – വലിപ്പ അനുപാതത്തിനു പകരം 
കാരീയ-അമ്ല ബാറ്ററിയ്ക്ക് കൂടുതൽ ഉയർന്ന കറന്റ് നൽകുന്ന താരതമ്യേന ഊർജ്ജ – തൂക അനുപാതം ഉണ്ട്. ഈ ഗുണങ്ങൾക്കൊപ്പം വിലകുറവും കൂടുതൽ കറന്റ് ആവശ്യമുള്ള വാഹനങ്ങളിലെ സെൽഫ് സ്റ്റാർട്ടർ മോട്ടോറുകൾക്ക് ഉപയോഗിക്കുന്നതിന് കാരണമായി. 
പുതിയ സാങ്കേതിക വിദ്യയേക്കാളും വിലകുറവായതുകൊണ്ട് സർജ് കറന്റിന് പ്രാധാന്യം ഇല്ലാത്ത്പ്പോൾ മറ്റു രൂപകൽപ്പനകൾ ഉയർന്ന ഊർജ്ജ സാന്ദ്രത നൽകുമ്പോഴും ലെഡ് ആസിഡ് ബാറ്ററി ഉപയോഗിക്കാം. 

പിന്താങ്ങൽ ഊർജ്ജ വിതരണത്തിൽ (backup power supplies) വലിപ്പം കൂടിയ ലെഡ് ആസിഡ് ബാറ്ററികൾ ഉപയോഗിക്കാറുണ്ട്. ഇത്തരം ആവശ്യങ്ങൾക്ക്, സംഭരണ സമയം കൂട്ടാനും പരിപാലനം കുറയ്ക്കുന്നതിനു വേണ്ടിയും  പരിഷ്കരിച്ച രൂപങ്ങൾ ഉപയോഗിക്കാറുണ്ട്. "ജെൽ-സെല്ലുകൾ", "അബ്സോർബ്ഡ് ഗ്ലാസ്സ്-മാറ്റ്", "മെയ്ന്റനൻസ് ഫ്രീ" എന്നീ പേരുകളിൽ അറിയുന്നവയ വാൽവ് റെഗുലേറ്റഡ് ലെഡ് ആസിഡ് ബാറ്ററികൾ (VRLA battery ) എന്ന് അറിയപ്പെടുന്നു.
 1999ൽ ചൈന, റഷ്യ എന്നീ രാജ്യങ്ങൾ ഒഴികെ മൊത്തം ബാറ്ററിയുടെ വിലയുടെ 40–45% കാരീയ- അ‌മ്ല ബാറ്ററിയുടേതായിരുന്നു. ഉല്പാദക വിപണിയിൽ അത് ഒന്നര കോടി ഡോളറിന്റേതായിരുന്നു.  

1801ൽ ഫെഞ്ച് ശാസ്ത്രജ്ഞനായിരുന്ന ഗൗതെരോട്ട് വൈദ്യുത ലേപന പരീക്ഷണം നടത്തിയിരുന്നപ്പോൾ വൈദ്യുതി വിച്ഛേദിച്ച ശേഷവും കമ്പികളിൽ ചെറിയ അളവിൽ ദ്വിതീയ വൈദ്യുതി പ്രവാഹം ശ്രദ്ധിച്ചിരുന്നു. 1859ൽ ഗാസ്റ്റൻ പ്ലാന്റെയുടെ ലെഡ് ആസിഡ് ബാറ്ററിയായിരുന്നു, വിപരീത ദിശയിൽ വൈദ്യുതി കടത്തിവിട്ട്   വൈദ്യുതി നിറക്കാവുന്ന ആദ്യത്തെ ബാറ്ററി. പ്ലാന്റെയുടെ ആദ്യത്തെ മാതൃകയിൽ രണ്ട് കറുത്തീയം  തകിടുകൾക്കിടയിൽ ഒരു റബ്ബർ പാളിവച്ച് ചുരുളാക്കിയ്തായിരുന്നു. അദ്ദേഹത്തിന്റെ ബാറ്ററി ആദ്യമായി ഉപയോഗിച്ചത് തീവണ്ടികൾ സ്റ്റേഷനുകളിൽ നിറൂത്തുന്ന സമയത്ത് വെളിച്ചം പരത്തുന്നതിനായിരുന്നു. 1881ൽ കാമിലെ അൽഫോൺസ് ഫൗറെ കാരീയ ശൃംഗലയിലേക്ക് ലെഡ് ഓക്സൈഡ് കുഴമ്പ് അമർത്തി വച്ച് തകിട് പോലെ ആക്കിയായിരുന്നു. ആ രൂപകൽപ്പന മൊത്ത ഉത്പാദനത്തിന് എളുപ്പമായിരുന്നു. ലേഡ് ആസിഡ് ബാറ്ററിയുടെ 1886 മുതൽ ആദ്യ ഉത്പാദകൻ ഹെൻറി ടുഡോർ ആയിരുന്നു.
ദ്രാവകത്തിനു പകരം ജെൽ ഇലക്ട്രൊലൈറ്റ് ഉപയോഗിച്ചാൽ ഏതു പോലെയും (positions )  ചോർച്ചയില്ലാതെ ഉപയോഗിക്കാം. 1920 ന്റെ അവസാനത്തിലും 1930ലും സ്യൂട്ട് കേസ് റേഡിയൊസെറ്റിൽ വാൽവ് രൂപകല്പ അനുസരിച്ച് ജെൽ ഇലക്ട്രൊലൈറ്റുള്ള ബാറ്ററി തിരശ്ചീനമായും ലംബമായും (തല കീഴായല്ല)  ഉപയോഗിച്ചിരുന്നു. 

(ഫ്രെഡരിക് ജെയിംസ് കാമിന്റെ  "Wireless Constructor's Encyclopaedia" ന്റെ മൂന്നാം വാള്യം കാണുക.). 1970ൽ ഏതു സ്ഥാനത്തും ഉപയോഗിക്കാവുന്ന ആധുനിക ആഗിരണം ചെയ്യുന്ന ചില്ലു പായ ഉപയോഗിച്ചതടക്കം  മുദ്രവച്ച ("sealed") ബാറ്ററി (VRLA battery)  ആധുനിക വികസിപ്പിച്ചു.

മുഴുവനും ചാർജ്ജു് ഇല്ലാത്ത അവസ്ഥയിൽ ധന, ഋണ പ്ലേറ്റുകൾ കാരീയ (), കൂടാതെ സൾഫ്യൂരിക്കാസിഡ് വെള്ള മായിട്ടുമുണ്ടാവും.
പുറത്തുവിടൽ പ്രക്രിയ എന്നത് ഋണ തകിടിൽ നിന്ന് ധന തകിടിലേക്ക് പുഅമെയുള്ള പരിപഥത്തിലൂടെയുള്ള ചാലനമാണ്.
•ഇലക്ട്രോണുകൾ അടിഞ്ഞുകൂടുമ്പോൾ അത് വൈദ്യുത മണ്ഡലമുണ്ടാക്കും അത് ഹൈഡ്രജൻ അയോണുകൾ ആകർഷിക്കും സൾഫേറ്റ് അയോണുകളെ വികർഷിക്കും. 
ചാർജുള്ള ഇലക്ട്രോഡുകളെ ഹൈഡ്രജൻ അയോണുകൾ ആവരണമാക്കി, ഇലക്ട്രോഡിൽ നിന്നും ചാർജുകളെ ഒഴുകുന്നതു വരെ കൂടുതൽ രാസപ്രവർത്തനത്തെ തടയുന്നു. .
മുഴുവൻ രാസപ്രവർത്തനവും ഇങ്ങനെ എഴുതാം
റിയാക്ടന്റുകളുടെ മോലിക്കുലർ പിണ്ഡത്തിന്റെ തുക 642.6 ഗ്രാം/മോൾ, അതുകൊണ്ട് താത്വികമായി 642. 6 ഗ്രാംര്രിയാക്ടന്റിൽ നിന്ന് ഒരു സെല്ലിന് 192,971 കൊളുമ്പ് ചാർജുള്ള രൺറ്റു ഫാരഡെയും അല്ലെങ്കിൽ കിലോഗ്രാമിന് 83.4 ആമ്പിയർ-അവർ(12 വോൾട്ടതയുള്ള ബാറ്ററിയ്ക്ക് കിലോഗ്രാമിന് 13.9 ആമ്പിയർ-അവർ) ഉത്പാദിപ്പിക്കും.. ഒരു 2 വോൾട്ട് സെല്ലിന്രൊറോ കി.ഗ്രാം റിയാക്ടന്റിനും 167 വാട്ട്-അവർ വരും. എന്നാൽ ലെഡ് ആസിഡ് ബാറ്ററി പ്രാവർത്തികമായി ഒരു കി.ഗ്രാം ബാറ്ററി, (വെള്ളവും മറ്റു ഭാഗങ്ങളുംഅടക്കം) 30-40 വാട്ട്-മണിക്കൂർ തരുന്നുള്ളു.
മുഴുവൻ ചാർജുള്ള അവസ്ഥയിൽ, ഋണ തകിട് കാരീയവും അധി തകിട് ലെഡ് ഡയോക്സൈഡും ഇലക്ട്രൊലൈറ്റ് ഗാഢ സൾഫൂരിക് ആസിഡ്.  ഉയർന്ന വോൾട്ടതകൊണ്ട്കോവർ ചാർജ് ചെയ്യുമ്പോൾ വെള്ളത്തിന്റെ വൈദ്യുത വിശ്ലേഷണംകൊണ്ട് ഓക്സിജനും ഹൈഡ്രജനും ഉത്പാദിപ്പിക്കുന്നു.

ചിലതരം ലെഡ് ആസിഡ് ബാറ്ററിയുടെ രൂപകക്പ്പനയിൽ ഇലക്ട്രൊലറ്റിലെ നഷ്ടപ്പെട്ട വെള്ളം നിറക്കാൻ പറ്റുന്ന തരത്തിലാണ്. ഇലക്ട്രൊലൈറ്റിന്റെ ഫ്രീസിങ്ങ് പോയന്റ് ഡിപ്രഷൻ കാരണം ബാറ്ററി ഡിസ്ചാർജ് ചെയ്യുകയും സൾഫൂരിക് ആസിഡിന്റെ ഗാഢത കുറയുകയും ഇലക്ട്രൊലൈറ്റ് തണുപ്പുകാലത്ത് ഘനീഭവിക്കാൻ സാദ്ധ്യത കൂടുകയും ചെയ്യുന്നു. 

ചാർജിങ്ങിന് വേണ്ട വോൾട്ടത ശരിയായി ഉറപ്പിക്കുന്നത് നിർണ്ണായകമാണ്. അത് ഒരു സെല്ലിന് 2.30 മുതൽ 2.45 V വരെ മാറാം

വോൾട്ടതയുടെ അതിര് നിശ്ചയിക്കുന്നത് വിട്ടു വീഴ്ച്ചയിലൂടെയാണ്. സൂചിയുടെ അറ്റത്തുള്ള നൃത്തമെന്നാണ് ബാറ്ററി വിദഗ്ദ്ധർ ഇതിനെ പറയുന്നത്. ഒരു ഭാഗത്ത് ബാറ്ററി മുഴുവനായി ചാർജ്ജു ചെയ്താൽ പരമാവധി ശേഷി കിട്ടുകയും ഋണ തകിടിൽ സൾഫേഷൻ ഒഴിവാക്കുകയും ചെയ്യും. മറുഭാഗത്ത് കൂടുതൽ ചാർജ്ജായാൽ ശൃംഗലനാശനവും അധി തകിടിൽ വാതകം ഉണ്ടാവുകയും ചെയ്യുന്നു. ഊഷ്മാവ് മാരുന്നതിനനുസരിച്ച് ബാറ്ററിയുടെ വോൾത്തയിലും മാറ്റം വരുന്നു. ചൂട് കൂടുതലുള്ളപ്പോൾ കുറഞ്ഞ വോൾട്ടതയും തണുപ്പുള്ളപ്പോൾ ഉയർന്ന  വോൾട്ടതയും ചാർജിങ്ങിനു വേണം.

2.30 x 6 = 13.8V

2.45 x 6 = 14.7V

12.6 Vയിലാണ് ചാർജ് ചെയ്യുന്നതെങ്കിൽ ബാരറി മുഴുവൻ ശേഷിയിലെത്തുകയില്ല. അതിന്റെ ആയുസ്സ് കുറയുകയും ചെയ്യും. <code> 










</doc>
<doc id="384376" url="https://ml.wikipedia.org/wiki?curid=384376" title="സ്ലോത്ത് കരടി">
സ്ലോത്ത് കരടി

വഴിയോരങ്ങളിൽ സർക്കസ് കാണിക്കുന്ന മൃഗമെന്ന നിലയിൽ ഈ കരടി ഇന്ത്യയിലെല്ലായിടത്തും പരിചിതമാണ്. നീണ്ടമുഖവും ആടിയടിയുള്ള നടത്തവമുള്ള സ്ഥൂലരോമാവൃതമായ ഈ മൃഗം ആക്രമണത്തിന് മുതിർന്നാൽ അപകടകാരിയാണ്. കാഴ്ച കുറവുള്ള ഇവ ഭയപെട്ടാൽ ഉയർന്നു നിന്ന് കടിക്കുകയോ മാന്തുകയോ ചെയ്യും. 

ഉളിപ്പല്ലുകളില്ലാത്തതിനാൽ ആ വിടവിലൂടെ ചിതലുകളെയും ഉറുമ്പുകളെയും വലിച്ചെടുക്കാൻ ഇവയ്ക്കു കഴിയും. ചിതൽപുറ്റുകൾ പൊട്ടിക്കാൻ ഇവാ നീണ്ട നഖങ്ങൾ ഉപയോഗിക്കുന്നു.
ശരീരത്തിന്റെ മൊത്തം നീളം: 140-170സെ മി : തൂക്കം: 65-145കിലോ 
ഇലപൊഴിയുന്ന വനങ്ങൾ, കുറ്റിക്കാടുകൾ, പുൽമേടുകൾ 
മുതുമല വന്യജീവി സങ്കേതം (തമിഴ്‌നാട്). മേൽഘട്ട് നാഷണൽ പാർക്ക് (മഹാരാഷ്ട്ര)
ഇന്ത്യയിലെ സസ്തിനികൾ ഒരു ഫെയ്ൽഡ് ഗൈഡ്: വിവേക് മേനോൻ: D C BOOKS,KOTTAYAM 686 001

</doc>
<doc id="384395" url="https://ml.wikipedia.org/wiki?curid=384395" title="ടുഗേലാ വെള്ളച്ചാട്ടം">
ടുഗേലാ വെള്ളച്ചാട്ടം

ടുഗേലാ വെള്ളച്ചാട്ടം ദക്ഷിണാഫ്രിക്കൻ റിപ്പബ്ലിക്കിലെ ക്വാസുളു-നറ്റാൽ പ്രവിശ്യയിലുള്ള റോയൽ നാറ്റാൽ ദേശീയോദ്യാനത്തിലെ ഡ്രാക്കെൻബർഗ്ഗിൽ (ഡ്രാഗൺ പർവതനിരകൾ) സ്ഥിതി ചെയ്യുന്ന കാലാവസ്ഥാനുസൃതമായ വെള്ളച്ചാട്ടങ്ങളിൽ ഒന്നാണ്. ലോകത്തിലെ രണ്ടാമത്തെ ഏറ്റവും വലിയ വെള്ളച്ചാട്ടമായി പൊതുവെ കണക്കാക്കപ്പെടുന്ന ഇത് വെനിസ്വേലയിലെ ഏയ്ഞ്ചൽ വെള്ളച്ചാട്ടത്തേക്കാൾ വലിയ വെള്ളച്ചാട്ടമാണെന്ന ഒരു വാദഗതിയും നിലനിൽക്കുന്നുണ്ട്.


</doc>
<doc id="384402" url="https://ml.wikipedia.org/wiki?curid=384402" title="ജിമ്മി ഏഞ്ചൽ">
ജിമ്മി ഏഞ്ചൽ

ജെയിംസ് ക്രോഫോർഡ് "ജിമ്മി" എയ്ഞ്ചൽ (ജീവതകാലം : ആഗസ്റ്റ് 1, 1899 – ഡിസംബർ 8, 1956) ഒരു അമേരിക്കൻ വൈമാനികനായിരുന്നു. വെനിസ്വേലയിൽ സ്ഥിതിചെയ്യുന്ന ലോകത്തിലെ ഏറ്റവും വലിയ വെള്ളച്ചാട്ടമായ എഞ്ചൽ ഫാൾസിന് ഇദ്ദേഹത്തിന്റെ പേരാണ് നൽകപ്പെട്ടത്.

1899 ആഗസ്റ്റ് 1-ന് ഗ്ലെൻ ഡേവിസ് എഞ്ചലിന്റേയും മാർഗരറ്റ് ബെല്ലിന്റെയും (മാർഷൽ) പുത്രനായി മിസ്സൗറിയിലെ സെഡാർ വാലിക്ക് സമീപം ജെയിംസ് ക്രോഫോർഡ് എയ്ഞ്ചൽ ജനിച്ചു. പിതാമഹനായ ജെയിംസ് എഡ്വേർഡ് ഏഞ്ചൽ ജീവിച്ചിരുന്നതിനാൽ ചെറുപ്പത്തിൽ ഏഞ്ചൽ കുടുംബത്തിൽ ആശയക്കുഴപ്പം ഒഴിവാക്കാൻ ക്രോഫോർഡ് എന്നു വിളിക്കപ്പെട്ടു. തന്റെ 20-ാമത്തെ വയസിൽ, തന്റെ ബാക്കിയുള്ള ജീവിതകാലം മുഴുവൻ താൻ അറിയപ്പെട്ടിരുന്ന "ജിമ്മി" എന്ന അപരനാമം അദ്ദേഹം സ്വീകരിച്ചു.


</doc>
<doc id="384412" url="https://ml.wikipedia.org/wiki?curid=384412" title="ദക്ഷിണാഫ്രിക്കയുടെ ദേശീയപതാക">
ദക്ഷിണാഫ്രിക്കയുടെ ദേശീയപതാക

1994 ഏപ്രിൽ 27നാണ് ആറ് വർണ്ണങ്ങളുള്ള ദക്ഷിണാഫ്രിക്കയുടെ ദേശീയപതാക അംഗീകരിച്ചത്. ദക്ഷിണാഫ്രിക്കയിൽ 1994 ലെ പൊതു തിരഞ്ഞെടുപ്പിന് മുന്നോടിയായി, 1928 മുതൽ ഉപയോഗിച്ച് വന്നിരുന്ന പതാകയ്ക്ക് പകരമായാണ് ഈ പുതിയ ദേശീയ പതാക രൂപകല്പന പ്രാബല്യത്തിൽ വന്നത്.ദക്ഷിണാഫ്രിക്കയിലെ അന്നത്തെ സ്റ്റേറ്റ് ഹെറാൾഡായിരുന്ന ഫ്രെഡെറിക് ബ്രൗണ്വെലാണ് പതാക രൂപകല്പന ചെയ്തത്. വർണവിവേചനം അവസ്സാനിപ്പിച്ച് ദക്ഷിണാഫ്രിക്കയിൽ നിലവിൽ വന്ന പുതിയ ജനാധിപത്യ വ്യവസ്ഥയെ പ്രതിനിധീകരിക്കുന്നതിനായാണ് പുതിയ പതാകക്ക് രൂപം കൊടുത്തത്.

പതാകയുടെ മുകളിലും കീഴെയുമായി ഒരേവീതിയിൽ യഥാക്രമം ചുവപ്പ്, നീല നിറങ്ങളിലുള്ള നാടകളും ഇവയെ വേർത്തിരിച്ച് ഒരു ചെറു വെള്ള വരമ്പും, കൂടെ തിരശ്ചീനമായി ഇംഗ്ലീഷ് അക്ഷരമാലയില "Y" ആകൃതിയിൽ പച്ചനിറത്തിലുള്ള നാടയും സ്ഥിതിചെയ്യുന്നു, "Y-യുടെ" കൈകൾ സ്തംഭഭാഗവുമായി സന്ധിക്കുന്നിടത്ത് ഒരു ചെറിയ മഞ്ഞ വരമ്പോടുകൂടിയ കറുത്ത സമപാർശ്വ ത്രികോണവും ഉൾപ്പെടുത്തിയിരിക്കുന്നു. ചുവപ്പ്, നീല എന്നീ നിറങ്ങളെ വേർത്തിരിക്കുന്ന വെള്ള വരമ്പും അവയ്ക്കിടയിലുള്ള പച്ച നാടയുടെയും വീതികളുടെ അനുപാതം ഇപ്രകാരമാണ്- ചുവപ്പ്:വെളുപ്പ്:പച്ച:വെളുപ്പ്:നീല = 5:1:3:1:5.


</doc>
<doc id="384428" url="https://ml.wikipedia.org/wiki?curid=384428" title="ദക്ഷിണാഫ്രിക്കൻ പ്രസിഡന്റ്">
ദക്ഷിണാഫ്രിക്കൻ പ്രസിഡന്റ്

ഭരണഘടന പ്രകാരം ദക്ഷിണാഫ്രിക്കയുടെ രാഷ്ട്രത്തലവനും ഗവൺമെന്റിന്റെ അദ്ധ്യക്ഷനുമാണ്‌ പ്രസിഡന്റ്. 1961 മുതൽ1994വരെ, രാഷ്ട്രത്തലവൻ സ്റ്റേറ്റ് പ്രസിഡന്റ് എന്നാണ് അറിയപ്പെട്ടിരുന്നത്. സൗത്ത് ആഫ്രിക്കൻ പാർലിമന്റിന്റെ അധോസഭയായ ദേശീയ അസംബ്ലിയാണ് പ്രസിഡന്റിനെ തിരഞ്ഞെടുക്കുന്നത്. സാധാരണയായി ഏറ്റവും കൂടുതൽ സീറ്റ് ലഭിക്കുന്ന പാർട്ടിയുടെ നേതാവാണ് പ്രസിഡന്റ് ആകാറുള്ളത്. വർണവിവേചനം അവസാനിച്ചതിനു ശേഷമുള്ള കാലത്തിൽ, തുടർച്ചയായി രണ്ട് വട്ടം പ്രസിഡന്റ് പദവിയിൽ എത്തിയത് ആഫ്രിക്കൻ നാഷണൽ കോൺഗ്രസ്സിന്റെ പ്രതിനിധികളാണ്. ഭരണഘടന പ്രകാരം 5 വർഷമാണ് പ്രസിഡന്റിന്റെ കാലാവധി പുതിയ ഭരണഘടന പ്രകാരം തിരഞ്ഞെടുക്കപ്പെട്ട ആദ്യത്തെ ദക്ഷിണാഫ്രിക്കൻ പ്രസിഡന്റാണ് നെൽസൺ മണ്ടേല. ജേക്കബ് സുമയാണ് നിലവിലുള്ള (ജൂലൈ,2017) പ്രസിഡന്റ്.



</doc>
<doc id="384439" url="https://ml.wikipedia.org/wiki?curid=384439" title="ട്രിനിറ്റി അണുവായുധ പരീക്ഷണം">
ട്രിനിറ്റി അണുവായുധ പരീക്ഷണം

ആദ്യത്തെ അണുവായുധ പരീക്ഷണത്തിന്റെ രഹസ്യനാമമാണ് ട്രിനിറ്റി. മാൻഹാട്ടൻ പ്രോജക്റ്റിന്റെ ഭാഗമായി 1945 ജൂലൈ 16ന് അമേരിക്കൻ സൈന്യമാണ്‌ പരീക്ഷണം നടത്തിയത്. ന്യൂ മെക്സിക്കോയിലെ സോക്കോർറോക്ക് തെക്ക് കിഴക്കായി 35 മൈൽ (56 കിലോമീറ്റർ) തെക്കു കിഴക്കു ജോർണാഡ ഡെൽ മുറെറ്റോ മരുഭൂമിയിലാണ് പരീക്ഷണം നടത്തിയത്.

ജോൺ ഡോണ്ണിയുടെ കവിതയിൽ നിന്ന് പ്രചോദനമുൾക്കൊണ്ട് ലോസ് അലാമോസ് ലബോറട്ടറിയിലെ ഡയറക്ടർ ജെ. റോബർട്ട് ഓപ്പൺഹൈമർ ആണ് ട്രിനിറ്റി എന്ന രഹസ്യനാമം നൽകിയത്. പിന്നീട് 1945 ഓഗസ്റ്റ് 9 ന് ജപ്പാനിലെ നാഗസാക്കിയിൽ സ്ഫോടനമുണ്ടാക്കിയ 'ഫാറ്റ്മാൻ' എന്ന അണുബോംബിന്റെ അതേ രൂപകൽപ്പനയിൽ "ദി ഗാഡ്ജറ്റ്" എന്ന അനൌഗ്യോകിക നാമത്തിൽ ഒരു അൾപ്സോഷ്യൻ-ഡിസൈൻ പ്ലൂട്ടോണിയം ഉപകരണമുപയോഗിച്ചായിരുന്നു പരീക്ഷണം. ഈ പരീക്ഷണത്തിന്റെ ഡയറക്ടർ കെന്നത്ത് നിക്കോൾസ് ആയിരുന്നു.


</doc>
<doc id="384441" url="https://ml.wikipedia.org/wiki?curid=384441" title="റീം അൽ അലി രാജകുമാരി">
റീം അൽ അലി രാജകുമാരി

ജോർദാനിലെ അലി ബിൻ ഹുസൈൻ രാജകുമാരന്റെ ഭാര്യയാണ് റീം അൽ അലി രാജകുമാരി - (English: Princess Rym al-Ali ).

1969ൽ അൾജീരിയൻ വിദേശകാര്യ മന്ത്രി ലഖ്ദാർ ബ്രാഹീമിയുടെ മകളായി ജനിച്ചു. ബ്രിട്ടനിലും അൾജീരിയയിലുമായി വളർന്നു. ഫ്രാൻസിലും അമേരിക്കയിലുമായി വിദ്യാഭ്യാസം പൂർത്തിയാക്കി. 2004 സെപ്തംബർ ഏഴിന് അലി ബിൻ ഹുസൈൻ രാജകുമാരനെ വിവാഹം ചെയ്തു.
റീം രാജകുമാരിയും അലി ബിൻ അൽ ഹുസൈൻ രാജകുമാരനും രണ്ടു മക്കളുണ്ട്. ജലീല ബിൻത് അലിയും അബ്ദുള്ള ബിൻ അലിയും. ജോർദാനിലെ അമ്മാനിൽ ജീവിക്കുന്നു. 

പാരിസിലെ സൊർബെന്നെ സർവ്വകലാശാലയിൽ നിന്ന് ഭൂമിശാസ്ത്രത്തിൽ ബിരുദവും ഇംഗ്ലീഷ് സാഹിത്യത്തിൽ ബിരുദാനന്തര ബിരുദവും നേടി.
1991ൽ പാരിസിലെ ഇൻസ്റ്റിറ്റിയൂട്ട് ഡി ഇറ്റിയൂഡ്‌സ് പൊളിറ്റിക്‌സ് ഡെ പാരിസ് എന്ന സ്ഥാപനത്തിൽ നിന്ന് രാഷ്ട്രമീമാംസയിൽ എംഫിൽ നേടി. 
1994ൽ കൊളംബിയ സർവ്വകലാശാലയിലെ സ്‌കൂൾ ഓഫ് ജേണലിസത്തിൽ നിന്ന് മാസ്റ്റർ ബിരുദം നേടി.

ബിബിസി വേൾഡ് സർവ്വീസിന് വേണ്ടി യൂനൈറ്റ് നാഷൻസ് ബ്യുറോകളിൽ പ്രവർത്തിച്ചു. യുനെറ്റ്ഡ് പ്രസ് ഇന്റർനാഷണൽ, ദുബൈ ടിവി, ബ്ലൂംബെർഗ് ഇന്റർനാഷണൽ, റേഡിയോ മോൺടെ കാർളോ മൊയേൻ ഓറിയന്റ്, സിഎൻഎൻ (ലണ്ടൻ) എന്നിവയ്ക്കുവേണ്ടിയും പ്രവർത്തിച്ചു. 
2006 മുതൽ ജോർദാനിലെ റോയൽ ഫിലിം കമ്മീഷന്റെ എക്‌സിക്യുട്ടീവ് കമ്മീഷണറാണ്
. മാധ്യമ പ്രവർത്തകരെ വാർത്തെടുക്കുന്നതിനു വേണ്ടി ജോർദാൻ മീഡിയ ഇൻസ്റ്റിറ്റിയൂട്ട് എന്ന സ്ഥാനപനത്തിന്റെ സ്ഥാപകയാണ്.
2011 ജൂലൈയിൽ, ഇറ്റലിയിലെ 32ാമത് ഇസ്ച്ചിയ ഇന്റർനാഷണൽ ജേണലിസം അവാർഡ് ചടങ്ങിൽ വെച്ച് മികച്ച അന്താരാഷ്ട്ര പത്രപ്രവർത്തക പുരസ്‌കാരം നേടി.


</doc>
<doc id="384449" url="https://ml.wikipedia.org/wiki?curid=384449" title="പന്തനാൽ മറ്റോഗ്രോസ്സെൻസെ ദേശീയോദ്യാനം">
പന്തനാൽ മറ്റോഗ്രോസ്സെൻസെ ദേശീയോദ്യാനം

പന്തനാൽ മറ്റോഗ്രോസ്സെൻസെ ദേശീയോദ്യാനം (പോർച്ചുഗീസ്: "Parque Nacional do Pantanal Matogrossense") ബ്രസീലിലെ മറ്റോ ഗ്രോസോ, മറ്റോ ഗ്രോസോ ഡൊ സുൾ എന്നീ സംസ്ഥാനങ്ങളിലായി സ്ഥിതിചെയ്യുന്ന ഒരു ദേശീയോദ്യാനമാണ്. 

പന്തനാൽ മറ്റോഗ്രോസ്സെൻസെ ദേശീയോദ്യാനത്തിന്റെ വിസ്തീർണ്ണം 135,606 ഹെക്ടറാണ് (335,090 ഏക്കർ). ഇത് പന്തനാൽ ബയോമിൽ നിലനിൽക്കുന്നു. സർക്കാർ ഉത്തരവ് നമ്പർ nº 86.392 അനുസരിച്ച് 1981 സെപ്റ്റംബർ 24 നാണ് ഈ ദേശീയോദ്യാനം രൂപീകരിക്കപ്പെട്ടത്. ഇതിന്റെ ഭരണം നിർവ്വഹിക്കുന്നത് ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബയോഡൈവേർസിറ്റി കൺസർവേഷനാണ് (ICMBio).  ഈ ഉദ്യാനം, മറ്റോ ഗ്രോസോ സുളിലെ കൊറുമ്പ മുനിസിപ്പാലിറ്റി, മറ്റോ ഗ്രോസോയിലെ സെസെറസ്, പൊകോനോ എന്നീ മുനിസിപ്പാലിറ്റികളുടെ ഭാഗങ്ങളിലായി വ്യാപിച്ചുകിടക്കുന്നു.  വടക്കു ഭാഗത്ത് ഇത് ഗ്വിറ സംസ്ഥാന ഉദ്യാനവുമായി സന്ധിക്കുന്നു. കുയ്യാബ നദി പന്തനാൽ മറ്റോഗ്രോസ്സെൻസെ ദേശീയോദ്യാനത്തിനുള്ളിലൂടെയാണൊഴുകുന്നത്.  ചപ്പാഡ ഡോസ് ഗ്വിമാറയെസ്, ഇമാസ്, സെറ ഡ ബൊഡോക്വേന ദേശീയോദ്യാനങ്ങളും സെറ ഡെ സാന്താ ബാർബറ, നാസെന്റെസ് ഡൊ റിയോ തക്വാറി, പന്തനാൽ ഡി റിയോ നീഗ്രോ സംസ്ഥാന ഉദ്യാനങ്ങൾക്കൂടി ഉൾപ്പെടുന്ന പന്തനാൽ ബയോസ്ഫിയർ റിസർവ്വിലാണ് ഈ ദേശീയോദ്യാനം സ്ഥിതിചെയ്യുന്നത്. 


</doc>
<doc id="384457" url="https://ml.wikipedia.org/wiki?curid=384457" title="തെമ്പു">
തെമ്പു

ഹോസ ഭാഷ സംസാരിക്കുന്ന ഒരു ദക്ഷിണാഫ്രിക്കൻ ഗോത്രമാണ് തെമ്പു. ദക്ഷിണാഫ്രിക്കൻ പ്രസിഡന്റായിരുന്ന നെൽസൺ മണ്ടേല തെമ്പു വിഭാഗക്കാരനായൊരുന്നു.


</doc>
<doc id="384469" url="https://ml.wikipedia.org/wiki?curid=384469" title="സെമ്പ്രെ വിവാസ് ദേശീയോദ്യാനം">
സെമ്പ്രെ വിവാസ് ദേശീയോദ്യാനം

സെമ്പ്രെ വിവാസ് ദേശീയോദ്യാനം (പോർച്ചുഗീസ്: "Parque Nacional das Sempre-Vivas") ബ്രസീലിലെ മിനാസ് ഗെറൈസ് സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്.

സെറാഡോ ബയോമിൽ സ്ഥിതിചെയ്യുന്ന ഈ ദേശീയോദ്യാനം 124,154 ഹെക്ടർ (306,790 ഏക്കർ) പ്രദേശത്തായി പരന്നുകിടക്കുന്നു. 2002 ഡിസംബർ 13 നു രൂപീകരിക്കപ്പെട്ട ഈ ദേശീയോദ്യാനത്തിന്റെ ഭരണച്ചുമതല ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബയോഡൈവേർസിറ്റി കൺസർവേഷനാണ്. ഇത് മിനാസ് ഗെറേസ് സംസ്ഥാനത്തെ ബൊക്കൈയുവ, ബ്യണോപോളിസ്, ഡയമണ്ടിന, ഒൽഹോസ്-ഡി'അഗ്വ എന്നീ മുനിസിപ്പാലിറ്റികളുടെ ഭാഗങ്ങളിലായി വ്യാപിച്ചുകിടക്കുന്നു. 2010 ൽ രൂപീകരിക്കപ്പെട്ട എസ്പിൻഹാക്കോ മൊസൈക് കൺസർവേഷൻ യൂണിറ്റിന്റെ ഭാഗമാണ് ഈ ദേശീയോദ്യാനം.


</doc>
<doc id="384471" url="https://ml.wikipedia.org/wiki?curid=384471" title="ബെനിൻ നഗരം">
ബെനിൻ നഗരം

ബെനിൻ നഗരം തെക്കൻ നൈജീരിയയിലെ എഡോ സംസ്ഥാനത്തിന്റെ തലസ്ഥാനമായ ഒരു നഗരമാണ്. ഇത് ബെനിൻ നദിയ്ക്ക് 40 കിലോമീറ്റർ (25 മൈൽ) വടക്കായും റോഡ് മാർഗ്ഗം ലാഗോസിനു കിഴക്ക് 320 കിലോമീറ്റർ (200 മൈൽ) അകലത്തിലുമായി സ്ഥിതിചെയ്യുന്നു. നൈജീരിയയിലെ റബ്ബർ വ്യവസായത്തിന്റെ കേന്ദ്രമായ ബെനിൻ നഗരത്തിൽ എണ്ണ ഉത്പാദനവും ഒരു പ്രധാന വ്യവസായമാണ്.


</doc>
<doc id="384481" url="https://ml.wikipedia.org/wiki?curid=384481" title="ബസ്മ ബിൻത് തലാൽ">
ബസ്മ ബിൻത് തലാൽ

ജോർദാൻ രാജാവായിരുന്ന തലാലിന്റെയും ഭാര്യ സൈൻ അൽ ഷറഫ് രാജ്ഞിയുടെയും ഏക മകളാണ് ബസ്മ ബിൻത് തലാൽ (English: Princess Basma bint Talal) . ജോർദാനിലെ ഹുസൈൻ രാജാവിന്റെ സഹോദരിയായ ബസ്മ, നിലവിലെ രാജാവായ കിങ് അബ്ദുള്ള രണ്ടാമന്റെ പിതൃ സഹോദരിയാണ്. ജോർദാൻ രാജകുമാരിയായാണ് ഇവർ പലപ്പോഴും പരിഗണിക്കപ്പെടുന്നത്. 

1951 മെയ് 11ന് ജോർദാനിലെ അമ്മാനിൽ ജനിച്ചു.
ബസ്മ ജനിച്ച് രണ്ടു മാസത്തിന് ശേഷം പിതാവ് തലാൽ ജോർദാൻ രാജാവായി. തലാലിന്റെ പിതാവ് അബ്ദുള്ള രാജാവ് ഒന്നാമൻ ഇസ്രയേലിലെ ജെറുസലേമിൽ വെച്ച് കൊല്ലപ്പെട്ടതിനെ തുടർന്നായിരുന്നു സ്ഥാനാരോഹണം. ബസ്മയ്ക്ക് ഒരു വയസ്സായ 1952ൽ ആരോഗ്യകാരണങ്ങളാൽ കിങ് തലാൽ രാജപദവി ഒഴിയാൻ നിർബന്ധിതനായി. 1972ൽ തലാൽ രാജാവ് മരണപ്പെട്ടു. തലാലിന്റെ മരണ ശേഷം ബസ്മയുടെ മൂത്ത സഹോദരൻ ഹുസൈൻ രാജാവായി, 1935 മുതൽ 1999 വരെ അദ്ദേഹം രാജാവായി വാണു. 

അമ്മാനിലെ അഹ്ലിയ്യ ഗേൾസ് സ്‌കൂളിൽ നിന്ന് പ്രാഥമിക വിദ്യാഭ്യാസം നേടി. തുടർന്ന്, ഇംഗ്ലണ്ടിലെ ബെനെൻഡൻ സ്‌കൂൾ, ഒക്‌സ്‌ഫോർഡ് സർവ്വകലാശാല എന്നിവിടങ്ങളിൽ നിന്ന് പഠനം പൂർത്തിയാക്കി.
1970 ഏപ്രിൽ രണ്ടിന് കേണൽ തിമൂർ ദാഗിസ്ഥാനിയെ വിവാഹം ചെയ്തു. ഈ ബന്ധത്തിൽ രണ്ടു മക്കളുണ്ട്. 
197ദകളുടെ അന്ത്യത്തിൽ കേണൽ തിമൂറുമായുള്ള വിവാഹം ബസ്മ വേർപ്പെടുത്തി. 198 ഏപ്രിൽ 14ന് വാലിദ് അൽ ഖുർദി എന്നയാളെ വിവാഹം ചെയ്തു. ഈ ബന്ധത്തിലും രണ്ടു മക്കളുണ്ട്.


</doc>
<doc id="384494" url="https://ml.wikipedia.org/wiki?curid=384494" title="ബെനോനി">
ബെനോനി

ദക്ഷിണാഫ്രിക്കയിലെ ഗൗട്ടെങ് പ്രവിശ്യയിലുള്ള ഒരു നഗരമാണ് ബെനോനി. ദക്ഷിണാഫ്രിക്കയിലെ ഒരു പ്രധാന വ്യാവസായിക നഗരമാണിത്. സ്വർണഘനികളും തടാകങ്ങളും ധാരാളമായുള്ള ബെനോനി, തടാകങ്ങളുടെ നഗരം എന്നാണ് പ്രാദേശികമായി അറിയപ്പെടുന്നത്. "എഖുർലേനി" നഗരസഭയുടെ ഭാഗമാണ് ബെനോനി. 2011ലെ സെൻസസ് പ്രകാരം 1,58,777 ആണ് ബെനോനിയിലെ ജനസംഖ്യ.



</doc>
<doc id="384496" url="https://ml.wikipedia.org/wiki?curid=384496" title="സാംസങ് ഗാലക്സി">
സാംസങ് ഗാലക്സി

സാംസങ് ഗാലക്സി എന്നത് സാംസങ് രൂപകൽപ്പന ചെയ്ത്, നിർമിച്ച്, വിൽക്കുന്ന മൊബൈൽ കമ്പ്യൂട്ടിംഗ് ഉപകരണങ്ങളുടെ പരമ്പരയാണ്. ഉൽപന്നങ്ങളുടെ പട്ടികയിൽ, ഗാലക്സി പരമ്പരയിലെ മുൻനിര സ്മാർട്ഫോണായ സാംസങ് ഗാലക്സി എസ് സീരീസും, ടാബ്‌ലറ്റ് പരമ്പരയിലെ സാംസങ് ഗാലക്സി ടാബ് സീരീസും, നോട്ട് പരമ്പരയിലെ സാംസങ് ഗാലക്സി നോട്ട് സീരീസും ഉൾപ്പെടുന്നു.

 


</doc>
<doc id="384505" url="https://ml.wikipedia.org/wiki?curid=384505" title="ഫോർട്ട് ബ്യൂഫോർട്ട്">
ഫോർട്ട് ബ്യൂഫോർട്ട്

ദക്ഷിണാഫ്രിക്കയുടെ കിഴക്കേ പ്രൊവിൻസിലുള്ള അമതോളെ ജില്ലയിലെ ഒരു നഗരമാണ് ഫോർട്ട് ബ്യൂഫോർട്ട്. 2011 ലെ കണക്കനുസരിച്ച് ഇവിടത്തെ ജനസംഖ്യ 25,668 ആണ്. 1837ലാണ് ഇത് ഒരു നഗരമായിമാറിയത് പിന്നീട് 1883ൽ ഇത് ഒരു മുനിസിപ്പാലിറ്റിയായി. കാറ്റ് നദിയുടെയും ബ്രാക് നദിയുടെയും സംഗമസ്ഥാനത്തായി കെയ്സ്കമ്മ നദിയുടെയും ഗ്രേറ്റ് ഫിഷ് നദിയുടെയും ഇടയിലായാണ് ഫോർട്ട് ബ്യൂഫോർട്ട് സ്ഥിതിചെയ്യുന്നത്. അടുത്തുള്ള ആലീസ് നഗരത്തിലെ ഫോർട്ട് ഹെയർ സർവ്വകലാശാലയിലെ അദ്ധ്യാപകരുടെയും വിദ്യാർത്ഥികളുടെയും പ്രധാന താമസസ്ഥലമാണ് ഈ നഗരം. ഇത് സൾഫർ സ്പ്രിങ്സിനും അടുത്താണ്. ഈ നഗരത്തിലെ സ്ക്കൂളുകളിൽ ചരിത്രപ്രാധാന്യമുളഅള ഹെയാൽഡ്ടൌൺ കോമ്പ്രിഹെൻസീവ് സ്ക്കൂളും ഉൾപ്പെടുന്നു. 



</doc>
<doc id="384514" url="https://ml.wikipedia.org/wiki?curid=384514" title="ഹെയാൽഡ്ടൌൺ കോമ്പ്രിഹെൻസീവ് സ്ക്കൂൾ">
ഹെയാൽഡ്ടൌൺ കോമ്പ്രിഹെൻസീവ് സ്ക്കൂൾ

ദക്ഷിണാഫ്രിക്കയിലെ ഈസ്റ്റേൺ കേപ്പ് പ്രൊവിൻസിലെ ഫോർട്ട് ബ്യൂഫോർട്ട് നഗരത്തിൽ സ്ഥിതിചെയ്യുന്ന ഒരു മെത്തോഡിസ്റ്റ് സ്ക്കൂളാണ് ഹെയാൽഡ്ടൌൺ കോമ്പ്രിഹെൻസീവ് സ്ക്കൂൾ. 1855 ലാണ് ഈ സ്ക്കൂൾ സ്ഥാപിതമായത്. ഇതിന്റെ ഇപ്പോഴുള്ള പേര് 1994 ലാണ് ഉണ്ടായത്. ഈ സ്ക്കൂളിന്റെ ചരിത്രത്തിലെല്ലാം ഇത് ഹെയാൽഡ്ടൌൺ എന്നാണ് അറിയപ്പെട്ടിരുന്നത്. ഇംഗ്ലണ്ടിൽനിന്നുള്ള മെത്തോഡിസ്റ്റ് മിഷണറിയായിരുന്ന ജോൺ ഐലിഫ് ആണ് ഈ സ്ക്കൂൾ സ്ഥാപിച്ചത്. 1865 ൽ ഈ സ്ക്കൂളിന്റെ പ്രവർത്തനം നിലച്ചു എന്നാൽ 1867ൽ വീണ്ടും തുറന്നത് ടീച്ചർ ട്രെയിനിംഗിനും തിയോളജിക്കും വേണ്ടിയുള്ള സ്ക്കൂളായാണ്. 1880 ൽ തിയോളജി സ്ക്കൂൾ മറ്റൊരിടത്തേക്ക് മാറ്റിസ്ഥാപിച്ചു. പിന്നീട് ടീച്ചർ ട്രെയിനിംഗ്സ്ക്കൂൾ മാത്രമാണിവിടെയുണ്ടായിരുന്നത്. 1898 ലാണ് പെൺകുട്ടികളെ ഇവിടെ പ്രവേശിപ്പിച്ചുതുടങ്ങിയത്. 1925 ൽ ഹൈസ്ക്കുൾ കൂട്ടിച്ചേർത്തു. 1953 ലെ ബൻടു എഡ്യുക്കേഷൻ നിയമപ്രകാരം 1956 ൽ ഈ സ്ക്കൂൾ സർക്കാർ ഏറ്റെടുത്തു. ഹോസ്റ്റലുകൾ മെത്തോഡിസ്റ്റ് ചർച്ചിന്റെ അധീനതയിൽ തന്നെയായിരുന്നു. 1967 ൽ ഇവിടെ 761 കുട്ടികൾക്ക് പ്രവേശനം നൽകി.   

ഇവിടെ പഠിച്ച പ്രധാനപ്പെട്ട വ്യക്തികൾ



</doc>
<doc id="384529" url="https://ml.wikipedia.org/wiki?curid=384529" title="സാങ്കേതിക വിദ്യാഭ്യാസ വകുപ്പ്">
സാങ്കേതിക വിദ്യാഭ്യാസ വകുപ്പ്

കേരള സർക്കാറിന് കീഴിൽ പ്രവർത്തിക്കുന്ന ഉന്നത വിദ്യാഭ്യാസ വകുപ്പുകളിലൊന്നാണ് സാങ്കേതിക വിദ്യാഭ്യാസ വകുപ്പ്( The Department of Technical Education (DTE)). വിദ്യാഭ്യാസ മന്ത്രിക്ക് കീഴിലാണ് ഈ സ്ഥാപനവും പ്രവർത്തിക്കുന്നത്. 12 സർക്കാർ എഞ്ചിനീയറിംഗ് കോളേജുകളുടെയും 49 പോളിടെക്നിക്കുകളുടെയും 3 ഫൈൻസ് ആർട്സ് കോളേജ്,29 സാങ്കേതിക ഹൈസ്കൂൾ ( ടെക്നിക്കൽ ഹൈസ്കൂൾ), 17 സർക്കാർ വ്യാപാര സ്ഥാപനങ്ങൾ, 42 ടൈലറിംഗ് & ഗാർമെൻറ് കേന്ദ്രങ്ങൾ,4 തൊഴിലധിഷ്ഠിത പരിശീലന കേന്ദ്രങ്ങൾ എന്നിവ ഈ വകുപ്പിന് കീഴിൽ പ്രവർത്തിക്കുന്നു


</doc>
<doc id="384533" url="https://ml.wikipedia.org/wiki?curid=384533" title="യുഎസ് എയർവേസ്">
യുഎസ് എയർവേസ്

2015 ഏപ്രിൽ 8-നു പ്രവർത്തനങ്ങൾ അവസാനിപ്പിച്ച പ്രമുഖ അമേരിക്കൻ എയർലൈനാണ് യുഎസ് എയർവേസ്. ഫെഡറൽ ഏവിയേഷൻ അഡ്മിനിസ്ട്രേഷൻ യുഎസ് എയർവേസിനും അമേരിക്കൻ എയർലൈൻസിനും കൂടി ഒരു സിംഗിൾ ഓപ്പറേറ്റിംഗ് സർട്ടിഫിക്കറ്റ് (എസ്ഒസി) നൽകിയപ്പോഴാണ് ഇത് സംഭവിച്ചത്. ഈ രണ്ട് എയർലൈനുകളും ലയിച്ചു. യുഎസ് എയർവേസ് സ്റ്റാർ അലയൻസിൽ അംഗമായിരുന്നു, മാർച്ച്‌ 2014-ൽ വൺവേൾഡിൽ അഫിലിയേറ്റ് അംഗമായി.
2013 ഫെബ്രുവരിയിൽ യുഎസ് എയർവേസും അമേരിക്കൻ എയർലൈൻസും ലയിച്ചു ലോകത്തിലെ ഏറ്റവും വലിയ എയർലൈൻ രൂപീകരിക്കാനുള്ള പദ്ധതി പ്രഖ്യപ്പിക്കപ്പെട്ടു. യുഎസ് എയർവേസിന്റെയും അമേരിക്കൻ എയർലൈൻസിന്റെയും ഉടമസ്ഥ കമ്പനികൾ 2013 ഡിസംബർ 9-നു ലയിച്ചു. 
ഡു പോന്റ് സഹോദരങ്ങളായ റിച്ചാർഡ്‌ ഡി. ഡു പോന്റ്, അലക്സിസ് ഫെലിക്സ് ഡു പോന്റ് ജൂനിയർ, സിഇഒ സ്റ്റീവൻ ഗാർഡ്നർ എന്നിവർ ചേർന്നു ആരംഭിച്ച ഓൾ അമേരിക്കൻ ഏവിയേഷൻ ഐഎൻസി എന്ന കമ്പനി രൂപീകരിച്ചതു മുതൽ യുഎസ് എയർവേസിന്റെ ചരിത്രം ആരംഭിക്കുന്നു. പിറ്റ്സ്ബെർഗ് ആസ്ഥാനമായി പ്രവർത്തിക്കുന്ന എയർലൈൻ 1939-ൽ ഓഹിയോ റിവർ വാലിയിലേക്ക്‌ സർവീസ് നടത്തിയിരുന്നു. 1949-ൽ കമ്പനിയെ പുനർനാമം ചെയ്തു ഓൾ അമേരിക്കൻ എയർവേസ് ആയി, 1953-ൽ അല്ലെഘെനി എയർലൈൻസ്‌ എന്നാക്കി. 
1973-ൽ യാത്രക്കാരുടെ എന്നതിൽ ലോകത്തിലേ ഏറ്റവും വലിയ ഒൻപതാമത്തെ എയർലൈൻസായിരുന്നു. വികാസത്തിന്റെ കൂടെ വേദനകളും കൂടി: 1970കളിൽ അല്ലെഘെനി എയർലൈൻസിനെ ഉപഭോക്താ നിരാശയുടെ കാരണത്താൽ അഘോണി എയർ എന്ന് കളിയാക്കി വിളിച്ചു. 
അല്ലെഘെനി എയർലൈൻസും ഹെൻസൺ എയർലൈൻസും തമ്മിലുണ്ടാക്കിയ ധാരണയാണ്, ഇന്ന് വളരെ പ്രഭലമായി ഉപയോഗിക്കപ്പെടുന്ന, വ്യോമയാന രംഗത്തെ ആദ്യ കോഡ്ഷെയർ ധാരണകൾ. 

1979-ൽ അല്ലെഘെനി എയർലൈൻസ് പേര് യുഎസ്എയർ എന്നാക്കിമാറ്റി. . 1997-ൽ യുഎസ്എയർ പുനർനാമം ചെയ്തു യുഎസ് എയർവേസ് എന്നാക്കി. 
2014 ജൂണിലെ നിലയനുസരിച്ചു യുഎസ് എയർവേസുമായി കോഡ്ഷെയർ ധാരണകളുള്ള എയർലൈനുകൾ ഇവയാണ്: എയർ ബെർലിൻ, അമേരിക്കൻ എയർലൈൻസ്‌, ബ്രിട്ടീഷ്‌ എയർവേസ്, ഫിൻഎയർ, ഹവായിയൻ എയർലൈൻസ്‌, ഐബീരിയ, ഖത്തർ എയർവേസ്, റോയൽ ജോർദാനിയൻ, ടിഎഎം എയർലൈൻസ്‌. 


</doc>
<doc id="384534" url="https://ml.wikipedia.org/wiki?curid=384534" title="മുന അൽ ഹുസൈൻ">
മുന അൽ ഹുസൈൻ

ജോർദാനിലെ അബ്ദുള്ള രണ്ടാമൻ രാജാവിന്റെ മാതാവും ഹുസൈൻ രാജാവിന്റെ രണ്ടാമത്തെ ഭാര്യയുമായിരുന്നു മുന അൽ ഹുസൈന് - English: Princess Muna al-Hussein (born Antoinette Avril Gardiner;. ജനനം കൊണ്ട് ബ്രിട്ടീഷ് പൗരയാണ്. ആന്റോയിനെറ്റ് അവ്രിൽ ഗാർഡിനർ (Antoinette Avril Gardiner) എന്നാണ് പഴയ പേര്. ജോർദാനിലെ ഹുസൈൻ രാജാവ് വിവാഹം ചെയ്തതിന് ശേഷം മുന അൽ ഹുസൈൻ എന്ന് പേരു മാറ്റുകയായിരുന്നു.

1941 ഏപ്രിൽ 25ന് ഇംഗ്ലണ്ടിലെ ചെൽമോൺഡിസ്റ്റണിൽ ജനിച്ചു. ഡോറിസ് എലിസബത്ത്, വാൾട്ടർ പേർസി ഗാർഡിനർ എന്നിവരുടെ മകളാണ്. മലേഷ്യയിലെ കോലാലാംപൂരിലുള്ള ബ്രൂണെ സ്‌കൂളിൽ പഠിച്ചു. ഇവരുടെ മുത്തച്ഛൻ ബ്രിട്ടീഷ് ആർമിയിലെ മുതിർന്ന ഉദ്യോഗസ്ഥനായിരുന്നു..

ലോറൻസ് ഓഫ് അറേബ്യ എന്ന സിനിമയുടെ സെക്രട്ടേറിയൻ അസിസ്റ്റന്റായിരുന്ന ഗാർഡിനർ സിനിമ സെറ്റിൽ വെച്ചാണ് ഹുസൈൻ രാജാവുമായി കണ്ടുമുട്ടുന്നത്. ഗാർഡിനറുടെ പിതാവ് ജോർദാനിൽ മിലിട്ടറി ഉപദേശകനായ പ്രവർത്തിക്കുന്ന സമയത്താണ് ഇവർ തമ്മിൽ കണ്ടുമുട്ടിയതെന്നും റിപ്പോർട്ടുണ്ട്. 1961 മെയ് 25ന് ജോർദാനിലെ അമ്മാനിൽ വെച്ച് ഹുസൈൻ രാജാവും ഗാർഡിനറും വിവാഹിതരായി. 
ഇവർക്ക് നാലു മക്കളുണ്ട്
ഹുസൈൻ രാജാവും മുന രാജ്ഞിയും 1972ൽ വിവാഹ മോചിതരായി.
ജോർദാനിലെ നഴ്‌സുമാരുടെ ക്ഷേമത്തിനായി പ്രവർത്തിക്കുന്നു. നഴ്‌സുമാർക്കായി പ്രിൻസസ് മുന സ്‌കോളർഷിപ്പ് ഏർപ്പെടുത്തി. 1962ൽ പ്രിൻസസ് മുന കോളേജ് ഓഫ് നഴ്‌സിങ് എന്ന സ്ഥാപനം ആരംഭിച്ചു. ഈ സ്ഥാപനം ഇപ്പോൾ പ്രിൻസസ് മുന കോളേജ് ഓഫ് നഴ്‌സിങ് ആൻഡ് അല്ലൈഡ് ഹെൽത്ത് സയൻസ് എന്ന പേരിൽ ആണ് അറിയപ്പെടുന്നത്.


</doc>
<doc id="384540" url="https://ml.wikipedia.org/wiki?curid=384540" title="ആം ഹോൾഡിങ്‌സ്">
ആം ഹോൾഡിങ്‌സ്

ഒരു ബ്രിട്ടീഷ് ബഹുരാഷ്ട്ര സെമികണ്ടക്ടർ, സോഫ്റ്റ് വെയർ എന്നിവയുടെ ഡിസൈൻ കമ്പനിയാണ് ആം ഹോൾഡിംഗ്സ് (ARM). സോഫ്റ്റ്ബാങ്ക് ഗ്രൂപ്പിന്റെ ഉടമസ്ഥതയിലുള്ള ഈ കമ്പനിയുടെ ആസ്ഥാനം കേംബ്രിഡ്ജിലാണ്. ആം ഹോൾഡിംഗ്സിന്റെ പ്രാഥമിക ബിസിനസ് ആം പ്രോസസ്സർ ഡിസൈൻ ചെയ്യുന്നതിലാണ്. അതുകൂടാതെ DS-5, റിയൽ‌വ്യൂ, കെയ്‌ൽ എന്നിവയുടെ ബ്രാൻഡുകൾ, സിസ്റ്റങ്ങളും പ്ലാറ്റ്‌ഫോമുകളും, സിസ്റ്റം-ഓൺ-എ-ചിപ്പ് (SoC) ഇൻഫ്രാസ്ട്രക്ചർ, സോഫ്റ്റ്‌വേർ എന്നിവയ്‌ക്ക് കീഴിലുള്ള സോഫ്റ്റ്‌വെയർ വികസന ഉപകരണങ്ങളും ഇത് രൂപകൽപ്പന ചെയ്തുവരുന്നു. ഒരു "ഹോൾഡിംഗ്" കമ്പനി എന്ന നിലയിൽ, മറ്റ് കമ്പനികളുടെ ഓഹരികളും ഇതിലുണ്ട്. ഇത് മൊബൈൽ ഫോണുകളിലെയും (സ്മാർട്ട്‌ഫോണുകൾ അല്ലെങ്കിൽ മറ്റെന്തെങ്കിലും) ടാബ്‌ലെറ്റ് കമ്പ്യൂട്ടറുകളിലെയും പ്രോസസ്സറുകൾക്ക് വിപണിയിൽ ആധിപത്യമുള്ളതായി കണക്കാക്കപ്പെടുന്നു. ഈ കമ്പനി ഏറ്റവും അറിയപ്പെടുന്ന "സിലിക്കൺ ഫെൻ" കമ്പനികളിൽ ഒന്നാണ്.


</doc>
<doc id="384544" url="https://ml.wikipedia.org/wiki?curid=384544" title="സെറ ഡൊ ഡിവൈസർ ദേശീയോദ്യാനം">
സെറ ഡൊ ഡിവൈസർ ദേശീയോദ്യാനം

സെറ ഡൊ ഡിവൈസർ ദേശീയോദ്യാനം (പോർച്ചുഗീസ്: "Parque Nacional da Serra do Divisor") 8,463 ചതുരശ്ര കിലോമീറ്റർ (3,268 ചതുരശ്ര മൈൽ) വിസ്തീർണ്ണമുള്ള പെറുവിയൻ അതിർത്തിയോട് ചേർന്ന് ബ്രസീലിന്റെ പടിഞ്ഞാറേ അറ്റത്തായി ആക്രെ സംസ്ഥാനത്തു സ്ഥിതി ചെയ്യുന്ന ഒരു ദേശീയോദ്യാനമാണ്. സമുദ്രനിരപ്പിൽനിന്ന് 609 മീറ്റർ ഉയരത്തിൽ സംസ്ഥാനത്തെ ഏറ്റവും ഉയരമുള്ള ഭാഗത്താണ് ഈ ദേശീയോദ്യാനം നിലനിൽക്കുന്നത്.1998 മുതൽ ഒരു പരീക്ഷണാത്മക ലോകപൈതൃക സ്ഥാനമായി ബ്രസീൽ ഗവൺമെന്റ് ഈ ദേശീയോദ്യാനത്തെ നാമനിർദ്ദേശം ചെയ്തിരുന്നു.

സെറ ഡൊ ഡിവൈസർ ദേശീയോദ്യാനം ആക്രെ സംസ്ഥാനത്തെ റോഡ്രിഗ്വെസ് ആൽവെസ് (13.45%), പോർട്ടോ വാൾട്ടർ (26.99%), മരെച്ചാൽ തൌമാറ്റുർഗോ (4.73%), മാൻഷ്യോ ലിമ (31.71%) ക്രൂസെയ്റോ ഡൊ സുൾ (23.12%) എന്നീ മുനിസിപ്പാലിറ്റികളിലായി വിഭജിക്കപ്പെട്ടു കിടക്കുന്നു. ഈ ദേശീയോദ്യാനത്തിന്റെ ആകെ വിസ്തീർണ്ണം 846,633 ഹെക്ടറാണ്s (2,092,080 ഏക്കർ). ഇതിന്റെ പടിഞ്ഞാറൻ അതിർത്തിയിൽ സെറാ ഡിവൈസർ മലനിരകൾക്കു സമാന്തരമായി പെറുവിന്റെ അതിർത്തിയാണ്. ഇതിന്റെ തെക്കുകിഴക്കൻ അതിർത്തിയിൽ ആൽട്ടോ ജുറാ എക്സ്ട്രാക്ടിവ് റിസർവ് സ്ഥിതിചെയ്യുന്നു. 


</doc>
<doc id="384547" url="https://ml.wikipedia.org/wiki?curid=384547" title="ഡൊഡോമ">
ഡൊഡോമ

ഡൊഡോമ, ഔദ്യോഗികമായി ഡൊഡോമ അർബൻ ജില്ല ടാൻസാനിയയുടെ ദേശീയ തലസ്ഥാനവും ദോദോമ മേഖലയുടെ തലസ്ഥാനവുമാണ്. ഈ നഗരത്തിലെ ജനസംഖ്യ 410,956 ആണ്.

രാജ്യാത്തിന്റെ ഏകദേശം മദ്ധ്യത്തിലായി നിലനിൽക്കുന്ന ഈ നഗരത്തിന്റെ അക്ഷാംശ രേഖാംശങ്ങൾ ആണ്. ഇത് ടാൻസാനിയയുടെ പഴയ തലസ്ഥാനമായിരുന്ന ദാർ എസ് സലാമിൽനിന്ന് പടിഞ്ഞാറായും കിഴക്കൻ ആഫ്രിക്കൻ കമ്യൂണിറ്റിയുടെ തലസ്ഥാനമായ അരുഷയിൽ നിന്ന് തെക്കായുമാണ് സ്ഥിതിചെയ്യുന്നത്. മ്റ്റെറയിലൂടെ ഇരിങ്ങയുടെ 259 കിലോമീറ്റർ (161 മൈൽ) വടക്കുമാറിയാണ് ഇതിന്റെ സ്ഥാനം. ഈ നഗരത്തിന്റെ ആകെ വിസ്തീർണ്ണം 2,669 ചതുരശ്ര കിലോമീറ്റർ (1,031 ചതുരശ്ര മൈൽ) ആണ്. ഇതിൽ 625 ചതുരശ്ര കിലോമീറ്റർ (241 ചതുരശ്ര മൈൽ) നഗരവത്കൃതമാണ്.


</doc>
<doc id="384574" url="https://ml.wikipedia.org/wiki?curid=384574" title="ഫാൻ തി കിം ഫുക്">
ഫാൻ തി കിം ഫുക്

വിയറ്റ്നാമീസ്-കനേഡിയൻ വനിതയാണ് ഫാൻ തി കിം ഫുക്. 2 ഏപ്രിൽ 1963 നാണ് ജനിച്ചത്. അനൗദ്യോഗികമായി നാപാം പെൺകുട്ടി എന്നറിയപ്പെടുന്നു. 8 ജൂൺ 1972 ന് വിയറ്റ്നാം യുദ്ധമുഖത്തുനിന്ന് എടുത്ത പുലിറ്റസർ അവാർഡ് നേടിയ ചിത്രത്തിലെ ഒമ്പതുവയസ്സുള്ള പെൺകുട്ടിയായാണ് ഫാൻ തി കിം ഫുക് അറിയപ്പെട്ടത്. ഏപി ഫോട്ടോഗ്രാഫറായ നിക് ഉട്ട് ആണ് ട്രാങ്ങ് ബാങ്ങിൽ വച്ച് ഈ ചിത്രമെടുത്തത്.  തെക്കേ വിയറ്റ്നാമിലുണ്ടായ നാപാം ബോംബാക്രമണത്തിൽ ശരീരത്തിൽ വലിയ തോതിൽ പൊള്ളലേറ്റ് പൂർണ്ണ നഗ്നയായി റോഡിലൂടെ പലായനം ചെയ്യുകയായിരുന്നു ഫാൻ തി കിം ഫുക് ഈ ചിത്രത്തിൽ. 


</doc>
<doc id="384576" url="https://ml.wikipedia.org/wiki?curid=384576" title="മറകെലെ ദേശീയോദ്യാനം">
മറകെലെ ദേശീയോദ്യാനം

ദക്ഷിണാഫ്രിക്കയിലെ ലിംപൊപൊ പ്രൊവിൻസിലെ വാട്ടർബെർഗ്ഗ് ജൈവമണ്ഡലത്തിന്റെ ഭാഗമായ ദേശീയോദ്യാനമാണ് മറകെലെ ദേശീയോദ്യാനം (ക്രാൻസ്ബെർഗ്ഗ് ദേശീയോദ്യാനം എന്നറിയപ്പെട്ടിരുന്നു).   



</doc>
<doc id="384579" url="https://ml.wikipedia.org/wiki?curid=384579" title="ടേബിൾ മൌണ്ടൻ ദേശീയോദ്യാനം">
ടേബിൾ മൌണ്ടൻ ദേശീയോദ്യാനം

ദക്ഷിണാഫ്രിക്കയിലെ കേപ്പ് ടൗണിൽ സ്ഥിതിചെയ്യുന്ന ദേശീയോദ്യാനമാണ് ടേബിൾ മൗണ്ടൻ ദേശീയോദ്യാനം. ഇത് കേപ്പ് പെനിൻസുല ദേശീയോദ്യാനം എന്നും അറിയപ്പെടുന്നു. 1998 മെയ് 29 നാണ് ഈ ദേശീയോദ്യാനം പ്രഖ്യാപിക്കപ്പെട്ടത്. ടേബിൾ മൗണ്ടൻ ശൃംഖലയിലെ ജൈവവൈവിദ്ധ്യം സംരക്ഷിക്കുക എന്നതാണ് ഈ ദേശീയോദ്യാനത്തിന്റെ പ്രധാന ഉദ്ദേശം. ദക്ഷിണാഫ്രിക്കൻ ദേശീയോദ്യാനങ്ങളാണ് ഈ ദേശീയോദ്യാനവും പരിപാലിക്കുന്നത്. ഈ ദേശീയോദ്യാനം യുനെസ്കോ കേപ്പ് ഫ്ലോറൽ റീജിയൺ ലോകപൈതൃക സ്ഥാനത്തിലുൾപ്പെടുന്നു.  

ടേബിൾ മൗണ്ടൻ, കേപ്പ് ഓഫ് ഗുഡ് ഹോപ്പ് എന്നിങ്ങനെയുള്ള പ്രധാന സ്ഥലങ്ങൾ ഈ ദേശീയോദ്യാനത്തിലുൾപ്പെടുന്നു. ആഫ്രിക്കയുടെ തെക്കേ അറ്റത്തിന്റെ ഭൂരിഭാഗവും ഈ ദേശീയോദ്യോനത്തിലുണ്ട്.


</doc>
<doc id="384585" url="https://ml.wikipedia.org/wiki?curid=384585" title="റോബെർട്ട് സൊബുക്വേ">
റോബെർട്ട് സൊബുക്വേ

ദക്ഷിണാഫ്രിക്കയിലെ പ്രധാന രാഷ്ട്രീയ പ്രവർത്തകനായിരുന്നു റോബെർട്ട് മംഗളിസൊ സൊബുക്വേ (ജനനം 5 ഡിസംബർ 1924 , മരണം 27 ഫ്രെബ്രുവരി 1978). ദക്ഷിണാഫ്രിക്കയിലെ വർണ്ണവിവേചനത്തിനെതിരായി പാൻ ആഫ്രിക്കനിസ്റ്റ് കോൺഗ്രസ് സ്ഥാപിച്ചത് ഇദ്ദേഹമാണ്. സൗത്താഫ്രിക്കൻ ബ്രോഡ്കാസ്റ്റിംഗ് കോർപ്പറേഷന്റെ ഗ്രേറ്റ് സൗത്താഫ്രിക്കൻസ് പട്ടികയിൽ 42 -ാമതായി സൊബുക്വേ 2004ൽ ഇടംപിടിച്ചു.

വർണ്ണവിവേചന സർക്കാർ സൊബുക്വേ വളരെ അപകടകാരിയായാണ് കരുതിയിരുന്നത്. "സൊബുക്വേ നിയമം" എന്ന ഒരു വകുപ്പുപോലും നിയമത്തിൽ ഉണ്ടാക്കിയിരുന്നു. ഇത് സർക്കാരിന് വിവിധ അധികാരങ്ങൾ നൽകിയിരുന്നുവെങ്കിലും ഇതിന്റെ പ്രധാന ഉദ്ദേശം സൊബുക്വേയുടെ ജയിൽവാസം ദീർഘിപ്പിക്കുക എന്നതുതന്നെയായിരുന്നു.


</doc>
<doc id="384592" url="https://ml.wikipedia.org/wiki?curid=384592" title="സെറ ഡോ ഇറ്റാജായി ദേശീയോദ്യാനം">
സെറ ഡോ ഇറ്റാജായി ദേശീയോദ്യാനം

സെറ ഡൊ ഇറ്റാജായി ദേശീയോദ്യാനം (പോർച്ചുഗീസ് : "Parque Nacional da Serra do Itajaí") ബ്രസീലിലെ സാന്താ കാറ്ററീന സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്.

അറ്റ്ലാൻറിക് ബയോമിൽ സ്ഥിതിചെയ്യുന്ന ഈ ദേശീയോദ്യാനം പ്രദേശത്തായി വ്യാപിച്ചുകിടക്കുന്നു. 2004, ജൂൺ 4 ലെ സർക്കാർ ഉത്തരവു പ്രകാരം രൂപീകരിക്കപ്പട്ട ഈ ദേശീയോദ്യാനത്തിന്റെ ഭരണം ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബയോഡൈവേർസിറ്റി കൺസർവേഷനിൽ നിക്ഷിപ്തമാണ്.ഈ ദേശീയോദ്യാനം സാന്ത കാറ്ററീന സംസ്ഥാനത്തെ അസ്കുറ, അപ്യൂന, ബ്ലൂമെനൌ, ബോട്ടുവേറ, ഗാസ്പർ, ഗ്വാബിറൂബ, ഇൻഡ്യായൽ, പ്രസിഡെന്റെ നെര്യൂ, വിഡാൽ റാമോസ് എന്നീ മുനിസിപ്പാലിറ്റികളുടെ ഭാഗങ്ങളിലായി വ്യാപിച്ചുകിടക്കുന്നു.


</doc>
<doc id="384593" url="https://ml.wikipedia.org/wiki?curid=384593" title="ഹുസൈമ ബിൻത് നാസർ">
ഹുസൈമ ബിൻത് നാസർ

അറേബ്യൻ രാജകുമാരിയും മക്കയിലെ പ്രമുഖ ശരീഫാ കുടുംബാംഗവും ഇറാഖ്, സിറിയ എന്നീ രാജ്യത്തെ രാജ്ഞിയുമായിരുന്നു ഹുസൈമ ബിൻത് നാസർ (English :Huzaima bint Nasser (1884–1935)). 

1884 ൽ ജനിച്ചു. നാസർ ബിൻ അലി പാഷയാണ് പിതാവ്. ജോർദാൻ രാജാവായിരുന്ന അബ്ദുള്ള ഒന്നാമന്റെ ഭാര്യ മുസ്ബഹ് ബിൻത് നാസറിന്റെ ഇരട്ട സഹോദരിയാണ് ഹുസൈമ. 1904ൽ, ഇസ്തംബൂളിൽ വെച്ച് സിറിയയിലെയും പിന്നീട് ഇറാഖിലെയും രാജാവായ ഫൈസൽ ഒന്നാമൻ രാജാവുമായുള്ള വിവാഹം നടന്നു. ഇവർക്ക് അസ്സ (1906-1936) റജിഹ(1907-1959) റൈഫിയ (1910-1934) എന്നീ മൂന്ന് പെൺകുട്ടികളും ഗാസി എന്ന പേരിൽ ഒരു ആൺകുട്ടിയും ജനിച്ചു. ഗാസി പിൽക്കാലത്ത് (1933-1939 വരെ) ഇറാഖിന്റെ രാജാവായി.

ഒന്നാം ലോക മഹായുദ്ദത്തിന് ശേഷം ഓട്ടോമൻ സാമ്രാജ്യത്തിന് കീഴിലുണ്ടായിരുന്ന പ്രദേശങ്ങൾ യൂറോപ്പ്യൻ രാജ്യങ്ങൾക്കിടയിൽ വിഭജിക്കപ്പെടുകയോ സ്വതന്ത്രമായി പ്രഖ്യാപിക്കപ്പെടുകയോ ചെയ്തതോടെ, 1920ൽ ഫൈസൽ രാജാവ് സിറിയയിലെ രാജാവായി പ്രഖ്യാപിക്കപ്പെട്ടു. ഹുസൈമ സിറിയയിലെ രാജ്ഞിയായി. ഇതോടെ, ഹുസൈമ കുടുംബത്തോടൊപ്പം ഡമസ്‌കസിലെ രാജ കൊട്ടാരത്തിലേക്ക് താമസം മാറി. എന്നാൽ, നാലുമാസത്തിന് ശേഷം 1920 മാർച്ചിൽ നടന്ന ഫ്രാൻസ് - സിറിയ യുദ്ധത്തിൽ സിറിയ പരാജയപ്പെട്ടതോടെ, ഫൈസൽ രാജാവിനും ഹുസൈമ രാജ്ഞിക്കും സ്ഥാനം നഷ്ടമായി.

1921ൽ അന്താരാഷ്ട്ര കൽപന പ്രകാരം ബ്രിട്ടീഷ് സർക്കാർ ഫൈസൽ രാജാവിനെ ഇറാഖിന്റെ രാജാവാക്കാൻ തീരുമാനിച്ചു.ഇറാഖിലെ രാജാവാകാനുള്ള നിർദ്ദേശം ഫൈസൽ രാജാവ് സ്വീകരിച്ചു. ഹുസൈമയും മക്കളും ഇറാഖിന്റെ തലസ്താനമായ ബാഗ്ദാദിലേക്ക് താമസം മാറി.

1933ൽ ഫൈസൽ രാജാവ് മരണപ്പെട്ടു. ഇതേ തൂടർന്ന് അദ്ദേഹത്തിന്റെ മകൻ ഗാസി ഇറാഖിന്റെ രാജാവായി. 

1935 ൽ ബാഗ്ദാദിൽ വെച്ച് ഹുസൈമ മരണപ്പെട്ടു..


</doc>
<doc id="384595" url="https://ml.wikipedia.org/wiki?curid=384595" title="ദക്ഷിണാഫ്രിക്കയിലെ ഭാഷകൾ">
ദക്ഷിണാഫ്രിക്കയിലെ ഭാഷകൾ

ദക്ഷിണാഫ്രിക്കയിൽ പതിനൊന്ന് ഔദ്യോഗിക ഭാഷകൾ ഉണ്ട്: ആഫ്രികാൻസ്, ഇംഗ്ലീഷ്, ന്ദെബേലെ, വടക്കൻ സോത്തൊ, സോത്തൊ, സ്വാസി, സോൻഗ, ത്സ്വാന, വെന്ദ, കൗസ, സുലു എന്നിവയാണവ. മാതൃഭാഷ ഔദ്യോഗികഭാഷയല്ലാത്ത ദക്ഷിണാഫ്രിക്കയിലെ ജനവിഭാഗം, മൊത്തം ജനസംഖ്യയുടെ 2%ത്തിലും കുറവ് മാത്രമാണ്. ഏറെക്കുറെ ദക്ഷിണാഫ്രിക്കക്കാർക്കും ഒന്നിലധികം ഭാഷ സംസാരിക്കാൻ കഴിവുണ്ട്. 1910 മുതൽ 1925 വരെയുള്ള കാലയളവിൽ, ഡച്ചും ഇംഗ്ലീഷുമായിരുന്നു ദക്ഷിണാഫ്രിക്കയിലെ ആദ്യത്തെ ഔദ്യോഗിക ഭാഷകൾ. 1925-ലെ ഔദ്യോഗിക ഭാഷാ നിയമ പ്രകാരം ആഫ്രികാൻസ് ഔദ്യോഗിക ഭാഷകളിൽ ഉൾപ്പെടുത്തി. ക്രമേണ ഡച്ച് ഭാഷയ്ക്ക് ബദലായി ആഫ്രികാൻസ് വളർന്നുവന്നു. 1984-ൽ ഡച്ചിന് ഔദ്യോഗിക ഭാഷാ പദവി നഷ്ടപ്പെട്ടു. 1984 മുതൽ 1994 വരെയുള്ള, വർഷങ്ങളിൽ ദക്ഷിണാഫ്രിക്കയ്ക്ക് രണ്ട് ഔദ്യോഗികഭാഷകൾ മാത്രമേ ഉണ്ടായിരുന്നുള്ളൂ. ഇംഗ്ലീഷും ആഫ്രികാൻസും.

1994- പൊതുതിരഞ്ഞെടുപ്പിനെ തുടർന്ന അധികാരത്തിലെത്തിയ എ.എൻ.സി സർക്കാർ, ഇംഗീഷ് ഭാഷയെ ഗവണ്മെന്റിന്റെ പ്രധാന ഭാഷയായി പ്രചരിപ്പിക്കാൻ മുൻകൈ എടുത്തു. ഔദ്യോഗിക ഭാഷകളെ ഭാഷാകുടുംബം അടിസ്ഥാനമാക്കി കണക്കാക്കിയാൽ, ദക്ഷിണാഫ്രിക്കയുടെ ഔദ്യോഗിക ഭാഷകളിൽ രണ്ടെണ്ണം വെസ്റ്റ് ജെർമ്മാനിൿ ഭാഷകളാണ് (English and Afrikaans) ബാക്കി ഒൻപത് സതേൺ ബാന്ധു ഭാഷാ കുടുംബത്തിൽ പെടുന്നവയാണ്.


</doc>
<doc id="384610" url="https://ml.wikipedia.org/wiki?curid=384610" title="കോസാ ഭാഷ">
കോസാ ഭാഷ

നൈജർ-കോൻഗോ ഭാഷാ കുടുംബത്തിൽ പെടുന്ന ഒരു ഭാഷയാണ് കോസാ ഭാഷ (ഇംഗ്ലീഷ്: Xhosa ( or ; ). ദക്ഷിണാഫ്രിക്ക, ലെസോത്തോ, സിംബാബ്‌വെ എന്നീ രാജ്യങ്ങളിൽ കോസാ ഭാഷ സംസാരിക്കുന്നു. ദക്ഷിണാഫ്രിക്കയുടെ 11 ഔദ്യോഗിക ഭാഷകളിൽ ഒന്നാണ് ഇത്. ഏകദേശം 76 ലക്ഷം ആളുകൾ കോസാ ഭാഷ സംസാരിക്കുന്നുണ്ട്. ദക്ഷിണാഫ്രിക്കയുടെ ആകെ ജനസംഖ്യയുടെ 18% ശതമാനത്തോളം വരുമിത്. ലാറ്റിൻ ലിപിയാണ് കോസാ ഭാഷ എഴുതുന്നതിനായി ഉപയോഗിക്കുന്നത്. 


</doc>
<doc id="384637" url="https://ml.wikipedia.org/wiki?curid=384637" title="പട്ടുമല മാതാ തീർത്ഥാടന കേന്ദ്രം">
പട്ടുമല മാതാ തീർത്ഥാടന കേന്ദ്രം

ഇടുക്കി ജില്ലയിൽ കോട്ടയം -കുമളി റോഡിൽ പീരുമേട് ഗ്രാമപഞ്ചായത്തിൽ സ്ഥിതി ചെയ്യുന്ന പ്രശസ്തമായ പരിശുദ്ധ മാതാവിന്റെ നാമധേയത്തിലുള്ള ദേവാലയമാണ്, പട്ടുമല മാതാ ദേവാലയം. ഇത് ഇടുക്കി ജില്ലയിലെ തന്നെ ഒരു തീർത്ഥാടന കേന്ദ്രം കൂടിയാണ്. പീരുമേട്ടിൽ നിന്നും 8 കി.മീ.(5.0 mi) ദൂരവും തേക്കടിയിൽ നിന്നും 24 (15.O mi) ദൂരത്തായി തേയില തോട്ടങ്ങളുടെ മധ്യത്തിലായി സ്ഥിതി ചെയ്യുന്നു.ഫ്രാൻസിസ്ക്കൻ ബ്രദേഴ്സിന്റെ നിയന്ത്രണത്തിലുള്ള ദേവാലയത്തിനൊപ്പം പഴയ ദേവാലയവും ഇപ്പോഴും സംരക്ഷിക്കപ്പെടുന്നു. മറിയത്തിന്റെ പിറവി തിരുനാളായി ആഘോഷിക്കപ്പെടുന്ന സെപ്റ്റംബർ എട്ടിനാണ് ഈ ദേവാലയത്തിലെ പ്രധാന പെരുന്നാൾ.


</doc>
<doc id="384642" url="https://ml.wikipedia.org/wiki?curid=384642" title="സുന്യാനി">
സുന്യാനി

സുന്യാനി, ഘാനയിലെ സുന്യാനി മുനിസിപ്പാലിറ്റിയിലെ ബ്രോങ്-ആഹാഫോ മേഖലയുടെ തലസ്ഥാനമായ നഗരമാണ്. 2010 ലെ സെൻസസ് പ്രകാരം ഈ നഗരത്തിലെ ജനസംഖ്യ 248,496 ആയിരുന്നു.

സുന്യാനി, വനപ്രദേശമായ തെക്കൻ അശാന്തി മലനിരകളാൽ വലയം ചെയ്യപ്പെട്ടു സ്ഥിതിചെയ്യുന്നു. പത്തൊമ്പതാം നൂറ്റാണ്ടിൽ ആനവേട്ടക്കാരുടെ ഒരു ഔട്ട്പോസ്റ്റ് ക്യാമ്പായാണ് ഈ നഗരം ഉദയം ചെയ്തത്. ഒസോനോ എന്ന ആനയെക്കുറിക്കുന്ന അക്കാൻ പദത്തിൽനിന്നാണ് നഗരത്തിനു് ഈ പേരു ലഭിച്ചത്.


</doc>
<doc id="384646" url="https://ml.wikipedia.org/wiki?curid=384646" title="ഘാനയിലെ പട്ടണങ്ങളുടെ പട്ടിക">
ഘാനയിലെ പട്ടണങ്ങളുടെ പട്ടിക


</doc>
<doc id="384652" url="https://ml.wikipedia.org/wiki?curid=384652" title="ഒക്കവാങ്കോ നദി">
ഒക്കവാങ്കോ നദി

ഒക്കവാങ്കോ നദി തെക്കുപടിഞ്ഞാറൻ ആഫ്രിക്കയിലെ ഒരു നദിയാണ് (നേരത്തെ "Okovango" or "Okovanggo"). ദക്ഷിണ ആഫ്രിക്കയിലെ നാലാമത്തെ ഏറ്റവും നീളം കൂടിയ നദി ആണ്. 1,600 കി. മീ. (990 മൈൽ) നീളമുള്ള ഈ നദി തെക്കൻ ആഫ്രിക്കയിലെ നാലാമത്തെ ഏറ്റവും നീളം കൂടിയ നദിയാണ്. അംഗോളയിൽ നിന്നാരംഭിക്കുന്ന ഈ നദി അവിടെ പോർച്ചുഗീസ് പേരായ റിയോ കുബാങ്കോ എന്നാണറിയപ്പെടുന്നത്. കൂടുതൽ തെക്കു ഭാഗത്തേയ്ക്ക് പോകുമ്പോൾ ഇത് അംഗോളയും നമീബിയയും തമ്മിലുള്ള അതിർത്തിയുടെ ഭാഗമാകുകയും പിന്നീട് ബോഡ്സ്വാനയിലേക്ക് ഒഴുകി ഇത് മൊറെമി ഗെയി റിസർവ്വിലൂടെ കടന്നുപോകുന്നു.


</doc>
<doc id="384661" url="https://ml.wikipedia.org/wiki?curid=384661" title="ഓറഞ്ച് നദി">
ഓറഞ്ച് നദി

ദക്ഷിണാഫ്രിക്കയിലെ ഏറ്റവും നീളം കൂടിയ നദിയാണ് ഓറഞ്ച് നദി. ലെസോതോയിലെ ഡ്രാക്കെൻസ്ബെർഗ്ഗ് മലനിരകളിൽനിന്നുൽഭവിച്ച് തെക്കോട്ടൊഴുകി ദക്ഷിണാഫ്രിക്കയിലൂടെ അറ്റ്ലാന്റിക്ക് സമുദ്രത്തിൽ പതിക്കുന്നു. ഈ നദി ദക്ഷിണാഫ്രിക്കയുടെയും നമീബിയയുടെയും ലെസോത്തോയുടെയും അന്താരാഷ്ട്ര അതിർത്തി നിർണ്ണയിക്കുന്നു. ഇതുകൂടാതെ ദക്ഷിണാഫ്രിക്കയിലെ വിവിധ പ്രൊവിൻസുകളുടെ അതിർത്തിയും ഈ നദിയുമായി ബന്ധപ്പെട്ടിരിക്കുന്നു. ജലവൈദ്യുതിക്കും ജലസേചനത്തിനുമുള്ള ജലം ലഭ്യമാക്കുന്നതിലൂടെ ദക്ഷിണാഫ്രിക്കയുടെ സമ്പദ് വ്യവസ്ഥയിൽ പ്രധാന പങ്കുവഹിക്കുന്നു. റോബർട്ട് ജേക്കബ് ഗോർഡനാണ്  ഈ നദിക്ക് പേര് നൽകിയത്. ഗരിയെപ് നദി(ഖോയി ജനത വിളിക്കുന്ന പേര്), ഗ്രൂടെ നദി, സെൻക്യു നദി (ലെസോതോ ജനങ്ങൾ വിളിക്കുന്ന പേര്) എന്നിങ്ങനെയെല്ലാം ഓറഞ്ച് നദി അറിയപ്പെടുന്നു. 



</doc>
<doc id="384672" url="https://ml.wikipedia.org/wiki?curid=384672" title="കണ്ണൻ വറ്റ">
കണ്ണൻ വറ്റ

കേരളത്തിലെ കടൽപ്രദേശങ്ങളിൽ നിന്ന് ലഭിക്കുന്ന ഒരു പ്രധാന മത്സ്യമാണ് കണ്ണൻ വറ്റ (Bigeye trevally), പെരുംകണ്ണൻ പാര എന്നും പ്രാദേശികമായി അറിയപ്പെടുന്നു. 120cm നീളവും 18Kg വരെ തൂക്കവും വരുന്ന ഈ മത്സ്യം കേരളത്തിലെ വിപണിയിൽ സുലഭമായി ലഭിക്കുന്ന ഒന്നാണ്. കറിവയ്ക്കാൻ ഉത്തമമായ ഒരിനമാണിത്.



</doc>
<doc id="384674" url="https://ml.wikipedia.org/wiki?curid=384674" title="ടുഗേല നദി">
ടുഗേല നദി

ടുഗേല നദി (സുളു: "Thukela"; ആഫ്രിക്കാൻസ്: "Tugelarivier"), ദക്ഷിണാഫ്രിക്കയിലെ ക്വാസുളു-നേറ്റൽ പ്രവിശ്യയിലെ ഏറ്റവും വലിയ നദിയാണ്. രാജ്യത്തെ ഏറ്റവും പ്രധാനപ്പെട്ട നദികളിലൊന്നാണിത്. ഈ നദി ഡ്രാക്കെൻസ്ബർഗ്ഗ് മലനിരകളിലെ മോണ്ട്-ഓക്സ്-ഉറവിടങ്ങളിൽ നിന്ന് ഉത്ഭവിച്ച് 947 മീറ്റർ താഴ്ചയുള്ള ടുഗേല വെള്ളച്ചാട്ടത്തിലേയ്ക്കു പതിക്കുന്നു. മറ്റ് രണ്ട് പ്രധാന സൗത്ത് ആഫ്രിക്കൻ നദികളായ ഓറഞ്ച്, വാൽ എന്നിവയുടെ പോഷകനദികളുടെ ഉദ്ഭവസ്ഥാനങ്ങളും മോണ്ട്-ഓക്സ് സ്രോതസ്സുകളാണ്.


</doc>
<doc id="384678" url="https://ml.wikipedia.org/wiki?curid=384678" title="പക്കായാസ് നോവോസ് ദേശീയോദ്യാനം">
പക്കായാസ് നോവോസ് ദേശീയോദ്യാനം

പക്കായാസ് നോവോസ് ദേശീയോദ്യാനം (പോർച്ചുഗീസ്: "Parque Nacional de Pacaás Novos") ബ്രസീലിലെ റൊണ്ടോണിയ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. സമാനമായ പേരുള്ള ഒരു പർവതവും ഈ ദേശീയോദ്യാനത്തിനുള്ളിൽ നിലനിൽക്കുന്നു.

ഈ ദേശീയോദ്യാനം ആമസോൺ ബയോമിൽ സ്ഥിതിചെയ്യുന്നു. ഇതിന്റെ വിസ്തൃതി ആണ്. 1979 സെപ്റ്റംബർ 21 ലെ സർക്കാര് ഉത്തരവ് നമ്പർ 84.019 പ്രകാരം രൂപീകരിക്കപ്പെട്ട ഈ ദേശീയോദ്യാനത്തിന്റെ ഭരണച്ചുമതല നിർവ്വഹിക്കുന്നത് ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബയോഡൈവേർസിറ്റി കൺസർവേഷനാണ്.റോണ്ടോണിയ സംസ്ഥാനത്തെ അൽവൊറാഡ ഡി'ഒയെസ്റ്റെ, കാമ്പോ നോവോ ഡി റൊണ്ടൊണിയ, ഗവെർണഡർ ജോർജെ ടെയ്ക്സൈറ, മിരാന്റെ ഡ സെറ, നോവ മമോറെ എന്നീ മുനിസിപ്പാലിറ്റികളുടെ ഭാഗങ്ങൾ ഈ ദേശീയോദ്യാനത്തിലുൾപ്പെടുന്നു.


</doc>
<doc id="384684" url="https://ml.wikipedia.org/wiki?curid=384684" title="സെക്യുലർ നാഷണൽ ദ്രാവിഡ പാർട്ടി">
സെക്യുലർ നാഷണൽ ദ്രാവിഡ പാർട്ടി

സെക്കുലർ നാഷണൽ ദ്രാവിഡ പാർട്ടി, കേരളത്തിലെ ഒരു രാഷ്ട്രീയ കക്ഷി അണ് . ഈഴവ മഹാജന സഭയുടെ നേതൃത്വത്തിൽ 2004 ജനുവരി 7 നാണ് പാർട്ടി രൂപീകരിച്ചത്. സ്ഥാപക ചെയർമാൻ എസ്.സുവാൻകർകുമാരാണ്. . രാഷ്ട്രീയ പ്രക്രിയയിൽ ഈഴവജാതിയ്ക്ക് കൂടുതൽ പ്രാതിനിധ്യം നൽകണമെന്ന് പാർട്ടി രൂപകരിക്കാൻ ഇടയാക്കിയത്.

ഈഴവജാതി പ്രസ്ഥാനത്തിന്റെ ശ്രീനാരായണ ധർമ പാരിപാലന യോഗ പദ്ധതിയിൽ താല്പര്യം കാണിച്ചില്ല, പാർട്ടി രാഷ്ട്രീയ വനമേഖലയിലേക്കു കുതിച്ചു. ഇൗ കാരണത്താൽ തുടക്കത്തിൽ തന്നെ പാർട്ടി പിന്തുണ കിട്ടിയില്ല. പുരോഗമന ഡെമോക്രാറ്റിക് ഫ്രാമിന്റെ രൂപീകരിക്കാൻ സെക്കുലർ നാഷണൽ ദ്രാവിഡ പാർട്ടി മുന്നിൽ നിന്നത്. ഇൗ മുന്നണി 2004ലെ നിയമസഭാ തിരഞ്ഞെടുപ്പിൽ നിന്നു എങ്കിലും തകർന്ന് തരിപ്പണമായി.

2016 കേരളാ തെരഞ്ഞെടുപ്പ് എസ്.എൻ.ഡി.പി പിന്തുണ നാഷണൽ ഡെമോക്രാറ്റിക് അലയൻസ് (നാഷണൽ ഡെമോക്രാറ്റിക് അലയൻസ്) ആയിരുന്നു
എന്നെൽ എൻ.ഡി.എ ആയി പാർട്ടി തെറ്റിപിരിഞ്ഞു.


</doc>
<doc id="384689" url="https://ml.wikipedia.org/wiki?curid=384689" title="മാജിദ അൽ മസ്‌രി">
മാജിദ അൽ മസ്‌രി

ഫലസ്തീനിലെ ഒരു പ്രമുഖ രാഷ്ട്രീയ പ്രവർത്തകയും ഡെമോക്രാറ്റിക് ഫ്രണ്ട് ഫോർ ദ ലിബറേഷൻ ഓഫ് പലസ്റ്റീൻ (ഡിഎഫ്എൽപി) എന്ന സംഘടനയുടെ പൊളിറ്റ് ബ്യൂറോ അംഗവും
2006ൽ നടന്ന പാർലമെന്ററി തിരഞ്ഞെടുപ്പിൽ നബ്ലുസ് ഇലക്ട്രൽ ജില്ലയിൽ നിന്ന് മത്സരിച്ച് 14568 വോട്ടുകൾ നേടി. എന്നാൽ തിരഞ്ഞെടുക്കപ്പെട്ടില്ല. 
2009 മെയ് 12ന് സലാം ഫയ്യാദിന്റെ നേതൃത്വത്തിലുള്ള പലസ്റ്റീനിയൻ നാഷണൽ അഥോറിറ്റിയുടെ താൽക്കാലിക മന്ത്രിസഭയിൽ സാമൂഹികകാര്യ മന്ത്രിയായി നിയമിതയായി.


</doc>
<doc id="384693" url="https://ml.wikipedia.org/wiki?curid=384693" title="ഒകിനോഷിമ (ഫുകുഓക)">
ഒകിനോഷിമ (ഫുകുഓക)

ജപ്പാനിലെ മുനാകട്ട പട്ടണത്തിന്റെ ഭാഗമായ ഒരു ദ്വീപാണ് ഒകിനോഷിമ - Okinoshima. സ്ത്രീകൾക്ക് പ്രവേശനം നിഷേധിക്കപ്പെട്ട ജപ്പാനിലെ പുരാതന മത കേന്ദ്രം ഇവിടെയാണ് സ്ഥിതി ചെയ്യുന്നത്. 2017-ൽ ഈ ദ്വീപിനെ യുനെസ്കോ ലോകപൈതൃക പട്ടികയിൽ ഉൾപ്പെടുത്തി. കൊറിയയിലെ പെനിൻസുലയ്ക്കും തെക്കു പടിഞ്ഞാറൻ ദ്വീപായ ക്യൂഷുവിനും ഇടയിലാണ് ദ്വീപിന്റെ സ്ഥാനം. 

നിരവധി പുരാവസ്തുക്കളുടെ ശേഖരമാണ് ഒക്കിനോഷിമ. വിദേശ രാജ്യങ്ങളിൽ നിന്നു കൊണ്ടു വന്ന പ്രാർത്ഥനാ ദ്രവ്യങ്ങളും കാഴ്ചവസ്തുക്കളും ചൈനയിലെ വെയി രാജവംശത്തിന്റെ കണ്ണാടികൾ, കൊറിയൻ ഉപദ്വീപിൽ നിന്നുള്ള സ്വർണ്ണ മോതിരങ്ങൾ, പേർഷ്യയിൽ നിന്നുള്ള ഗ്ലാസ് പാത്രത്തിന്റെ ശകലങ്ങൾ എന്നിവ ഉൾപ്പെടെ 80,000 ത്തോളം വസ്തുക്കൾ ഇവിടെ നിന്നും കണ്ടെടുത്തു.

17-ആം നൂറ്റാണ്ടു മുതൽ മുനാകട്ട തായിഷയിൽ നിന്നുള്ള പുരോഹിതന്മാരാണ് ഇവിടെ പ്രാർത്ഥനകൾ നടത്തുന്നത്. 1904-05 കാലഘട്ടത്തിലെ റഷ്യ-ജാപ്പൻ യുദ്ധത്തിൽ മരിച്ച നാവികരുടെ സ്മരണായ്ക്കായാണ് പ്രാർത്ഥനകൾ നടക്കുന്നത്. വർഷത്തിൽ ഒരിക്കൽ മാത്രമാണ് ദ്വീപിലേക്ക് സന്ദർശകരെ പ്രവേശിപ്പിക്കാൻ അനുമതിയുള്ളത്. പരമാവധി 200 പേർക്കുമാത്രമേ പ്രവേശനമുള്ളു.
എല്ലാവർഷവും മേയ് 27-നാണ് സന്ദർശകർക്കായി തുറക്കുന്നത്. കപ്പൽ സഞ്ചാരികളുടെ സുരക്ഷയ്ക്കായി ഇവിടെ പ്രാർത്ഥന നടത്തുന്നു. 

വർഷം തോറും രണ്ടുമണിക്കൂർ നീളുന്ന ഉത്സവത്തിനു പുരുഷന്മാരെ മാത്രമാണ് ദ്വീപിലേക്ക് പ്രവേശിപ്പിക്കുന്നത്. അല്ലാതെ മറ്റുസമയങ്ങളിൽ ആർക്കും പ്രവേശനം ലഭ്യമല്ല. ജപ്പാൻകാർ വിശുദ്ധമായി കരുതുന്ന ഈ ദ്വീപിൽ, കടലിൽ സ്‌നാനം ചെയ്ത ശേഷം പുരുഷന്മാർ നഗ്‌നരായി പ്രവേശിക്കുന്നു. 17-ആം നൂറ്റാണ്ടിൽ നിർമ്മിച്ച ക്ഷേത്രവുമായി ബന്ധപ്പെട്ടാണ് ഇത്തരം ആചാരങ്ങൾ നിലനിൽക്കുന്നത്.

ജൂലൈ 9, 2017-ൽ ഈ ദ്വീപിനെ യുനെസ്കോ ലോകപൈതൃക പട്ടികയിൽ ഉൾപ്പെടുത്തി. 2009-ൽ സമർപ്പിച്ച അപേക്ഷയിൽ 2017-ലാണ് തീരുമാനം എടുക്കപ്പെട്ടത്. 


</doc>
<doc id="384720" url="https://ml.wikipedia.org/wiki?curid=384720" title="ഏപ്രിൽ 18 (ചലച്ചിത്രം)">
ഏപ്രിൽ 18 (ചലച്ചിത്രം)

ബാലചന്ദ്രമേനോൻ കഥയും തിരക്കഥയും എഴുതി സംവിധാനം ചെയ്ത, അഗസ്റ്റിൻ പ്രകാശ് നിർമ്മിച്ച് 1984ൽ പുറത്തിറങ്ങിയ മലയാള ചലച്ചിത്രമാണ്ഏപ്രിൽ 18. ബാലചന്ദ്രമേനോൻ,ശോഭന,അടൂർ ഭാസി,ഭരത് ഗോപിതുടങ്ങിയവർ പ്രധാന കഥാപാത്രങ്ങളാകുന്ന് ഈ ചിത്രത്തിന്റെ സംഗീതം എ.ടി. ഉമ്മർ കൈകാര്യം ചെയ്യുന്നു. ശോഭന ആദ്യമായി അഭിനയിച്ച സിനിമ എന്ന മഹത്ത്വവും ഈ സിനിമക്കുണ്ട്.

എത്ര സ്നേഹമുള്ളവർക്കിടയിലും രഹസ്യം ഒരു പ്രശ്നമാണെന്ന് ഈ ചിത്രം പറയുന്നു. എസ് ഐ രവികുമാറും ഭാര്യ ശോഭനയും കൊച്ചുപിണക്കങ്ങളൂം ഇണക്കങ്ങളൂമായി ജീവിക്കുന്നു. അവരുടെ താഴെ താമസിക്കുന്ന അഡ്വ. തോമാച്ചനും പത്നിയും അവർക്ക് നല്ല കൂട്ടുമാണ്. ശോഭനയുടെ അച്ഛൻ നാരായണപിള്ള അഭിമാനിയും കോണ്ട്രാക്റ്റരും ആണ്. ഇവരുടെ പ്രേമവിവാഹത്തിന്റെ ചെറിയ ചൊരുക്ക് അദ്ദേഹത്തിനുണ്ട്. അത്കൊണ്ട് തന്നെ പരസ്പരം കൊച്ചാാക്കുന്നതിൽ മത്സരിക്കുന്നു. ഒരു ദിവസം തന്റെ ആത്മാർത്ഥ സുഹൃത്തിനെ കുറ്റവാളീയായി കാണുന്നു. അയാളുടെ പത്നി ഒറ്റക്കാണെന്ന് കേട്ട് വേണ്ട സഹായം ചെയ്ത് കൊടുക്കുന്നു. ഇതൊന്നും ഭാര്യ അറിയേണ്ടെന്നും വെറുതെ സംശയിക്കുമെന്നും ഹെഡ്കോൺസ്റ്റബിൾ ഗോപിപിള്ള പറയുന്നു. പക്ഷേ രമേശിന്റെ വിവാഹവാർഷികത്തിന് അവന്റെ പ്രതിനിഥിയായി വാങ്ങിയ സാരി അവരുടെ ഇടയിൽ പ്രശ്നം സൃഷ്ടിക്കുന്നു. ശോഭന പിണങ്ങിപോകുന്നു. അത് വിവാഹമോചനംവരെ യെത്തുന്നു. നാടകീയ രംഗങ്ങൾക്ക് ശേഷം തോമാച്ചൻ വക്കീലിന്റെ സഹായത്തോടെ അവർ ഒന്നിക്കുന്നു. 
ഈ ചിത്രത്തിലെ പാട്ടുകൾ ബിച്ചു തിരുമലയുടെ വരികൾക്ക് എ.ടി. ഉമ്മർ സംഗീതം നൽകിയവയാണ്
ഏപ്രിൽ 18 1984


</doc>
<doc id="384724" url="https://ml.wikipedia.org/wiki?curid=384724" title="1341">
1341

ഗ്രിഗോറിയൻ കാലഗണനാരീതി പ്രകാരമുള്ള, പതിനാലാം നൂറ്റാണ്ടിലെ നാല്പത്തിഒന്നാം വർഷമായിരുന്നു 1341.

ഒരു കാലത്ത് ഇന്ത്യയിലെ പ്രധാനപ്പെട്ട തുറമുഖം എന്നു വിശേഷിപ്പിച്ചിരുന്ന മുസിരിസ് തുറമുഖം 1341 ൽ പെരിയാറിൽ ഉണ്ടായ വെള്ളപ്പൊക്കത്തെതുടർന്ന് അഴിമുഖത്ത് മണൽ വന്നു നിറഞ്ഞ് ഉപയോഗശൂന്യമായി . 
അതേസമയം ഇതേ വെള്ളപ്പൊക്കത്തിന്റെ ഫലമായി കൊച്ചിയിൽ സ്വാഭാവിക തുറമുഖം രൂപം കൊണ്ടു.


</doc>
<doc id="384730" url="https://ml.wikipedia.org/wiki?curid=384730" title="ഇൽഹാസ് ഡോസ് കുറൈസ് മറൈൻ ദേശീയോദ്യാനം">
ഇൽഹാസ് ഡോസ് കുറൈസ് മറൈൻ ദേശീയോദ്യാനം

ഇൽഹാസ് ഡോസ് കുറൈസ് മറൈൻ ദേശീയോദ്യാനം (പോർച്ചുഗീസ്: "Parque Nacional Marinho das Ilhas dos Currais") ബ്രസീലിലെ പരാനാ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. പക്ഷികളുടെ ഒരു പ്രധാന കൂടുകൂട്ടൽ മേഖലയെ ഈ ദേശീയോദ്യാനം പരിരക്ഷിക്കുന്നതോടൊപ്പം, വംശനാശ ഭീഷണി നേരിടുന്ന ഗ്രൂപ്പർ ഇനത്തിലുള്ള രണ്ടു തരം മത്സ്യങ്ങളുടെ അഭയകേന്ദ്രവും ആഹാരകേന്ദ്രവുമാണിത്. ഈ മേഖലയെ ഡൈവിങ്ങിനായി ഉപയോഗിക്കാറുണ്ടെങ്കിലും പരിസ്ഥിതിയിൽ ഏതെങ്കിലും തരത്തിലുള്ള സ്വാധീനം ഒഴിവാക്കാൻ സന്ദർശകർ ശ്രദ്ധിക്കേണ്ടതുണ്ട്.

ഇൽഹാസ് ഡോസ് കുറൈസ് മറൈൻ ദേശീയോദ്യാനം പരാനാ സംസ്ഥാനത്തെ പോണ്ടൽ ഡൊ പരാന മുനിസിപ്പാലിറ്റിയിലാണ് സ്ഥിതിചെയ്യുന്നത്.  ഈ ദേശീയോദ്യാനം 1,359.70 ഹെക്ടർ (3,359.9 ഏക്കർ) പ്രദേശത്തായി വ്യാപിച്ചുകിടക്കുന്നു.  ഇൽഹാസ ഡോസ് കുറൈസ് ദ്വീപസമൂഹത്തിൽ ഗ്രാപ്പിറ, ട്രെസ് പിക്കോസ്, ഫിൽഹോട്ടെ തുടങ്ങിയ ദ്വീപുകൾ ഉൾക്കൊണ്ടിരിക്കുന്നു. ഈ ദ്വീപസമൂഹം തീരത്തുനിന്നകലെ അറ്റ്ലാൻറിക് മഹാസമുദ്രത്തിൽ, ഗ്വാറാറ്റുബാ ഉൾക്കടലിനും പരാനാഗ്വാ ഉൾക്കടലിനുമിടയ്ക്കായി തീരത്തുനിന്ന് ഏകദേശം 6.2 മൈൽ (10.0 കിലോമീറ്റർ) ദൂരത്തിൽ പൊണ്ടാൽ ഡൊ പരാനായിലെ പ്രൈയാ ഡി ലെസ്റ്റെയ്ക്കിന് (കിഴക്കൻ ബീച്ച്) എതിരായിട്ടാണ് നിലനിൽക്കുന്നത്. ഈ മൂന്ന് ചെറിയ ദ്വീപുകൾക്കും കടൽത്തീരമില്ലാതെ കടലിൽ നിന്ന് ഉയർന്ന പാറക്കെട്ടുകളാണുള്ളത്.

ഏക്ദേശം 8,000 ത്തിലേറെ പക്ഷികളുടെ താവളമാണിത്.  


</doc>
<doc id="384732" url="https://ml.wikipedia.org/wiki?curid=384732" title="വിരുംഗ ദേശീയോദ്യാനം">
വിരുംഗ ദേശീയോദ്യാനം

വിരുംഗ ദേശീയോദ്യാനം (ഫ്രഞ്ച്: "Parc National des Virunga"), 7,800 ചതുരശ്ര കിലോമീറ്റർ (3,000 ചതുരശ്ര മൈൽ) വിസ്തീർണ്ണമുള്ളതും തെക്കുഭാഗത്ത് വിരുംഗ മലനിരകൾ മുതൽ വടക്കുഭാഗത്ത് റ്വെൻസോറി മലനിരകൾ വരെയും വ്യാപിച്ചു കിടക്കുന്ന കിഴക്കൻ ഡെമോക്രാറ്റിക് റിപ്പബ്ലിക്ക് ഓഫ് കോംഗോയിലെ ഒരു ദേശീയോദ്യാനമാണ്. ഇത് റുവാണ്ടയിലെ വോൾക്കാനോസ് ദേശീയോദ്യാനം, ഉഗാണ്ടയിലെ റ്വെൻസോറി ദേശീയോദ്യാനം, ക്യൂൻ എലിസബത്ത് ദേശീയോദ്യാനം എന്നിവയുമായി അതിർത്തി പങ്കിടുന്നു. ഈ ദേശീയോദ്യാനം നേരത്തേ ആൽബർട്ട് ദേശീയോദ്യാനം എന്നാണറിയപ്പെട്ടിരുന്നത്.

1925 ൽ ആഫ്രിക്കയിലെ ആദ്യത്തെ ദേശീയോദ്യാനമായി സ്ഥാപിക്കപ്പെട്ട ഇത് 1979 മുതൽ യുനെസ്കോയുടെ ലോക പൈതൃക സ്ഥലമായി അംഗീകരിക്കപ്പെട്ടിരിക്കുന്നു.


</doc>
<doc id="384738" url="https://ml.wikipedia.org/wiki?curid=384738" title="കണ്ണൻ കടന്നൽമത്സ്യം">
കണ്ണൻ കടന്നൽമത്സ്യം

കടൽവാസിയായ ഒരു മൽസ്യമാണ് കണ്ണൻ കടന്നൽമത്സ്യം അഥവാ Ocellated Waspish. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്.
Apistidae എന്ന കുടുബത്തിൽ പെട്ട ഇവ, സ്കോർപിനിഡെ ജനുസിൽ പെട്ട മൽസ്യങ്ങളുമായി അടുത്ത ബന്ധം ഉള്ളവയാണ് ഇവ.


കേരളത്തിലെ മൽസ്യങ്ങളുടെ പട്ടിക


</doc>
<doc id="384740" url="https://ml.wikipedia.org/wiki?curid=384740" title="ലാമസെററ്റോപ്സ്">
ലാമസെററ്റോപ്സ്

അന്ത്യ ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ് ലാമസെററ്റോപ്സ്. മംഗോളിയയിൽ നിന്നും ആണ് ഫോസിൽ കണ്ടു കിട്ടിയിട്ടുള്ളത്.

തലക്ക് പിൻ ഭാഗത്തായി അസ്ഥിയുടെ ആവരണം ആയ ഫ്രിൽ ഉണ്ടായിരുന്നു.

തത്തകളുടെ പോലെയുള്ള ഒരു ചുണ്ടായിരുന്നു ഇവയ്ക്ക്. മറ്റു സെറാടോപിയ ദിനോസറുകളെ പോലെ സസ്യഭോജി ആയ ഇവ ഇതുപയോഗിച്ച് ഇവ കോൻ, പൈൻ എന്നി സസ്യങ്ങൾ ആയിരിക്കണം ഭക്ഷിച്ചിട്ടുണ്ടാവുക എന്ന് കരുതപ്പെടുന്നു.

സെറാടോപിയ എന്ന കുടുംബത്തിൽ പെട്ട ദിനോസർ ആണ്. നാലു കാലിൽ സഞ്ചരിച്ചിരുന്ന സസ്യഭോജികൾ ആയിരുന്നു ഇവ.





</doc>
<doc id="384741" url="https://ml.wikipedia.org/wiki?curid=384741" title="കിഴക്കൻ കേപ്">
കിഴക്കൻ കേപ്

ദക്ഷിണാഫ്രിക്കയിലെ ഒരു പ്രവിശ്യയാണ് കിഴക്കൻ കേപ് അഥവാ ഈസ്റ്റേൺ കേപ് (ഇംഗ്ലീഷ്: Eastern Cape). ഭിഷോയാണ് കിഴക്കൻ കേപ്പിന്റെ തൽസ്ഥാനം, എങ്കിലും പോർട്ട് എലിസബത്ത്, ഈസ്റ്റ് ലണ്ടൻ എന്നിവയാണ് പ്രവിശ്യയിലെ ഏറ്റവും വലിയ നഗരങ്ങൾ. 1994ലാണ് കിഴക്കൻ കേപ് രൂപികൃതമായത്. കോസ ജനത വസിച്ചിരുന്ന നാട്ടുരാജ്യങ്ങളായ ട്രാൻസ്കി, സിസ്കി എന്നിവയും, അതോടൊപ്പം കേപ് പ്രവിശ്യയുടെ കിഴക്കൻ ഭാഗവും കൂട്ടിച്ചേർത്താണ് കിഴക്കൻ കേപ് രൂപീകരിച്ചത്. മഹാരഥന്മാരായ നിരവധി ദക്ഷിണാഫ്രിക്കൻ നേതാക്കളുടെ ജന്മസ്ഥലമാണ് കിഴക്കൻ കേപ്. നെൽസൺ മണ്ടേല, ഒലിവർ ടാംബോ, വാൾട്ടർ സിസുലു, ഗൊവാൻ മ്ബെകി, റെയ്മണ്ട് മ്ഹ്ലബ, റോബെർട് മങാലിസൊ സൊബൂക്വെ, ക്രിസ് ഹാനി, താബൊ മ്ബെകി, സ്റ്റീവ് ബികൊ, ബാൻതു ഹൊലൊമിസ, ചാൾസ് കോഗ്ലാൻ തുടങ്ങിയവർ അവരിൽ ചിലരാണ്.

ഈസ്റ്റേൺ കേപ്പിന്റെ കിഴക്കും, തെക്കുമായി ഇന്ത്യൻ മഹാസമ്മുദ്രവും, പടിഞ്ഞാറും വടക്കുമായി മറ്റു പ്രവിശ്യകളും ലെസോത്തൊ എന്ന രാജ്യവും അതിരിടുന്നു. പ്രവിശ്യയുടെ പടിഞ്ഞാറൻ ഭാഗത്ത് കൂടുതലായും കരൂ എന്നറിയപ്പെടുന്ന അർദ്ധ-മരു പ്രദേശമാണ്. എങ്കിലും തെക്കേയറ്റത്ത് ഇതിനു വിപരീതമായി ത്സിത്സിക്കാമ മേഖലയിൽ മഴക്കടുകൾ കണ്ടുവരുന്നു. പ്രവിശ്യയുടെ ഭൂരിഭാഗവും മലമ്പ്രദേശത്തിൽ പെടുന്നവയാണ്. സ്നീയുബെർഗ് (English: Snow Mountains), സ്റ്റോംബെർഗ്, വിന്റെർബെർഗ് and ഡ്രാക്കൻസ്ബെർഗ് (English: Dragon Mountains) എന്നിവ ഇവിടത്തെ പ്രധാന മലനിരകളാണ്. 3001മീറ്റർ ഉയരത്തിലുള്ള ബെൻ മൿദുയി ആണ് പ്രവിശ്യയിലെ ഏറ്റവും ഉയർന്ന ബിന്ദു. 


</doc>
<doc id="384747" url="https://ml.wikipedia.org/wiki?curid=384747" title="ഫ്രീ സ്റ്റേറ്റ് (പ്രവിശ്യ)">
ഫ്രീ സ്റ്റേറ്റ് (പ്രവിശ്യ)

ദക്ഷിണാഫ്രിക്കയിലെ ഒരു പ്രവിശ്യയാണ് ഫ്രീ സ്റ്റേറ്റ് (ഇംഗ്ലീഷ്: Free State, ആഫ്രികാൻസ്: "Vrystaat", സോത്തൊ ഭാഷ: "Foreistata") 1995 വരെ ഈ പ്രവിശ്യ ഓറഞ്ച് ഫ്രീ സ്റ്റേറ്റ് എന്നാണ് അറിയപ്പെട്ടിരുന്നത്. ബ്ലൂംഫൗണ്ടെയിൻ ആണ് ഈ പ്രവിശ്യയുടെ തലസ്ഥാനം. ദക്ഷിണാഫ്രിക്കയുടെ മൂന്ന് തലസ്ഥാനങ്ങളിൽ ഒന്നാണ് ഈ നഗരം. മുൻപ് നിലനിന്നിരുന്ന ഓറഞ്ച് ഫ്രീ സ്റ്റേറ്റ്, ബോർ റിപ്പബ്ലിക് എന്നീ പ്രദേശങ്ങളുടെ ഭാഗങ്ങൾ ഉൾപ്പെടുത്തിയാണ് ഫ്രീ സ്റ്റേറ്റ് രൂപികരിച്ചത്. 1994ലാണ് ഇന്നത്തെ ഫ്രീ സ്റ്റേറ്റിന്റെ അതിർത്തികൾ നിർണ്ണയിച്ചത്. ദക്ഷിണാഫ്രിക്കയിൽ രൂപം കൊണ്ട ആദ്യ നാലു പ്രവിശ്യകളിൽ ഒന്നാണ് ഫ്രീ സ്റ്റേറ്റ്

പുൽത്തകിടികളും, പുൽമേടുകളും നിറഞ്ഞ സമതല ഭൂ പ്രകൃതിയാണ് ഫ്രീ സ്റ്റേറ്റിൽ പൊതുവേ കാണപ്പെടുന്നത്. ഈ പ്രദേശം സമുദ്രനിരപ്പിൽ നിന്നും ശരാശരി 3,800 അടി ഉയരത്തിൽ സ്ഥിതിചെയ്യുന്നു. ഇൻസേൽബർഗ് എന്ന ഒറ്റപ്പെട്ട ഒരു മല ഈ ഭൂപ്രകൃതിയിലെ ഒരു സവിശേഷതയാണ്. 30,000 ത്തിലധികം കൃഷിയിടങ്ങളുള്ള ഫ്രീ സ്റ്റേറ്റ്, ദക്ഷിണാഫ്രിക്കയുടെ ധാന്യോല്പാദനത്തിന്റെ 70% വും സംഭാവനച്ചെയ്യുന്നു. ദക്ഷിണാഫ്രിക്കയുടെ ബ്രെഡ് ബാസ്കറ്റ് എന്നൊരു അപരനാമവും ഫ്രീ സ്റ്റേറ്റിനുണ്ട്.

സ്വർണ്ണം, വജ്രം തുടങ്ങിയ ധാതു നിക്ഷേപവും ഫ്രീ സ്റ്റേറ്റിൽ കാണപ്പെടുന്നു.

ഫ്രീ സ്റ്റേറ്റ് പ്രവിശ്യയിൽ ഒരു മെട്രോപൊളിറ്റൻ മുനിസിപ്പാലിറ്റിയും നാല് ജില്ലാ മുനിസിപ്പാലിറ്റികളുമാണ് ഉള്ളത്. ജില്ലാമുനിസിപ്പലിറ്റികളെ വീണ്ടും പ്രാദേശിക മുനിസിപ്പാലിറ്റികളായി വിഭജിച്ചിരിക്കുന്നു. ഫ്രീ സ്റ്റേറ്റിൽ ആകെ 19 പ്രാദേശിക മുനിസിപ്പാലിറ്റികൽ ഉണ്ട്


</doc>
<doc id="384758" url="https://ml.wikipedia.org/wiki?curid=384758" title="ഫ്രീടൗൺ">
ഫ്രീടൗൺ

പശ്ചിമാഫ്രിക്കൻ രാജ്യമായ സീറാ ലിയോണിന്റെ തലസ്ഥാനമാണ് ഫ്രീടൗൺ. പടിഞ്ഞാറൻ ആഫ്രിക്കയിലെ ഒരു പ്രധാന തുറമുഖനഗരമാണിത്. രാജ്യത്തെ ഏറ്റവും പ്രധാന സാമ്പത്തിക, സാംസ്കാരിക, രാഷ്ട്രീയകേന്ദ്രമായ ഫ്രീടൗൺ അറ്റ്ലാന്റിക് സമുദ്രത്തിന്റെ കരയിലാണ് നിലകൊള്ളുന്നത്.1792 മാർച്ച് 11ന് ആണ് ഫ്രീടൗൺ നഗരം സ്ഥാപിതമായത്. സീറാ ലിയോൺ നദി അറ്റ്ലാന്റിക് സമുദ്രത്തിൽ ചേരുന്നത് ഫ്രീടൗണിൽ വെച്ചാണ്. 2015 സെൻസസ് അനുസരിച്ച് ഫ്രീടൗൺ നഗരത്തിലെ ജനസംഖ്യ 1,050,301 ആണ്. ഇസ്ലാം മതം, ക്രിസ്തുമതം എനന്നിവയാണ് ഫ്രീടൗണിലെ പ്രധാന മതവിഭാഗങ്ങൾ.



</doc>
<doc id="384763" url="https://ml.wikipedia.org/wiki?curid=384763" title="സക്കിയ നസ്സർ">
സക്കിയ നസ്സർ

ഫലസ്തീനിൽ നിന്നുള്ള പ്രമുഖ ഒളിമ്പിക് നീന്തൽ താരമാണ് സകിയ നസ്സർ (English: Zakiya Nassar, sometimes spelled "Zakia" (), born April 2, 1987 in Bethlehem, Palestine), 
2008ൽ ചൈനയിലെ ബീജിങ്ങിൽ നടന്ന സമ്മർ ഒളിമ്പിക്‌സിൽ ഫലസ്തീനിനെ പ്രതിനിധീകരിച്ച് പങ്കെടുത്തു.


</doc>
<doc id="384778" url="https://ml.wikipedia.org/wiki?curid=384778" title="അറബ് മാഗ്രെബ് യൂണിയൻ">
അറബ് മാഗ്രെബ് യൂണിയൻ

അറബ് മെഗ്രബ് യൂണിയൻ (AMU); "")

എന്നത് ഉത്തര ആഫ്രിക്കയിലെ മാഗ്രബിലെ അറബിരാജ്യങ്ങളുടെ സാമ്പത്തിക, രാഷ്ട്രീയ ഐക്യം ഉദ്ദേശിച്ചുള്ള വാണിജ്യ കരാറാണ്. ഇതിലെ അംഗരാജ്യങ്ങൾ അൾജീരിയ, ലിബിയ, മൗറിട്ടാനിയ, മൊറോക്കൊ, ടുണീഷ്യ എന്നിവയാണ്.

മൊറോക്കൊയും അൾജീരിയയും തമ്മിലുള്ള സാമ്പത്തിക രാഷ്ട്രീയ സാമ്പത്തിക ഐക്യക്കുറവ് കാരണം യൂണിയന് വിചാരിച്ച്ത്ര പുരോഗതി നേടാനായില്ല. 2008 ജൂലൈ 3നുശേഷം ഉന്നത തല യോഗം നടന്നിട്ടില്ല യൂനിയന്റെ വിമർശകർ ഉത്സാഹത്തിലുമല്ല. 

 1956ൽ <nowiki>ടുണീഷ്യ</nowiki>യുടേയും <nowiki>മൊറോക്കൊ</nowiki>യുടേയും സ്വാതന്ത്ര്യത്തിനു ശേഷമാണ് സാമ്പത്തിക കൂട്ടായമയെ(മഗ്രെബ്) പറ്റിയുള്ള ആശയം കിട്ടിയത്.  1988ലാണ് <nowiki>അൾജീരിയ</nowiki>, <nowiki>ലിബിയ</nowiki>, <nowiki>മോർട്ടീനിയ</nowiki>, <nowiki>ടുണീഷ്യ</nowiki> തുടങ്ങിയ രാജ്യങ്ങൾ സാമ്പത്തിക കൂട്ടായ്മക്കായി കണ്ടു മുട്ടിയത് <nowiki></nowiki>  1989 ഫെബ്രുവരി 17ന് അംഗരാഷ്ട്രങ്ങൾ മറകെച്ചിൽ വച്ച് കരാർ ഒപ്പുവെച്ച് സംഘടന സ്ഥാപിച്ചു.<nowiki></nowiki><nowiki></nowiki>ഭരണഘടന നിയമം അനുസരിച്ച് അതിന്റെ ഉദ്ദേശം “സമാനമായ പ്രാദേശിക സ്ഥാപനങ്ങളുമായും...അന്തരാഷ്ട്ര ചർച്ചാവേളകളിൽ പങ്കെടുത്ത് മെച്ച പ്പെടുന്നതിനും...അംഗങ്ങളുടെ സ്വാതന്ത്ര്യം ഉറപ്പിക്കാനും... അവരുടെ സ്വത്തിന്...സംരക്ഷണത്തിനും"”" വേണ്ടി സഹകരണം ഉറപ്പാക്കലാണ്. പ്രദേശം ഒന്നിച്ചാണെങ്കിൽ ഫോസ്ഫേറ്റ്, എണ്ണ, വാതകം എന്നിവയുടെ നിക്ഷേപവും അതിന്റെ തെക്കൻ യൂറോപ്പിലേക്കുള്ള കൈമാറ്റ കേന്ദ്രവും അതാകുമെന്നതാണ്  ആ പ്രദേശത്തിന്റെ തന്ത്രപ്രധാനമായ പ്രാധാന്യം എന്ന് അവകാശവാദം മുഴക്കുന്നു. സംഘത്തിന്റെ വിജയം സാമ്പത്തിക പ്രാധാന്യത്തിലാണ്. <nowiki></nowiki> 

സംഘത്തിൽ ചെയർമാൻ സ്ഥാനം മാറിമാറി വരുന്നതാണ്. ഓരോ രാഷ്ട്രത്തിനും സ്ഥാനവും മാറി മാറി വരും. 

എഎംയുവിന്റെ വിദേശകാര്യ മന്ത്രിമാരുടെ 1994 നവംബർ 12ന് കൂടിയ യോഗത്തിൽ അൾജിയേസും ഈജിപ്തും ഇഎംയുവിൽ ചേരുന്നതിന് അപേക്ഷിച്ചു. 

എഎംയുവിൽ പാരമ്പര്യ ശത്രുതകളുടേതായ പ്രശ്നങ്ങളുണ്ട്. ഉദാഹരണത്തിന്, 1994ൽ എഎംയുവിന്റെ ഉന്നത സ്ഥാനം അൾജീരിയ ലിബിയക്ക് കൈമാറി. അത് അൾജീരിയയയും മറ്റു അംഗരാജ്യങ്ങളുമായി നയതന്ത്ര പിരിമുറുക്കത്തിലായി, പ്രത്യേകിച്ച് മൊറോക്കൊയും ലിബിയയുമായും. എഎംയുവിന്റെ യോഗങ്ങൾ അൾജിയേഴ്സിൽ നടത്തുംപ്പോൾ പങ്കെടുക്കാൻ വിസമ്മതിച്ചവരാണ് രൺറ്റു രാജ്യത്തിൻടേയും നേതാക്കൾ. എഎംയുവിന്റെ ഭരണഘടന നിയമം അനുസരിച്ച് വാർഷികമായി അദ്ധ്യക്ഷപദം മാറേണ്ടതുണ്ടെന്നും അൾജീരിയ അത് അനുസരിക്കുക മാത്രമാണ് ചെയ്തതെന്നും പറഞ്ഞ് അൾജീരിയൻ ഉദ്യോഗസ്ഥർ ന്യായീകരിച്ചു. അൾജീരിയ 1994ൽ ടുണീഷ്യയിൽ നിന്നും ഏറ്റെടുത്തെങ്കിലും. എന്നാൽ നിബന്ധനകൾ നിറവേറ്റാത്തകാരണം അദ്ധ്യക്ഷപദം  മറ്റാർക്കും കൈമാറാനായില്ല. അദ്ധ്യക്ഷപദം കൈമാറ്റം ചെയ്യാനുള്ള തീരുമാനം വന്നപ്പോൾ ലിബിയൻ പ്രസിഡ്ന്റ് മുവാമ്മർ ഗദ്ദാഫി പറഞ്ഞത് സംഘം ശ്തീകരണിയിൽ വെക്കാറായി എന്നാണ്.  കൂടാതെ മൊറോക്കൊയുടേയും അൾജീരിയയുടെ പാരമ്പര്യമായി ശത്രുക്കളായിരുന്നതും പശ്ചിമ സഹാറയുടെ സ്വയംഭരണത്തിന്റ്റേതായ തീരുമാനമാവാത്ത പ്രശ്നങ്ങളും കാരണം 1990ന്റെ ആദ്യം മുതൽ പല രാഷ്ട്രീയ ശ്രമങ്ങൾ നടത്തിയിരുന്നെങ്കിലും സംഘം യോഗം ചേർന്നിരുന്നില്ല.മുൻ സ്പാനിഷ് കോളനിയായിരുന്ന, മൊറോക്കൊയുടെ തെക്കുള്ള പശ്ചിമ സഹാറ, മൊറോക്കൊ രാജ്യാധിപത്തിലേക്ക് ചേർന്നിരുന്നത്, സഹ്രാവി അറബ് ഡെമോക്രാറ്റിക് റിപ്പബ്ലിക്കായി സ്വാതന്ത്ര്യപ്രഖ്യാപനം നടത്തി. 2005 മദ്ധ്യത്തിൽ ഉന്നത തല യോഗം, മൊറോക്കൊ യോഗത്തെ നിഷേധിച്ചതിനും സഹ്രാവി സ്വാതന്ത്ര്യത്തിനു അൾജീരിയ വാക്കാൽ അനുകൂലിച്ചതും കൊണ്ട് വിജയിച്ചില്ല.


</doc>
<doc id="384783" url="https://ml.wikipedia.org/wiki?curid=384783" title="ക്വാൻസ">
ക്വാൻസ

അൾവൊർ കരാറിന്റെ ഭാഗമായാണ് ക്വാൻസ നിലവിൽ വന്നത്. ഇത് അംഗോളിയൻ എസ്കുഡൊയെ മാറ്റി വന്നതാണ്.





</doc>
<doc id="384784" url="https://ml.wikipedia.org/wiki?curid=384784" title="ഔഗ്രാബീസ് വെള്ളച്ചാട്ടം">
ഔഗ്രാബീസ് വെള്ളച്ചാട്ടം

ദക്ഷിണാഫ്രിക്കയിലെ ഓറഞ്ച് നദിയിൽ സ്ഥിതിചെയ്യുന്ന ഒരു വെള്ളച്ചാട്ടമാണ് ഔഗ്രാബീസ് വെള്ളച്ചാട്ടം. ഔഗ്രാബീസ് ദേശീയോദ്യാനത്തിനുള്ളിലാണ് ഈ വെള്ളച്ചാട്ടം സ്ഥിതിചെയ്യുന്നത്. 56മീറ്ററാണ് ഈ വെള്ളച്ചാട്ടത്തിന്റെ ഉയരം. ഇടനാഴിയുടെ അടിയിൽനിന്നും വെള്ളച്ചാട്ടത്തിന്റെ മുകൾ വരെ 480 അടി ഉയരമുണ്ട്. "അൻഖൊയെറെബിസ്" (വലിയ ഒച്ചയുടെ സ്ഥലം) എന്നാണ് ഇവിടെയുണ്ടായിരുന്ന ഖൊയിഖൊയി കൾ  ഈ വെള്ളച്ചാട്ടത്തിനെ വിളിച്ചിരുന്നത്. പിന്നീട് ഇവിടെ സ്ഥിരതാമസമാക്കിയ ട്രെക് ബോയേഴ്സ് ആണ് ഔഗ്രാബീസ് എന്ന പേര് ഉരുത്തിരിച്ചെടുത്തത്. 

1988 ലെ വെള്ളപ്പൊക്കത്തിൽ ഈ വെള്ളച്ചാട്ടത്തിലൂടെ സെക്കന്റിൽ 7,800 ക്യുബിക് മീറ്റർ (2,80,000 ക്യുബിക് അടി) ജലം ഒഴുകിയിരുന്നു. 2006 ലെ വെള്ളപ്പൊക്കത്തിൽ 6,800 ക്യുബിക് അടി ജലവും ഒഴുകി. നയാഗര വെള്ളച്ചാട്ടത്തിലൂടെ മൂന്നു സീസണിൽ ഒഴുകുന്ന ജലത്തിന്റെ ശരാശരിയെക്കാൾ(2,400 ക്യുബിക് അടി പ്രതി സെക്കന്റ്) മൂന്ന് മടങ്ങ് അധികമാണിത്. കൂടാതെ നയാഗരയുടെ വാർഷിക ശരാശരിയുടെ നാലുമടങ്ങുമാണിത്. നയാഗരയിലെ ജലപാതത്തിന്റെ സർവ്വകാല റെക്കോഡ്   6,800 ക്യുബിക് മീറ്റർ പ്രതി സെക്കന്റാണ്. 


</doc>
<doc id="384790" url="https://ml.wikipedia.org/wiki?curid=384790" title="ഗരിയെപ്പ് അണക്കെട്ട്">
ഗരിയെപ്പ് അണക്കെട്ട്

ദക്ഷിണാഫ്രിക്കയിലെ നോർവാൽസ്പോണ്ട് നഗരത്തിനടുത്തായി സ്ഥിതിചെയ്യുന്ന അണക്കെട്ടാണ് ഗരിയെപ്പ് അണക്കെട്ട്. ഫ്രീസ്റ്റേറ്റും കിഴക്കേ കേപ്പും തമ്മിലുള്ള അതിർത്തി ഈ അണക്കെട്ടാണ്. ജലസേചനം, വൈദ്യുതോത്പാദനം, ഗാർഹിക വ്യാവസായിക ഉപയോഗം എന്നിവയ്ക്കുള്ള ജലത്തിനായാണ് ഈ അണക്കെട്ട് നിർമ്മിച്ചിട്ടുള്ളത്.



</doc>
<doc id="384795" url="https://ml.wikipedia.org/wiki?curid=384795" title="ആൽബർട്ട് ഫാൾസ് അണക്കെട്ട്">
ആൽബർട്ട് ഫാൾസ് അണക്കെട്ട്

ദക്ഷിണാഫ്രിക്കയിലെ ഖ്വാസുലുനറ്റാൾളിലെ പിയെറ്റെർമരിറ്റ്സ്ബെർഗ്ഗിലായി ഉംഗെനി നദിയിൽ സ്ഥിതിചെയ്യുന്ന അണക്കെട്ടാണ് ആൽബർട്ട് ഫാൾസ് അണക്കെട്ട്. 1976 ലാണ് ഇതിന്റെ പ്രവർത്തനമാരംഭിച്ചത്. 290.1 മില്യൺ ക്യുബിക് മീറ്ററാണ് ഇതിന്റെ ഗ്രോസ് കപ്പാസിറ്റി. 23.521 ചതുരശ്രകിലോമീറ്ററാണ് ഇതിന്റെ വിസ്തൃതി. 33 മീറ്ററാണ് അണക്കെട്ട് ഭിത്തിയുടെ ഉയരം.



</doc>
<doc id="384798" url="https://ml.wikipedia.org/wiki?curid=384798" title="പിക്കാച്ചു">
പിക്കാച്ചു

വീഡിയോ ഗെയിമുകൾ, ആനിമേറ്റഡ് ടെലിവിഷൻ ഷോകൾ, സിനിമകൾ, ട്രേഡിങ്ങ് കാർഡ് ഗെയിംസ്, ഒരു ദി ജാപ്പനീസ് കോർപ്പറേഷൻ എന്ന പേരിൽ പോക്കിമോൺ കമ്പനി അനുവദിച്ച കോമിക്ക് ബുക്കുകൾ എന്നിവയിൽ ദൃശ്യമായ ഒരു സാങ്കൽപ്പിക ജീവിയാണ് പിക്കാച്ചു (ピカチュウ "Pikachū"). എത്സുകോ നിഷിഡയാണ് പിക്കാച്ചുവിനെ രൂപകൽപ്പന നൽകിയത്. കെൻ സുഗിമോറിയാണ് ഇത് തയ്യാറാക്കിയത്. പിക്കാച്ചു ആദ്യം ജപ്പാനിലെ പോക്കിമോൺ റെഡ് ആൻഡ് ഗ്രീനിൽ പ്രത്യക്ഷപ്പെട്ടു, പിന്നീട് ആദ്യ അന്താരാഷ്ട്ര ഗെയിം ബോയ്സ് പൊക്കിയൻ വീഡിയോ ഗെയിമുകൾ, പോക്കിമോൺ റെഡ് ആന്റ് ബ്ലൂ തുടങ്ങിയവയിൽ പ്രത്യക്ഷപ്പെട്ടു.



</doc>
<doc id="384800" url="https://ml.wikipedia.org/wiki?curid=384800" title="നെൽസൺ മണ്ടേലയും സിനിമയും">
നെൽസൺ മണ്ടേലയും സിനിമയും

1  ഗുഡ് ബൈ ബഫാന, 2 ഇൻവിക്ടസ്, 3  മണ്ടേല, 

ഗുഡ് ബൈ ബഫാന

ബില്ലി ഓഗസ്റ്റ് സംവിധാനം ചെയ്ത ഈ ചിത്രം 2007-ലാണ് ഇറങ്ങിയത്. മണ്ടേലയും അദ്ദേഹത്തിന്റെ ജയിൽ വാർഡൻ ജയിംസ് ഗ്രിഗറി എന്ന വെള്ളക്കാരനും തമ്മിൽ വളർന്നുവന്ന ആത്മബന്ധത്തിന്റെ കഥ പറയുന്നു ഈ ചിത്രം. മണ്ടേലയും ജയിംസും രണ്ട് ദശകത്തോളം ഒരുമിച്ചുണ്ടായിരുന്നു. മണ്ടേലയുമായുള്ള അടുപ്പം ജയിംസിന്റെ അടിസ്ഥാനവിശ്വാസങ്ങളെത്തന്നെ മാറ്റിമറിച്ചു. 27 വർഷത്തെ തടവിനുശേഷം 1990-ൽ മണ്ടേല മോചിതനായി. ഈ വിമോചനത്തോടെയാണ് 'ഗുഡ് ബൈ ബഫാന' അവസാനിക്കുന്നത്.

ദക്ഷിണാഫ്രിക്കൻ നേതാവ് നെൽസൻ മണ്ടേലയുടെ ജീവിതം ആധാരമാക്കി നിരവധി  ഫീച്ചർ സിനിമകൾ ഇറങ്ങിയിട്ടുണ്ട് അതിൽ മൂന്നെണ്ണമാണ് പ്രധാനപ്പെട്ടവ. മണ്ടേല, ഗുഡ്‌ബൈ ബഫാന( Goodbye Bafana ), ഇൻവിക്ടസ്('INVICTUS') എന്നിവയാണീചിത്രങ്ങൾ.'മണ്ടേല'യിൽ അദ്ദേഹത്തിന്റെ യൗവനകാലമാണ് നമ്മൾ കണ്ടത്. രണ്ടാമത്തെ ചിത്രമാണ്  'ഗുഡ്‌ബൈ ബഫാന'

ഇൻവിക്ടസ്

ജോൺ കാർലിൻ എഴുതിയ ഒരു ഗ്രന്ഥത്തെ ആധാരമാക്കി അമേരിക്കൻ നടൻ ക്ലിന്റ് ഈസ്റ്റ് വുഡ് സംവിധാനം ചെയ്ത ചിത്രമാണ്‌  ഇൻവിക്ടസ്', 'അപരാജിതൻ' എന്നർഥം വരുന്ന ഇൻവിക്ട്‌സ് എന്നത് ലാറ്റിൻ വാക്കാണ്. ദക്ഷിണാഫ്രിക്കൻ നേതാവ് നെൽസൻ മണ്ടേലയ്ക്ക്  ഈ വാക്ക് നന്നായി ചേരും.  നിണമൊഴുകുമ്പോഴും ശിരസ്സുയർത്തിപ്പിടിച്ച് സ്വന്തം വിധിയുടെ യജമാനൻ താൻ തന്നെയാണെന്ന് ലോകത്തെ പഠിപ്പിച്ച നേതാവ്. ദക്ഷിണാഫ്രിക്കയ്ക്ക് സ്വാതന്ത്ര്യം നേടിക്കൊടുത്ത മണ്ടേല അഞ്ചുകൊല്ലം രാജ്യം ഭരിച്ചു. ക്ഷമയുടെയും അനുരഞ്ജനത്തിന്റെയും കാലമായിരുന്നു അത്. ഭിന്ന സംസ്‌കാരങ്ങളുള്ള ജനതയെ ഒരുമിപ്പിച്ചു നിർത്താൻ അക്ഷീണം പ്രയത്‌നിച്ചു അദ്ദേഹം. 

മണ്ടേല.

ദക്ഷിണാഫ്രിക്കയുടെ പ്രസിഡന്റാണദ്ദേഹം. അടിസ്ഥാനപരമായി മാറ്റമുണ്ട് മണ്ടേലയ്ക്ക്. ഏറ്റുമുട്ടലിന്റെ പാത അദ്ദേഹം ഉപേക്ഷിച്ചിരിക്കുന്നു. 'ന്യൂനപക്ഷങ്ങൾക്ക് ഭൂരിപക്ഷം ആവുന്നതെല്ലാം സന്തോഷത്തോടെ വിട്ടുകൊടുക്കണ'മെന്ന ഗാന്ധിയൻ ദർശനമാണ് അദ്ദേഹത്തിന്റെ വഴികാട്ടി. അനുരഞ്ജനത്തിന്റെ പാതയിലൂടെ ഭിന്ന വിഭാഗങ്ങളെ ഒരുമിപ്പിക്കുകയാണ് മണ്ടേല. തങ്ങളെ അടിച്ചമർത്തിയ വർണവെറിയരോട് അദ്ദേഹം പൊറുക്കുന്നു. അവരുടെ സംസ്‌കാരം നിലനിർത്തി അവരെയും തന്നോടൊപ്പം ചേർത്തുപിടിക്കുകയാണ് മണ്ടേല. സമാധാനവാദിയാണ് മണ്ടേല. അതേസമയം, തടിമിടുക്കും ആക്രമണോത്സുകതയും ആവശ്യമുള്ള റഗ്ബി എന്ന കളിയുടെ ആരാധകനാണദ്ദേഹം. ഈ കളിയെ രാഷ്ട്രീയതന്ത്രജ്ഞതയുടെ ഭാഗമാക്കിമാറ്റുന്ന മണ്ടേലയെയും ആ ഭരണകാലവുമാണ്. ആ ഭരണകാലമാണ് 2009-ൽ ഇറങ്ങിയ 'ഇൻവിക്ടസ്' എന്ന ഇംഗ്ലീഷ് സിനിമ വിഷയമാക്കുന്നത്.


</doc>
<doc id="384818" url="https://ml.wikipedia.org/wiki?curid=384818" title="ഗൗറ്റെങ്">
ഗൗറ്റെങ്

ദക്ഷിണാഫ്രിക്കയിലെ ഒരു പ്രവിശ്യയാണ് ഗൗറ്റെങ് (ഇംഗ്ലീഷ്: Gauteng (/ɡɔːˈtɛŋ/; [xɑ́úˈtʼèŋ̀])). "സ്വർണത്തിന്റെ ഭൂമി" എന്നാണ് ഗൗറ്റെങ് എന്ന പദത്തിനർത്ഥം. വിസ്തൃതിയിൽ ദക്ഷിണാഫ്രിക്കയിലെ ഏറ്റവും ചെറിയ പ്രവിശ്യയാണ് ഗൗറ്റെങ് . . ജൊഹാനസ്‌ബർഗാണ് ഗൗറ്റെങിന്റെ തലസ്ഥാനം. 

പഴയ ട്രാൻസ്വാൾ പ്രവിശ്യ വിഭജിച്ചാണ്, 1994 ഏപ്രിൽ 27ന് ഈ പ്രവിശ്യ രൂപികരിച്ചത്. പ്രിട്ടോറിയ–വിറ്റ്വാറ്റെർസ്രാൻഡ്–വെറീനിഗിങ് (PWV) എന്ന പേരിലാണ് ഇത് അറിയപ്പെട്ടിരുന്നത്. പിന്നീട് 1994 ഡിസംബറിലാണ് "ഗൗറ്റെങ്" എന്ന് പേര് മാറ്റിയത്. വിസ്തൃതിയിൽ ഏറ്റവും ചെറുതാണെങ്കിലും, ഏറ്റവും അധികം നഗരവൽക്കരിക്കപ്പെട്ട ദക്ഷിണാഫ്രിക്കയിലെ പ്രവിശ്യയാണ് ഗൗറ്റെങ്. ദക്ഷിണാഫ്രിക്കയിലെ ഏറ്റവുംവലിയ നഗരമായ ജൊഹനാസ്ബർഗ്,ദക്ഷിണാഫ്രിക്കയുടെ ഭരണനിർവ്വഹണ തലസ്ഥാനമായ, പ്രിട്ടോറിയ, മറ്റ് വ്യാവസായിക നഗരങ്ങളായ മിഡ്രാന്റ് , വാൻഡെർബിജ്ല്പാർക് തുടങ്ങിയവയെല്ലാം ഈ പ്രവിശ്യയിലാണ് സ്ഥിതിചെയ്യുന്നത്. , 132 ലക്ഷമാണ് ഇവിടത്തെ ജനസംഖ്യ, ദക്ഷിണാഫ്രിക്കയിലെത്തന്നെ ഏറ്റവും ജനംഖ്യയുള്ള പ്രവിശ്യയാണ് ഇത്.

ഫ്രീ സ്റ്റേറ്റിനെ ഗൗറ്റെങിൽ നിന്നും വേർതിരിച്ചുകൊണ്ട് ഗൗത്തെങിന്റെ തെക്കേ അതിരിലൂടെ വാൾ നദി ഒഴുകുന്നു. ഗൗറ്റെങിന്റെ പടിഞ്ഞാറു ദിക്കിലായി നോർത്ത് വെസ്റ്റ് പ്രവിശ്യയും, വടക്കുദിക്കിൽ ലിമ്പോപ്പൊയും, കിഴക്ക് മ്പുമാലാങ്കയും അതിരിടുന്നു. മറ്റ് വിദേശരാജ്യങ്ങളുമായി അതിർത്തി പങ്കിടാത്ത, കരയാൽ ചുറ്റപെട്ട ഒരേ ഒരു ദക്ഷിണാഫ്രിക്കൻ പ്രവിശ്യയാണ് ഗൗറ്റെങ്. ഹൈവെൽഡ്, എന്നറിയപ്പെടുന്ന ഉയർന്ന് ഉന്നതിയിലുള്ള പുൽമേടുകളാണ് ഇവിടത്തെ സ്വാഭാവിക ഭൂപ്രകൃതി. താരതമ്യേന താഴ്ന്ന ഉയരത്തിലുള്ള പ്രവിശ്യയുടെ വടക്കേ ഭാഗത്ത്, പ്രധാനമായും സബ് ട്രോപ്പികൽ കാലാവസ്ഥയാണുള്ളത്. ശുഷ്കമായ സവേനകൾ ഇവിടെ കാണപ്പെടുന്നു.

മേയ് 2011ലെ കണക്കുപ്രകാരം, ഗൗറ്റെങിനെ മൂന്ന് മെട്രോപൊളിറ്റൻ മുനിസിപ്പലിറ്റികളായും , രണ്ട് ജില്ലാ മുനിസിപ്പാലിറ്റികളായും വിഭജിച്ചിരിക്കുന്നു. ഇവയെ വീണ്ടും 8 പ്രാദേശിക മുനിസിപ്പാലിറ്റികളായി വിഭജിച്ചിട്ടുണ്ട്.




</doc>
<doc id="384826" url="https://ml.wikipedia.org/wiki?curid=384826" title="സുഹ അറഫാത്ത്">
സുഹ അറഫാത്ത്

പാലസ്റ്റീനിയൻ അഥോറിറ്റി പ്രസിഡന്റായിരുന്ന യാസർ അറഫാത്തിന്റെ വിധവയാണ് സുഹ അറഫാത്ത് (English: Suha Arafat (). സുഹ ദാവൂദ് താവി (Suha Daoud Tawil () എന്നാണ് ജനന സമയത്തെ പേര്.

1963 ജൂലൈ 17ന് ജറുസലേമിലെ ഒരു റോമൻ കത്തോലിക കുടുംബത്തിൽ ജനിച്ചു. ജോർദാനിയൻ ഭരണത്തിൽ കീഴിലായിരുന്ന കാലത്ത് നബ്ലുസ്, റാമല്ല എന്നിവിടങ്ങളിലായിരുന്നു ജീവിതം. ഒക്‌സ്‌ഫോർഡി വിദ്യാഭ്യാസം നേടിയ ഒരു ബാങ്ക് ജീവനക്കാരനായിരുന്നു സുഹയുടെ പിതാവ് ദാവൂദ് താവി. ഇന്നത്തെ ടെൽഅവീവിന്റെ ഭാഗമായ ജാഫയിൽ ആണ് അദ്ദേഹം ജനിച്ചത്. വെസ്റ്റ്ബാങ്കിലും ജോർദാനിലും ബിസിനസ് ചെയ്തു.
ഹയ്ഫ മേഖലയിലെ സമ്പന്ന കുടുംബമായ ഹവ കുടുംബത്തിലെ അംഗമായ അക്രെയിലിൽ ജനിച്ച റെമോണ്ട ഹവ താവിയാണ് മാതാവ്. എഴുത്തുകാരുയും കവിയുമായിരുന്നു. 1967ന് ശേഷം രാഷ്ട്രീയ പ്രവർത്തകയായി. നിരവധി തവണ ഇസ്രയേൽ സൈന്യം അറസ്റ്റ് ചെയ്തിട്ടുണ്ട്. പ്രമുഖ ഫലസ്തീനിയൻ പത്രപ്രവർത്തകയുമായിരുന്നു റെമോണ്ട.

ജറുസലേമിലെ ബെൽറ്റ് ഹനീനയിലുള്ള കോൺവെന്റ് സ്‌കൂളിൽ പഠനം ആരംഭിച്ചു. 18ാം വയസ്സിൽ ഉപരിപഠനത്തിനായി പാരിസിലേക്ക് പോയി. വിദ്യാർഥിയായിരിക്കുമ്പോൾ ജനറൽ യൂനിയൻ ഓഫ് ഫലസ്തീൻ സ്റ്റുഡൻസ് (ജിയുപിഎസ്) എന്ന സംഘടനയുടെ നേതാവായി, ഫലസ്തീൻ വിഷയത്തിൽ പ്രതിഷേധങ്ങൾ സംഘടിപ്പിച്ചു.


</doc>
<doc id="384828" url="https://ml.wikipedia.org/wiki?curid=384828" title="ജുറുബാറ്റിബ സാൻഡ്ബാങ്ക് ദേശീയോദ്യാനം">
ജുറുബാറ്റിബ സാൻഡ്ബാങ്ക് ദേശീയോദ്യാനം

ജുറുബാറ്റിബ സാൻഡ്ബാങ്ക് ദേശീയോദ്യാനം (പോർച്ചുഗീസ്: "Parque Nacional da Restinga de Jurubatiba") ബ്രസീലിലെ റിയോ ഡി ജനീറോ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. ഈ ദേശീയോദ്യാനത്തിന് ഏകദേശം 44 കിലോമീറ്റർ ദൂരത്തിൽ മണൽ‌ത്തിട്ടകളുള്ള തീരമുണ്ട്. 

ഈ ദേശീയോദ്യാനം 1998 ജൂലൈ 29 നാണ് രൂപീകരിക്കപ്പെട്ടത്. ഇത് ക്വിസ്സാമ, കരാപ്പെബസ്, മക്കായെ തുടങ്ങിയ മുനിസിപ്പാലിറ്റികളുടെ തീരപ്രദേശങ്ങളിലായി വ്യാപിച്ചുകിടക്കുന്നു. ദേശീയോദ്യാനത്തിന്റെ 60% ത്തിലധികം പ്രദേശങ്ങൾ ക്വിസ്സാമ മുനിസിപ്പാലിറ്റിയുടെയുള്ളിലും ഏകദേശം 30% കരാപ്പെബസിലും ബാക്കി മക്കായെയിലുമായിട്ടാണ് നിലനിൽക്കുന്നത്. 


</doc>
<doc id="384829" url="https://ml.wikipedia.org/wiki?curid=384829" title="ക്വാസുളു-നറ്റാൽ">
ക്വാസുളു-നറ്റാൽ

ദക്ഷിണാഫ്രിക്കയുടെ കിഴക്ക് ഭാഗത്തുള്ള ഒരു പ്രവിശ്യയാണ് ക്വാസുളു-നറ്റാൽ (ഇംഗ്ലീഷ്: KwaZulu-Natal ; KZN). 1994ലാണ് ഈ പ്രവിശ്യ രൂപികൃതമായത്. സുളു ജനതയുടെ നാട്ടുരാജ്യമായ ക്വാസുളുവും ("സുളുവിന്റെ ഭൂമി" എന്ന് അർഥം) നറ്റാൽ പ്രവിശ്യയും സംയോജിപ്പിച്ചാണ് ക്വാസുളു-നറ്റാൽ രൂപികരിച്ചത്. പ്രവിശ്യയുടെ കിഴക്ക്, തെക്കു കിഴക്ക് ഭാഗത്തായി ഇന്ത്യൻ മഹാസമുദ്രം മാണുള്ളത്. ദക്ഷിണാഫ്രിക്കയുടെ മറ്റ് മൂന്ന് പ്രവിശ്യകളായും കൂടാതെ മൊസാംബിക്, സ്വാസിലാൻഡ്, ലെസോത്തൊ എന്നീ രാജ്യങ്ങളായും ക്വാസുളു നറ്റാൽ അതിർത്തി പങ്കിടുന്നുണ്ട്. ക്വാസുളു-നറ്റാലിന്റെ തലസ്ഥാനം പീറ്റർമാറിറ്റ്സ്ബർഗും, ഏറ്റവും വലിയ നഗരം ഡർബണും ആണ്. ജനസംഖ്യ അടിസ്ഥാനത്തിൽ ദക്ഷിണാഫ്രിക്കയിൽ രണ്ടാം സ്ഥാനത്തുള്ള പ്രവിശ്യയാണ് ഇത്.


</doc>
<doc id="384834" url="https://ml.wikipedia.org/wiki?curid=384834" title="ലിംപോപോ">
ലിംപോപോ

ദക്ഷിണാഫ്രിക്കയുടെ ഏറ്റവും വടക്കേ അറ്റത്ത് സ്ഥിതിചെയ്യുന്ന പ്രവിശ്യയാണ് ലിംപോപോ. ലിംപോപോ നദിയിൽ നിന്നുമാണ് പ്രവിശ്യക്ക് ആ പേര് ലഭിച്ചിരിക്കുന്നത്. പൊളോക്വാനെയാണ് ലിംപോപോയുടെ തലസ്ഥാനം. "പീറ്റെർസ്ബർഗ്" എന്നാണ് ഈ നഗരം മുമ്പ് അറിയപ്പെട്ടിരുന്നത്.

പഴയ ട്രാൻസ്വാൾ  പ്രവിശ്യയുടെ വടക്കു ഭാഗത്തുള്ള പ്രദേശങ്ങൾ ഭാഗംവെച്ച് 1994ലാണ് ലിംപോപോ പ്രവിശ്യ രൂപീകരിച്ചത്. വടക്കൻ ട്രാൻസ്വാൾ എന്നാണ് ഇത് ആദ്യം അറിയപ്പെട്ടിരുന്നത്. തൊട്ടടുത്തവർഷം വടക്കൻ പ്രവിശ്യ എന്ന് പേര് മാറ്റി. 2003 വരെ ഈ പേരിലാണ് ലിംപോപോ അറിയപ്പെട്ടിരുന്നത്. ദക്ഷിണാഫ്രിക്കൻ പ്രവിശ്യകളിൽ വെച്ച് താരതമ്യേന ഏറ്റവും കൂടുതൽ ദരിദ്രമായ പ്രവിശ്യയാണ് ലിംപോപോ, ജനസംഖ്യയുടെ 78.9% ആളുകളും ദാരിദ്രരേഖയ്ക്ക് താഴെയാണ് എന്നാണ് കണക്ക്. 2011 കണക്കു പ്രകാരം, ലിംപോപോയിലെ 74.4% ആളുകൾ ആദിവാസി മേഖലയിൽ താമസിക്കുന്നവരാണ്, എന്നാൽ ആദിവാസിമേഖലയിൽ താമസിക്കുന്നവരുടെ ദേശീയ ശരാശരി വെറും 27.1% മാത്രമാണ്. വടക്കൻ സോത്തോയാണ് ലിംപോപോയിലെ പ്രധാന ഭാഷ.


</doc>
<doc id="384837" url="https://ml.wikipedia.org/wiki?curid=384837" title="ലിംപോപോ നദി">
ലിംപോപോ നദി

ലിംപോപോ നദി മദ്ധ്യ തെക്കൻ ആഫ്രിക്കയിൽനിന്നുത്ഭവിച്ച് കിഴക്കു ദിക്കിലേയ്ക്കൊഴുകി ഇന്ത്യൻ മഹാസമുദ്രത്തിലേക്ക് പതിക്കുന്നു. യഥാർത്ഥ സെപെഡി നാമമായ "diphororo tša meetse" എന്നതിന്റെ പരിഷ്കരിക്കരിച്ച രൂപമായ ലിംപോപോ എന്ന പദത്തിനർത്ഥം ശക്തമായ വെള്ളച്ചാട്ടങ്ങൾ എന്നാണ്. ഏകദേശം 1,750 കിലോമീറ്റർ (1,087 മൈൽ) നീളമുള്ള ഈ നദി, 415,000 ചതുരശ്ര കിലോമീറ്റർ (160,200 ചതുരശ്ര മൈൽ) വലിപ്പത്തിലുള്ള നീർത്തടമേഖല സൃഷ്ടിക്കുന്നു. ആഫ്രിക്കയിലെ രണ്ടാമത്തെ വലിയ നദിയാണ് ലിമ്പോപോ. സാംബസി നദി കഴിഞ്ഞാൾ ഇന്ത്യൻ മഹാസമുദ്രത്തിലേക്ക് പതിക്കുന്ന ആഫ്രിക്കയിലെ രണ്ടാമത്തെ വലിയ നദിയാണ് ലിംപോപോ.

ഈ നദി ആദ്യമായി കാണുന്ന യൂറോപ്യൻ വാസ്കോ ഡ ഗാമയായിരുന്നു. അദ്ദേഹം 1498-ൽ ഈ നദിയുടെ അഴിമുഖത്തു നങ്കൂരമുടുകയും എസ്പിരിറ്റു സാൻറോ നദി എന്ന് നാമകരണം ചെയ്യുകയും ചെയ്തു. ഈ നദിയുടെ താഴ്ഭാഗത്തേയ്ക്കുള്ള പ്രവാഹം പര്യവേക്ഷണം നടത്തിയത് 1868-69 കാലത്ത് സെൻറ് വിൻസൻറ് വിറ്റ്ഷെഡ് എർസ്കൈനും ക്യാപ്റ്റൻ ജെ.എഫ്. എൽട്ടനും ആയിരുന്നു. 1870 ൽ അവർ ഈ നദിയുടെ മദ്ധ്യഭാഗംവരെ സഞ്ചരിച്ചിരുന്നു.

നദിയുടെ ഒഴുക്ക്

ലിംപോപോ നദി ഒരു വലിയ വക്രരേഖയിലാണ് ഒഴുകുന്നത്. ആദ്യം വളഞ്ഞുപുളഞ്ഞ് വടക്കോട്ടും പിന്നീട് വടക്കു കിഴക്കോട്ടും അതിനുശേഷം കിഴക്കോട്ടു തിരിയുകയും അവസാനമായി തെക്ക് കിഴക്കേ ദിക്കിലേയ്ക്കു തിരിക്കുകയും ചെയ്യുന്നു. ദക്ഷിണാഫ്രിക്കയെ ബോട്സ്വാനയിൽനിന്ന് തെക്കുകിഴക്കായും വടക്കുപടിഞ്ഞാറായും വേർതിരിക്കുകയും സിംബാബ്വെയെ വടക്കുനിന്നും വേർതിരിക്കുന്ന ഏകദേശം 640 കിലോമീറ്ററോളം (398 മൈൽ) നീളത്തിലുള്ള ഒരു അതിർത്തിയായും ഈ നദി നിലനിൽക്കുന്നു. ഈ നദിയുടെ രണ്ടു പോഷകനദികളായ മാരിക്കോ നദിയും ക്രൊക്കഡയിൽ നദിയും സംഗമിക്കുന്നിടത്തുവച്ചാണ് ഇത് ലിംപോപോ നദിയെന്ന പേരിലറിയപ്പെടുന്നത്.


</doc>
<doc id="384842" url="https://ml.wikipedia.org/wiki?curid=384842" title="മയമതം">
മയമതം

വാസ്തു ശാസ്ത്രം എന്ന പ്രാചീന  ഭാരതീയ രൂപകൽപന  നിർമ്മാണ സാങ്കേതിക വിദ്യയുടെ ഏറ്റവും അടിസ്ഥാനപരമായ ഗ്രന്ഥമാണ് "മയമതം". ഇത് ഏതാണ്ട് ഒൻപതാം നൂറ്റാണ്ടിലോ പത്താം നൂറ്റാണ്ടിലോ തമിഴിൽ രചിക്കപെട്ടതാണ് എന്ന് ചരിത്രകാരന്മാർ കരുതുന്നു.പുരാണങ്ങളിലും,സംഹിതകളിലും,ആഗമങ്ങളിലുമായി ചിതറിക്കിടന്നിരുന്ന വാസ്തു ശാസ്ത്രത്തെ ഏകോപിച്ചു ഒന്നാക്കി എഴുതപെട്ട ആദ്യ ഗ്രന്ഥമായും കരുതപ്പെടുന്നു. മയമുനിയാൽ വിരചിതമാക്കപ്പെട്ടതാണ് ഇത്. തഞ്ചാവൂരിലെ ബൃഹദേശ്വര ക്ഷേത്ര നിർമ്മാണവുമായി ബന്ധപെടുത്തിയും ഈ ഗ്രന്ഥത്തിനെ കുറിച്ച് പറയാറുണ്ട്. പിന്നീട്  ഈ ഗ്രന്ഥം സംസ്കൃതത്തിലേക്കു മൊഴിമാറ്റപെടുകയും ചെയ്യുകയുണ്ടായി. ഫ്രഞ്ച് ഗവേഷകനായ ബ്രൂണോ ദാഗെൻസ് എന്നയാൾ സംസ്കൃതത്തിൽ നിന്നും മലയാളത്തിലേക്ക് ഈ ഗ്രന്ഥത്തെ തർജിമ ചെയ്തു. ആദ്യമായി ഈ ബൃഹത് ഗ്രന്ഥത്തെ മലയാളത്തിലേക്ക് പരിഭാഷപ്പെടുത്തിയത്, ആറന്മുള വാസ്തുവിദ്യ ഗുരുകുലത്തിലെ കോഴ്സ് കോ-ഓർഡിനേറ്റർ ആയ ഡോക്ടർ മോഹനക്ഷൻ നായർ ഉം,കൺസൾറ്റൻറ് എൻജിനീയർ ആയ ശ്രീ.മനോജ്.എസ്.നായരും ചേർന്നാണ്. ഡി.സി.ബുക്ക്സ് ആണ് പുസ്തകം പ്രസിദ്ധീകരിച്ചിരിക്കുന്നത്.  


</doc>
<doc id="384845" url="https://ml.wikipedia.org/wiki?curid=384845" title="പുമാലൻഗ">
പുമാലൻഗ

ദക്ഷിണാഫ്രിക്കയിലെ ഒരു പ്രവിശ്യയാണ് മ് പുമാലൻഗ.(ഇംഗ്ലീഷ്: Mpumalanga ). കിഴക്കൻ ട്രാൻസ് വാൾ എന്നാണ് ഈ പ്രവിശ്യയുടെ പഴയ പേര്.1994 വരെ പഴയ ട്രാൻസ് വാൾ പ്രവിശ്യയുടെ ഭാഗമായിരുന്നു ഈ പ്രദേശം. 1995 ഓഗസ്ത് 24നാണ് പുമാലൻഗ എന്ന പേര് സ്വീകരിച്ചത്. ന്ഗുനി ഭാഷകളിൽ മ് പുമാലൻഗ എന്നാൽ, "ഉദയസൂര്യന്റെ നാട്" "കിഴക്ക്" എന്നെല്ലാമാണ് അർഥം. ദക്ഷിണാഫ്രിക്കയുടെ കിഴക്ക് ഭാഗത്തായി സ്ഥിതിചെയ്യുന്ന പുമാലൻഗ, സ്വാസിലാൻഡ്, എന്നീ രാജ്യങ്ങളുമായി അന്താരാഷ്ട്ര അതിർത്തി പങ്കിടുന്നു. കൂടാതെ വടക്ക് ദക്ഷിണാഫ്രിക്കൻ പ്രവിശ്യയായ ലിംപോപോ, പടിഞ്ഞാറ് ഗൗറ്റെങ്, തെക്ക്-പടിഞ്ഞാറ് ഫ്രീ സ്റ്റേറ്റ് തെക്ക് ക്വാസുളു-നറ്റാൽ എന്നിവയാണ് മറ്റ് അതിരുകൾ. നെൽസ്പ്രുയിറ്റാണ് പുമാലൻഗയുടെ തലസ്ഥാനം.


</doc>
<doc id="384849" url="https://ml.wikipedia.org/wiki?curid=384849" title="പടിഞ്ഞാറൻ കേപ്">
പടിഞ്ഞാറൻ കേപ്

ദക്ഷിണാഫ്രിക്കയുടെ തെക്ക്-പടിഞ്ഞാറൻ ഭാഗത്തായി, ഇന്ത്യൻ മഹാസമുദ്രത്തോട് ചേർന്ന് സ്ഥിതിചെയ്യുന്ന ഒരു പ്രവിശ്യയാണ് പടിഞ്ഞാറൻ കേപ് (ഇംഗ്ലീഷ്: Western Cape; , ). ജനസംഖ്യയുടേയും, വിസ്തൃതിയുടേയും അടിസ്ഥാനത്തിൽ ദക്ഷിണാഫ്രിക്കയിൽ നാലാം സ്ഥാനമാണ് ഈ പ്രവിശ്യയ്ക്ക് ഉള്ളത്. വിസ്ത്രിതിയുള്ള പടിഞ്ഞാറൻ കേപിൽ ഏകദേശം 62 ലക്ഷം ആളുകൾ താമസിക്കുന്നു. ഇതിൽ മൂന്നിൽ രണ്ട് ഭാഗവും പ്രവിശ്യയുടെ തലസ്ഥാനവും, പ്രവിശ്യയിലെ ഏറ്റവും വലിയ നഗരവുമായ കേപ് ടൗണിലാണ് വസിക്കുന്നത്. മുൻപത്തെ കേപ് പ്രവിശ്യ വിഭജിച്ച് 1994ലാണ് പടിഞ്ഞാറൻ കേപ് രൂപീകരിച്ചത്.


</doc>
<doc id="384855" url="https://ml.wikipedia.org/wiki?curid=384855" title="എബിസി ബാങ്ക് (ഉഗാണ്ട)">
എബിസി ബാങ്ക് (ഉഗാണ്ട)

ബാങ്ക് വലിയ കോർപ്പറേഷനുകൾക്ക് ബാങ്കിങ് സേവനങ്ങൾ കൊടുക്കുന്നു, ചെറിയ-മദ്ധ്യ വ്യവസായങ്ങൾ (SME), അതേപോലെ വ്യക്തികൾക്കും.2015 ഡിസംബറിൽ ബാങ്കിന്റെ ആകെ ആസ്തി ഏകദേശം  UGX:49.6 ഖർവി (billion), ഓഹരിഉടമകളുടെ കൈയിലുള്ള ഓഹരുകൾ ഏകദേശം UGX:28.61 ഖർവി (billion)യുമാണ്.


</doc>
<doc id="384858" url="https://ml.wikipedia.org/wiki?curid=384858" title="അച്‌വ നദി">
അച്‌വ നദി

പൂർവ ആഫ്രിക്കയിലെ ഉഗാണ്ടയുടെ നദിയാണ്, അച്‌വ നദി. രാജ്യത്തിന്റെ ഉത്തര മദ്ധ്യ ഭാഗങ്ങളിലൂടെ ഒഴുകി, ഉഗാൺറ്റയുടെ പീഠഭൂമിയേയും വടക്കുകിഴക്കൻ ഭാഗങ്ങളെ ഊറ്റി, തെക്കെ സുഡന്റെ അതിർത്തി കടന്ന് വെള്ള നൈലിൽ ചേരുന്നു. തെക്കേ സുഡാനിൽ അസ്വ നദി എന്നു പറയുന്നു.   

</doc>
<doc id="384882" url="https://ml.wikipedia.org/wiki?curid=384882" title="ലുവാൻഡ">
ലുവാൻഡ

ലുവാൻഡ, അംഗോളയിലെ ഏറ്റവും വലിയ നഗരവും, ഏറ്റവും ജനസംഖ്യയുള്ളതുമായ നഗരമാണ്. ഇത് ഒരു പ്രാഥമിക തുറമുഖവും, വ്യവസായിക സാംസ്കാരിക, നഗരിക കേന്ദ്രവുമാണ്. മുൻ കാലഘട്ടത്തിൽ ഈ നഗരം "സാവോ പൗലോ ഡാ അസ്സൻകാവോ ഡി ലൊവാണ്ടാ" എന്ന പേരിലാണ് അറിയപ്പെട്ടിരുന്നത്. അറ്റ്ലാന്റിക് സമുദ്ര തീരത്ത് സ്ഥിതി ചെയ്യുന്ന ലുവാണ്ട നഗരം അംഗോളയിലെ പ്രധാന തുറമുഖവും അതിന്റെ ഭരണസിരാകേന്ദ്രവുമാണ്. ലുവാണ്ട പ്രവിശ്യയുടെ തലസ്ഥാനവുംകൂടിയായ ഈ നഗരം ലോകത്തിലെ പോർച്ചുഗീസ് ഭാഷ സംസാരിക്കുന്ന നഗരങ്ങളിൽ ബ്രസീലിലെ സാവോ പോളോ, റിയോ ഡി ജനീറോ എന്നിവകഴിഞ്ഞാൽ മൂന്നാം സ്ഥാനത്താണ്. അതുപോലെതന്നെ ബ്രസീലിയ, മാപ്പുട്ടോ, ലിസ്ബൺ എന്നിവയ്ക്കു മുന്നിൽ, ലോകത്തിലെ ഏറ്റവും ജനസംഖ്യയുള്ള പോർച്ചുഗീസ് ഭാഷ സംസാരിക്കുന്ന തലസ്ഥാന നഗരവുംകൂടിയായ ഇവടെ 2019 ലെ കണക്കുകൾപ്രകാരം 8 ദശലക്ഷത്തിലധികം ജനങ്ങൾ അധിവസിക്കുന്നു.


</doc>
<doc id="384884" url="https://ml.wikipedia.org/wiki?curid=384884" title="ഫെർണാണ്ടോ ഡി നൌരോൻഹ മറൈൻ ദേശീയോദ്യാനം">
ഫെർണാണ്ടോ ഡി നൌരോൻഹ മറൈൻ ദേശീയോദ്യാനം

ഫെർണാണ്ടോ ഡി നൌരോൻഹ മറൈൻ ദേശീയോദ്യാനം (പോർച്ചുഗീസ്: "Parque Nacional Marinho de Fernando de Noronha") ബ്രസീലിലെ പെർനാമ്പുക്കോ സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്.

ഫെർണാണ്ടോ ഡി നൌരോൻഹ മറൈൻ ദേശീയോദ്യാനത്തിൽ പെർനാമ്പുക്കോയിലെ മുനിസിപ്പാലിറ്റിയായ ഫെർണാണ്ടോ ഡി നൊരോൻഹ ദ്വീപിന്റെ ഭാഗങ്ങളും ഉൾപ്പെടുന്നു. ഈ ദേശീയോദ്യാനത്തിന്റെ വിസ്തൃതി ആണ്.


</doc>
<doc id="384888" url="https://ml.wikipedia.org/wiki?curid=384888" title="ഫിഷ് നദി (നമീബിയ)">
ഫിഷ് നദി (നമീബിയ)

ആഫ്രിക്കൻ രാജ്യമായ നമീബിയയിലൂടെ ഒഴുകുന്ന നദിയാണ് ഫിഷ് നദി (ആഫ്രിക്കൻസ് : വിസ്റിവിയർ, ജർമ്മൻ : ഫിച്ച്ഫ്ലസ്). നൗക്ലുഫ്റ്റ് പർവ്വതങ്ങളിൽനിന്നാണ് ഈ നദി ഉത്ഭവിക്കുന്നത്. ഇതിന് 650 കിലോമീറ്റർ നീളമുണ്ട്. 150 കിലോമീറ്ററിലായി ഹാർഡാപ് അണക്കെട്ട് മാരിയെന്റലിനടുത്തായി സ്ഥിതിചെയ്യുന്നു. അണക്കെട്ടിന് താഴേക്ക് നദിയുടെ ഒഴുക്ക് പൂർണ്ണമായും തടയപ്പെട്ടിരിക്കുന്നു. പിന്നീടുള്ള ജലപ്രവാഹം മുഴുവനും പോഷകനദികളിൽനിന്നും ലഭ്യമായ ജലത്തെ ആശ്രയിച്ചാണ്. വിന്ററിൽ നദി പൂർണ്ണമായും വരണ്ടുപോവുകയും ജലപ്രവാഹം നിലക്കുകയും ചെയ്യുന്നു. ഫിഷ്റിവർ കാന്യോൺ ഈ നദിയിലാണ് സ്ഥിതിചെയ്യുന്നത്. ഈ കാന്യോണിന് 160 കിലോമീറ്റർ നീളമുണ്ട് ചിലയിടങ്ങളിൽ 500മീറ്ററോളം ആഴവുമുണ്ട്.

ഫിഷ് നദി ദക്ഷിണാഫ്രിക്കയുടെ അതിർത്തിയിൽ വച്ച് ഓറഞ്ച് നദിയുമായി ചേരുന്നു. ഇത് അറ്റ്ലാന്റിക് മഹാസമുദ്രത്തിന് 100കിലോമീറ്റർ മുകളിലായാണ്. 


</doc>
<doc id="384890" url="https://ml.wikipedia.org/wiki?curid=384890" title="ഹാർഡാപ് അണക്കെട്ട്">
ഹാർഡാപ് അണക്കെട്ട്

ആഫ്രിക്കൻ രാജ്യമായ നമീബിയയിലെ മാരിയെന്റെലിനടുത്തായി സ്ഥിതിചെയ്യുന്ന അണക്കെട്ടാണ് ഹാർഡാപ് അണക്കെട്ട്. 1963 ൽ നമീബിയ ദക്ഷിണാഫ്രിക്കയുടെ കീഴിലായിരുന്നപ്പോഴാണ് ഈ അണക്കെട്ട് നിർമ്മിച്ചത്. നമീബിയയിലെ ഏറ്റവും വലിയ അണക്കെട്ട് ഇതാണ്. ഫിഷ് നദിയിലാണ് ഈ അണക്കെട്ട് സ്ഥിതിചെയ്യുന്നത്. നമീബിയയിലെ ജൈവവൈവിദ്ധ്യത്തിന്റയും വന്യജീവികളുടെയും അനേകം ഉദാഹരണങ്ങൾ ഈ അണക്കെട്ടിനുചുറ്റും കാണാവുന്നതാണ്.


</doc>
<doc id="384892" url="https://ml.wikipedia.org/wiki?curid=384892" title="അലക്സാണ്ടർ ബേ, വടക്കൻ കേപ്">
അലക്സാണ്ടർ ബേ, വടക്കൻ കേപ്

ദക്ഷിണാഫ്രിക്കയിലെ വടക്കുപടിഞ്ഞാറേയറ്റത്തു സ്ഥിതിചെയ്യുന്ന ഒരു പട്ടണമാണ് അലക്സാണ്ടർ ബേ (ആഫ്രിക്കാൻസ്: അലക്സാണ്ടർബായ്) . നമക്വാലാന്റ് എന്നും ഈ പട്ടണം അറിയപ്പെടുന്നു. ഓറഞ്ച്നദിയുടെ തെക്കേ തീരത്താണ് ഈ പട്ടണം. സർ ജെയിംസ് അലക്സാണ്ടറിന്റെ പേരിലാണ് ഈ പട്ടണത്തിന് ലഭിച്ചത്. അദ്ദേഹമാണ് 1836 ൽ നമീബിയയിലേക്ക് നടന്ന റോയൽ ജ്യോഗ്രാഫിക്കൽ സൊസൈറ്റിയുടെ പര്യവേഷണത്തിൽ ഈ പ്രദേശം രേഖപ്പെടുത്തിയത്(അദ്ദേഹമാണ് ഇവിടത്തെ വ്യാവസായിക ചെമ്പ് ഖനനവ്യവസായത്തിന്  അടിത്തറയിട്ടതെന്ന് ഇവിടത്തെ പല ആളുകളും തെറ്റിധരിക്കാറുണ്ട്). ഇവിടെനിന്ന് 1925 ൽ രത്നങ്ങൾ ലഭിച്ചതോടെ ഖനനം അലക്സാണ്ടർ ബേയിൽ വ്യാപകമായി. 

ഓറഞ്ചെമുണ്ട് നഗരം നദിയുടെ വടക്കേതീരത്തായി സ്ഥിതിചെയ്യുന്നു. ഇത് നമീബിയയും ദക്ഷിണാഫ്രിക്കയും തമ്മിലുള്ള അന്താരാഷ്ട്ര അതിർത്തി നിർണ്ണയിക്കുന്നു. ഈ രണ്ട് നഗരങ്ങളും ഹാരി ഓപ്പൺഹൈമർ പാലത്താൽ ബന്ധിക്കപ്പെട്ടിരിക്കുന്നു. 1951 ലാണ് ഈ പാലം പണിതത് . ഹാരി ഓപ്പൺഹൈമറുടെ സ്മരണാർത്ഥമാണ് ഈ പാലത്തിന് ഈ പേര് നൽകിയത്. 

അലക്സാണ്ടർ ബേ വിമാനത്താവളം ഈ പട്ടണത്തിലാണ് സ്ഥിതിചെയ്യുന്നത്.  


</doc>
<doc id="384894" url="https://ml.wikipedia.org/wiki?curid=384894" title="വടക്കൻ കേപ്">
വടക്കൻ കേപ്

ദക്ഷിണാഫ്രിക്കയിലെ ഏറ്റവും വലിയ പ്രവിശ്യയാണ് വടക്കൻ കേപ് (ഇംഗ്ലീഷ്: Northern Cape; ; ). മുൻപത്തെ കേപ് പ്രവിശ്യയെ വിഭജിച്ച്, 1994ലാണ് വടക്കൻ കേപ് പ്രവിശ്യ രൂപീകരിച്ചത്. കിംബെർളിയാൺ പ്രവിശ്യയുടെ തലസ്ഥാനം.


</doc>
<doc id="384899" url="https://ml.wikipedia.org/wiki?curid=384899" title="വടക്ക് പടിഞ്ഞാറ് പ്രവിശ്യ">
വടക്ക് പടിഞ്ഞാറ് പ്രവിശ്യ

ദക്ഷിണാഫ്രിക്കയിലെ ഒരു പ്രവിശ്യയാണ് വടക്ക് പടിഞ്ഞാറ് പ്രവിശ്യ. മഹികേൻഗ് നഗരമാണ് പ്രവിശ്യയുടെ തലസ്ഥാനം.ഗൗറ്റെങ് പ്രവിശ്യയുടെ പടിഞ്ഞാറ് ഭാഗത്തായാണ് ഈ പ്രവിശ്യ സ്ഥിതിചെയ്യുന്നത്.

1994ൽ വർണവിവേചനം അവസാനിച്ചതോട്കൂടിയാണ് വടക്ക് പടിഞ്ഞാറൻ പ്രവിശ്യ രൂപികരിച്ചത്. മുൻപത്തെ ട്രാൻസ്വാൾ പ്രവിശ്യയുടെയും കേപ് പ്രവിശ്യയുടേയും ഭാഗങ്ങൾ കൂടിച്ചേർത്താണ് വടക്ക് പടിഞ്ഞാറ് എന്ന പുതിയ പ്രവിശ്യക്ക് രൂപം കൊടുത്തത്. കൂടാതെ ദക്ഷിണാഫ്രിക്കൻ നാട്ടുരാജ്യമായിരുന്ന ബോഫുത്താത്സ്വാനയുടെ ഭാഗങ്ങളും ഈ പ്രവിശ്യയിൽ ഉൾപ്പെടുത്തിയിരുന്നു.


</doc>
<doc id="384904" url="https://ml.wikipedia.org/wiki?curid=384904" title="അസ്മ അൽ അസദ്">
അസ്മ അൽ അസദ്

സിറിയയിലെ പ്രഥമ വനിതയാണ് അസ്മ അൽ അസദ് (English: Asma al-Assad ( )

സിറിയയുടെ പത്തൊൻപതാമത് പ്രസിഡന്റായ ബഷാർ അൽ അസദിന്റെ ഭാര്യയാണ്. സിറിയൻ മാതാപിതാക്കളുടെ മകളായി ലണ്ടനിലാണ് അസ്മ ജനിച്ചത്. ജനിച്ചതും വളർന്നതും യുകെയിലാണ്. 1996ൽ കിങ്‌സ് കോളേജ് ലണ്ടനിൽ നിന്ന് കംപ്യൂട്ടർ സയൻസിലും ഫ്രഞ്ച് സാഹിത്യത്തിലും ബിരുദം നേടി. ബഷറുൽ അസദുമായി വിവാഹം നടന്ന 2000 ഡിസംബറിൽ ഹാർവാർഡ് സർവ്വകലാശാലയിൽ നിന്ന് എംബിഎ ബിരുദം നേടാനുള്ള ഒരുക്കത്തിലും ഒരു ഇൻവെസ്റ്റ്‌മെന്റ് ബാങ്കിൽ ജീവനക്കാരിയുമായിരുന്നു. വിവാഹത്തോടെ ബാങ്കിങ് ജോലി ഉപേക്ഷിച്ചു. മൂന്നു മക്കൾ പിറന്നതോടെ, സിറിയയിൽ തന്നെ താമസമാക്കി.
1975 ഓഗസ്റ്റ് 11ന് ഫവാസ് അഖ്‌റാസ് എന്ന കാർഡിയോളജിസ്റ്റിന്റെയും അദ്ദേഹത്തിന്റെ ഭാര്യ സഹർ അഖ് റാസിന്റെയും മകളായി ലണ്ടനിൽ ജനിച്ചു. മാതാവ് ലണ്ടനിലെ സിറിയൻ എമ്പസിയിൽ ഫസ്റ്റ് സെക്രട്ടറിയായിരുന്നു സിറിയയിലെ ഹോംസ് നഗരത്തിൽ നിന്നുള്ള സുന്നി മുസ്‌ലിം കുടുംബത്തിലെ അംഗങ്ങളായിരുന്നു മാതാപിതാക്കൾ. .

വളർന്നത് ലണ്ടനിലെ ആക്ടണിൽ. അവിടെയുള്ള ടൈഫോർഡ് ചർച്ച് ഓഫ് ഇംഗ്ലണ്ട് ഹൈ സ്‌കൂളിലും പിന്നീട് ലണ്ടനിലെ ക്വീൻസ് കോളേജിലും പഠനം നടത്തി. 1996ൽ ലണ്ടനിലെ കിങ്‌സ് കോളേജിൽ നിന്ന് കംപ്യൂട്ടർ സയൻസിൽ ബിരുദവും ഫ്രഞ്ച് സാഹിത്യത്തിൽ ഡിപ്ലോമയും നേടി. ഇംഗ്ലീഷ്, അറബിക്, ഫ്രഞ്ച്, സ്പാനിഷ് ഭാഷകൾ സംസാരിക്കും.


</doc>
<doc id="384906" url="https://ml.wikipedia.org/wiki?curid=384906" title="ഓറഞ്ചെമുണ്ട്">
ഓറഞ്ചെമുണ്ട്

ഓറഞ്ചെമുണ്ട് (German for: ""Mouth of Oranje""),  നമീബിയയുടെ തെക്ക് പടിഞ്ഞാറൻ അറ്റത്തുള്ള കറാസ് മേഖലയിൽ സ്ഥിതി ചെയ്യുന്നതും 4,000 ജനങ്ങൾ അധിവസിക്കുന്നതുമായ ഒരു വജ്ര ഖനന നഗരമാണ്. ഇത് ദക്ഷിണാഫ്രിക്കയുടെ അതിർത്തിയിൽ ഓറഞ്ച് നദിയുടെ വടക്കേതീരത്ത് അഴിമുഖത്തായാണ് സ്ഥിതിചെയ്യുന്നത്. 


</doc>
<doc id="384910" url="https://ml.wikipedia.org/wiki?curid=384910" title="അബിം ജില്ല">
അബിം ജില്ല

അബിം ജില്ല, ഉഗാണ്ടയിലെ വടക്കുഭാഗത്തുള്ള ഒരു ജില്ലയാണ്. ജില്ലാ ആസ്ഥാനവും, പ്രധാന സ്ഥലവുമായ അബിം നിൽ നിന്നാണ് ജില്ലക്ക് ആ പേരു വന്നത്

അബിം ജില്ലയുടെ വടക്കും കിഴക്കും കൊട്ടിഡൊ ജില്ലയും, തെക്കു പടിഞ്ഞാറും തെക്കുമായി നപക് ജില്ലയും തെക്കുപടിഞ്ഞാറായി ഒടുകെ ജില്ലയും പടിഞ്ഞാറായി അഗാഗൊ ജില്ലയും സ്ഥിതിചെയ്യുന്നു മൊറൊറ്റൊ പട്ടണം റോഡു വഴി 140 കി.മീ അകലെയാണ് അബിം.. ഉഗാണ്ടയുടെ തലസ്ഥാനമായ കമ്പാലയിൽ നിന്ന് റോഡുവഴി വടക്കുകിഴക്കായി 366 കി. മീ. അകലെയാണ്.ജില്ലയുടെ നിർദ്ദേശാങ്കങ്ങൾ 02 44N, 33 40E ആണ്.
കൊടിഡൊ ജില്ലയിൽ ലാബ്വൊർ കൗൺറ്റി എന്നറിയപ്പെട്ടിരുന്നത് 2006 ജൂലൈ 1ന് അബിം ജില്ലയായി.  ഈ ജില്ലയിൽ അഞ്ചു ഉപസ്ഥലങ്ങളും അബി ടൗൺ കൗൺസിലും പെടുന്നു.അബിം ജില്ലയുടെ വിസ്തീർണ്ണം 2353.3 ച. കി.മീ. ആണ്. കരമൊജയുടെ ഉപമേഖലയിൽ പെട്ടതാണ് അബിം ജില്ല. ഉപമേഖലയിൽ 1.അബിം ജില്ല 2.അമുദാത്ത് ജില്ല 3.കാബോങ്ങ് ജില്ല 4.കൊടിഡൊ ജില്ല 5.മൊറൊടൊ ജില്ല 6.നകപിപിരിപിരിട് ജില്ല. 7.നപക് ജില്ലയും ഉൽപ്പെടുന്നു. അബിം ജില്ലയിൽ ഈർപ്പമുള്ള, വരൺറ്റ വന പുൽമേട് ഡിസംബർ മുതൽ ഫെബ്രുവരി വരെ കാലാവസ്ഥയാണുള്ളത്.

1991ൽ നടന്ന ദേശീയ ജനസംഖ്യ കണക്കെടുപ്പ് അനുസരിച്ച് ജില്ലയിലെ ജനസംഖ്യ 47600 ആയിരുന്നു. 2002ൽ നടന്ന ദേശീയ ജനസംഖ്യ കണക്കെടുപ്പ് അനുസരിച്ച് ജനസംഖ്യ ഏകദേശം 51,800 എന്നു കണക്കാക്കിയിരുന്നു. ശരാശരി ജനസംഖ്യ വളർച്ച് നിരക്ക് 2002നും 2012നും ഇടക്ക് 0.9% ആയി കണക്കാക്കിയിരുന്നു, അബിം ജില്ലയിലെ ജനസംഖ്യ 56500 എന്ന് ഏകദേശം കണക്കാക്കുന്നു.21-ംനൂറ്റാണ്ടിന്റെ ആദ്യ ദശകത്തിൽ ജനസംഖ്യയുടെ വളർച്ച താഴെയുള്ള പട്ടികയിൽ കാണാം.  എല്ലാ സംഖ്യകളും ഉദ്ദേശങ്ങളാണ്



</doc>
<doc id="384916" url="https://ml.wikipedia.org/wiki?curid=384916" title="ബ്രിട്ടീഷ് ഫിലിം ഇൻസ്റ്റിറ്റ്യൂട്ട്">
ബ്രിട്ടീഷ് ഫിലിം ഇൻസ്റ്റിറ്റ്യൂട്ട്

ചലച്ചിത്ര നിർമ്മാണവും ടെലിവിഷൻ പ്രവർത്തനങ്ങളും പരിപോഷിപ്പിക്കുന്ന സംഘടനയാണ് ബ്രിട്ടീഷ് ഫിലിം ഇൻസ്റ്റിറ്റ്യൂട്ട്.


</doc>
<doc id="384922" url="https://ml.wikipedia.org/wiki?curid=384922" title="കൈതമുക്ക്">
കൈതമുക്ക്

തിരുവനന്തപുരം ജില്ലയിലെ ഒരു സ്ഥലം. പേട്ട റയിൽവേ സ്റ്റേഷനു സമീപമാണ് ഇത്. പ്രസിദ്ധമായ ശ്രീപദ്മനാഭസ്വാമി ക്ഷേത്രം ഇതിനടുത്താണ്. നേരത്തെ പുന്നപുരം എന്നും അറിയപ്പെട്ടിരുന്നു.


</doc>
<doc id="384923" url="https://ml.wikipedia.org/wiki?curid=384923" title="ഗവൺമെന്റ് ഹയർ സെക്കണ്ടറി സ്കൂൾ ചവറ">
ഗവൺമെന്റ് ഹയർ സെക്കണ്ടറി സ്കൂൾ ചവറ

കൊല്ലം നഗരത്തിൽചവറ സബ്ജില്ലയിൽ സ്ഥിതി ചെയ്യുന്ന വളരെ പ്രസിദ്ധമായ ഒരു സർക്കാർ വിദ്യാലയമാണ് ജി.ബി.എച്ച്.എസ്.എസ്. ചവറ. ശതാബ്ദിയുടെ നിറവിൽ നിൽക്കുന്ന ഈ സ്കൂൾ സംസ്കൃതം സ്കൂളായി ആരംഭിച്ച് പിന്നീട് ഇംഗ്ലീഷ് മീഡിയം സ്കൂളായി.
ഇരുപതാം നൂറ്റാണ്ടിന്റെ ആദ്യകാലത്ത് ശ്രീ ശങ്കരൻ തമ്പി മുൻകൈയ്യെടുത്ത് സ്ഥാപിച്ച ചവറ ഗവ : ഹൈസ്ക്കൂൾ കരുനാഗപ്പളളി, കുന്നത്തൂർ താലൂക്കുകളിലെ ജനങ്ങളുടെ വിദ്യാഭാസത്തിനുളള ഏക ഹൈസ്കൂളായിരുന്നു . ആ കാലഘട്ടത്തിലെ പ്രഗല്ഭമതികളായ അധ്യാപകരുടെ സേവനത്താൽ ഈവിദ്യാലയം പ്രശസ്തിയുടെ പടവുകൾ ഓരോന്നായി പിന്നിട്ടു . മഹാകവി അഴകത്ത് പത്മനാഭക്കുറുപ്പ് കൃഷ്ണൻ നമ്പ്യാർ , മഠത്തിൽ ശങ്കുപ്പിളള , കേന്ദ്ര വിദ്യാഭാസ അവാർഡ് നേടിയ ത്രിവിക്രമ വാര്യർ , എം . പി . രാമൻ നായർ, ഭാർഗ്ഗവി അമ്മ എന്നിവർ അവരിൽ ചിലർ മാത്രം .ഈ സരസ്വതി ക്ഷേത്രത്തിൽ നിന്നും വിദ്യ നേടി സാഹിത്യ സാസ്കാരിക രംഗങ്ങളിൽ പ്രശസ്തി നേടിയവർ ധാരാളം . പത്മശ്രീ ശൂരനാട് കുഞ്ഞൻ പിളള , പത്മശ്രീഒ . എൻ .വി കുറുപ്പ്] , ശ്രീ എസ് . സുബ്രഹ്മണ്യൻ പോറ്റി , സി.എൻ . ശ്രീകണ്ഠൻ നായർ] , ടി.എൻ. ഗോപിനാഥൻ നായർ, പുളിമാന പരമേശ്വരൻ പിളള, ബേബി ജോൺ, സാംബശിവൻ എന്നിവർ ഇതിൽ ഉൾപ്പെടുന്നു . തലമുറകളുടെ പാരമ്പര്യം കാത്തിസൂക്ഷിച്ചു കൊണ്ട് ലോകത്തിന്റെ നാനാ ഭാഗങ്ങളിലും ഇന്നും ഇവിടുത്തെ വിദ്യാർത്ഥികൾ തിളങ്ങി നിൽക്കുന്നു . രാഷ്ട്രപിതാവ് മഹാത്മാ ഗാന്ധി , പണ്ഡിത് ജവഹർലാൽ നെഹ്റു എന്നിവരുടെ പാദസ്പർശം ഏൽക്കാനും ഈ വിദ്യാലയത്തിനു ഭാഗ്യം സിദ്ധിച്ചിട്ടുണ്ട് . അപ്പർ പ്രൈമറി മുതൽ ഹയർ സെക്കണ്ടറി വരെ ഏകദേശം രണ്ടായത്തിലധികം കുട്ടികൾ പഠിക്കുന്ന വിദ്യാലയം പാഠ്യ പാഠ്യേതര പ്രവർത്തനങ്ങളിൽ മാതൃകാപരമായ മുന്നേറ്റം കാത്തുസൂക്ഷിക്കുന്നു . അഞ്ച് തലമുറകൾക്ക് അക്ഷരവെളിച്ചം പകർന്നു നൽകി ഇന്നും ചവറ ഗവ : ഹയർസെക്കണ്ടറിസ്കൂൾ ഒരു പ്രകാശഗോപുരമായി ജ്വലിച്ചു നിൽക്കുന്നു .


</doc>
<doc id="384924" url="https://ml.wikipedia.org/wiki?curid=384924" title="ഇന്ത്യൻ പാസ്പോർട്ട്">
ഇന്ത്യൻ പാസ്പോർട്ട്

വിദേശയാത്രാ ആവശ്യങ്ങൾക്കായി, ഇന്ത്യൻ പൗരന്മാർക്ക് പ്രസിഡനിറ്റ്ന്റെ നിർദ്ദേശപ്രകാരം നൽകപ്പെടുന്ന പാസ്പോർട്ടാണ് ഇന്ത്യൻ പാസ്പോർട്ട് (ഇംഗ്ലീഷ്: Indian passport). പാസ്പോർട്ട് നിയമപ്രകാരം(1967), ഇന്ത്യൻ പാസ്പോർട്ടിന്റെ ഉടമസ്ഥന് വിദേശരാജ്യങ്ങൾ സന്ദർശിക്കുമ്പോൾ ഇന്ത്യൻ ദേശീയത തെളിയിക്കുന്ന തിരിച്ചറിയൽ രേഖയായി പാസ്പോർട്ട് പ്രയോജനപ്പെടുന്നു. പാസ്പോർട്ട് സേവ കേന്ദ്രം (Passport Service), വിദേശകാര്യമന്ത്രാലയത്തിൻ കീഴിലുള്ള പാസ്പോർട്ട് & വീസ്സ വിഭാഗം (Passport & Visa (CPV) Division) എന്നിവയ്ക്കാണ് പാസ്പോർട്ട് സംബന്ധിയായ വിഷയങ്ങളുടെ പ്രധാന ചുമതല. യോഗ്യരായ എല്ലാ ഇന്ത്യക്കാർക്കും, അവരവരുടെ അപേക്ഷ പ്രകാരം ഈ കേന്ദ്രങ്ങൾ പാസ്പോർട്ട് ലഭ്യമാക്കുന്നു. ഇന്ത്യയിലുടനീളമുള്ള 93 പാസ്പോർട്ട് ഓഫീസുകൾ, വിവിധ വിദേശരാജ്യങ്ങളിലായുള്ള 162 ഇന്ത്യൻ ഡിപ്ലോമാറ്റിൿ മിഷനുകൾ എന്നിവിടങ്ങളിൽനിന്ന് ഇന്ത്യൻ പാസ്പോർട്ട് ലഭ്യമാകുന്നു.


ഇവ കൂടാതെ ഇന്ത്യാ ഗവണ്മെന്റ് സ്ഥിരമായ ഇന്ത്യാ-ബാംഗ്ലാദേശ് പാസ്പോർട്ട്, ഇന്ത്യാ-ശ്രീലങ്ക പാസ്പോർട്ട് എന്നിവയും ഇന്ത്യക്കാർക്കായി ലഭ്യമാക്കുന്നുണ്ട്. തിരഞ്ഞെടുത്ത പാസ്പോർട്ട് ഓഫീസുകൾ മുഖേനയാണ് ഇത്. പശ്ചിമ ബംഗാൾ, വടക്കുകിഴക്കൻ സംസ്ഥാനങ്ങൾ എന്നിവിടങ്ങളിൽ നിന്ന് ബംഗ്ലാദേശിലേക്ക് സ്ഥിരമായി യാത്രചെയ്യുന്നവർക്ക് ഇന്ത്യ-ബാംഗ്ലാദേശ് പാസ്പോർട്ടും, തമിഴ്‌നാട്, പുതുച്ചേരി എന്നിവിടങ്ങളിൽ നിന്ന് ശ്രീലങ്കയിലേക്ക് സ്ഥിരമായി യാത്രചെയ്യുന്നവർക്ക് ഇന്ത്യ-ശീലങ്കാ പാസ്പോർട്ടും ഉപയോഗിക്കാം. അതതു രാജ്യങ്ങളിലേക്കുള്ള യാത്രയ്ക്കു മാത്രമേ ഈ പാസ്പോർട്ടുകൾ ഉപയോഗിക്കാൻ സാധിക്കുകയുള്ളൂ. മറ്റ് വിദേശ രാജ്യങ്ങളിലേക്കുള്ള യാത്രകൾക്ക് ഈ പാസ്പോർട്ടിന് സാധുതയില്ല. 

സാധാരണ ഇന്ത്യൻ പാസ്പോർട്ടുകൾ കടും നീലനിറത്തിലുള്ള പുറംചട്ടയോട്കൂടിയാണ് പുറത്തിറക്കുന്നത്. പുറം ചട്ടയിൽ സ്വർണ്ണവർണ്ണത്തിൽ ഇന്ത്യയുടെ ദേശീയ ചിഹ്നം ആലേഖനം ചെയ്തിരിക്കും. ഇതിനു മുകളിലായി "പാസ്പോർട്ട്" എന്നും, കീഴെയായി "റിപ്പബ്ലിൿ ഓഫ് ഇൻഡ്യ" എന്നും ഇംഗ്ലീഷ്, ഹിന്ദി ഭാഷകളിൽ എഴുതിയിരിക്കുന്നു. സാധാരണയായ് പാസ്പ്പോർട്ടിൽ 36 പേജുകളാണ് ഉണ്ടാകാറുള്ളത്, എങ്കിലും കൂടുതൽ യാത്രചെയ്യേണ്ടി വരുന്നവർക്ക് 60 പേജുകൾ ഉള്ള പാസ്പോർട്ടിന് അപേക്ഷിക്കാവുന്നതാണ്.



മറ്റ് രാജ്യഭരണാധികാരികളെ സംബോധനചെയ്തുകൊണ്ട് ഇന്ത്യൻ രാഷ്ട്രപതിയുടെ കുറിപ്പ്, പാസ്പോർട്ടിന്റെ ആദ്യ താളിൽ അച്ചടിച്ചിരിക്കുന്നു:

ഇന്ത്യൻ പ്രസിഡന്റിന് വേണ്ടി ഈ താളിൽ പാസ്പോർട്ട് ഉദ്യോഗസ്ഥർ മുദ്രവെച്ച് ഒപ്പിടുന്നു.

ഹിന്ദി, ഇംഗ്ലീഷ് എന്നീ രണ്ട് ഭാഷകൾ മാത്രമാണ് ഇന്ത്യൻ പാസ്പോർട്ടിൽ അച്ചടിക്കുന്നത്. മലയാളം ഉൾപ്പെടെയുള്ള മറ്റ് ഇന്ത്യൻ ഭാഷകളിൽ പാസ്പോർട്ട് ലഭ്യമല്ല.

ഇന്ത്യയിലെ സാധാരണ പാസ്പോർട്ടിന്റെ നിരക്കുകൾ:


</doc>
<doc id="384925" url="https://ml.wikipedia.org/wiki?curid=384925" title="ഗുഡ്ബൈ ബഫാന">
ഗുഡ്ബൈ ബഫാന

ബില്ലി അഗസ്റ്റ് 2007 ൽ സംവിധാനം ചെയ്ത ഒരു നാടകീയ സിനിമയാണ് ഗുഡ്ബൈ ബഫാന (യുണൈറ്റഡ് സ്റ്റേറ്റ്സിൽ ഡിവിഡി ദി കളർ ഓഫ് ഫ്രീഡം എന്ന പേരിൽ പുറത്തിറക്കി). നെൽസൺ മണ്ടേലയും അദ്ദേഹത്തിന്റെ സെൻസർ ഓഫീസറും ജയിൽ ഗാർഡുമായിരുന്ന ജെയിംസ് ഗ്രിഗറിയും തമ്മിലുള്ള ബന്ധത്തിന്റെ കഥപറയുന്ന സിനിമയാണിത്. ഗ്രിഗറി രചിച്ച ഗുഡ്ബൈ "ബഫാന: നെൽസൺ മണ്ടേല മൈ പ്രിസണർ, മൈ ഫ്രെണ്ട്" എന്ന പുസ്തകത്തെ അടിസ്ഥാനപ്പെടുത്തി നിർമ്മിച്ച സിനിമയാണിത്. ജെയിംസ് ഗ്രിഗറിയും അദ്ദേഹത്തിന്റെ ഭാര്യയും തമ്മിലുള്ള ബന്ധവും നെൽസൺ മണ്ടേലയെ പരിചയപ്പെട്ടതിനുശേഷം അവരുടെ ജീവിതത്തിലുണ്ടാവുന്ന മാറ്റങ്ങളും ഈ സിനിമ പറയുന്നു.

ബഫാന എന്നാൽ "ബോയ്സ്" എന്നാണർത്ഥം. കുട്ടിക്കാലത്ത് ഗ്രിഗറി ഒരു കൃഷിത്തോട്ടത്തിലാണ് ജീവിച്ചിരുന്നത്. ഗ്രിഗറിക്ക് കറുത്തവർഗ്ഗക്കാരനായ ഒരു സുഹൃത്ത് ഉണ്ടായിരുന്നു. അദ്ദേഹത്തിന്റെ ക്സോസ ഭാഷ സംസാരിക്കാനുള്ള കഴിവ് ഇത് വിശദീകരിക്കുന്നു.




</doc>
<doc id="384933" url="https://ml.wikipedia.org/wiki?curid=384933" title="ടെറി ഫെറ്റോ">
ടെറി ഫെറ്റോ

മൊയ്ത്തേരി ഫെറ്റോ (ജനനം : 11 മെയ് 1981) 2005-ൽ ഓസ്കാർ പുരസ്കാരം നേടിയ ത്സോത്സി എന്ന ചിത്രത്തിൽ മിറിയം എന്ന പ്രധാന കഥാപാത്രമായി അഭിനയിച്ച ഒരു ദക്ഷിണാഫ്രിക്കൻ നടിയാണ്.




</doc>
<doc id="384942" url="https://ml.wikipedia.org/wiki?curid=384942" title="കിഗാലി">
കിഗാലി

ആഫ്രിക്കൻ രാജ്യമായ റുവാണ്ടയുടെ തലസ്ഥാനവും ഏറ്റവും വലിയ നഗരവുമാണ് കിഗാലി. 1907ൽ ജർമൻ കോളനിഭരണകാലത്ത് സ്ഥാപിതമായ കിഗാലി 1962ൽ റുവാണ്ട സ്വതന്ത്രരാഷ്ട്രമായപ്പോൾ മുതൽ രാജ്യതലസ്ഥാനമായി തുടരുന്നു. ഇന്ന് രാജ്യത്തെ പ്രധാന വ്യാവസായികനഗരങ്ങളിലൊന്നാണ് കിഗാലി. റുവാണ്ടൻ പ്രസിഡന്റിന്റെ ഔദ്യോഗികവസതി കിഗാലിയിലാണ് സ്ഥിതി ചെയ്യുന്നത്. 2012 ലെ ജനസംഖ്യാ കണക്കുകൾ അനുസരിച്ച് പത്ത് ലക്ഷത്തോളം ആളുകൾ കിഗാലിയിൽ താമസിക്കുന്നു. ജനങ്ങളുടെ പ്രധാന വരുമാനമാർഗ്ഗങ്ങളിലൊന്ന് വിനോദസഞ്ചാരമേഖലയാണ്.



</doc>
<doc id="384944" url="https://ml.wikipedia.org/wiki?curid=384944" title="കൊണാക്രി">
കൊണാക്രി

ആഫ്രിക്കൻ രാഷ്ട്രമായ ഗിനിയുടെ തലസ്ഥാനമാണ് കൊണാക്രി. ഗിനിയിലെ ഏറ്റവും വലിയ നഗരം കൂടിയായ കൊണാക്രി, രാജ്യത്തെ പ്രധാന സാമ്പത്തിക, വ്യാവസായിക കേന്ദ്രങ്ങളിലൊന്നാണ്. ടോംബോ ദ്വീപിൽ പണിതുയർത്തിയ കൊണാക്രി അറ്റ്ലാന്റിക് സമുദ്രത്തിന്റെ കരയിലുള്ള ഒരു പ്രധാന തുറമുഖനഗരമാണ്. 1885ൽ ഫ്രഞ്ച് ഭരണകാലത്താണ് കൊണാക്രി നഗരം സ്ഥാപിതമാകുന്നത്. കൊണാക്രി അന്തരാഷ്ട്ര വിമാനത്താവളം നഗരത്തെ മറ്റ് പസ്ചിമാഫ്രിക്കൻ നഗരങ്ങളുമായും യൂറോപ്പുമായും ബന്ധിപ്പിക്കുന്നു. 2014ലെ ഗിനി സെൻസസ് അനുസരിച്ച് കൊണാക്രിയിലെ ജനസംഖ്യ 1,660,973 ആണ്.



</doc>
<doc id="384961" url="https://ml.wikipedia.org/wiki?curid=384961" title="സംവരണം ഇന്ത്യയിൽ">
സംവരണം ഇന്ത്യയിൽ

നിയമനിർമ്മാണസഭകളിലെ സീറ്റുകൾ, സർക്കാർ ഉദ്യോഗങ്ങൾ, ഉന്നത വിദ്യാഭാസസ്ഥാപനങ്ങളിലെ സീറ്റുകൾ എന്നിങ്ങനെയുള്ള വിവിധതലങ്ങളിൽ നിശ്ചിതശതമാനം സംവരണം ചെയ്ത്കൊണ്ട്, പ്രാതിനിധ്യത്തിന് അവസരമൊരുക്കുന്ന രീതിയിലാണ് ഇന്ത്യയിലെ സംവരണവ്യവസ്ഥ.



</doc>
<doc id="384964" url="https://ml.wikipedia.org/wiki?curid=384964" title="നെൽസൺ മണ്ടേലയുടെ മരണം">
നെൽസൺ മണ്ടേലയുടെ മരണം

2013 ഡിസംബർ 5 ന് നെൽസൺ മണ്ടേല അന്തരിച്ചു. നീണ്ടുനിന്ന ശ്വാസകോശ സംബന്ധമായ അണുബാധമൂലമാണ് അന്ത്യംസംഭവിച്ചത്. ദക്ഷിണാഫ്രിക്കയുടെ ജനാധിപത്യത്തിലൂടെ തിരഞ്ഞെടുക്കപ്പെട്ട  ആദ്യപ്രസിഡന്റായിരുന്നു മണ്ടേല. രാജ്യത്തിന്റെ കറുത്ത വർഗ്ഗക്കാരനായ ആദ്യതലവനും അദ്ദേഹമായിരുന്നു. പ്രാദേശികസമയം 20:50 (യുടിസി+2) ന് ജോഹനാസ്ബെർഗ്ഗിലെ ഹോഗ്ടണ്ണിലുള്ള അദ്ദേഹത്തിന്റെ വസതിയിൽവച്ച് കുടുംബാംഗങ്ങളുടെ സാന്നിദ്ധ്യത്തിലായിരുന്നു അന്ത്യം. അപ്പോഴത്തെ പ്രസിഡന്റായിരുന്ന ജേക്കബ് സുമയാണ് അന്ത്യം ഔദ്യോഗികമായി പ്രഖ്യാപിച്ചത്. ലോകത്തിലെ വിവിധ ഭാഗങ്ങളിൽനിന്നുള്ള സർക്കാരുകളുടെയും സംഘടനകളുടെയും വ്യക്തികളുടെയും പ്രതികരണങ്ങൾ അന്താരാഷ്ട്ര ശ്രദ്ധപിടിച്ചുപറ്റി.

ദക്ഷിണാഫ്രിക്ക ഔദ്യോഗികമായി പത്തുദിവസത്തെ ദു:ഖാചരണം പ്രഖ്യാപിച്ചു. ഈ ദിവസങ്ങളിൽ രാജ്യത്തിന്റെ വിവിധ ഭാഗങ്ങളിൽ അനുശോചനച്ചടങ്ങുകൾ നടന്നു. ഔദ്യോഗിക അനുശോചനച്ചടങ്ങ് ജോഹനാസ്ബെർഗ്ഗിലെ എഫ്എൻബി സ്റ്റേഡിയത്തിൽവ ച്ചാണ് നടന്നത്. അതിശക്തമായ തണുപ്പും മഴയും ഗതാഗത തടസ്സങ്ങളും കാരണം സ്റ്റേഡിയത്തിന്റെ മുക്കാൽഭാഗമേ നിറഞ്ഞിരുന്നുള്ളു. അദ്ദേഹത്തിന്റെ ഭൌതികശരീരം പ്രിറ്റോറിയയിലെ യൂണിയൻകെട്ടിടത്തിലാണ്  ഡിസംബർ 11 മുതൽ 13 വരെ സൂക്ഷിച്ചത്. ഔദ്യോഗിക ശവസംസ്കാരം 15 ഡിസംബർ 2013 ന് ഈസ്റ്റേൺ കേപ് പ്രവിശ്യയിലുള്ള ക്വുന്നുവിൽ നടത്തി.

6 ഡിസംബർ 2013 ന് പ്രാദേശികസമയം 23:45 ന്  അപ്പോഴത്തെ പ്രസിഡന്റായ ജേക്കബ് സുമ ഔദ്യോഗികമായി ദേശീയ ടെലിവിഷനിൽ മണ്ടേലയുടെ അന്ത്യം‌ സ്ഥിരീകരിച്ച് പ്രഖ്യാപനം നടത്തി. 


</doc>
<doc id="384970" url="https://ml.wikipedia.org/wiki?curid=384970" title="ഗാബറോൺ">
ഗാബറോൺ

ഗാബറോൺ (English ) ബോട്സ്വാനയുടെ തലസ്ഥാന നഗരമാണ്. 2011 ലെ കാനേഷുമാരി പ്രകാരം 231,626 ജനസംഖ്യയുള്ള ഈ നഗരം ബോട്സ്വാനയിലെ ഏറ്റവും വലിയ നഗരമാണ് ഗബോറോൺ ഇത് ബോട്സ്വാനയിലെ ആകെ ജനസംഖ്യയുടെ 10% ആണ്.

കഗെയ്ൽ, ഊഡി മലകൾക്കു മദ്ധ്യത്തിൽ നൊട്ട്വൈൻ, സെഗോഡിറ്റ്ഷെയ്ൻ നദികളുടെ സംഗമസ്ഥാനത്തിനു സമീപത്തായി ബോട്സ്വാനയുടെ തെക്കു-കിഴക്കൻ മൂലയിൽ സ്ഥിതിചെയ്യുന്ന ഗാബറോൺ നഗരം, തെക്കേ ആഫ്രിക്കൻ അതിർത്തിയിൽ നിന്ന് 15 കിലോമീറ്റർ (9.3 മൈൽ) ദൂരത്തായാണ് സ്ഥിതിചെയ്യുന്നത്. സർ സെറെറ്റ്സെ ഖാമ അന്താരാഷ്ട്ര വിമാനത്താവളം ഈ നഗരത്തിന്റെ പരിധിയിലാണുള്ളത്. സ്വയം ഭരണാധികാരമുള്ള ഭരണജില്ലയായ ഇത് ചുറ്റുപാടുമായി സ്ഥിതിചെയ്യുന്ന തെക്കുകിഴക്കൻ ജില്ലയുടെ തലസ്ഥാനവുംകൂടിയാണ്. പ്രദേശവാസികൾ ഈ നഗരത്തെ "ഗാബ്സ്" എന്നു വിളിക്കുന്നു. 


</doc>
<doc id="384972" url="https://ml.wikipedia.org/wiki?curid=384972" title="മെപുലെ കെനീൽവേ ക്വെലാഗോബ്">
മെപുലെ കെനീൽവേ ക്വെലാഗോബ്

മെപുള കെനീൽവെ ക്വെലാഗോബ് (ജനനം 1979 നവംബർ 14) ബോട്സ്വാനയിലെ ഒരു രാഷ്ട്രീയപ്രവർത്തകയും, ബിസിനസുകാരിയും, മോഡലും, സൗന്ദര്യ റാണിയും 1999 ൽ മിസ്സ് യൂണിവേർസ് കിരീടമണിഞ്ഞ വ്യക്തിയുമാണ്. അന്തർദേശീയ സൗന്ദര്യമത്സരത്തിൽ വിജയിച്ച മൂന്നാമത്തെ ആഫ്രിക്കൻ വനിതയായിരുന്നു അവർ.


</doc>
<doc id="384989" url="https://ml.wikipedia.org/wiki?curid=384989" title="ലിലോൻഗ്വേ">
ലിലോൻഗ്വേ

ലിലോൻഗ്വേ (; or ) മലാവിയുടെ തലസ്ഥാനമായ നഗരമാണ്. 2015-ലെ കണക്കുകൾ പ്രകാരം 1,077,116 ജനസംഖ്യയുള്ള ഇത് മലാവിയിലെ ഏറ്റവും വലിയ നഗരമാണ്. മൊസാംബിക്കിന്റെയും സാംബിയയുടേയും അതിർത്തിക്കടുത്ത് മലാവിയിലെ മദ്ധ്യ മേഖലയിലാണ് ഈ നഗരം സ്ഥിതി ചെയ്യുന്നത്. മദ്ധ്യ മലാവിയിലെ ഒരു പ്രധാനപ്പെട്ട ഒരു സാമ്പത്തിക, ഗതാഗത കേന്ദ്രമാണ് ഈ നഗരം. ലിലോൻഗ്വേ നദിയുടെ പേരിനെ ആസ്പദമാക്കിയാണ് നഗരത്തിനു നാമകരണം നടത്തിയിരിക്കുന്നത്. 

ലിലോൻഗ്വേ നദീതീരത്തെ ഒരു ചെറിയ മീൻപിടുത്ത ഗ്രാമമായി നൂറ്റാണ്ടുകളായി ലിലോൻഗ്വേ നിലനിന്നിരുന്നു. ബ്രിട്ടീഷ് കൊളോണിയൽ ഭരണകാലത്ത് ഈ അധിവാസകേന്ദ്രം അതിന്റെ തന്ത്രപരമായ സ്ഥാനം കാരണമായി ഒരു ഭരണകേന്ദ്രമായി മാറി. 19066 ൽ ഒരു വാണിജ്യകേന്ദ്രമായി ഔപചാരികമായി സ്ഥാപിതമായ ലിലോൻഗ്വേ 1947 ൽ ഔദ്യോഗികമായി ഒരു പട്ടണമായി അംഗീകരിക്കപ്പെട്ടു. സ്വാതന്ത്ര്യം നേടിയതിനുശേഷം, ഇത് മലാവിയിലെ മദ്ധ്യമേഖലയിലെ ഒരു പ്രധാന വ്യാപാരകേന്ദ്രമായി വളർന്നുകൊണ്ടിരുന്നു. രാജ്യത്തിന്റെ മുൻഭരണാധികാരിയായിരുന്ന ഹേസ്റ്റിംഗ്സ് കാമുസു ബാൻഡ ഈ നഗരത്തെ 1975 ൽ മാലാവിയുടെ പുതിയ തലസ്ഥാന നഗരമായി പ്രഖ്യാപിച്ചതിനുശേഷം ഇതിന്റെ ഈ വളർച്ച ത്വരിതഗതിയിലായി. അവസാനത്തെ സർക്കാർ ഓഫീസുകൾ ലിലോൻഗ്വേയിലേയ്ക്കു മാറ്റിസ്ഥാപിക്കപ്പെട്ടത് 2005 ൽ ആയിരുന്നു. വാർഷിക വളർച്ചാ നിരക്ക് 4.3% എന്ന തോതിൽ നഗരത്തിലെ ജനസംഖ്യ വളരെ വേഗം കൂടിക്കൊണ്ടിരിക്കുന്നു. 


</doc>
<doc id="384991" url="https://ml.wikipedia.org/wiki?curid=384991" title="ലിലോൻഗ്വേ നദി">
ലിലോൻഗ്വേ നദി

ലിലോൻഗ്വേ നദി, മലാവിയിലെ ഒരു നദിയാണ്. രാജ്യത്തിന്റെ തലസ്ഥാനമായ ലിലോൻഗ്വേയിലൂടെയാണ് ഇത് ഒഴുകുന്നത്. ഏകദേശം 200 കിലോമീറ്റർ നീളമുള്ള ഈ നദി മലാവി തടാകത്തിൽ പതിക്കുന്നു. 


</doc>
<doc id="384993" url="https://ml.wikipedia.org/wiki?curid=384993" title="നൌവാക്ക്ച്ചോട്ട്">
നൌവാക്ക്ച്ചോട്ട്

നൌവാക്ക്ച്ചോട്ട് (, "", ബെർബർ ഭാഷയിൽ നിന്ന് ഉരുത്തിരിഞ്ഞ Nawākšūṭ, എന്ന പദത്തിനർത്ഥം "കാറ്റിന്റെ സ്ഥലം" എന്നാണ്) മൌറിത്താനിയിയലെ ഏറ്റവും വലിയ നഗരവും രാജ്യത്തിന്റെ തലസ്ഥാനവുമാണ്. സഹാറയിലെ ഏറ്റവും വലിയ നഗരങ്ങളിലൊന്നാണിത്. മൗറിത്താനിയയുടെ ഭരണപരവും സാമ്പത്തികവുമായ കേന്ദ്രമായി ഈ നഗരം പ്രവർത്തിക്കുന്നു. 


</doc>
<doc id="384995" url="https://ml.wikipedia.org/wiki?curid=384995" title="വിൻഡ്ഹോക്ക്">
വിൻഡ്ഹോക്ക്

വിൻഡ്ഹോക്ക് നമീബിയൻ റിപ്പബ്ലിക്കിന്റെ തലസ്ഥാനവും രാജ്യത്തെ ഏറ്റവും വലിയ നഗരവുമാണ്. ഖോമസ് ഹൈലാന്റ് പീഠഭൂമിയിൽ മധ്യ നമീബിയയിൽ സ്ഥിതിചെയ്യുന്ന ഈ നഗരം, സമുദ്രനിരപ്പിൽനിന്ന് ഏകദേശം 1,700 മീറ്റർ (5,600 അടി) ഉയരത്തിൽ ഭൂമിശാസ്ത്രപരമായി രാജ്യത്തിന്റെ കൃത്യം മദ്ധ്യത്തിൽ സ്ഥിതിചെയ്യുന്നു.


</doc>
<doc id="384997" url="https://ml.wikipedia.org/wiki?curid=384997" title="മസെരു">
മസെരു


</doc>
<doc id="384998" url="https://ml.wikipedia.org/wiki?curid=384998" title="നയാമെ">
നയാമെ

നയാമെ () പടിഞ്ഞാറൻ ആഫ്രിക്കൻ രാജ്യമായ നൈജറിലെ ഏറ്റവും വലിയ നഗരവും രാജ്യത്തിന്റെ തലസ്ഥാനവുമാണ്. നൈജർ നദീമേഖലയിൽ സ്ഥിതിചെയ്യുന്ന നിയാമി നഗരം, പ്രാഥമികമായി നദിയുടെ കിഴക്കേ കരയിൽ സ്ഥിതിചെയ്യുന്നു. ഇത് നൈജറിലെ ഒരു ഭരണപരവും സാംസ്കാരികവും സാമ്പത്തികവുമായ കേന്ദ്രമാണ്.


</doc>
<doc id="385000" url="https://ml.wikipedia.org/wiki?curid=385000" title="നാസെന്റെസ് ഡൊ ലാഗോ ജാറി ദേശീയോദ്യാനം">
നാസെന്റെസ് ഡൊ ലാഗോ ജാറി ദേശീയോദ്യാനം

നാസെന്റെസ് ഡൊ ലാഗോ ജാറി ദേശീയോദ്യാനം (പോർച്ചുഗീസ് : "Parque Nacional Nascentes do Lago Jari") ബ്രസീലിലെ ആമസോണാസ് സംസ്ഥാനത്തു സ്ഥിതിചെയ്യുന്ന ഒരു ദേശീയോദ്യാനമാണ്. BR-319 ഹൈവേ മേഖലയുടെ സ്വാധീനത്തിലുള്ള ആമസോൺ മഴക്കാടുകളുടെ ഒരു മേഖലയെ ഈ ദേശീയോദ്യാനം സംരക്ഷിക്കുന്നു. 

ഈ ദേശീയോദ്യാനത്തിന്റെ വിസ്തീർണ്ണം 812,745.18 ഹെക്ടർ (2,008,337.1 ഏക്കർ) ആണ്. ഇതു നിലനിൽക്കുന്നത് ആമസോൺ ബയോമിലാണ്. ഈ ദേശീയോദ്യാനത്തിൽ BR-319 ഹൈവേയുടെ പടിഞ്ഞാറൻ ഭാഗം, പുരുസ് നദിയുടെ കിഴക്കു ഭാഗം ലാഗോ ജാറിയുടെ തെക്കു ഭാഗം, മാറ്റുപ്പിരി സംസ്ഥാന ഉദ്യാനത്തിന്റെ തെക്കു പടിഞ്ഞാറൻ ഭാഗം എന്നിവ ഉൾക്കൊള്ളുന്നു. ആമസോണാസ് സംസ്ഥാനത്തു സ്ഥിതിചെയ്യുന്ന ഈ ദേശീയോദ്യാനത്തിന്റെ 6% ഭാഗം ബെറൂറീ മുനിസിപ്പാലിറ്റിയിലും 94% ഭാഗം തപൌവ മുനിസിപ്പാലിറ്റിയിലുമായാണ്. 


</doc>
<doc id="385002" url="https://ml.wikipedia.org/wiki?curid=385002" title="മണ്ടേല ഹൌസ്">
മണ്ടേല ഹൌസ്

നെൽസൺ മണ്ടേല ദേശീയ മ്യൂസിയമാണ് മണ്ടേല ഹൌസ് എന്നപേരിലറിയപ്പെടുന്നത്.  ഇതിന്റ വിലാസം വിലകസി സ്ട്രീറ്റ്, ഒർലാന്റോ വെസ്റ്റ്, സൊവേറ്റോ, ദക്ഷിണാഫ്രിക്ക എന്നതാണ്. ഇവിടെയാണ് നെൽസൺ മണ്ടേല 1946 മുതൽ 1962 വരെ ജീവിച്ചിരുന്നത്. വിലകസി ൻഗകനെ തെരുവുകളുടെ മൂലയിലാണ് ഈ വസതി. ടുട്ടുഹൌസിൽനിന്നും കുറച്ചുദൂരം മുന്നോട്ടുപോയാൽ മണ്ടേല ഹൌസിലെത്താം. ആർച്ച് ബിഷപ്പ് എമെരിറ്റസ് ഡെസ്മണ്ട് ടുട്ടുവിന്റെ വീടാണ് ടുട്ടു ഹൌസ്. 

1997 സെപ്തംബർ 1 ന് മണ്ടേല ഈ വീട് സൊവെറ്റോ ഹെരിറ്റേജ് ട്രസ്റ്റിന്(മണ്ടേലയാണ് ഈ ട്രസ്റ്റിന്റെ സ്ഥാപകൻ) ഒരു മ്യൂസിയം നടത്തുന്നതിന് കൈമാറി

1999 ൽ ഇത് ദേശീയ പൈതൃക സ്ഥാനമായി പ്രഖ്യാപിച്ചു.

1945 ൽ പണിത ചുടുകട്ടകൊണ്ട് നിർമ്മിച്ച ഒറ്റനില വീടാണിത്. ചുമരിൽ അനേകം വെടിയുണ്ടയുടെ തുളകളുണ്ട്. ഇവ മൊളോട്ടോവ് കോക്ടെയിൽസിലെ ആക്രമണത്തിന്റെ ഭാഗമായി ഉണ്ടായതാണ്. ആക്രമണത്തിന്റെ വിവിധ പാടുകളും ഇവിടെയുണ്ട്. നെൽസൺമണ്ടേലക്ക് നൽകിയ വിവിധ ഉപഹാരങ്ങളും ഫോട്ടോഗ്രാഫുകളും ലോക ചാമ്പ്യൻഷിപ്പ് ബെൽറ്റും ഇവിടെയുണ്ട്. ഈ ബെൽറ്റ് ഷുഗർ റേ ലിയോനാർഡ് മണ്ടേലക്ക് നൽകിയതാണ്. 

2009 മുതൽ ഇവിടെ ഒരു സന്ദർശക ഗ്യാലറിയും മ്യൂസിയവും പ്രവർത്തിക്കുന്നു.



</doc>
<doc id="385006" url="https://ml.wikipedia.org/wiki?curid=385006" title="സഹകരണ പ്രസ്ഥാനത്തിന്റെ ചരിത്രം">
സഹകരണ പ്രസ്ഥാനത്തിന്റെ ചരിത്രം

സഹകരണ പ്രസ്ഥാനത്തിന്റെ ചരിത്രം സഹകരണത്തിന്റെ ഉത്ഭവവും ചരിത്രവുമാണ്. പരസ്പര ഇൻഷുറൻസ്, സഹകരണ തത്ത്വങ്ങൾ തുടങ്ങിയ സഹകരണ ഉടമ്പടികൾ വളരെ മുമ്പുതന്നെ നിലനിന്നിരുന്നുവെങ്കിലും, സഹകരണ തത്ത്വങ്ങളുടെ പ്രയോഗത്തോടെ ബിസിനസ് സംവിധാനത്തിന് സഹകരണ പ്രസ്ഥാനം ആരംഭിച്ചു.

യൂറോപ്പിൽ 19-ാം നൂറ്റാണ്ടിൽ, പ്രാഥമികമായി ബ്രിട്ടനിലും ഫ്രാൻസിലും, സഹകരണ പ്രസ്ഥാനം ആരംഭിച്ചു. 1498 ൽ അബർഡീനിൽ സ്ഥാപിതമായ ഷോർട്ട് പോർട്ടേഴ്സ് സൊസൈറ്റി ലോകത്തിലെ ആദ്യത്തെ സഹകരണ സംഘമായി അവകാശപ്പെടുന്നു

റോബർട്ട് ഓവെൻ (1771-1858) സഹകരണപ്രസ്ഥാനത്തിന്റെ പിതാവായി കണക്കാക്കപ്പെടുന്നു. റോബർട്ട് ഓവെന്റെ ആശയങ്ങൾ ഫലപ്രദമായി സ്കോട്ലൻഡിലെ ന്യൂ ലനാർക്കിന്റെ പരുത്തി മില്ലുകളിൽ വിജയകരമായി നടപ്പാക്കി. ഇവിടെ ആദ്യ സഹകരണ സ്റ്റോർ തുറന്നു. ഇതിന്റെ വിജയത്തിലൂടെ പ്രചോദിപ്പിക്കപ്പെട്ട റോബർട്ട് ഓവെൻ "ഗ്രാമീണ സഹകരണസംഘടന" രൂപീകരിച്ചു.


</doc>
<doc id="385007" url="https://ml.wikipedia.org/wiki?curid=385007" title="പോർട്ട് എലിസബത്ത്">
പോർട്ട് എലിസബത്ത്

ദക്ഷിണാഫ്രിക്കയിലെ ഒരു തീരദേശ നഗരമാണ് പോർട്ട് എലിസബത്ത് (; ). ദക്ഷിണാഫ്രിക്കയിലെതന്നെ വലിയ നഗരങ്ങളിൽ ഒന്നാണ് ഇത്. കിഴക്കൻ കേപ് പ്രവിശ്യയിലാണ് ഈ പട്ടണം സ്ഥിതിചെയ്യുന്നത്. പിഇ എന്ന ചുരുക്കെഴുത്തിൽ ഈ നഗരം അറിയപ്പെടുന്നു. ദക്ഷിണാഫിക്കയിലെ പ്രധാന തുറമുഖങ്ങളിൽ ഒന്നാണ് പോർട്ട് എലിസബത്ത്. 

1820-ൽ ബ്രിട്ടീഷുകാരാണ് പോർട്ട് എലിസബത്ത് എന്ന പട്ടണം സ്ഥാപിച്ചത്. ഇന്ന് ഇത് നെൽസൺ മണ്ടേല മുനിസിപാലിറ്റി മേഖലയുടെ ഭാഗമാണ്. 13 ലക്ഷത്തിലധികം ആളുകൾ പോർട്ട് എലിസബത്തിൽ വസിക്കുന്നു. 


</doc>
<doc id="385013" url="https://ml.wikipedia.org/wiki?curid=385013" title="അച്ചൊളിബർ">
അച്ചൊളിബർ

ഉഗാണ്ടയിലെ വടക്കൻ മേഖലയിലെ പഡെർ ജില്ലയിലെ ഒരു പട്ടണമാണ് അചോളിബർ

അടുത്ത നഗര കേന്ദ്രമായ കിറ്റ്ഗത്തിന്റെ തെക്കുഭാഗത്തായി ഏകദേശം 19 കി.മീ. അകലെയാണ് അചോളിബർ.അചൊളിബറിന്റെ നിർദ്ദേശാങ്കങ്ങൾ 03°08'37.0"N, 32°54'49.0"E (അക്ഷാംശം:3.143611; രേഖാംശം:32.913611).ആണ്<ref>

</doc>
<doc id="385016" url="https://ml.wikipedia.org/wiki?curid=385016" title="രസം (കല)">
രസം (കല)

സൂത്രം - 140 "വിഭാവാനുഭാവവ്യഭിചാരി 
സാത്വികാഭിവ്യക്തഃ സ്ഥായീ രസ:" 

വിഭാവം: സ്ഥായിക്കു കാരണവും /അനുഭാവവും സാത്വികവും: കാര്യവും /
വ്യഭിചാരിഭാവം: സ്ഥായിയും ആകുന്നു.

അതായത്, വിഭാവം, അനുഭവം, വ്യഭിചാരി, സ്വാത്വികം ഇവയാൽ വൃഞ്ജിക്കുന്ന സ്ഥായീഭാവമാണ് രസം'എന്നു സൂത്രാർത്ഥം.

മേൽപ്പറഞ്ഞതിൽ വിഭാവം എന്തെന്നു വെച്ചാൽ, ആസ്വാദകനിൽ വികാരം ജനിപ്പിക്കാൻ കരമാകുന്നതെന്തെന്നോ അതിനെ വിഭാവം എന്ന് പറയുന്നു. 

വിഭാവം രണ്ടെണ്ണമുണ്ട്. അത് ആലംബനം, ഉദ്ധീപനം എന്നിവയാണ്. അതെന്താണെന്നു നോക്കാം.

1)ആലംബനവിഭാവം.

ഒരു വസ്തുവിനെ അല്ലെങ്കിൽ വ്യക്തിയേ(കഥാപാത്രങ്ങൾ) അവലംബിച്ചുകൊണ്ട് ഉണ്ടാകുന്ന ഭാവമാണ് ആലംബനവിഭാവം.

2)ഉദ്ദീപനവിഭാവം : 

ആസ്വാദകനിൽ ഉണ്ടായതായി കണക്കാക്കുന്ന വികാരത്തിന് തീവ്രത ചേർക്കുന്ന സാഹചര്യങ്ങളാണ് ഉദ്ദീപനവിഭാവം

ഇനി അനുഭാവം എന്താണെന്നു നോക്കാം. മനസ്സിൽ ഭാവബോധം ജനിപ്പിക്കുന്ന ശാരീരിക ചലനമാണ് അനുഭാവം. ഇത് മൂന്നു വിധമുണ്ട്.

1)വാചികം : വാക്കുകളുടെ ഉച്ചാരണ ഭേദംകൊണ്ടും ആരോഹണ അവരോഹണ ക്രമം കൊണ്ടും ഭാവത്തെ ജനിപ്പിക്കുന്നതാണ് വാചികം

2)ആംഗികം : അംഗചേഷ്ടകൾ കൊണ്ട് ആസ്വാദകനിൽ ഭാവപ്പകർച്ച നൽകുന്നതാണ് ആംഗികം.

3)സാത്വികം (?) : ആശ്രയത്തിന് അധീനമല്ലാത്ത അംഗഛേഷ്ട്ടായാണ് സാത്വികം

ഇനി വ്യഭിചാരിഭാവം എന്താണെന്നു നോക്കാം. സ്ഥായിഭാവങ്ങളെ പോഷിപ്പിക്കുന്ന വികാരങ്ങളാണ് വ്യഭിചാരിഭാവം അഥവാ സഞ്ചാരിഭാവം എന്നു പറയുന്നത്. ഇത് മുപ്പത്തിമൂന്നെണ്ണമുണ്ട്.

ഇനി,ആലംബന ഉദ്ദീപനവിഭാവങ്ങളെ അല്പംകൂടി വിശദമാക്കിയാൽ രത്യാദികൾക്ക് ആലംബനമായി നിൽക്കുന്നവ ആലംബനവിഭാവങ്ങളും രത്യാദിഭാവങ്ങളെ ഉദ്ദീപിപ്പിക്കുന്നവ ഉദ്ദീപനവിഭാവങ്ങളുമാണ്. ഉദാഹരണം പറഞ്ഞാൽ ഒരു നാടകത്തിലെ നായികാനായകന്മാരുടെ കണ്ടുമുട്ടലിൽ ഉണ്ടാകുന്ന രതിഭാവത്തിന് അന്യോന്യം അവർ ആലംബനമാകുന്നു. 

സമാഗമസ്ഥലമായ ഉദ്യാനമോ മറ്റേതെങ്കിലും രമണീയമോ ആയ സ്ഥലങ്ങൾ, നായികാനായകന്മാരുടെ രൂപയൗവന ഗുണങ്ങൾ, വേഷം, കണ്ടുമുട്ടലിന്റെ പശ്ചാത്തലമായി വരുന്ന മറ്റ് പരിസരങ്ങൾ തുടങ്ങിയവ ഉദ്ദീപനവിഭാവങ്ങളാകുന്നു. പ്രേക്ഷകരെ സംബന്ധിച്ചിടത്തോളം നായികാനായകന്മാർ 

ഒരുപോലെ ആലംബനവിഭാവങ്ങളാണ് പശ്ചാത്തലങ്ങളും മറ്റ് കാഴ്ചാപരിസരങ്ങളും ഉദ്ദീപനവിഭാവങ്ങളും. 


</doc>
<doc id="385037" url="https://ml.wikipedia.org/wiki?curid=385037" title="ആരാന്റെ മുല്ല കൊച്ചുമുല്ല">
ആരാന്റെ മുല്ല കൊച്ചുമുല്ല

ഗജരാജ ഫിലിംസിന്റെ ബാനറിൽ ബാലചന്ദ്രമേനോൻ 1984ൽ കഥ,തിരക്കഥ, സംഭാഷണം, സംവിധാനം എന്നിവ ചെയ്ത് പ്രുറത്തിറങ്ങിയ മലയാള ചലച്ചിത്രമാണ്ആരാന്റെ മുല്ല കൊച്ചുമുല്ല. ബാലചന്ദ്രമേനോൻ,ശങ്കർ,r>രോഹിണി ,ശ്രീവിദ്യ,ലക്ഷ്മി തുടങ്ങിയവർ പ്രധാന വേഷം കൈകാര്യം ചെയ്ത ഈ ചിത്രത്തിന്റെ പശ്ചാത്തലസംഗീതം ജോൺസൺ സംഗീതം ആലപ്പി രംഗനാഥ് എന്നിവർ നിർവ്വഹിച്ചു. ഈ സിനിമയിൽ നാത്തൂന്മാരായി ശ്രീവിദ്യയും ലക്ഷ്മിയും അവതരിപ്പിച്ച റോളുകൾ പ്രത്യേക പരാമർശം അർഹിക്കുന്നു.
കിങ്ങിണിക്കര ഗ്രാമത്തിൽ ബാങ്ക്മാനേജറായി പുതുതായി എത്തുന്ന ഓമനക്കുട്ടൻ (ശങ്കർ) നാട്ടുകാർക്കിടയിൽ കിടന്നു നട്ടം തിരിയുന്നു. നാത്തൂന്മാരായ മഹേശ്വരിയമ്മയും(ലക്ഷ്മി) തങ്കമണികുഞ്ഞമ്മയും(ശ്രീവിദ്യ) തങ്ങളുടെ മകളുടെ ഭാവി വരനായി അയാളെ തീരുമാനിക്കുന്നു. ബാങ്കിൽ നിന്നും ലോൺ എടുത്ത് പലരും മറ്റ് പല ബിസിനസ്സുകളും നടത്തുന്നു. അവസാനം ഗതികെട്ട് ഒളിച്ചോടിയ ഓമനക്കുട്ടന്റെ സഹായത്തിന് അനാഥൻ (ബാലചന്ദ്രമേനോൻ) എത്തുന്നു. അയാൾ ഈ കുരുക്കുകൾ ഓരോന്നായി അഴിക്കുന്നു.
ആലപി രംഗനാഥ് ആണ് മധു ആലപ്പുഴയുടെ വരികൾ ചിട്ടപ്പെടുത്തിയത്
ആരാന്റെ മുല്ല കൊച്ചുമുല്ല


</doc>
<doc id="385038" url="https://ml.wikipedia.org/wiki?curid=385038" title="അനീസ മഖ്‌ലൂഫ്">
അനീസ മഖ്‌ലൂഫ്

1971 മുതല് സിറിയയിൽ ഭരണം നടത്തുന്ന അൽ അസദ് കുടുംബത്തിലെ അംഗവും സിറയൻ പ്രസിഡന്റായിരുന്ന ഹാഫിസ് അൽ അസദിന്റെ ഭാര്യയുമായിരുന്നു അനീസ മഖ്‌ലൂഫ്(English: Anisa Makhlouf)(1929/1930 – 6 February 2016) . 1971 മുതൽ 2000 വരെ സിറിയയിലെ പ്രഥമ വനിതയായിരുന്നു അനീസ. 2000 മുതൽ സിറിയയുടെ പ്രസിഡന്റായ ബഷാർ അൽ അസദ് അടക്കം അഞ്ചു മക്കളുണ്ട്. 


</doc>
<doc id="385039" url="https://ml.wikipedia.org/wiki?curid=385039" title="പോർട്ടൊ നോവൊ">
പോർട്ടൊ നോവൊ

പോർട്ട് നോവൊ (; Hogbonu, Ajashe എന്നിങ്ങനെയും അറിയപ്പെടുന്നു) ബെനിന്റെ തലസ്ഥാനമായ നഗരമാണ്. ഇത് മുൻ ഫ്രഞ്ച് ദഹോമിയുടെ തലസ്ഥാനമായിരുന്നു. 110 ചതുരശ്ര കിലോമീറ്റർ വിസ്തീർണ്ണമുള്ള (42 ചതുരശ്ര മൈൽ) ഈനഗരത്തിലെ ജനസംഖ്യ 2002 ലെ കണക്കുകൾ പ്രകാരം 223,552 ആയിരുന്നു. പോർട്ടുഗീസ് സാമ്രാജ്യം ഉൾപ്പെടെ നിരവധി യൂറോപ്യൻ സാമ്രാജ്യങ്ങൾ പ്രധാനപ്പെട്ട ഭാഗമായി കണക്കാക്കിയിരുന്ന ഈ സ്ഥലം യഥാർത്ഥത്തിൽ ഒരു അടിമവ്യാപാര തുറമുഖമായിട്ടാണ് ആദ്യം വികസിച്ചത്.


</doc>
<doc id="385041" url="https://ml.wikipedia.org/wiki?curid=385041" title="ബഞ്ജുൾ">
ബഞ്ജുൾ

ബഞ്ജുൾ ഗാംബിയയുടെ തലസ്ഥാനമായ നഗരമാണ്. മുമ്പ് ബാത്തസ്റ്റ് എന്നറിയപ്പെട്ടിരുന്ന ഈ നഗരം ഔദ്യോഗികമായി "സിറ്റി ഓഫ് ബഞ്ജുൾ" എന്നറിയപ്പെടുന്നു. ഇതേ പേരിൽ ഒരു ഡിവിഷനും നിലവിലുണ്ട്. നഗരത്തിലെ ജനസംഖ്യ 34,828 ആണ്. സിറ്റി ഓഫ് ബഞ്ജുൾ, കനിഫിങ് മുനിസിപ്പൽ കൌൺസിൽ എന്നിവകൂടി ഉൾപ്പെട്ട ഗ്രേറ്റർ ബഞ്ജുൾ മേഖലയിലെ ആകെ ജനസംഖ്യ 357,238 ആണ്. (2003 ലെ സെൻസസ് രേഖകൾ പ്രകാരം). ബഞ്ജുൾ നഗരം സെന്റ് മേരീസ് ദ്വീപിൽ (ബൻജുൽ ദ്വീപ്) ആണ് സ്ഥിതിചെയ്യുന്നത്. ഇവിടെവച്ച് ഗാംബിയ നദി അറ്റ്ലാന്റിക് സമുദ്രത്തിലേക്ക് പ്രവേശിക്കുന്നു. ദ്വീപ് പ്രധാന കരയുമായി പടിഞ്ഞാറ് ഭാഗത്തും മറ്റു ഗ്രേറ്റർ ബഞ്ജുൾ മേഖലകളിലേയ്ക്കും പാലങ്ങളിലൂടെയും ബന്ധിപ്പിച്ചിരിക്കുന്നു. ബഞ്ജുളിനെ പ്രധാനകരയുമായി ബന്ധിപ്പിക്കുവാൻ നദിയുടെ മറുഭാഗത്തുനിന്ന് ഫെറി സർവ്വീസുകളും നിലവിലുണ്ട്.


</doc>
<doc id="385046" url="https://ml.wikipedia.org/wiki?curid=385046" title="ലിബ്രവില്ലെ">
ലിബ്രവില്ലെ

ലിബ്രവില്ലെ ഗാബണിന്റെ തലസ്ഥാനവും ഏറ്റവും വലിയ നഗരവുമാണ്. ഇത് പടിഞ്ഞാറൻ മദ്ധ്യ ആഫ്രിക്കയിൽ സ്ഥിതിചെയ്യുന്നു. ലിബ്രവില്ലെ നഗരം ഗൾഫ് ഓഫ് ഗിനിയയ്ക്കു സമീപം കൊമോ നദിയിലെ ഒരു തുറമുഖവും ഒരു മരത്തടി വ്യവസ്യായകേന്ദ്രവുമാണ്. 2013 ലെ സെൻസസ് പ്രകാരം ഈ നഗരത്തിലെ ജനസംഖ്യ 703,904 ആണ്.


</doc>
<doc id="385048" url="https://ml.wikipedia.org/wiki?curid=385048" title="ലോമെ">
ലോമെ

ലോമെ ടോഗോയുടെ തലസ്ഥാനവും രാജ്യത്തെ ഏറ്റവും വലിയ നഗരവുമാണ്. നഗരത്തിലെ ജനസംഖ്യ 837,437 ഉം മെട്രോപോളിറ്റൻ മേഖലയിലെ ആകെ ജനസംഖ്യ 1,570,283 ഉം ആണ്. ഗൾഫ് ഓഫ് ഗിനിയയിൽ സ്ഥിതിചെയ്യന്ന ലോമെ നഗരം രാജ്യത്തെ ഭരണ, വ്യാവസ്യായിക കേന്ദ്രവും പ്രധാന തുറമുഖവുമാണ്. ഈ നഗരത്തിൽനിന്ന് കാപ്പി, കൊക്കോ, കൊപ്ര, പാം കെർണൽ എന്നിവ കയറ്റമതി ചെയ്യുന്നു. ഇവിടെ ഒരു എണ്ണ ശുദ്ധീകരണശാലയും നിലനിൽക്കുന്നുണ്ട്.


</doc>
<doc id="385055" url="https://ml.wikipedia.org/wiki?curid=385055" title="ആഫ്രിക്ക നവീകരണ സർവകലാശാല">
ആഫ്രിക്ക നവീകരണ സർവകലാശാല


</doc>
<doc id="385057" url="https://ml.wikipedia.org/wiki?curid=385057" title="ബോട്സ്വാന പുല">
ബോട്സ്വാന പുല

ബോട്സ്വാന യുടെ കറൻസിയാണ്  പുല. ഇതിനു ISO 4217 എന്ന കോഡും"BWP"എന്നു ചുരുക്കക്ഷരവും ഉണ്ട്. ഒരു പുല 100 തെബെ യ്ക്കു തുല്യമാണ്.  . "പുല" എന്ന വാക്കിന്റെ സെറ്റ്സ്വാനയിലെ അർത്ഥം "മഴ" എന്നാണ്, കാരണം ബോട്സ്വാനയിൽ മഴ കുറവാണ്. കൽഹാരി മരുഭൂമിയുടെ അധികവും ബോട്സ്വാനയിലാണ്. അതുകൊണ്ട് മഴ അപൂർവവും അനുഗ്രഹവുമാണ്. "തെബെ", എന്നാൽ "കവചം"എന്നുമാണ് അർഥം. പേരുകൾ പൊതുജനങ്ങളിലൂടെ തിരഞ്ഞെടുത്തതാണ്. 
1976ലാണ് ആഫ്രിക്കൻ റാൻഡിനെ മാറ്റി പുല വന്നത്.

സിംബാബ്‌വെ യിൽ 2006 തൊട്ട് 2008 വരെ വലിയ പണപ്പെരുപ്പം ഉണ്ടായപ്പോൾ സർക്കാർ 2008 വരെ വിദേശ കറൻസികൾ ഉപയോഗിക്കാൻ അനുവദിച്ചിരുന്നു. പ്രാദേശിക കറൻസി 2009 ഏപ്രിൽ 12ന് കാലാഹരണപ്പെട്ടു. സൗത്ത് ആഫ്രിക്കൻ റാൻഡ്, ബോട്സ്വാന പുല എന്നിവ സിംബാബ്‌വെ യിൽ പ്രചാരത്തിലുണ്ട്, കൂടാതെ സിംബാബ്‌വെ ബോണ്ട് നാണയങ്ങളുമുണ്ട്.


</doc>
<doc id="385061" url="https://ml.wikipedia.org/wiki?curid=385061" title="നെൽസൺ മണ്ടേല ബേ മെട്രോപൊളിറ്റൻ മുനിസിപ്പാലിറ്റി">
നെൽസൺ മണ്ടേല ബേ മെട്രോപൊളിറ്റൻ മുനിസിപ്പാലിറ്റി

ദക്ഷിണാഫ്രിക്കയിലുള്ള എട്ട് മെട്രോപൊളിറ്റൻ (എ കാറ്റഗറി) മുനിസിപ്പാലിറ്റികളിൽ ഒന്നാണ് നെൽസൺ മണ്ടേല മുനിസിപ്പാലിറ്റി. കിഴക്കേ കേപ്പ് പ്രവിശ്യലെ അൽഗോള ബേയുടെ തീരത്തായാണ് ഈ മുനിസിപ്പാലിറ്റി സ്ഥിതിചെയ്യുന്നത്. പോർട്ട് എലിസബത്ത്, ഉയിട്ടെൻഹാഗ്, ഡെസ്പാച്ച് എന്നീ പട്ടണങ്ങളും അവയുടെ ചുറ്റുമുള്ള പ്രദേശങ്ങളും ഉൾപ്പെടുന്ന പ്രദേശമാണിത്. 

പ്രസിഡന്റ് നെൽസൺ മണ്ടേലയുടെ സ്മരണാർത്ഥമാണ് നെൽസൺ മണ്ടേല ബേ മുനിസിപ്പാലിറ്റി എന്ന പേര് തിരഞ്ഞെടുത്തത്.

2001ൽ പോർട്ട് എലിസബത്തും ചുറ്റുമുള്ള പട്ടണങ്ങളായ ഉയിട്ടെൻഹാഗ്, ഡെസ്പാച്ച് എന്നിവയും അവയുടെ ചുറ്റുമുള്ള കൃഷിസ്ഥലങ്ങളും ചേർത്ത് നെൽസൺ മണ്ടേല ബേ മെട്രോപൊളിറ്റൻ മുനിസിപ്പാലിറ്റി രൂപീകരിച്ചു. 

2001 ലെ കാനേഷുമാരി പ്രകാരം മുനിസിപ്പാലിറ്റിയെ താഴെക്കാണുന്ന പ്രധാന സ്ഥലങ്ങളായി തിരിച്ചിരിക്കുന്നു


</doc>
<doc id="385071" url="https://ml.wikipedia.org/wiki?curid=385071" title="റാബത്ത്">
റാബത്ത്

റാബത്ത് (; ; ) ആഫ്രിക്കൻ രാജ്യമായ മൊറോക്കോയുടെ തലസ്ഥാന നഗരവും രാജ്യത്തെ രണ്ടാമത്തെ വലിയ നഗരവുമാണ്. നാഗരിക ജനസംഖ്യ ഏകദേശം 580,000 (2014) ആണ്. മെട്രോപോളിറ്റൻ മേഖലയിലെ ആകെ ജനസംഖ്യ 1.2 മില്യൺ ആണ്. റാബത്ത്-സാലെ-കെനിട്ര ഭരണമേഖലയുടെ തലസ്ഥാനവുംകൂടിയാണ് ഈ നഗരം. റാബത്ത് നഗരം അറ്റ്ലാന്റിക് മഹാസമുദ്രത്തിനു സമീപം ബൌ റെഗ്രെഗ് നദിയുടെ അഴിമുഖത്താണ് സ്ഥിതിചെയ്യുന്നത്. നദീതീരത്തിന് അഭിമുഖമായി പ്രധാന ഗതാഗത പട്ടണമായ സലേ സ്ഥിതിചെയ്യുന്നു. റാബത്ത്, ടെമാര, സലേ എന്നീ നഗരങ്ങൾ കൂടിച്ചേർന്ന് 1.8 മില്യൺ ജനങ്ങളുള്ള ഒരു മഹാ നഗരസമൂഹത്തെ സൃഷ്ടിക്കുന്നു. എക്കൽ അടിയുന്നതു സംബന്ധമായ പ്രശ്നങ്ങൾ ഒരു തുറമുഖമായുള്ള റബാത്തിന്റെ പങ്ക് കുറച്ചുവെങ്കിലും റാബത്തും സാലയും ഇപ്പോഴും ഒരു പ്രധാന തുണിത്തര, ഭക്ഷ്യ സംസ്കരണ, നിർമ്മാണ വ്യവസായങ്ങളെ പരിപാലിക്കുന്ന തുറമുഖങ്ങളായി നിലകൊള്ളുന്നു. ഇതുകൂടാതെ ടൂറിസവും മൊറോക്കോയിലെ എല്ലാ വിദേശ എംബസികളുടെയും സാന്നിധ്യവും റാബത്തിനെ രാജ്യത്തെ ഏറ്റവും പ്രധാനപ്പെട്ട നഗരങ്ങളിൽ ഒന്നാക്കി മാറ്റുന്നു.


</doc>
<doc id="385074" url="https://ml.wikipedia.org/wiki?curid=385074" title="വിക്ടോറിയ, സെയ്‌ഷെൽസ്">
വിക്ടോറിയ, സെയ്‌ഷെൽസ്

വിക്ടോറിയ ആഫ്രിക്കൻ രാജ്യമായ സെയ്ഷെൽസിന്റെ തലസ്ഥാനമാണ്. ഇത് ദ്വീപസമൂഹത്തിലെ പ്രധാന ദ്വീപായ മാഹെ ദ്വീപിന്റെ വടക്കു-കിഴക്കൻ ഭാഗത്താണ് സ്ഥിതിചെയ്യുന്നത്. ബ്രിട്ടീഷ് കോളനി ഭരണത്തിന്റെ ആസ്ഥാനമായിട്ടാണ് ഈ നഗരം ആദ്യം സ്ഥാപിക്കപ്പെട്ടത്. 2010 ലെ കണക്കുകൾ പ്രകാരം രാജ്യത്തെ ആകെ ജനസംഖ്യയായ 90,945 ൽ 26,450 പേർ പട്ടണപ്രാന്തപ്രദേശങ്ങളുൾപ്പെടെയുള്ള ഗ്രേറ്റർ വിക്ടോറിയിൽ അധിവസിക്കുന്നു. വിക്ടോറിയയുടെ മുഖ്യ കയറ്റുമതിയിനങ്ങൾ വാനില, തേങ്ങ, വെളിച്ചെണ്ണ, മത്സ്യം, ഗുവാനോ എന്നിവയാണ്.
വിക്റ്റോറിയയുടെ സഹോദര നഗരങ്ങൾ 
ഇവിടത്തെ കാലാവസ്ഥ ഉഷ്ണമേഖല മഴക്കാടുകൾ (Köppen climate classification "Af") എന്ന വിഭാഗത്തിൻ ഉൾപ്പെടുത്തിയിരിക്കുന്നു.


</doc>
<doc id="385079" url="https://ml.wikipedia.org/wiki?curid=385079" title="ലുസാക്ക">
ലുസാക്ക

ലുസാക്ക സാംബിയയുടെ തലസ്ഥാന നഗരവും രാജ്യത്തെ ഏറ്റവും വലിയ നഗരവുമാണ്. തെക്കേ ആഫ്രിക്കയിലെ ദ്രുതഗതിയിൽ വളർന്നുകൊണ്ടിരിക്കുന്ന നഗരങ്ങളിലൊന്നാണായ ലുസാക്ക മദ്ധ്യ പീഠഭൂമിയുടെ തെക്കൻ ഭാഗത്ത് സമുദ്രനിരപ്പിൽനിന്ന് 1,279 മീറ്റർ (4,196 അടിയാണ്) ഉയരത്തിലാണ് സ്ഥിതിചെയ്യുന്നത്.


</doc>
<doc id="385082" url="https://ml.wikipedia.org/wiki?curid=385082" title="ബീറ്റ">
ബീറ്റ

ഗ്രീക്ക് അക്ഷരമാലയിലെ രണ്ടാമത്തെ അക്ഷരമാണ് ബീറ്റ (ഇംഗ്ലീഷ്: Beta or ; വലിയക്ഷരം:, ചെറിയക്ഷരം:, or cursive ; or ). ഗ്രീക്ക് സംഖ്യാക്രമത്തിൽ ഇതിന് 2ന്റെ സ്ഥാനമാണ്. ബീറ്റയെ വലിയക്ഷരത്തിൽ "Β"എന്നും, ചെറിയക്ഷരത്തിൽ "β"എന്നും എഴുതുന്നു പുരാതന ഗ്രീക്കിൽ, ബീറ്റ voiced bilabial plosive ശബ്ദത്തെയാണ് സൂചിപ്പിച്ചിരുന്നത്. ആധുനിക ഗ്രീക്കിൽ, ഇത് voiced labiodental fricative നെ കുറിക്കുന്നു. ബീറ്റയിൽനിന്നും പരിണമിച്ച് ഉണ്ടായ ചില അക്ഷരങ്ങളാണ് റോമൻ അക്ഷരം ബിയും സിറിലിക് അക്ഷരം ബിയും വിയും.

ഫിനീഷ്യൻ അക്ഷരമായ ബെത് ഇൽ നിന്നാണ് ബീറ്റ എന്ന അക്ഷരം പരിണമിച്ചത്.

വളരെ വിഭിന്നമായ പ്രാദേശിക വകഭേദങ്ങൾ ഉള്ള ഒരു അക്ഷരമാണ് Β. ആധാരമായ രൂപത്തെ ( Β അല്ലെങ്കിൽ ) കൂടാതെ, നിലവിലുണ്ടായിരുന്ന മറ്റ് വകഭേദങ്ങളാണ് (Gortyn), and (Thera), (Argos), (Melos), (Corinth), (Megara, Byzantium), (Cyclades) എന്നിവ.

അന്താരാഷ്ട്ര ഉച്ചാരണ അക്ഷരമാലയിൽ ബീറ്റ, ബ് ശബ്ദത്തിനു സമാനമായ voiced bilabial fricative നെയാണ് സൂചിപ്പിക്കുന്നത്  [β].

ഗണിതത്തിലും ഭൗതികശാസ്ത്രത്തിലും പലപ്പോഴും ചില ചരങ്ങളെ സൂചിപ്പിക്കാൻ ബീറ്റ ഉപയോഗിക്കാറുണ്ട്, അപ്പോഴൊക്കെ β-ക്ക് സവിശേഷമായ അർത്ഥം ഉണ്ടായിരിക്കുന്നതാണ്. ഭൗതികശാസ്ത്രത്തിൽ റേഡിയോ ആക്റ്റീവ് മൂലകം പുറപ്പെടുവിക്കുന്ന ഒരു ഇലക്ട്രോൺ അല്ലെങ്കിൽ ഒരു പോസിട്രോണിനെ β-കണം എന്നും, ആ വികിരണത്തെ β-വികിരണം എന്നുമാണ് വിശേഷിപ്പിക്കുന്നത്. 



These characters are used only as mathematical symbols. Stylized Greek text should be encoded using the normal Greek letters, with markup and formatting to indicate text style.


</doc>
<doc id="385084" url="https://ml.wikipedia.org/wiki?curid=385084" title="മലാബോ">
മലാബോ

മലാബോ (മുമ്പ്, സാന്താ ഇസബെൽ) ഇക്വറ്റോറിയൽ ഗ്വിനിയയുടെയും ബയോക്കോ നോർട്ടെ മേഖലയുടെയും തലസ്ഥാനമായ നഗരമാണ്. മുമ്പ് ബുബിസ് എന്നറിയപ്പെട്ടിരുന്ന ബിയോക്കോ ദ്വീപിന്റെ വടക്കൻ തീരത്താണിതു സ്ഥിതിചെയ്യുന്നത്. ഈ ദ്വീപ് യൂറോപ്യൻ കുടിയേറ്റക്കാരാൽ "ഫെർണാണ്ടോ പോ" എന്നു വിളിക്കപ്പെട്ടിരുന്ന തദ്ദേശീയ വാസികളായ "എറ്റുല"കളുടെ അധിവാസകേന്ദ്രമായിരുന്നു. ഈ നഗരത്തിൽ ഏകദേശം187,302 ജനങ്ങൾ അധിവസിക്കുന്നു. സ്പാനിഷ് ആണ് നഗരത്തിലേയും രാജ്യത്തേയും ഔദ്യോഗിക ഭാഷ.


</doc>
<doc id="385087" url="https://ml.wikipedia.org/wiki?curid=385087" title="ഒയാലാ">
ഒയാലാ

ഒയാലാ (ഡ്ജിബ്ലോഹോ) എന്നും അറിയപ്പെടുന്നു) മലാബോ നഗരത്തിനു പകരമായി ഇക്വറ്റോറിയൽ ഗിനിയയുടെ തലസ്ഥാനമായി നിർമ്മിക്കപ്പെട്ട ഒരു നഗരമാണ്. ആസൂത്രിത നഗരത്തിന്റെ സ്ഥാനം അനായാസമായി എത്തിച്ചേരാനും സൌമ്യമായ കാലാവസ്ഥയും കണക്കാക്കി തിരഞ്ഞെടുക്കപ്പെട്ടതാണ്. ഈ പുതിയ തലസ്ഥാനത്തിന്റെ നിർമ്മാണത്തിന്റെ പ്രധാന പ്രേരകശക്തിയായിരുന്ന പ്രസിഡന്റ് തിയോഡോറോ ഒബിയാങ് ഈ നിർമ്മാണപ്രവർത്തനങ്ങളുടെ പേരിൽ രാഷ്ട്രീയ എതിരാളികളാൽ പരക്കെ വിമർശിക്കപ്പെട്ടിരുന്നു. വെലെ-ൻസാസ് മേഖലയിൽ മെൻഗോമെയെൻ പട്ടണത്തിനു സമീപമാണ് ഇത് സ്ഥിതിചെയ്യുന്നത്. ആധുനിക രൂപകൽപ്പനയിൽ നഗരവൽക്കരണത്തിനനുസൃതമായി FAT – Future Architecture Thinking അടിസ്ഥാനമാക്കി പോർച്ചുഗീസ് സ്റ്റുഡിയോ രൂപകല്പന ചെയ്തതാണ് ഈ നഗരം. ഏകദേശം 200,000 നിവാസികൾക്കു താമസിക്കുന്നതിനുള്ള സൌകര്യം, ഒരു പുതിയ കോൺഗ്രസ് കെട്ടിടം, പ്രസിഡൻഷ്യൽ വില്ലകൾ എന്നിവയുമായി, 8150 ഹെക്ടറിൽ ഈ നഗരം വ്യാപിച്ചു കിടക്കുന്നു. ഇക്വറ്റോറിയൽ ഗിനിയുടെ ആസ്ഥാനം 2017 ഫെബ്രുവരിയിൽ ഒയാലായിലേയ്ക്കു മാറ്റി സ്ഥാപിച്ചു.


</doc>
<doc id="385093" url="https://ml.wikipedia.org/wiki?curid=385093" title="ഗാമ">
ഗാമ

ഗ്രീക്ക് അക്ഷരമാലയിലെ മൂന്നാമത്തെ അക്ഷരമാണ് ഗാമ (uppercase , lowercase ; "Gámma"). ഗ്രീക്ക് സംഖ്യാക്രമത്തിൽ ഇതിന് 3-ന്റെ സ്ഥാനമാണ്. ഗാമയെ വലിയക്ഷരത്തിൽ "Γ"എന്നും, ചെറിയക്ഷരത്തിൽ "γ"എന്നും എഴുതുന്നു.

ഫിനീഷ്യൻ അക്ഷരമായ /g/ phoneme ( "gīml") നിന്നുമാണ് ഗാമ പരിണമിച്ചത്, ഹീബ്രുവിലെ "ഗിമെല്ലിന്" ג സമാനമാണ് ഇത്.

ഗ്രീക്ക് ഗാമയിൽനിന്നും ഉദ്ഭവിച്ച ചില അക്ഷരങ്ങളാണ് എറ്റ്രുസ്കൻ അക്ഷരമാലായിലെ(Old Italic) 𐌂, റോമൻ C യും Gയും, Runic "kaunan" , ഗോത്തിക്കിലെ "geuua" , കോപ്റ്റിക് ഭാഷയിലെ Ⲅ, സിറിലിക് ലിപിയിലെ Г,Ґ എന്നിവ.

വിവിധ ശാസ്ത്ര ശാഖകളിൽ ചരങ്ങളായും, പ്രതീകങ്ങളായും ഗാമ അക്ഷരത്തെ ഉപയോഗിക്കുന്നുണ്ട്, അവയിൽ ചിലത് താഴെ കൊടുക്കുന്നു. 


വലിയക്ഷരം ഗാമ formula_2 കീഴ് പറയുന്നവയുടെ പ്രതീകമായി ഉപയോഗിക്കുന്നു:

The HTML entities for uppercase and lowercase gamma are codice_1 and codice_2.





These എഴുത്ത്s are used only as mathematical symbols. Stylized Greek text should be encoded using the normal Greek letters, with markup and formatting to indicate text style.


</doc>
<doc id="385095" url="https://ml.wikipedia.org/wiki?curid=385095" title="യമൂസ്സൂക്രോ">
യമൂസ്സൂക്രോ

യമൂസൂക്രോ (; ) ഐവറികോസ്റ്റിന്റെ രാഷ്ട്രീയ തലസ്ഥാനവും ഭരണ തലസ്ഥാനവുമാണ്. രാജ്യത്തെ ഒരു സ്വയംഭരണ ജില്ലയാണിത്. 2014 ലെ ഒരു പ്രാഥമിക കണക്കെടുപ്പ് പ്രകാരം ജില്ലയിൽ 355,573 പേർ അധിവസിക്കുന്നുണ്ട്.

തീരദേശമേഖലയിലെ സാമ്പത്തിക തലസ്ഥാനവും ഭരണകേന്ദ്രവുമായ അബിദ്ജാന് 240 കിലോമീറ്റർ (150 മൈൽ) വടക്ക്-പടിഞ്ഞാറായി സ്ഥിതിചെയ്യുന്ന യമൂസൂക്രോ നഗരം കുന്നുകളും മലകളും നിറഞ്ഞതും 3,500 ചതുരശ്ര കിലോമീറ്റർ (1,400 ച മൈൽ) പ്രദേശം ഉൾക്കൊള്ളുന്നതായ ഒരു മുനിസിപ്പാലിറ്റിയാണ്.


</doc>
<doc id="385099" url="https://ml.wikipedia.org/wiki?curid=385099" title="അങ്കോളെ പശ്ചിമ സർവകലാശാല">
അങ്കോളെ പശ്ചിമ സർവകലാശാല

അങ്കോളെ പശ്ചിമ സർവകലാശാല (Ankole Western University) (AWU),എന്നത് ഉഗാണ്ടയിൽ ഉന്നത പഠനത്തിനുള്ള ആംഗ്ളിക്കൻ സ്ഥാപനമാണ്. ചർച്ച് ഓഫ് ഉഗാണ്ടയുടെ അങ്കൊളെരൂപത്യാണ് ഇതിന്റെ ഉടമസ്ഥരും ഭരണകർത്താക്കളും. 

ഉഗാണ്ടയുടെ പടിഞ്ഞാറൻ മേഖലയിലെ ഷീമ ജില്ലയിലെ കബ്വൊഹെ പട്ടണത്തിലാണ് സർവകലാശാല നിൽക്കുന്നത്. അത് ഉഗാണ്ടയുടെ തലസ്ഥാനമായ കമ്പാലയുടെ തെക്കുപടിഞ്ഞാറായി ഏകദേശം 300 കി.മീ. അകലെയാണ്. ഏകദേശ നിർദ്ദേശാങ്കങ്ങൾ:0°34'28.0"S, 30°22'44.0"E (Latitude:-0.574444; Longitude:30.378889).ആണ്






</doc>
<doc id="385107" url="https://ml.wikipedia.org/wiki?curid=385107" title="ഇ എൽ സി ബി">
ഇ എൽ സി ബി

ഇ എൽ സി ബി(ELCB) (Earth leakage circuit breaker) എർത്ത് ലീക്കേജ് സർക്യൂട്ട് ബ്രേയ്ക്കർ വീടുകളിലും മറ്റും ഉപയോഗിക്കുന്ന വൈദ്യുതി സുരക്ഷാ ഉപകരണമാണ്. 

ഒരു വൈദ്യുത സർക്യൂട്ടിൽ സ്ഥാപിച്ചിരിക്കുന്ന ഇ എൽ സി ബി, ഫെയ്സിലൂടെയും, ന്യൂട്ടറിലൂടെയും വരുന്നതും പോകുന്നതുമായ വൈദ്യുത പ്രവാഹത്തെ ഒരുപോലെയാണോ എന്ന് സദാ സമയവും നിരീക്ഷിച്ചുകൊണ്ടിരിക്കുന്നു. സാധാരണയായി 5 A കറന്റ് ഒരു ലൈനിലൂടെ കടന്നു വരികയും പ്രവൃത്തി പൂർത്തിയാക്കിയ ശേഷം ഇതേ 5 A കറന്റ് തിരികെ പോവുകയും ചെയ്യുന്നതിനാൽ ഇ എൽ സി ബി സമാധാനമായി കഴിയുന്നു. എന്നാൽ ഏതെങ്കിലും കാരണത്താൽ നാം ഉപയോഗിക്കുന്ന ഉപകരണങ്ങൾ കേടാവുകയോ ഇൻസുലേറ്റർ തകരാറിലായി ഉപകരണത്തിന്റെ ചാലക കവചങ്ങളിൽ (പുറംചട്ട) വഴി തെറ്റി ഇലക്ട്രോണുകൾ എത്തിച്ചേർന്നാൽ, ആ കവചങ്ങളിൽ തൊടുന്ന മനുഷ്യരിലൂടെയോ മൃഗങ്ങളിലൂടെയോ കവചങ്ങളുമായി ബന്ധിപ്പിച്ചിരിക്കുന്ന എർത്ത് വഴിയോ, ജോലി ( പ്രവർത്തി)യെല്ലാം കഴിഞ്ഞ് ഇലക്ട്രോണുകൾ ഭൂമിയിൽ എത്തുകയും ഭൂമിയിലെ പ്രതിബന്ധങ്ങൾ തരണം ചെയ്ത് അത് ഇഎൽ സി ബി യിലൂടെ അല്ലാതെ അതിന്റെ ഉറവിടത്തിലേക്ക് തിരികെ പോവുകയും ചെയ്യുന്നു. ഇങ്ങനെ സംഭവിക്കുന്ന നിമിഷം തന്നിലൂടെ കടന്നുപോയ ഇലക്ട്രോണുകൾ തിരികെ വന്നില്ല എന്ന സത്യം ഇഎൽ സി ബി തിരിച്ചറിയുകയും ഇ എൽ സി ബി ഉടൻ ഓഫാവുകയും അതുവഴി വീടുകളിൽ സുരക്ഷ ഉറപ്പാക്കുകയും ചെയ്യുന്നു. 29 മില്ലിആംപിയർ വരെ ശരീരചലനങ്ങളുടെ നിയന്ത്രണങ്ങൾ ഏറ്റെടുക്കാം. എന്നാൽ 30 mA മുതൽ വൈദ്യുത പ്രവാഹം ശരീരത്തെ താളം തെറ്റിക്കുവാൻ കഴിവുള്ളവയാണ് അതിനാൽ വീടുകളിൽ ആവശ്യം 30mA ഇ എൽ സി ബി ആണ് .വീടുകളിലും മറ്റും എർത്ത് സംവിധാനങ്ങളിലെ അപാകത മൂലം വൈദ്യുതി അപകടങ്ങൾ ഒരു പരിധി വരെ ഇ.എൽ.സി.ബി സംവിധാനത്തിലൂടെ ഇല്ലാതാക്കാൻ കഴിയും.ഇതിൽ നിന്നും വ്യത്യസ്തമായ ഉപകരണമാണ് എം.സി.ബി(മിനിയേച്ചർ സർക്യൂട്ട് ബ്രേക്കർ.MCB(Miniature Circuit Breaker)


</doc>
<doc id="385108" url="https://ml.wikipedia.org/wiki?curid=385108" title="നവകേരളം">
നവകേരളം

കേരളസർക്കാർ ആവിഷ്കരിച്ച ഒരു വൻകിട പദ്ധതിയാണ് നവകേരളം.ആരോഗ്യമേഖലയിൽ വലിയ മാറ്റങ്ങൾ വിഭാവനം ചെയ്യുന്ന ആർദ്രം,കാർഷിക മേഖലയിൽ കുതിച്ചു ചാട്ടത്തിനായുള്ള ഹരിത കേരളം,പാർപ്പിട പ്രശ്നങ്ങൾ പരിഹരിക്കുന്നതിനുള്ള ലൈഫ് പൊതു വിദ്യാഭ്യാസ മേഖലിയലെ കുതിപ്പ് ലക്ഷ്യമാക്കുന്ന പൊതു വിദ്യാഭ്യാസ സംരക്ഷണ യജ്ഞം ഇവയെല്ലാം ചേർന്നതാണ് നവ കേരളം.മുഖ്യമന്ത്രി ചെയർമാനായുള്ള സമിതിയാണ് ഈ ദൗത്യങ്ങൾക്ക് നേതൃത്വം നൽകുന്നത്.വിദ്യാഭ്യാസ രംഗത്ത് മാത്രം വരും കൊല്ലങ്ങളിൽ ഏഴായിരം കോടി രൂപയാണ് ഈ പദ്ധതിയുടെ ഭാഗമായി മുതൽ മുടക്കുന്നത്

</doc>
<doc id="385109" url="https://ml.wikipedia.org/wiki?curid=385109" title="സെയിൻറ്-ഹിലൈറേ/ലാൻഗെ ദേശീയോദ്യാനം">
സെയിൻറ്-ഹിലൈറേ/ലാൻഗെ ദേശീയോദ്യാനം

സെയിൻറ്-ഹിലൈറേ/ലാൻഗെ ദേശീയോദ്യാനം (പോർച്ചുഗീസ്: "Parque Nacional de Saint-Hilaire/Lange") ബ്രസീലിലെ പരാനായിലുള്ള ഒരു ദേശീയോദ്യാനമാണ്.

അറ്റ്ലാൻറിക് ബയോമിൽ സ്ഥിതിചെയ്യുന്ന ഈ ദേശീയോദ്യാനം പ്രദേശത്തായി വ്യാപിച്ചുകിടക്കുന്നു. ഇത് രൂപീകരിക്കപ്പെട്ടത് നിയമം നമ്പർ 10.227 അനുസരിച്ച് 2001 മെയ് 23 ന് ആയിരുന്നു. ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബയോഡൈവേർസിറ്റി കൺസർവേഷനാണ് ഈ ദേശീയോദ്യാനത്തിന്റെ ഭരണച്ചുമതല. ദേശീയോദ്യാനം പരാനായിലെ ഗ്വാരാറ്റുബ, മറ്റിൻഹോസ്, മൊറെറ്റെസ്, പരാനാഗ്വാ തുടങ്ങിയ മുനിസിപ്പാലിറ്റികളുടെ ഭാഗങ്ങളിലായി വ്യാപിച്ചുകിടക്കുന്നു. സമുദ്രനിരപ്പിൽനിന്നുള്ള ഉയരം വരെയായി വ്യത്യാസപ്പെട്ടിരിക്കുന്നു. ഈ ദേശീയോദ്യാനം ഗ്വാരാറ്റുബ പരിസ്ഥിതി സംരക്ഷണ മേഖലയിൽ ഉൾപ്പെടുന്നു.


</doc>
<doc id="385111" url="https://ml.wikipedia.org/wiki?curid=385111" title="ഡെൽറ്റ (അക്ഷരം)">
ഡെൽറ്റ (അക്ഷരം)

ഗ്രീക്ക് അക്ഷരമാലയിലെ നാലാമത്തെ അക്ഷരമാണ് ഡെൽറ്റ (ഇംഗ്ലീഷ്: Delta, uppercase Δ, lowercase δ or 𝛿; "Délta"; Modern Greek ) ഗ്രീക്ക് സംഖ്യാക്രമത്തിൽ ഇതിന് 4-ന്റെ സ്ഥാനമാണ്. ഡെൽറ്റയെ വലിയക്ഷരത്തിൽ " Δ"എന്നും, ചെറിയക്ഷരത്തിൽ "δ അല്ലെങ്കിൽ 𝛿"എന്നും എഴുതുന്നു.

ഫിനീഷ്യൻ അക്ഷരമായ ഡാലെറ്റിൽ 𐤃, നിന്നാണ് ഡെൽറ്റ ഉദ്ഭവിച്ചത് .ലാറ്റിൻ അക്ഷരമാലയിലെ ഡി(D), സിറിലിക് അക്ഷരമായ ഡി(Д) എന്നിവ ഡെൽറ്റയിൽനിന്നും പരിണമിച്ചുണ്ടായതാണ്.

ചെറിയക്ഷരം ഡെൽറ്റ δ (അല്ലെങ്കിൽ 𝛿) ഇവയെ സൂചിപ്പിക്കാൻ ഉപയോഗിക്കുന്നു:



</doc>
<doc id="385122" url="https://ml.wikipedia.org/wiki?curid=385122" title="ആഫ്രിക്കയിലെ ഇമ്പാക്റ്റ് ക്രൈറ്ററുകൾ">
ആഫ്രിക്കയിലെ ഇമ്പാക്റ്റ് ക്രൈറ്ററുകൾ

ആഫ്രിക്കയിലെ ഇമ്പാക്റ്റ് ക്രൈറ്ററുകൾ . ആഫ്രിക്കയിൽ ഛിന്നഗ്രഹം, ധൂമകേതുക്കൾ അല്ലെകിൽ ഉൽക്ക എന്നിവ മൂലം ഉണ്ടായിട്ടുള്ള ഗർത്തങ്ങളുടെ പട്ടികയാണ് ഇത് . സ്ഥിരീകരിച്ച ഇരുപതു ഇത്തരം ഗർത്തങ്ങൾ ഇന്ന് നിലവിൽ ആഫ്രിക്കയിൽ ഉണ്ട് . ഇവിടെ കൊടുത്തിട്ടുള്ള ഗർത്തങ്ങളുടെ വ്യാസം ഉൽക്കകൾ അല്ലെകിൽ ധുമകേതു വന്നു ഇടിച്ചപ്പോൾ ഉണ്ടായിട്ടുള്ള യഥാർത്ഥ ഗർത്തത്തിന്റെ വ്യാസം ഏകദേശം എടുത്തതാണ് പിൽക്കാലത്തു ഇവ വക്കു ഇടിഞ്ഞു തൂർന്നു പോയിട്ടുണ്ട് .


</doc>
<doc id="385126" url="https://ml.wikipedia.org/wiki?curid=385126" title="അദിലങ്ങ്">
അദിലങ്ങ്

ഉഗാണ്ടയുടെ ഉത്തര മേഖലയിലെ ഒരു പട്ടണമാണ് അദിലങ്ങ് .

അചൊളി ഉപമേഖലയിലെ അഗഗൊ ജില്ലയിലെ അദിലങ്ങ് സബ് കൗണ്ടിയിലെ ഒരു പട്ടണമാണ്. ജില്ല ആസ്ഥാനമായ അഗഗൊയുടെ തെക്കു കിഴക്കായി ഏകദേശം 40 കി.മീ. അകലെയാണ്.വടക്കൻ മേഖലയിലെ വലിയ നഗര കേന്ദ്രമായ ഗുലുവിൽ നിന്നും ഏകദേശം 170 കി.മീ. കിഴക്കാണ്. അദിലങ്ങിന്റെ സ്ഥാനം:2° 44' 24.00"N, 33° 28' 48.00"E (Latitude:2.7400; Longitude:33.4800)ആണ്.


</doc>
<doc id="385129" url="https://ml.wikipedia.org/wiki?curid=385129" title="മഹ അലി">
മഹ അലി

ജോർദാനിയൻ രാഷ്ട്രീയ പ്രവർത്തകയും വ്യാവസായിക എഞ്ചിനിയറുമാണ് മഹ അലി (English: Maha Ali (Arabic: مها علي ; born 17 May 1973). ഹാഷിമിയത് കിങ്ഡം ഓഫ് ജോർദാനിന്റെ വ്യവസായ വാണിജ്യ മന്ത്രിയായിരുന്നു.

1973 മെയ് 17ന് ജോർദാനിലെ അമ്മാനിൽ ജനിച്ചു. പ്രമുഖ ഡോക്ടറും ജോർദാൻ സായുധ സൈന്യത്തിലെ റിട്ടേർഡ് ജനറലുമാണ് അവരുടെ പിതാവ്. അറബി, ഇംഗ്ലീഷ്, ഫ്രഞ്ച് ഭാഷകൾ സംസാരിക്കും. ജോർദാൻ സർവ്വകലാശാലയിൽ നിന്ന് ഇൻഡസ്ട്രിയൽ എഞ്ചിനിയറിങ്ങിൽ ബിഎസ്‌സി ബിരുദം നേടി. സ്വിറ്റ്‌സർലൻഡിലെ വേൾഡ് ട്രേഡ് ഓർഗനൈസേഷനിൽ നിന്ന് ഡിപ്ലോമ നേടി. ജർമ്മൻ ജോർദാനിയൻ സർവ്വകലാശാലയിൽ നിന്ന് എംബിഎ ബിരുദം നേടി.


</doc>
<doc id="385139" url="https://ml.wikipedia.org/wiki?curid=385139" title="യൂബ സിറ്റി">
യൂബ സിറ്റി

യൂബ സിറ്റി അമേരിക്കൻ ഐക്യനാടുകളിലെ വടക്കൻ കാലിഫോർണിയയിലെ ഒരു നഗരവും കാലിഫോർണിയയിലെ സറ്റർ കൌണ്ടിയുടെ കൌണ്ടിസീറ്റ് ആസ്ഥാനവുമാണ്. 2010 ലെ യു.എസ്. സെൻസസ് പ്രകാരം ഈ നഗരത്തിലെ ജനസംഖ്യ 64,925 ആയിരുന്നു. സറ്റർ കൌണ്ടിയുടെ യൂബ കൌണ്ടിയും മുഴുവനായും ഉൾക്കൊള്ളുന്ന യൂബ സിറ്റി മെട്രോപോളിറ്റൻ സ്റ്റാറ്റിസ്റ്റിക്കൽ പ്രദേശത്തിലെ ഒരു പ്രധാന നഗരമാണ് യൂബ സിറ്റി. ഈ മെട്രോ മേഖലയിലെ ആകെ ജനസംഖ്യ 164,138 ആണ്. റെഡ്ഢിംഗ്, ചിക്കോ എന്നിവയ്ക്കു പിന്നിലായി കാലിഫോർണിയിയിലെ 21-ആം റാങ്കുള്ള വലിയ മെട്രോപോളിറ്റൻ പ്രദേശമാണിത്. ഇതിന്റെ മെട്രോപോളിറ്റൻ സ്റ്റാറ്റിസ്റ്റിക്കൽ ഏരിയ ഗ്രേറ്റർ സക്രാമെന്റോ CSA യുടെ ഭാഗമാണ്.


</doc>
<doc id="385149" url="https://ml.wikipedia.org/wiki?curid=385149" title="അഡ്ജുമണി">
അഡ്ജുമണി

ഉഗാണ്ടയിലെ വടക്കെ മേഖലയിലെ അദ്ജുമണി ജില്ലയുടെ ആസ്ഥാനമാണ് അഡ്ജുമണി.
ഉപമേഖലയിലെ വലിയ നഗരമായ അറുവയുടെ വടക്കുകിഴക്കായി ഏകദേശം 210 കി.മീ. അകലെയാണ് അഡ്ജുമണി ഉഗാണ്ടയിലെ ഏറ്റവും വലിയ നഗരമായ കമ്പാലയിൽ നിന്നും വട്ക്ക്, വടാക്കുപടിഞ്ഞാറായി ഏകദേശം 460 കി.മീ. അകലെയാണ്. നിർദ്ദേശാങ്കങ്ങൾ 3°22'38.0"N, 31°47'26.0"E (Latitude:3.377222. ; Longitude:31.790556) ആകുന്നു . 

2002ലെ ജനസംഖ്യ കണക്കെടുപ്പ് അനുസരിച്ച് അഡ്ജുമണിയിലെ കണക്കാക്കിയിരിക്കുന്ന ജനസംഖ്യ 34700 ആയിരുന്നു. .2014ലെ ദേശീയ ജനസംഖ്യ കണക്കെടുപ്പ് അനുസരിച്ച് ജനസംഖ്യ 43,022 ആണ്.   



</doc>
<doc id="385151" url="https://ml.wikipedia.org/wiki?curid=385151" title="അഡുകു">
അഡുകു

അഡുകു വടക്കെ ഉഗാണ്ടയിലെ അപക് ജില്ലയിലെ ഒരു പട്ടണമാണ്. അപക് ജില്ലയിലെ ഒരു മുനിസിപ്പാലിറ്റിയുമാണ്.

ലങൊ ഉപ മേഖലയിലെ വലിയ നഗരമായ ലിറയുടെ തെക്കുപടിഞ്ഞാറായി 36കി.മീ. ദൂരത്തിലാണ് അഡുകു.ജില്ല ആസ്ഥാനമായ അപകിന്റെ കിഴക്കായി 24 കി.മീ അകലെയാണ് അഡുകു The coordinates of the town are:2°01'10.0"N, 32°43'12.0"E (Latitude:2.0194; Longitude:32.7200).


</doc>
<doc id="385153" url="https://ml.wikipedia.org/wiki?curid=385153" title="അഡുങു">
അഡുങു

അഡുങുവിനെ എകിഡോംഗൊ, എന്നെംഗ എന്നൊക്കെ അറിയുന്നു. വടക്കു പടിഞ്ഞാറൻ ഉഗാണ്ടയിലെ അലുർ ജനതയുടെ തന്ത്രി വാദ്യോപകരണമാണ് അഡുങു. ഏഴുമുതൽ പത്തുവരെ കമ്പികളുള്ള തന്ത്രിവാദ്യമാണ്. or more.
അഡുങു ഒറ്റക്കാണ് വായിക്കുന്നത് (മിക്കപ്പോഴും പാട്ടിനൊപ്പം). വൈവിധ്യത്തിനുവേണ്ടി,മറ്റു ഉപകരണങ്ങളുമായി ചേർന്നും, ആത്മസുഖത്തിനും നിശാക്ലബ്ബുകളിലും സംഗീത വിരുന്നുകളിലും മാനസിക ആരോഗ്യം കുറഞ്ഞവരുടെ ചികിത്സയായും ക്രിസ്തീയ ആരാധനയിലും ഉപയോഗിക്കാറുണ്ട്. 
ഇതിന്റെ രൂപത്തിന് ആഫ്രിക്കൻ പൈതൃകമാണുള്ളത്. ഉഗാണ്ടയിലെ ബ്രിട്ടീഷ് സാന്നിദ്ധ്യത്തിന്റെ അടയാളങ്ങൾ അഡുങു സംഗീതത്തിലും കാണാം. 
ജെയിംസ് മകുബുയ പോലുള്ള പ്രാദേശിക സംഗീതജ്ഞരും ആധുനിക സംഗീതജ്ഞരും അഡുങു സംഗീതത്തിൽ പ്രാവീണ്യം നേടിയവരാണ്. 


</doc>
<doc id="385155" url="https://ml.wikipedia.org/wiki?curid=385155" title="എപ്സിലോൺ">
എപ്സിലോൺ

ഗ്രീക്ക് അക്ഷരമാലയിലെ അഞ്ചാമത്തെ അക്ഷരമാണ് എപ്സിലോൺ (ഇംഗ്ലീഷ്: Epsilon; വലിയക്ഷരം ', ചെറിയക്ഷരം ' or lunate ; ). ഗ്രീക്ക് സംഖ്യാക്രമത്തിൽ ഇതിന് 5ന്റെ സ്ഥാനമാണ്. എപ്സിലോണിനെ വലിയക്ഷരത്തിൽ "Ε"എന്നും, ചെറിയക്ഷരത്തിൽ " ε അല്ലെങ്കിൽ ϵ"എന്നും എഴുതുന്നു. ഫിനീഷ്യൻ അക്ഷരമായ ഹിയിൽനിന്നാണ് എപ്സിലോണിന്റെ ഉദ്ഭവം. റോമൻ അക്ഷരങ്ങളായ ഇ (E, Ë and Ɛ), സിറിലിൿ അക്ഷരങ്ങളായ (Е, È, Ё, Є and Э) എന്നിവ എപ്സിലോണിൽനിന്നും ഉദ്ഭവിച്ച അക്ഷരങ്ങളാണ്.

വലിയക്ഷരം എപ്സിലോൺ ഗ്രീക്ക് ഭാഷയ്ക്ക് പുറമേ, കൂടുതലായ് ഉപയോഗിച്ച് കാണാറില്ല. അത് ലാറ്റിൻ അക്ഷരം ഇ(E) ക്ക് സമാനമായതിനാലാണ് ഇത്.

ഗ്രീക് ചെറിയക്ഷരം എപ്സിലോൺ ε, അതിന്റെ മറ്റൊരു വകഭേദം ϵ, അല്ലെങ്കിൽ ലാറ്റിൻ ചെറിയക്ഷരം എപ്സിലോൺ ɛ (see above) എന്നിവ കീഴ് പറയുന്നവയുടെ പ്രതീകമായി ഉപയോഗിച്ച് വരുന്നു:


</doc>
<doc id="385158" url="https://ml.wikipedia.org/wiki?curid=385158" title="സൂപ്പറാഗ്വി ദേശീയോദ്യാനം">
സൂപ്പറാഗ്വി ദേശീയോദ്യാനം

സൂപ്പറാഗ്വി ദേശീയോദ്യാനം (പോർച്ചുഗീസ് : "Parque Nacional de Superagüi") ബ്രസീലിലെ പരാനാ സംസ്ഥാനത്തിന്റെ തീരപ്രദേശത്തു സ്ഥിതിചെയ്യുന്ന ഒരു ദേശീയോദ്യാനമാണ്.

1998 ൽ രൂപീകരിക്കപ്പെട്ട ഈ ദേശീയോദ്യാനത്തിന്റെ വിസ്തൃതി 34,000 ഹെക്ടറാണ്. സൂപ്പറാഗ്വി ദ്വീപ്, പെക്കാസ് ദ്വീപ്, പിൻഹെയ്റോ & പിൻഹെയ്റോ ദ്വീപുകൾ, റിയോ ഡോസ് പറ്റോസ് താഴ്വര, പ്രധാനകരയിൽനിന്ന് ദ്വീപിനെ വേർതിരിക്കുന്ന വരാഡൂറോ ചാനൽ എന്നിവ ദേശീയോദ്യാനത്തിൽ ഉൾപ്പെടുന്നു. 

1991 ൽ യുനെസ്കോ സൂപ്പറാഗ്വി ദേശീയോദ്യാനത്തെ ഒരു ബയോസ്ഫിയർ റിസർവേഷൻ ആയി പ്രഖ്യാപിച്ചു.1999 ൽ ഈ ദേശീയോദ്യാനം ഒരു ലോക പൈതൃക സ്ഥലമായി പ്രഖ്യാപിച്ചു. ഈ ദേശീയോദ്യാനത്തിൽ ഉൾക്കടലുകൾ, വിജനമായ ബീച്ചുകൾ, മണൽത്തിട്ടകൾ, അഴിമുഖങ്ങൾ, കണ്ടൽ വനങ്ങൾ, സമൃദ്ധമായ അറ്റ്ലാന്റിക് വനങ്ങളുടെ രൂപീകരണങ്ങൾ എന്നിവ ഉൾക്കൊള്ളുന്നു. വംശനാശ ഭീഷണി നേരിടുന്ന സൂപ്പറാഗ്വി ലയൺ ടാമറിനുകളുടെ പ്രാഥമിക വാസസ്ഥാനമാണ് ഈ ദേശീയോദ്യാനം. അറ്റ്ലാന്റിക് വനങ്ങളിലെ സെറ ഡൊ മാർ ഉപമേഖലയിലെ മറ്റ് നിരവധി ജീവജാലങ്ങളും സസ്യജാലങ്ങളും ഇവിടെ കാണപ്പെടുന്നു. ഈ സംരക്ഷിത മേഖല ലഗമാർ മോസൈക്കിന്റെ ഭാഗമാണ്. 

അനാദികാലം മുതൽക്കു തന്നെ ഈ പ്രദേശത്ത് മീൻപിടുത്തക്കാർ അധിവസിച്ചിരുന്നതായി തെളിവുകൾ സൂചിപ്പിക്കുന്നു. യൂറോപ്പുകാരുടെ ആഗമനത്തിനു മുൻപായി കാരിജോസ്, തുപിനിക്വിൻസ് ഇന്ത്യക്കാർ ഇവിടുത്തെ നിവാസികളായിരുന്നു. 1500 കളിൽ പോർച്ചുഗീസുകാർ ഇവിടെ കുടിയേറിയെങ്കിലും അധിവാസമേഘകൾ പണിതുയർത്തിയില്ല.1852 ൽ റിയോ ഡി ജനീറോയിലെ സ്വിസ് കോൺസുലായിരുന്ന പെറെറ്റ് ജെന്റിൽ പരാനയിലെ ആദ്യത്തെ യൂറോപ്യൻ കോളനികളിൽ ഒന്നായ സൂപ്പറാഗ്വി ദ്വീപ് സ്ഥാപിച്ചു. എന്നാൽ കോളനി അഭിവൃദ്ധിപ്പെട്ടില്ല. ഇക്കാലത്ത് ദേശീയോദ്യാനത്തിനുള്ളിലെ ഏതാനും ഗ്രാമങ്ങളിലായി ആദ്യകാലത്ത് കോൺസുലിൻറ നേതൃത്വത്തിൽ സൂപ്പറാഗ്വ ദ്വീപിൽ എത്തിച്ച 15 കുടുംബങ്ങളിലെ മീൻപിടുത്തക്കാരുടെ ഏതാനും ചില പിന്മുറക്കാർ അധിവസിക്കുന്നു.


</doc>
<doc id="385168" url="https://ml.wikipedia.org/wiki?curid=385168" title="മെയ് സിയാദെ">
മെയ് സിയാദെ

പ്രമുഖ ലബനീസ് -ഫലസ്തീനിയൻ കവയിത്രിയും വിവർത്തകയുമായിരുന്നു മെയ് സിയാദെ (English: May Ziade (née Marie, with Ziade also written Ziadé, Ziyada or Ziadeh) ().(February 11, 1886 – 1941)
അറബി ദിനപത്രങ്ങളിലും സമകാലികങ്ങളും എഴുതിയിരുന്നു.നിരവധി കവിതകളും പുസ്തകങ്ങളും എഴുതിയിട്ടുണ്ട്. ആദ്യകാല ഫെമിനിസ്റ്റുകളിൽ ഒരാളായാണ് ഇവർ അറിയപ്പെടുന്നത്..

1886 ഫെബ്രുവരി 11ന് ലബനീസ് പിതാവിനും ഫലസ്തീനി മാതാവിനുമായി ഇസ്രയേലിലെ നസ്രെത്തിൽ ജനിച്ചു. പിതാവ് ഇല്യാസ് സിയാദെ അൽ മഹ്‌റൂസ എന്ന പ്രസിദ്ധീകരണത്തിന്റെ പത്രാധിപരായിരുന്നു.


</doc>
<doc id="385172" url="https://ml.wikipedia.org/wiki?curid=385172" title="ഫർണ ഫീയാ ദേശീയോദ്യാനം">
ഫർണ ഫീയാ ദേശീയോദ്യാനം

ഫർണ ഫീയാ ദേശീയോദ്യാനം (പോർച്ചുഗീസ്: "Parque Nacional da Furna Feia") ബ്രസീലിലെ റിയോ ഗ്രാൻഡേ ഡൊ നോർട്ടെ സംസ്ഥാനത്ത് ഒരു വലിയ ഗുഹാ സംവിധാനം അടങ്ങിയിരിക്കുന്ന ദേശീയോദ്യാനമാണ്. 

ഫർണ ഫീയ ദേശീയോദ്യാനം റിയോ ഗ്രാൻഡേ ഡൊ നോർട്ടെയിലെ ആദ്യത്തെ ദേശീയോദ്യാനമാണ്. ഈ മേഖലയിലെ ഖനന പ്രവർത്തനങ്ങളുടെ (പ്രധാനമായും സിമന്റ് നിർമ്മാണത്തിനുള്ള ചുണ്ണാമ്പു കല്ലുകൾ) പ്രതിരോധം കാരണമായി ദേശീയോദ്യാനത്തിന്റെ രൂപീകരണം തടസ്സപ്പെട്ടിരുന്നു. അനുരഞ്ജനമെന്ന നിലയിൽ ഖനനപ്രവർത്തനങ്ങൾ നടന്നിരുന്ന നിർദ്ദിഷ്ട ദേശീയോദ്യാനത്തിലെ 700 ഹെക്ടർ (1,700 ഏക്കർ) പ്രദേശം ഉപേക്ഷിക്കുകയും പ്രധാന തടസ്സം നീക്കുകയും ചെയ്തു. 2012 ജൂൺ 5 ന് ദേശീയോദ്യാനം രൂപീകരിക്കപ്പെട്ടു. ഇതിന്റെ ഭരണം നിർവ്വഹണം ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബയോഡൈവേർസിറ്റി കൺസർവേഷനിൽ (ICMBio) നിഷിപ്തമാണ്. ലോക പരിസ്ഥിതി ദിനത്തിൽ ദേശീയോദ്യാനത്തിന്റെ നിർമ്മാണം പ്രസിഡന്റ് ദിൽമ റൂസെഫ് പ്രഖ്യാപിച്ചു. 


</doc>
<doc id="385181" url="https://ml.wikipedia.org/wiki?curid=385181" title="സോഷ്യലിസ്റ്റ്‌ ജനതാദൾ">
സോഷ്യലിസ്റ്റ്‌ ജനതാദൾ

ജനതാ ദൾ (യു) എന്ന കക്ഷി പിളർന്നുണ്ടായ പാർട്ടിയാണ് സോഷ്യലിസ്റ്റ്‌ ജനതാദൾ അഥവ എസ്.ജെ.ഡി. കേരളത്തിൽ ദേശിയ ജനാധിപതൃ സഖൃം മുന്നണിയിൽ ഈ കക്ഷി നിലയുറപ്പിച്ചിട്ടുള്ളത്. കേരളത്തിലെ കണൂർ , കോഴിക്കോട് , തൃശ്ശൂർ , എറ്ണാകുളം , തിരുവനന്തപുരം , ജില്ലകളിൽ പാർട്ടിക്ക് കൂടുതൽ ശക്തി.

സോഷ്യലിസ്റ്റ്‌ ജനതാദൾ 2016 മുതൽ എൻഡിഎ മുന്നന്നിയുമായി സഹകരിച്ചു പ്രവർത്തിക്കുന്നു. 


</doc>
<doc id="385182" url="https://ml.wikipedia.org/wiki?curid=385182" title="കലഹാരി മരുഭൂമി">
കലഹാരി മരുഭൂമി

ആഫ്രിക്കൻ ഭൂഖണ്ഡത്തിന്റെ തെക്ക് ഭാഗത്ത്ഉള്ള ഒരു അർദ്ധ-ശുഷ്ക സവാന പ്രദേശമാണ് കലഹാരി മരുഭൂമി (ഇംഗ്ലീഷ്: Kalahari Desert). വിസ്തൃതിയുള്ള ഈ മരുഭൂമി ബോട്സ്വാന,നാംബിയ, ദക്ഷിണാഫ്രിക്ക എന്നീ രാജ്യങ്ങളിലായി വ്യാപിച്ച് കിടക്കുന്നു.


</doc>
<doc id="385185" url="https://ml.wikipedia.org/wiki?curid=385185" title="കിഴക്കൻ മേഖല, ഉഗാണ്ട">
കിഴക്കൻ മേഖല, ഉഗാണ്ട

ഉഗാൺറ്റയിലെ നാലു മേഖലകളിൽ ഒന്നാണ് കിഴക്കൻ മേഖല2002ലെ കണക്കെടുപ്പു പ്രകാരം ഈ മേഖലയിലെ ജനസംഖ്യ ആയിരുന്നു..

2010ൽ കിഴക്കൻ മേഖലയിൽ 32 ജില്ലകൾ ആണുണ്ടായിരുന്നത്.:


</doc>
<doc id="385187" url="https://ml.wikipedia.org/wiki?curid=385187" title="അമുറിയ">
അമുറിയ

ഉപമേഖലയിലെ വലിയ പട്ടണമായ സൊരോടിയുടെ വടക്ക് 44 കി.മീ അകലെയാണ് അമുറിയയുടെ സ്ഥാനം. ഉഗാണ്ടയുടെ തലസ്ഥാനവും ഏറ്റവും ബവലിയ നഗരവുമായ കമ്പാലയിൽ നിന്ന് 280 കി.മീ. അകലെയാണ് ഈ സ്ഥലം. സ്ഥലത്തിന്റെ നിർദ്ദേശാങ്കങ്ങൾ:2°01'48.0"N, 33°38'35.0"E (Latitude:2.0300; Longitude:33.6431).
1991ൽ നടന്ന ദേശീയ ജനസംഖ്യ കണക്കെടുപ്പിൽ പട്ടണത്തിലെ ജനസംഖ്യ 2600 ആയിരുന്നു.  2010ൽ ഉഗാണ്ടൻ സ്ഥിതിവിവരക്കണക്ക് ബ്യൂറോയുടെ 2010ലെ ഏകദേശക്കണക്കനുസരിച്ച് ജനസംഖ്യ 5000 ആണെന്ന് കണക്കാക്കിയിരുന്നു. 200ലെ ആദ്യ ദശാബ്ദത്തിൽ പട്ടണത്തിലെ ജനസംഖ്യ മാറിരിക്കൊണ്ടിരുന്നു, 4500 മുതൽ 30000 വരെ വ്യത്യാസപ്പെട്ടിരുന്നു. പ്ട്ടണത്തിലെ ജനസംഖ്യയിലെ പെട്ടെന്നുള്ള മാറ്റത്തിന് ചില കാരണങ്ങളുണ്ട്.  







</doc>
<doc id="385189" url="https://ml.wikipedia.org/wiki?curid=385189" title="ബുടംബല">
ബുടംബല

ബുടംബല ജില്ല (Butambala District) ഉഗാണ്ടയിലെ മദ്ധ്യ മേഖലയിലെ ഒരു ജില്ലയാണ്. 
ഗൊംബ ജില്ല പടിഞ്ഞാറും മിട്യാന ജില്ല വടക്കുപടിഞ്ഞാറും മ്പിഗി ജില്ല കിഴക്കും തെക്കും കലുങു ജില്ല തെക്കുപടിഞ്ഞാറുമായി ഈ ജില്ലയുടെ അതിരു പങ്കിടുന്നു. ഗൊംബെയിലെ ജില്ല ആസ്ഥാനം, ആ ഉപമേഖലയിലെ വലിയ നഗരമായ മ്പിഗി പട്ടണത്തിന്റെ ഏകദേശം 31 കി.മീ. പടിഞ്ഞാറാണ്. This is approximately , by road, south-west of Kampala, Uganda's capital and largest city.



</doc>
<doc id="385193" url="https://ml.wikipedia.org/wiki?curid=385193" title="സ്ഥലം">
സ്ഥലം

പിണ്ഡം, ഊർജ്ജം എന്നിവക്ക് സംഭവങ്ങൾ ഉണ്ടാക്കുന്നതിനു ആവശ്യമായതും, നീളം, വീതി, ആഴം എന്നീ അളവുകൾ ഉള്ളതുമാണ് സ്ഥലം. സ്ഥലത്തിന് പരിമിതികൾ ഇല്ല. അത് അനന്തമാണ്‌.


</doc>
<doc id="385195" url="https://ml.wikipedia.org/wiki?curid=385195" title="അമുറിയ ജില്ല">
അമുറിയ ജില്ല

അമുറിയ ജില്ല (Amuria District) ഉഗാണ്ടയുടെ കിഴക്കൻ മേഖലയിലെ ഒരു ജില്ലയാണ്. അമുറിയ പട്ടാണമാണ് ഭരണ സിരാകേന്ദ്രം

ഒടുകെ ജില്ല വടക്കും നപക് ജില്ല വടക്കു കിഴക്കും കടക്വി ജില്ല കിഴക്കും സൊറൊടി ജില്ല തെക്കും കബെർമൈഡൊ ജില്ല തെക്കുപടിഞ്ഞാറും അലെബൊങ് ജില്ല പടിഞ്ഞാറും അതിരായി ഉണ്ട്.
 അമുറിയ കൗണ്ടി, കപെലെബ്യൊങ് കൗണ്ടി, ഒറുങൊ കൗണ്ടി എന്നിങ്ങനെ മൂന്ന് കൗണ്ടികൾ ചേർന്നതാണ് ഈ ജില്ല. 



</doc>
<doc id="385197" url="https://ml.wikipedia.org/wiki?curid=385197" title="ഭാരതിയ കർമ്മ സേന">
ഭാരതിയ കർമ്മ സേന

വിശ്വകർമ്മജരുടെ രാഷ്ട്രീയ പാർട്ടി ആയി ഭാരതീയ കർമ്മ സേന രൂപീകരിക്കപ്പെട്ടത് . ഭാരതീയ കർമ്മ സേന (BKS) കേരളത്തിലെ ഒരു പ്രാദേശിക രാഷ്ട്രീയ പാർട്ടിയാണ്. കേരളത്തിലെ തിരുവനന്തപുരം, കോട്ടയം ജില്ലകളിൽ നിന്നുള്ള വിശ്വകർമ്മ സമുദായത്തിൽ പ്രധാനവിഭാഗം ഉൾപ്പെടുന്നു. ഭാരതീയ കർമ്മ സേന (BKS) കേരളത്തിൽ രജിസ്റ്റർ ചെയ്ത അംഗീകൃതമല്ലാത്ത രാഷ്ട്രീയ കക്ഷിയാണ്. ഇത് 2016 മെയ് 1 നാണ് ആരംഭിച്ചത്.
പാർട്ടി ചെയർമാൻ സി. മുരുകപ്പൻ ആചാരി, പ്രസിഡന്റ് കെ. നിർമ്മലാനന്ദൻ, ജനറൽ സെക്രട്ടറി പി. റാംസാഗർ എന്നിവരാണ് പാർട്ടി പ്രധാന നേതൃത്വം.
ഭാരതീയ കർമ്മസേന നേതൃത്വം 2016 ലെ നിയമസഭാ തിരഞ്ഞെടുപ്പിൽ
എൻഡിഎയ്ക്ക് പിന്തുണ പ്രഖ്യാപിക്കുകയും ചെയ്തു.


</doc>
<doc id="385213" url="https://ml.wikipedia.org/wiki?curid=385213" title="സൊലെക മണ്ഡേല">
സൊലെക മണ്ഡേല

സൊലെങ്ക മണ്ടേല ഒരു ആഫ്രിക്കൻ എഴുത്തുകാരിയും നെൽസൺ മണ്ടേലയുടെ കൊച്ചുമകളുമാണ്. അവരുടെ അഡിക്ഷനുകളെപ്പറ്റിയാണ് പ്രധാനമായും എഴുതിയിട്ടുള്ളത്. അവരുടെ മകളുടെ മരണത്തെക്കുറിച്ചും സ്തനാർബുദത്തെക്കുറിച്ചും എഴുതിയിട്ടുണ്ട്. 

സിൻസി മണ്ടേലയുടെ പുത്രിയാണ് സൊലെങ്ക മണ്ടേല  1980 ലാണ് ജനിച്ചത്. അവരുടെ കുട്ടിക്കാലത്തെ ലൈംഗിക പീഡനങ്ങളെപ്പറ്റിയാണ് പ്രധാനമായും സംസാരിച്ചത്. ആ കാലങ്ങളിൽ സൊലെൻക മണ്ടേല ആൽക്കഹോളിന് അടിമയായിരുന്നു.

2010 ൽ മണ്ടേലയുടെ പതിമ്മൂന്നുവയസ്സുള്ള പുത്രി ഒരു കാറപകടത്തിൽ കൊല്ലപ്പെട്ടു. ഒരു സംഗീതപരിപാടിക്കുശേഷം വീട്ടിലേക്കുതിരിച്ചുപോകുന്ന വഴിയിൽ വച്ചാണ് അപകടം സംഭവിച്ചത്. ഈ അപകടം മദ്യവും മയക്കുമരുന്നുകളും കൊണ്ടാണ് സംഭവിച്ചത്. ആസമയത്ത് മണ്ടേല ഒരു ആത്മഹത്യാശ്രമത്തിൽനിന്നും തിരിച്ചുവരികയായിരുന്നു.


</doc>
<doc id="385217" url="https://ml.wikipedia.org/wiki?curid=385217" title="സൊരോട്ടി">
സൊരോട്ടി

ഉഗാണ്ടയുടെ കിഴക്കൻ മേഖലയിൽ, ക്യോഗ തടാകത്തിനു സമീപം നിലനിൽക്കുന്ന സോറോട്ടി ജില്ലയിലെ ഒരു പ്രധാന മുനിസിപ്പൽ, കൊമേഴ്സ്യൽ, അഡ്മിനിസ്ട്രേഷൻ കേന്ദ്രമാണ് സോറോട്ടി. നഗരത്തിനടുത്തു രൂപപ്പെട്ടിരിക്കുന്ന പാറക്കൂട്ടങ്ങൾക്ക് പേരുകേട്ട സ്ഥലമാണിത്.


</doc>
<doc id="385220" url="https://ml.wikipedia.org/wiki?curid=385220" title="ലിറ, ഉഗാണ്ട">
ലിറ, ഉഗാണ്ട

ലിറ ഉഗാണ്ടയിലെ വടക്കൻ മേഖലയിൽ നിലനിൽക്കുന്ന ഒരു നഗരമാണ്. ഈ നഗരം ലിറ ജില്ലയിലെ ഒരു പ്രധാന മുനിസിപ്പൽ, ഭരണ, വ്യാപാര കേന്ദ്രമാണ്. 


</doc>
<doc id="385222" url="https://ml.wikipedia.org/wiki?curid=385222" title="ലിറ ജില്ല">
ലിറ ജില്ല

ലിറ ജില്ല വടക്കൻ ഉഗാണ്ടയിലെ ഒരു ജില്ലയാണ്. ഉഗാണ്ടയിലെ മറ്റു ജില്ലകളെ പോലെ തന്നെ ഈ ജില്ലയും അതിലെ പ്രധാന നഗരമായ ലിറയുടെ പേരിലാണ് അറിയപ്പെടുന്നത്.

ലിറ ജില്ലയുടെ അതിർത്തികൾ, വടക്ക് പടെർ ജില്ല, വടക്കുകിഴക്ക് ഒറ്റുക്കെ ജില്ല, കിഴക്ക് അലെബ്റ്റോങ് ജില്ല, തെക്കുകിഴക്ക് ഡൊക്കോളോ ജില്ല, തെക്കു പടിഞ്ഞാറ് അപാക് ജില്ല, പടിഞ്ഞാറ് കൊളെ ജില്ല എന്നിങ്ങനെയാണ്.


</doc>
<doc id="385225" url="https://ml.wikipedia.org/wiki?curid=385225" title="ഇറാ സിംഗാൾ">
ഇറാ സിംഗാൾ

ഇറാ സിംഗാൾ ഒരു ഐ.എ.എസ് ഓഫീസർ, യൂണിയൻ പബ്ലിക്ക് സർവീസ് കമ്മീഷൻ 2014 ൽ നടത്തിയ സിവിൽ സർവീസസ് പരീക്ഷയിൽ ഇന്ത്യയിൽ ഒന്നാം റാങ്ക് കരസ്ഥമാക്കി. അതിന് മുമ്പ് അവർ എൻ.എസ്.ഐ.ടി (നേതാജി സുഭാഷ്‌ ഇൻസ്‌റ്റിറ്റ്യൂട്ട്‌ ഓഫ്‌ ടെക്‌നോളജി)യിൽ നിന്ന്‌ ബിടെക് ബിരുദം നേടിയിരുന്നു. സിവിൽ സർവീസസ് പരീക്ഷയിലെ ജനറൽ വിഭാഗത്തിൽ ഒന്നാം സ്ഥാനത്തെത്തുന്ന ആദ്യത്തെ ഭിന്നശേഷിക്കാരിയാണ് ഇറാ സിംഗാൾ. 

ഇറാ സിംഗാൾ ജനിച്ചത് ഉത്തർ പ്രദേശിലെ മീററ്റിലാണ്. പിതാവ് രാജേന്ദ്ര സിംഗാൾ ഒരു എഞ്ചിനീയറും മാതാവ് അനിതാ സിംഗാൾ ഒരു ഇൻഷ്വറൻസ് ഉപദേശകയും ആയിരുന്നു. ഇറാ സിംഗാൾ ആറാം ക്ലാസിലായിരിക്കെ അച്ഛന് ഡൽഹിയിലേക്ക് സ്ഥലമാറ്റം ലഭിച്ചു. പിന്നീട് പഠനം ഡൽഹിയിലെ ആർമി പബ്ലിക്ക് സ്കൂളിൽ നിന്ന് പൂർത്തിയാക്കി. പിന്നീട് എൻ.എസ്.ഐ.ടിയിൽ നിന്ന് കമ്പ്യൂട്ടർ എഞ്ചീനിയറിംഗ് പഠിച്ചു. ഫാക്കൽറ്റി ഓഫ് മാനേജ്മെന്റ് സ്റ്റഡീസ്(ഡൽഹി)യിൽനിന്ന് മാർക്കറ്റിംഗിലും ഫൈനാൻസിലും ഇരട്ട എം.ബി.എയും കരസ്ഥമാക്കി. 

2010ൽ സിവിൽ സർവ്വീസ്‌ പരീക്ഷയിൽ 815-ാം റാങ്ക്‌ ഇറ നേടിയിരുന്നു. ഭിന്നശേഷിയുള്ളവരുടെ വിഭാഗത്തിൽ ഇൻഡ്യൻ സിവിൽ സർവ്വീസിലേക്ക്‌ തിരഞ്ഞെടുക്കപ്പെട്ടുവെങ്കിലും നിയമനം നൽകാൻ പഴ്‌സനൽ മന്ത്രാലയം തയ്യാറായില്ല.രണ്ടു കൈക്കും കാലിനും വൈകല്യമുള്ളവർക്ക്‌ ഐ.ആർ.എസ്‌. (ഇൻഡ്യൻ റവന്യൂ സർവ്വീസ്‌) നൽകാൻ പാടില്ലെന്ന മാനദണ്ഡമുണ്ടെന്നും അവർ ചൂണ്ടിക്കാട്ടി.

എന്നാൽ ഇതിനെതിരെ അഡ്‌മിനിസ്‌ട്രേറ്റീവ്‌ ട്രൈബ്യൂണലിന്‌ ഇറ പരാതി നൽകി. ഒടുവിൽ ഇറയുടെ കായികശേഷി തെളിയിക്കുന്നതിനായി ഡൽഹിയിലെ സഫ്‌ദർജങ്‌ ആശുപത്രിയിൽ പ്രായോഗിക പരീക്ഷ നടത്താൻ അഡ്‌മിനിസ്‌ട്രേറ്റീവ്‌ ട്രിബ്യൂണൽ ഉത്തരവിട്ടു. വളഞ്ഞുശേഷിച്ച കൈകൊണ്ടു പത്തുകിലോ ഭാരം ഉയർത്തുക എന്നുള്ളതായിരുന്നു വെല്ലുവിളി. വെല്ലുവിളികൾക്കു മുമ്പിൽ തോറ്റു കൊടുത്തിട്ടില്ലാത്ത ഇറ രണ്ടു കൈകൊണ്ടും ഭാരമുയർത്തി ഇൻഡ്യൻ റവന്യൂ സർവ്വീസിന്റെ ഭാഗമായി. അങ്ങനെയിരിക്കെയാണ്‌ തന്റെ അവസാന ശ്രമമെന്ന നിലയിൽ വീണ്ടും സിവിൽ സർവ്വീസ്‌ പരീക്ഷയെഴുതുന്നതും ഒന്നാം റാങ്കോടുകുടി ഐ.എ.എസ്‌. എന്ന സ്വപ്‌ന നേട്ടത്തിലെത്തുന്നതും.. 

</doc>
<doc id="385227" url="https://ml.wikipedia.org/wiki?curid=385227" title="പടെർ ജില്ല">
പടെർ ജില്ല

പടെർ ജില്ല വടക്കൻ ഉഗാണ്ടയിലെ ഒരു ജില്ലയാണ്. ജില്ലയിലെ പ്രധാന മുനിസിപ്പൽ, ഭരണ, വ്യാവസായിക പട്ടണമായ പടെർ പട്ടണത്തിന്റെ പേരാണ് ജില്ലയ്ക്കു നൽകിയിരിക്കുന്നത്. ജില്ലാ തലസ്ഥാനം പടെർ പട്ടണത്തിലാണ് സ്ഥിതിചെയ്യുന്നത്. 


</doc>
<doc id="385234" url="https://ml.wikipedia.org/wiki?curid=385234" title="നറുകര">
നറുകര

കേരളത്തിലെ മലപ്പുറം ജില്ലയിലെ മഞ്ചേരി മുനിസിപ്പാലിറ്റിയിലുൾപ്പെടുന്ന പ്രദേശമാണ് നറുകര. 

മഞ്ചേരിയിൽ നിന്ന് മൂന്ന് കിലോമീറ്റർ അകലെ മഞ്ചേരി-കോഴിക്കോട് (കോഴിക്കോട്-നിലമ്പൂർ-ഗുഡിയൂർ) സംസ്ഥാനപാതയിലാണ് ഈ ഗ്രാമം സ്ഥിതി ചെയ്യുന്നത്.

യൂണിറ്റി വുമൺസ് കോളേജ് നറുകര (കോഴിക്കോട് യൂണിവേഴ്സിറ്റി പിജി കോളേജ്), എച്ച്.എം കോളേജ് ഓഫ് സയൻസ് ആൻഡ് ടെക്നോളജി, എൻഎസ്എസ് ഇംഗ്ലീഷ് സ്കൂൾ, സിസറീസ് ഓഫ് നസറത് സ്കൂൾ, എ.ഇ.എസ്.പി.എസ്. പത്തർക്കുളം, അൽ ഹുദാ ഇംഗ്ലീഷ് സ്കൂൾ പാടക്കുളം, നൂർ മധുര ഭഗവതി ക്ഷേത്രം, , ജി.എൽ.പി സ്കൂൾ നറുകര മാതാ അമൃതാനന്ദ മായി മഠം സ്കൂൾ ആൻഡ് സയൻസ് ഇൻസ്റ്റിറ്റ്യൂട്ട്.

മുസ്ലിം ഭൂരിപക്ഷ പ്രദേശമായ നറുകര ഗ്രാമം. താരതമ്യേന ചെറിയ സംഖ്യയിൽ ഹിന്ദുക്കളും ഉണ്ട്. അതുകൊണ്ട് പ്രദേശത്തിന്റെ സംസ്കാരം മുസ്ലീം പാരമ്പര്യത്തെ അടിസ്ഥാനമാക്കിയുള്ളതാണ്. ദഫ് മുട്ട്, കോൽക്കളി, അരവൻമുട്ട് എന്നിവ സാധാരണയായി ഉണ്ട്. ഇസ്ലാമിക പഠനങ്ങളുടെ സമൃദ്ധമായ സ്രോതസ്സുകൾ നൽകി പള്ളികളിൽ സ്ഥാപിച്ചിട്ടുള്ള ധാരാളം ലൈബ്രറികളുണ്ട്. അറബ്-ലിപിയിൽ എഴുതിയ മിക്കവാറും മലയാളം ഭാഷയുടെ ഒരു പതിപ്പാണ് അറബിക മലയാളത്തിൽ മിക്കവയും എഴുതപ്പെട്ടത്. 

മഞ്ചേരി ടൗണിലൂടെ മറ്റു ഭാഗങ്ങളുമായി നറുകര ഗ്രാമം ബന്ധിപ്പിച്ചിരിക്കുന്നു. നാഷണൽ ഹൈവേ നമ്പര് 66 പറപ്പനങ്ങാടിയിലൂടെ കടന്നുപോകുന്നു. വടക്കേ ഭാഗം ഗോവ, മുംബായ് എന്നിവിടങ്ങളുമായി ബന്ധിപ്പിക്കുന്നു. ദേശീയപാത 966 പാലക്കാട്, കോയമ്പത്തൂർ എന്നിവയുമായി ബന്ധിപ്പിക്കുന്നു. ഏറ്റവും അടുത്തുള്ള വിമാനത്താവളം കോഴിക്കോട് ആണ്. ഏറ്റവും അടുത്തുള്ള പ്രധാന റെയിൽവെ സ്റ്റേഷൻ തിരൂർ.


</doc>
<doc id="385235" url="https://ml.wikipedia.org/wiki?curid=385235" title="സൈലോവ് സിദ്ധാന്തം">
സൈലോവ് സിദ്ധാന്തം

formula_1 ഒരു അഖണ്ടസംഖ്യയും (prime number) formula_2 pയുടെ ഗുണിതമല്ലാത്ത എണ്ണൽസംഖ്യയും ആകട്ടെ. formula_3 എന്ന ഗ്രൂപ്പിന്റെ അംഗസംഖ്യ (കാർഡിനാലിറ്റി) formula_4 ആകട്ടെ. ഒരു സബ്ഗ്രൂപ്പിന്റെ അംഗസംഖ്യ formula_5ആണെങ്കിൽ അതിനെ formula_1 സൈലോവ് സബ്ഗ്രൂപ്പ് എന്ന് വിളിക്കും. H ഒരു formula_1 സൈലോവ് സബ്ഗ്രൂപ്പാണെങ്കിൽ formula_8 ഉം ഒരു formula_1 സൈലോവ് സബ്ഗ്രൂപ്പാണ്. അതിനാൽ, formula_3 കോഞ്ജുഗേഷൻ മുഖേന formula_1 സൈലോവ് സബ്ഗ്രൂപ്പുകളുടെ ഗണത്തിൽ ആക്റ്റ് ചെയ്യും. formula_12ഉം formula_13ഉം രണ്ട് p സൈലോവ് സബ്ഗ്രൂപ്പുകളാണെങ്കിൽ,

</doc>
<doc id="385236" url="https://ml.wikipedia.org/wiki?curid=385236" title="എംബബാനി">
എംബബാനി

സ്വാസിലാന്റിലെ ഏറ്റവും വലിയ നഗരവും ആ രാജ്യത്തിന്റെ തലസ്ഥാനവും ആകുന്നു എംബബാനി (/(əm)bɑˈbɑn(i)/, ). 94,874 (2010) ജനസംഖ്യയുള്ള ഈ നഗരം, എംസിംബ പർവ്വതത്തിലൂടൊഴുകുന്ന എംബബാനി നദിയുടെയും അതിന്റെ പോഷകനദിയായ പോളിഞ്ജാനെ നദിയുടെയും അടുത്തു സ്ഥിതിചെയ്യുന്നു. ഹോഹോ പ്രദേശത്താണിതു സ്ഥിതിചെയ്യുന്നത്. 1243 മീറ്റർ ആണ് സമുദ്രനിരപ്പിൽ നിന്നും ഈ പ്രദേശത്തിന്റെ ഉയരം. 

1902ൽ ഈ രാജ്യത്തിന്റെ ഭരണകേന്ദ്രം ബ്രെമേഴ്സ് ഡ്രോപ്പിൽനിന്നും ഇങ്ങോട്ടുമാറ്റി. ഈ പ്രദേശത്തിനു എംബബാനി എന്നു വിളിക്കാൻ കാരണം ബ്രിട്ടിഷുകാർ ഈ പ്രദേശത്തെത്തിയപ്പോൾ ഈ പ്രദേശം ഭരിച്ചിരുന്ന എംബബാനി കുനീനിയുടെ പേരിൽനിന്നാണ്. Website www.mbabane.org.sz

ദക്ഷിണാഫ്രിക്കയുടെ അതിർത്തി പങ്കിടുന്ന ഈ പ്രദേശത്തെ പ്രധാന ഭാഷ സ്വാസി ആണ്. എന്നാൽ ഇംഗ്ലിഷ് വ്യാപകമായി ഉപയോഗിച്ചുവരുന്നു. എംബബാനിയും സ്വാസിലാന്റ് പൊതുവേയും വിനോദസഞ്ചാരം, പഞ്ചസാര കയറ്റുമതി എന്നിവയിൽനിന്നുള്ള വരുമാനത്തെ ആശ്രയിക്കുന്നു. ചുറ്റുപാടുമുള്ള പ്രദേശങ്ങളുടെ വാണിജ്യകേന്ദ്രമാണ് ഈ പ്രദേശം. അടുത്തായി ഇരുമ്പും ടിന്നും കുഴിച്ചെടുക്കുന്നുണ്ട്. ചെറുവ്യവസായങ്ങൾക്കായി മറ്റു രണ്ടുപ്രദേശങ്ങൾ ഇവിടെയുണ്ട്.

എംബബാനി ദക്ഷിണാഫ്രിക്കയുടെ വാട്ടർഫോഡ് കംഹ്ലാബ യുണൈറ്റഡ് വേൾഡ് കോളിജിന്റെ കേന്ദ്രം ഇവിടെയാണ്. സ്വാസിലാന്റ്് സർവ്വകലാശാല, ലിംകോക്ക്‌വിങ് സാങ്കേതികസർവ്വകലാശാല എന്നിവയും ഇവിടെയുണ്ട്. ഇൻഡിൻഗിൽസി ആർട്ട് ഗാലറി ഇവിടെയുണ്ട്. സ്വാസിലാന്റിലെ സാംസ്കാരിക കേന്ദ്രവും പ്രദർശനശാലയും ഈ ആർട്ട് ഗാലറിയാണ്.

എംബബാനി, എംബബാനി നദിയുടെയും അതിന്റെ പോഷകനദിയായ പോളിഞ്ജാനെ നദിയുടെയും അടുത്തു സ്ഥിതിചെയ്യുന്നു.ഹോഹോ പ്രദേശത്താണിതു സ്ഥിതിചെയ്യുന്നത്.

ഉയരത്തിൽ കിടക്കുന്നതിനാൽ മിതശീതോഷ്ണ പരവ്വതപ്രദേശമാണ്. മഞ്ഞുമൂടുക അപൂർവ്വമാണ്. 1900നു ശേഷം 3 പ്രാവശ്യം ഈ പ്രദേശത്തു മഞ്ഞുമൂടിയിട്ടുണ്ട്. ശരാശരി താപനില11 °C (52 °F) ആണ്. 



</doc>
<doc id="385269" url="https://ml.wikipedia.org/wiki?curid=385269" title="ആഫ്രിക്കൻ ഗ്രാമീണ സർവകലാശാല">
ആഫ്രിക്കൻ ഗ്രാമീണ സർവകലാശാല

ആഫ്രിക്കൻ ഗ്രാമീണ സർവകലാശാല (African Rural University) (ARU),രുഗാണ്ടയിലെ ഒരു സ്വകാര്യ സർവകലാശാലയാണ്

ഉഗാണ്ടയുടെ പടിഞ്ഞാറൻ മേഖലയിലെ ബുന്യോറൊ ഉപമേഖലയിലെ കഗാഡി ജില്ലയിലെ കഗാഡി പട്ടണത്തിലാണ് പ്രധാന കോളേജ് നിൽക്കുന്നത്.ഇത് രാജ്യത്തിന്റെ തലസ്ഥാനവും പ്രധാന നഗരവുമായ കമ്പാലയുടെ 25 കി.മീ. പടിഞ്ഞാറാണ്. The coordinates of ARU are 0°56'32.0"N, 30°49'10.0"E (Latitude:0.942222; Longitude:30.819444).
ARU 2006ൽ സ്ഥാപിച്ചതാണ്. ഇത് ഉഗാണ്ട ഉന്നത വിദ്യാഭ്യാസ ദേശീയ കൗൺസിൽ 2011ൽ അംഗീകരിച്ചതാണ്.  സുസ്ഥിര കൃഷിക്കു വേണ്ടി സ്ത്രീകളെമാത്രം പഠിപ്പിക്കുന്നതിനുള്ള ആഫ്രിക്കയിലേ ആദ്യത്തെ സർവകലാശാലയാണ്. ഈ പാഠ്യപദ്ദദ്ധതിയിൽ 60% സൈദ്ധിക പഠനവും 40% പ്രായോഗിക പരിശീലനവും ആണ്.. 


</doc>
<doc id="385271" url="https://ml.wikipedia.org/wiki?curid=385271" title="ബുഗിരി ജില്ല">
ബുഗിരി ജില്ല

ഉഗാണ്ടയുടെ കിഴക്കൻ മേഖലയിൽ ഉഗാണ്ട ജില്ലയിലാണ്.

നമുടുംബ ജില്ലയും ബുടലെജ ജില്ലയും വടക്കും ടൊറൊറൊ ജില്ല വടക്കും കിഴക്കും ബുസിയ ജില്ല കിഴക്കും നമയിങൊ ജില്ല തെക്കു കിഴക്കും മയുഗെ ജില്ല തെക്കുപടിഞ്ഞാറും ഇഗങ ജില്ല പടിഞ്ഞാറും അതിർത്തിയായുണ്ട്. ജില്ലയുടെ നിർദ്ദേശാങ്കങ്ങൾ:00 33N, 33 45E (Latitude:0.5500; Longitude:33.7500) ആകുന്നു..



</doc>
<doc id="385273" url="https://ml.wikipedia.org/wiki?curid=385273" title="ഉഗാദുഗൌ">
ഉഗാദുഗൌ

ബുർക്കിന ഫാസോയുടെ തലസ്ഥാനമാണ് ഉഗാദുഗൌ. രാജ്യത്തെ ഭരണപരവും വാർത്താവിനിമയ, സാംസ്കാരിക, സാമ്പത്തിക കേന്ദ്രവുമാണിത്.

പതിനഞ്ചാം നൂറ്റാണ്ടിൽ നിൻസി വംശക്കാർ ഈ പ്രദേശത്ത് അധിവസിച്ചിരുന്ന കാലത്താണ് ഉഗാദുഗൌ എന്ന പേര് നിലവിൽവന്നത്.


</doc>
<doc id="385277" url="https://ml.wikipedia.org/wiki?curid=385277" title="പ്രൈയ">
പ്രൈയ

പ്രൈയ, (Praia (, lit. "beach",)സെനഗലിനു പടിഞ്ഞാറ് അറ്റ്ലാൻറിക് മഹാസമുദ്രത്തിൽ സ്ഥിതിചെയ്യുന്ന ദ്വീപ് രാഷ്ട്രമായ കേപ്പ് വെർഡെയുടെ തലസ്ഥാനവും രാജ്യത്തെ ഏറ്റവും വലിയ നഗരവുമാണ്. സൊറ്റവെൻറോ ദ്വീപ സമൂഹത്തിൽ സാൻറിയാഗോ ദ്വീപിന്റെ തെക്കൻ തീരത്താണിതു സ്ഥിതിചെയ്യുന്നത്.


</doc>
<doc id="385279" url="https://ml.wikipedia.org/wiki?curid=385279" title="അഗാഗൊ">
അഗാഗൊ

ഉഗാണ്ടയിലെ വടക്കൻ മേഖലയിലെ ഒരു പട്ടണമാണ് അഗാഗൊ.  അഗാഗൊ ജില്ലയിലെ ഒരു പ്രധാന രാഷ്ട്രീയ , ഭരണ, വ്യവസായ കേന്ദ്രമാണ്.

അടുത്ത പട്ടണമായ കിറ്റ്ഗമിൽനിന്ന് തെക്കുകിഴക്കായി 80 കി.മീ അകലെയാണ് അഗാഗൊ. അച്ചോലി ഉപമേഖലയിലെ ഏറ്റവും വലിയ നഗരമായ ഗുലുവിന്റെ കിഴക്കുഭാഗത്തെ റോഡിലൂടെ ഏകദേശം 169 കിലോമീറ്റർ (105 മൈൽ) ദൂരത്തിൽ ആണ് ഇത് സ്ഥിതിചെയ്യുന്നത്. നഗരത്തിന്റെ നിർദ്ദേശാങ്കങ്ങൾ 2 ° 59'05.0 "N, 33 ° 19'50" E (അക്ഷാംശം: 2.9847; രേഖാംശം: 33.3306)ആണ്.   




</doc>
<doc id="385282" url="https://ml.wikipedia.org/wiki?curid=385282" title="സ്വാലിഹ് ഹവാരി">
സ്വാലിഹ് ഹവാരി

കവി സ്വാലിഹ് മഹ്മൂദ് ഹവാരി (Arabic: صالح محمود هواري). പാലസ്തീനിയൻ കവി. അറബി ഭാഷയിലും നിയമത്തിലും ബിരുദം നേടി. കുട്ടിക്കാലത്തുതന്നെ ഒരു ഹോബിയെന്ന നിലയിൽ കവിത എഴുതിത്തുടങ്ങി. 1972 ൽ ഡമസ്കസിലുള്ള അറബി എഴുത്തുകാരുടെ സംഘടന(Arab Writers Union) യിൽ ചേർന്നു. ഫലസ്തീൻ ജേർണലിസ്റ്റുകളുടെയും എഴുത്തുകാരുടെയും യൂണിയനിലും അദ്ദേഹം അംഗമാണ്. ആദ്യ കവിതാ സമാഹാരം 1972 ൽ പുറത്തിറക്കി. പിന്നീട് 12 ഓളം സമാഹാരങ്ങൾ അദ്ദേഹത്തിന്റേതായി പുറത്ത് വന്നു. 
ലളിതവും കലയുടെയും ചിന്തയുടെയും ഒത്തുചേരലും അദ്ദേഹത്തിന്റെ കവിതകളിൽ പ്രകടമാണ്. ദേശീയതയും സൃഷ്ടിപരതയും അദ്ദേഹത്തിന്റെ എണ്ണമറ്റ കവിതകളിൽ പ്രകടമായി തന്നെ നമ്മുക്ക് കാണാം. കവിതയിൽ നിരവധി പുരസ്കാരങ്ങളും അദ്ദേഹം നേടിയിട്ടുണ്ട്. 

1938 ൽ ഗലീലിയാ കടലിന്റെ തീരത്തുള്ള പാലസ്തീനിലെ സമഖ് പട്ടണത്തിലാണ് അദ്ദേഹം ജനിച്ചത്. 1948 ൽ അദ്ദേഹം സിറിയയിലേക്ക് കുടിയേറി അവിടെ സ്കൂളുകളിൽ പഠിച്ചു. ഡമാസ്കസിൽ അദ്ദേഹം ആർട്സ് ഫാക്കൽറ്റിയിൽ ചേർന്നു. 1972-ൽ അറബിക് സാഹിത്യത്തിലും  നിയമത്തിലും ബിരുദം. 1961 മുതൽ 1990 വരെ UNRWA സ്കൂളുകളിൽ അദ്ധ്യാപകനായി ജോലി ചെയ്തു.എഴുത്തിൽ ശ്രദ്ധപതിപ്പിക്കാനായി അദ്ദേഹം ജോലി രാജിവെച്ചു. 1972 ൽ ഡമസ്കസിലെ അറബ് റൈറ്റേഴ്സ് യുണിയിനിൽ ചേർന്നു, യൂണിയൻ ഓഫ് പാലസ്തീൻ റൈറ്റേഴ്സ് ആൻഡ് ജേർണലിസ്റ്റ് എന്ന സംഘടനയിലും അദ്ദേഹം അംഗമാണ്.

പതിനാലാം വയസ്സിൽ അദ്ദേഹം കവിതയെഴുതാൻ ആരംഭിച്ചു. അറബി ആനുകാലികങ്ങളിലും പത്രങ്ങളിലും അവ പ്രസിദ്ധീകരിക്കപ്പെട്ടു. ഇപ്പോഴും അദ്ദേഹം എഴുതികൊണ്ടിരിക്കുന്നു. ആദ്യകവിതാസമാഹാരം "The blood spits olive oil" 1972 ൽ പുറത്തിറങ്ങി.
അതിനു ശേഷം പത്ത് സമാഹാരങ്ങൾ പ്രസിദ്ധീകരിക്കപ്പെട്ടു. അവയിൽ ചിലത് അറബ് റൈറ്റേഴ്സ് യൂണിയൻ പ്രസിദ്ധീകരിച്ചിട്ടുണ്ട്. മറ്റുചിലത്  സിറിയൻ സംസ്കാര മന്ത്രാലയവും പുറത്തിറക്കി. കേരളാ ഗവ.വിദ്യാഭ്യാസ വകുപ്പ് (SCERT) പുറത്തിറക്കിയ പത്താം ക്ലാസിലെ അറബി പാഠപുസ്തകത്തിൽ അദ്ദേഹത്തിന്റെ 'എന്റെ വിദ്യാലയമേ' എന്ന് തുടങ്ങുന്ന സ്കൂൾ ഗാനം (നശീദുൽ മദ്റസഃ) ഉണ്ട്.

ഹവാരിയുടെ കാവ്യാത്മക ഭാവം ആഡംബരമോ, മുഖസ്തുതിയോ, അല്ലെങ്കിൽ ഭാവനയോ അല്ല, മറിച്ച്, വായനക്കാരന് അറിയുന്ന ചിഹ്നങ്ങളും തെളിവുകളും വെച്ചുള്ള ഒരു സർഗാത്മക അവതരണമാണ്. വായനയുടെ തുടക്കം മുതൽ അത് വായനക്കാരന് അനുഭവപ്പെടും. തന്റെ ചിന്തകളെ സത്യസന്ധമായി വായനക്കാരനിലേക്ക് എത്തിക്കാനുള്ള ശ്രമം അതിൽ കാണാം.   കവിയായ സലാഹ് ഹവാരി തന്റെ കവിത യാത്ര തുടരുകയാണ്, കലാപരമായ  കെട്ടിക്കുടുക്കുകളില്ലാത്ത ഭംഗിയാർന്ന അവതരണ ശൈലിയിലൂടെ...


</doc>
<doc id="385293" url="https://ml.wikipedia.org/wiki?curid=385293" title="മേരേ രശ്ക്കെ ഖമർ">
മേരേ രശ്ക്കെ ഖമർ

മേരേ രശ്ക്കെ കമർ () ഉർദു ഭാഷയിലെ പ്രസിദ്ധമായ ഒരു ഗസൽ-ഖവ്വാലി ഗാനമാണ്. ഉർദു ഗാനരചയിതാവ് ഫനാ ബുലന്ദ് ശെഹരിയാണ് ഈ ഗാനം രചിച്ചത്. ഈ ഗാനം ചിട്ടപ്പെടുത്തിയത് നുസ്റത്ത് ഫത്തേ അലി ഖാനാണ്. 1988-ൽ നുസ്റത്ത് ഫത്തേ അലി ഖാൻ തന്നെ ഈ ഗാനം ആദ്യമായി ആലപിക്കുകയും വളരെ പ്രശസ്തിയാർജിക്കുകയും ചെയ്തു. പിന്നീട് അദ്ദേഹത്തിന്റെ സഹോദര പുത്രനായ റാഹത്ത് ഫത്തേ അലി ഖാൻ ഈ ഗാനം നിരവധി തവണ വിവിധ സംഗീത സദസുകളിൽ ആലപിച്ചിട്ടുണ്ട്.

 


</doc>
<doc id="385297" url="https://ml.wikipedia.org/wiki?curid=385297" title="സവാന്ഹാസെററ്റോപ്സ്">
സവാന്ഹാസെററ്റോപ്സ്

അന്ത്യ ജുറാസിക് കാലത്തു ജീവിച്ചിരുന്ന ഒരു ദിനോസർ ആണ് സവാന്ഹാസെററ്റോപ്സ്. ചൈനയിൽ നിന്നും ആണ് ഫോസിൽ കണ്ടു കിട്ടിയിട്ടുള്ളത്.

തലക്ക് പിൻ ഭാഗത്തായി അസ്ഥിയുടെ ആവരണം ആയ ഫ്രിൽ ഉണ്ടായിരുന്നു. 4 വ്യത്യസ്ത ഫോസിലുകൾ കണ്ടു കിട്ടിയിട്ടുണ്ട് . നാലും തലയോട്ടിയുടെ ഭാഗങ്ങൾ ആണ് ഫോസിൽ ആയി കിട്ടിയിട്ടുള്ളത് .

തത്തകളുടെ പോലെയുള്ള ഒരു ചുണ്ടായിരുന്നു ഇവയ്ക്ക്. മറ്റു സെറാടോപിയ ദിനോസറുകളെ പോലെ സസ്യഭോജി ആയ ഇവ ഇതുപയോഗിച്ച് ഇവ കോൻ, പൈൻ എന്നി സസ്യങ്ങൾ ആയിരിക്കണം ഭക്ഷിച്ചിട്ടുണ്ടാവുക എന്ന് കരുതപ്പെടുന്നു.

സെറാടോപിയ എന്ന കുടുംബത്തിൽ പെട്ട ദിനോസർ ആണ്. രണ്ടു കാലിൽ സഞ്ചരിച്ചിരുന്ന സസ്യഭോജികൾ ആയിരുന്നു ഇവ.


http://www.prehistoric-wildlife.com/species/x/xuanhuaceratops.html


</doc>
<doc id="385299" url="https://ml.wikipedia.org/wiki?curid=385299" title="വെള്ളമുഖൻ കടന്നൽമത്സ്യം">
വെള്ളമുഖൻ കടന്നൽമത്സ്യം

കടൽവാസിയായ ഒരു മൽസ്യമാണ് വെള്ളമുഖൻ കടന്നൽമത്സ്യം അഥവാ Whiteface Waspfish. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്.
Tetrarogidae എന്ന കുടുബത്തിൽ പെട്ട മൽസ്യം ആണ് ഇവ , പൊതുവെ കടന്നൽ മൽസ്യങ്ങൾ എന്നാണ് ഇവ അറിയപ്പെടുന്നത് , സ്കോർപിനിഡെ ജനുസിൽ പെട്ട മൽസ്യങ്ങളുമായി അടുത്ത ബന്ധം ഉള്ളവയാണ് ഇവ.

കേരളത്തിലെ മൽസ്യങ്ങളുടെ പട്ടിക


</doc>
<doc id="385301" url="https://ml.wikipedia.org/wiki?curid=385301" title="അജയ് വന്യജീവി സംരക്ഷണകേന്ദ്രം">
അജയ് വന്യജീവി സംരക്ഷണകേന്ദ്രം

വടക്കു കിഴക്കൻ ഉഗാണ്ടയിലെ കാലികമായ വെള്ളപ്പൊക്കം ഉണ്ടാവുന്ന ചതുപ്പുകളും മരങ്ങളുള്ള പുൽമേടുകളും ഉള്ള സംരക്ഷിത പ്രദേശമായ വലിയ ദ്വീപാണ്, അജയ് വന്യജീവി സംരക്ഷണകേന്ദ്രം 

വെള്ള നൈലിന്റെ പടിഞ്ഞാറെ കറയിൽ അരുവയിൽ നിന്നും ഏകദേശം 40 കി.മീ. അകലെയാണ് അജയ്. 
1962ൽ സംരക്ഷണ പ്രദേശമായി പ്രഖ്യാപിക്കുന്നതിനു മുമ്പ് ഉഗാണ്ടയിൽ അവശേഷിച്ചിരുന്ന 80 വെള്ള കണ്ടാംർഗങ്ങളിൽ അറുപതും ഇവിടെയായിരുന്നു.

2002ൽ സംരക്ഷിതപ്രദേശത്തുനിന്നും 12 ച. കി.മീ. ജനവാസത്തിനായി മാറ്റി. 2008ൽ ഉഗാണ്ട വന്യജീവി അതോരിട്ടി അജയിലെ പ്രവർത്തനം സ്വകാര്യവത്കരിച്ചു. ആത് വേട്ടയാടൽ-പടമെടുക്കൽ (hunting and photographic) വിനോദ സഞ്ചാര നടത്തിപ്പുകാരായ ഉഗാണ്ട വൈൽഡ് ലൈഫ് സഫാരീസ് ലിമിറ്റഡിനു കൈമാറി.  


</doc>
<doc id="385303" url="https://ml.wikipedia.org/wiki?curid=385303" title="ഓറഞ്ച് വരയൻ മുള്ള്മത്സ്യം">
ഓറഞ്ച് വരയൻ മുള്ള്മത്സ്യം

കടൽവാസിയായ ഒരു മൽസ്യമാണ് ഓറഞ്ച് വരയൻ മുള്ള്മത്സ്യം അഥവാ Orange banded Stingfish. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്.

സ്കോർപിനിഡെ (Scorpaenidae) എന്ന കുടുബത്തിൽ പെട്ട, തേൾ മത്സ്യം ജനുസിൽ പെട്ട മൽസ്യമാണ് ഇവ. വിഷ മുള്ളുകൾ ഉള്ള മത്സ്യം ആണ് ഇവ. വിഷം ഉള്ളതുകൊണ്ട് തന്നെ ഇവ മനുഷ്യർക്ക് അപകടകാരികൾ ആണ് .

കേരളത്തിലെ മൽസ്യങ്ങളുടെ പട്ടിക


</doc>
<doc id="385309" url="https://ml.wikipedia.org/wiki?curid=385309" title="കഗെര നദി">
കഗെര നദി

വളരെ അകലെയുള്ള സ്രോതസ്സുകളിൽ നിന്നുള്ള വെള്ളം വഹികുന്നതും നൈലിന്റെ അത്യുന്നത ഭാഗമായുള്ള കഗെര നദിക്ക് അകഗെര നദിയെന്നും അലക്സാൻഡ്രാ നൈൽ എന്നും പേരുണ്ട്.
ബുറുൻഡിയിൽ ർവെറു തടാകത്തിൽ നിന്ന് കഗെര നദിയുടെ ഒരു ഭാഗം ഉത്ഭവിച്ച് റുവാണ്ടയുടെ അരികിലൂടെ കിഴക്കോട്ട് ഒഴുകിറുവുബു നദിയുമായി കേർന്ന് റുവാണ്ട- ബുറുണ്ടി, റുവ്വാണ്ട- ടാൻസാനിയ അതിരിലൂടെ ഒഴുകുന്നു.കഗെര നദിക്ക് രണ്ടു പോഷകനദികളുണ്ട്. ന്യബറൊങൊയും റുവുവുവും.രണ്ടു പോഷക നദികളും നല്ല നീളമുള്ളവയാണ് അതുകൊണ്ടുതന്നെ നൈലിന്റെ പ്രധാന ശ്രോതസ്സുമാണ്.


</doc>
<doc id="385311" url="https://ml.wikipedia.org/wiki?curid=385311" title="ലിബ്രെഓഫീസ് റൈറ്റർ">
ലിബ്രെഓഫീസ് റൈറ്റർ

ഒരു സ്വതന്ത്ര സോഫ്റ്റ്വെയർ വേഡ് പ്രൊസസറാണ് ലിബ്രെ ഓഫീസ് റൈറ്റർ. മൈക്രോസോഫ്റ്റ് വേഡിനും കോറലിന്റെ വേഡ്പേർഫെക്ടിനും സമാനമായ അപ്ലിക്കേഷൻ സോഫ്റ്റ്വെയറാണ് ഇത്. ഓപ്പൺ ഓഫീസ് റൈറ്ററിന്റെ ഒരു ശാഖയാണിത്.

മോസില്ല പബ്ലിക് ലൈസൻസ് വി2.0 അടിസ്ഥാനമാക്കിയാണ് ഇത് പുറത്തിറക്കിയത്.

ലിനക്സ്, ഫ്രീബിഎസ്ഡി, മാക് ഒഎസ്, മൈക്രോസോഫ്റ്റ് എന്നീ ഒ എസുകളിലെല്ലാം ഈ അപ്ലിക്കേഷൻ പ്രവർത്തിക്കുന്നു.

ODT ആണ് ഫയൽ എക്സറ്റൻഷനെങ്കിലും മറ്റു വേഡ്പ്രൊസസർ ഫയൽ എക്സറ്റൻഷനായ DOC, DOCX, RTF , XHTML എന്നിവയെല്ലാം ഈ അപ്ലിക്കേഷനിൽ തുറക്കാനും ഈ എക്സ്റ്റെൻഷനുകളിൽ സേവ് ചെയ്യുകയും ചെയ്യാം.


</doc>
<doc id="385312" url="https://ml.wikipedia.org/wiki?curid=385312" title="അലെബ്ടോങ്ങ്">
അലെബ്ടോങ്ങ്

കിഴക്കുള്ള അലെബ്ടോങ്ങ് ജില്ലയിലെ ഒമൊറൊ പട്ടണത്തിനും പടിഞ്ഞാറുള്ള ലിറജില്ലയിലെ ലിറ പട്ടണത്തിനും ഇടക്കുള്ള റോഡിലാണ് ഈ പട്ടണം. ലങൊ ഉപ മേഖലയിൽ ലിറക്ക് കിഴക്ക് 50 കി.മീ. അകലെയാണ്. <ref><nowiki>

</doc>
<doc id="385315" url="https://ml.wikipedia.org/wiki?curid=385315" title="കലങല ജില്ല">
കലങല ജില്ല

കലങല (Kalangala), ഉഗാണ്ടയിലെ മദ്ധ്യമേഖലയിലെ തെക്കു ഭാഗത്തെ ഒരു ജില്ലയാണ്. ഈ ജില്ല, വിക്ടോറിയ തടാകത്തിലെ സ്സെസെ ദ്വീപുകളുമായി ഒരേ അതിർത്ഥി പങ്കിടുന്നു. സ്സെസെ ദ്വീകളിലെ ഏറ്റവും വലിയ ദ്വീപായ ബുഗാല ദ്വീപിൽ സ്ഥിതി ചെയ്യുന്നു.

മ്പിഗി ജില്ലയും വകിസൊ ജില്ലയും വടക്കും മുകൊണൊ ജില്ലകിഴക്കും വടക്കു കിഴക്കും ടാൻസാനിയ തെക്കും രകൈ ജില്ല തെക്കുപടിഞ്ഞാറും മസക ജില്ല പടിഞ്ഞാറും കലുങു ജില്ല വടക്കു പടിഞ്ഞാറും അതിരായുണ്ട്. വകിസൊ ജില്ലയിലെ എന്റെബ്ബെയുടെ തെക്കുപടിഞ്ഞാറായി 60 കി.മീ അകലെയാണ് കലങലയുടെ ജില്ല ആസ്ഥാനം 




</doc>
<doc id="385319" url="https://ml.wikipedia.org/wiki?curid=385319" title="ഓൾ സെയിന്റ്സ് സർവകലാശാല ലഗൊ">
ഓൾ സെയിന്റ്സ് സർവകലാശാല ലഗൊ

ഓൾ സെയിന്റ്സ് സർവകലാശാല യുടെ മുഴുവൻ പേര് ഓൾ സെയിന്റ്സ് സർവകലാശാല ലഗൊ (ASUL), എന്നാണ്. ഇത് ഉഗാണ്ട ഉന്നത വിദ്യാഭ്യാസ ദേശീയ കൗൺസിൽ (UNCHE) അംഗീകരിച്ച സ്വകാര്യ സർവകലാശാലയാണ്.

ഇത് ഉഗാണ്ടയുടെ തലസ്ഥാനമായ കമ്പാലയിൽ നിന്ന് 320 കി.മീ. വടക്കായി, വടക്കൻ മേഖലയിൽ ലിറ ജില്ലയിലെ ലിറ പട്ടണത്തിന്റെ തെക്കുകിഴക്കൻ ഭാഗത്ത് അഡൊക്കൊ റോഡിൽ സ്ഥിതി ചെയ്യുന്നുസർവകലാശാലയുടെ പരിസരത്തിന്റെ നിർദ്ദേശാങ്കം 2°14'46.0"N, 32°53'59.0"E (Latitude:2.246111; Longitude:32.899722)ആണ്.
ചർച്ച് ഓഫ് ഉഗാണ്ടയുടെ ലങൊ രൂപത 2008ൽ സ്ഥാപിച്ചതാണ് ഈ സർവകാലാശാല. സർവകളാശലയുടെ സ്ഥാപകരും ഭരണകർത്താക്കളും ക്രിസ്ത്യാനികളാണെങ്കിലും ദേശീയത, മതവിശ്വാസം, ഗോത്രം ഇവ പരിഗണിക്കാതെയാണ് പ്രവേശനം നൽകുന്നത്. അവിടെ പഠിപ്പിക്കുന്ന വിഷയങ്ങൾ UNCHE  അംഗീകരിച്ചതാണ്.  


</doc>
<doc id="385321" url="https://ml.wikipedia.org/wiki?curid=385321" title="അമൊലടർ">
അമൊലടർ

ഉഗാണ്ടയുടെ വടക്കൻ മേഖലയിലെ ഒരു പട്ടണമാണ്അമൊലടർ ജില്ലയിലെ പ്രധാന മുനിസിപ്പൽ, ഭരണ, വ്യവസായ കേന്ദ്രമാണ്.

ലാങൊ ഉപമേഖലയിലെ വലിയ നഗരമായ ലിറയുടെ ഏകദേശം 87 കി.മീ. തെക്ക് നിലകൊള്ളുന്നു. തലസ്ഥാന നഗരമായ കമ്പാല വടക്കു കിഴക്കായി 185 കി.മീ. അകലെയുമാണ്. പട്ടാണത്തിന്റെ നിർദ്ദേശാങ്കങ്ങൾ:01 38 06N, 32 49 30E (Latitude:1.6350; Longitude:32.8250) ആകുന്നു.
2002ലെ ജനസംഖ്യ കണക്കെടുപ്പനുസരിച്ച് പട്ടണത്തിലെ ജനസംഖ്യ 11420 എന്നു കണക്കാക്കുന്നു. ഉഗാണ്ടസ്ഥിതിവിവരക്കണക്കു ബ്യൂറൊ 2010ലെ ജനസംഖ്യ 14300 എന്നു കണക്കാക്കിയിരുന്നു. 2011ലെ അർധവർഷത്തിലെ ജനസംഖ്യ 14800 എന്നും കണക്കാക്കിയിരുന്നു. 



</doc>
<doc id="385323" url="https://ml.wikipedia.org/wiki?curid=385323" title="അമൊൻ ബസിറ">
അമൊൻ ബസിറ

പാൻ-ആഫ്രിക്കനിസ്റ്റ് നേതാവും സംഘാടകനും ആയിരുന്നു അമൊൻ ബസിറ (1944–1993). അദ്ദേഹം ചാരന്മാരുടെ വലിയ വല ഉണ്ടാക്കിയിരുന്നു. അതായിരുന്നു, ഉഗാണ്ടയുടെ പ്രസിഡണ്ടായിരുന്ന ഈദി അമീന്റേയും പട്ടാള ഭരണത്തിന്റേയും പതനത്തിനു കാരണമായ പൊരുതലിന്റെ രഹസ്യ ഘടകം. ഈദി അമീനിന്റെ ഭരണത്തിനുശേഷം ബസിറ ഇന്റെലിജെൻസിന്റെ ഡെപ്യൂട്ടി ഡയറക്ടറും 1979ൽ ഡയറക്ടറുമായി. അദ്ദേഹം റുവാണ്ടയിൽ കൂട്ടക്കൊലയ്ക്ക് സാദ്ധ്യതയുണ്ടെന്ന പ്രവചനം സർക്കാർ അവലോകനമായി ഇറക്കി. കൂട്ടക്കൊല മദ്ധ്യ കിഴക്കൻ ആഫ്രിക്കയിൽ ക്രമസമാധാന നില തകർക്കുമെന്നും റുവാണ്ടൻ അഭയാർഥികൾക്കും പുറത്താക്കപ്പെട്ട മ്റ്റു ആഫ്രിക്കക്കാർക്കും ഉഗാണ്ടയിൽ പൗരത്വംകൊടുത്ത് കൂട്ടക്കൊലയുദ്ധം തടയാനും നിർദ്ദേശം സമർപ്പിച്ചിരുന്നു.1993 ആഗസ്റ്റിൽ അദ്ദേഹം നൈറോബിക്കും കെനിയയിലെ നകുരുവിനും ഇടയിൽ വെച്ച് വധിക്കപ്പെട്ടു.



</doc>
<doc id="385326" url="https://ml.wikipedia.org/wiki?curid=385326" title="അമൽ അറഫ">
അമൽ അറഫ

പ്രമുഖ സിറിയൻ അഭിനേത്രിയും എഴുത്തുകാരിയും ഗായികയുമാണ് അമൽ അറഫ (English: Amal Arafa (). പ്രമുഖ സിറിയൻ ഗാനരചയിതാവായി അറിയപ്പെടുന്ന സുഹൈൽ അറഫയുടെ മകളാണ് അമൽ. ഡമസ്‌കസിൽ നിന്ന് അഭിനയത്തിലും പിതാവിൽ നിന്ന് സംഗീത പഠനവും പൂർത്തിയാക്കി. പ്രമുഖ സിറിയൻ അഭിനേതാവായ അബ്ദുൽ മുനീം അമൈരിയെയാണ് വിവാഹം ചെയ്തത്. 2015 ഒക്ടോബറിൽ ഇരുവരും വിവാഹ മോചിതരായി. ഈ ബന്ധത്തിൽ സൽമ, മറിയം എന്നീ രണ്ടു മക്കളുണ്ട്.


</doc>
<doc id="385335" url="https://ml.wikipedia.org/wiki?curid=385335" title="പ്രശ്നം ഗുരുതരം">
പ്രശ്നം ഗുരുതരം

1983ൽ ബാലചന്ദ്രമേനോൻ കഥ,തിരക്കഥ, സംഭാഷണം എന്നിവ രചിച്ച് സ്ംവിധാനം ചെയ്ത ചലച്ചിത്രമാണ്പ്രശ്നം ഗുരുതരം. വളരെ ശുദ്ധനായ ഒരു മെഡിക്കൽ റപ്രസെന്റീറ്റീവിന്റെ കഥപറയുന്ന ഈ ചിത്രത്തിൽ പ്രേം നസീർ ആ കഥാപാത്രത്തെ അനശ്വരമാക്കുന്നു. അദ്ദേഹത്തോടൊപ്പം ബാലചന്ദ്രമേനോൻ,പൂർണ്ണിമ ജയറാം,വേണു നാഗവള്ളി,ജയഭാരതി തുടങ്ങിയവർ പ്രധാന കഥാപാത്രങ്ങളാകുന്നു. രവീന്ദ്രനാണ് സംഗീതം ചെയ്തിരിക്കുന്നത്.
രവീന്ദ്രൻ ആണ് ബിച്ചു തിരുമലയുടെ വരികൾ ചിട്ടപ്പെടുത്തിയത്
പ്രശ്നം ഗുരുതരം 1983


</doc>
<doc id="385341" url="https://ml.wikipedia.org/wiki?curid=385341" title="അമുറു">
അമുറു

ഉഗാണ്ടയുടെ വടക്കൻ മേഖലയിലെ അമുറു ജില്ലയിലെ ഒരു പട്ടണമാണ്, അമുറു

അചോളി ഉപമേഖലയിലെ വലിയ നഗരമായ ഗുലുവിന് 61 കി.മീ. പടിഞ്ഞാറ് ഗുലു-നിമുലെ റോഡിനും പടിഞ്ഞാറാണ് അമുറു. This is about , by road, north of Kampala, Uganda's capital and largest city. പട്ടണത്തിന്റെ നിർദ്ദേശാങ്കങ്ങൾ 2°49'07.0"N, 31°51'51.0"E (Latitude:2.8186; Longitude:31.8642) ആണ്. 
 


</doc>
<doc id="385352" url="https://ml.wikipedia.org/wiki?curid=385352" title="ആന്തണി സ്കാരമൂച്ചി">
ആന്തണി സ്കാരമൂച്ചി

ഒരു അമേരിക്കൻ സ്വയംസംരംഭകനും, രാഷ്ട്രീയനേതാവും, ഗ്രന്ഥകർത്താവും നിലവിലെ യു.എസ്. വൈറ്റ് ഹൗസ് കമ്മ്യൂണിക്കേഷൻസ് ഡയറക്ടറുമാണ് ദി മൂച്ച് എന്നറിയപ്പെടുന്ന ആന്തണി സ്കാരമൂച്ചി (; ജ: ജനുവരി 6, 1964). 2017 ജൂലൈ 21ന് അമേരിക്കൻ പ്രസിഡന്റ് ഡോണൾഡ് ട്രംപ് ഇദ്ദേഹത്തെ വൈറ്റ് ഹൗസ് കമ്മ്യൂണിക്കേഷൻസ് ഡയറക്ടർ ആയി നിയമിച്ചു.


</doc>
<doc id="385355" url="https://ml.wikipedia.org/wiki?curid=385355" title="ഇയാൻ മർഡോക്ക്">
ഇയാൻ മർഡോക്ക്

ഇയാൻ ആഷ്ലീ മർഡോക്ക് (28ഏപ്രിൽ 1973 28ഡിസംബർ 2015) ഒരു അമേരിക്കൻ സോഫ്റ്റ്വെയർ എഞ്ജീനീയറായിരുന്നു. ഡെബിയൻ ലിനക്സിന്റെ സ്ഥാപകൻ എന്ന നിലയിലാണ് മർഡോക്ക് പ്രസിദ്ധനാകുന്നത്.

1973 ഏപ്രിൽ 28ന് പശ്ചിമ ജർമനിയിലെ കോൺസ്റ്റാൻസിലാണ് ഇയാൻ മർഡോക്ക് ജനിക്കുന്നത്. മർഡോക്കിന്റെ കുടുംബം 1975ൽ അമേരിക്കയിലേക്ക് തിരിച്ചെത്തി. ഇന്ത്യാനയിലെ വെസ്റ്റ് ലാഫയെറ്റിലുള്ള വില്യം ഹാരിസൺ ഹൈ സ്കൂളിൽ നിന്ന് ബിരുദവും പർദ്യൂ സർവകലാശാലയിൽ നിന്ന് കമ്പ്യൂട്ടർ സയൻസിൽ ബാച്ചലർ ഡിഗ്രീയും നേടി. 

കോളേജ് വിദ്യാഭ്യാസ കാലത്ത് , 1993ലാണ് മർഡോക്ക് ഡെബിയൻ പ്രൊജക്റ്റിന് തുടക്കം കുറിക്കുന്നത്. 1994ൽ ഡെബിയൻ മാനിഫെസ്റ്റോ എഴുതിത്തയ്യാറാക്കി. മർഡോക്കിന്റെ അന്നത്തെ കാമുകിയായിരുന്ന ഡെബ്രാ ലിന്നിന്റേയും തന്റേയും പേരുകൾ ചേർന്ന ഡെബ്+ഇയൻ ആണ് ഡെബിയൻ ആകുന്നത്. 

പിന്നീട് ലിനക്സ് ഫൗണ്ടേഷൻ, സൺ മൈക്രോസിസ്റ്റംസ് പോലെയുള്ള കമ്പനികളിലും ഇയാൻ ജോലി ചെയ്യുകയുണ്ടായി. ഏറ്റവും പ്രചാരമുള്ള ഗ്നു ലിനക്സ് വിതരണങ്ങളിലൊന്നായ ഡെബിയന്റെ സ്ഥാപകൻ എന്ന നിലയിലാണ് ഇയാൻ ഇന്നും പ്രശസ്തൻ.

ഫെഡറൽ പോലീസുമായി ഉണ്ടായ ചില പ്രശ്നങ്ങൾ കാരണം താൻ ജീവനൊടുക്കിയേക്കും എന്ന് ഇയാൻ തന്റെ ട്വിറ്റർ പേജിൽ കുറിച്ചിരുന്നു. പോലീസ് തന്നെ വേട്ടയാടുകയാണെന്നും ഇയാൻ കൂട്ടിച്ചേർത്തു. എന്നാൽ പിന്നീട് അദ്ദേഹം അതേ ട്വിറ്റർ അക്കൌണ്ടിൽ മറ്റൊരു ട്വീറ്റ് വഴി, ജീവനൊടുക്കില്ല എന്നും അറിയിച്ചു. എന്നാൽ 2015 ഡിസംബർ 28ന് ഇയാനെ മരിച്ച നിലയിൽ കണ്ടെത്തി. ഒരു വാക്വം ക്ലീനറിന്റെ ഇലക്ട്രിക്കൽ കോർഡുപയോഗിച്ചാണ് ഇയാൻ ആത്മഹത്യ ചെയ്തത് എന്നാണ് പോലീസ് നിഗമനം. ഇയാന്റെ മരണത്തിനു പിന്നിലെ ദുരൂഹത ഇപ്പോഴും മാറിയിട്ടില്ല. അതിനിടെ 2017 ജൂൺ 17ന് പുറത്തിറങ്ങിയ ഡെബിയൻ സ്ട്രെച്ച് സമർപ്പിച്ചിരിക്കുന്നത് ഇയാനാണ്.


</doc>
<doc id="385358" url="https://ml.wikipedia.org/wiki?curid=385358" title="അനക">
അനക

ന്വൊയ ജില്ല ആസ്ഥാനമാണ്, അനക. ഉഗാണ്ടയുടെ വടക്കൻ മേഖലയിലെ പട്ടണമാണ്. 

പ്രധാന രാജവീഥിയായ അചോലിബർ-ഗുലു-ഒല്വിയൊ റോഡിൽ ഗുലുവിനും പക്വചിനും ഇടയിലാണ്. അചൊലി ഉപമേഖലയിലെ വലിയ നഗരമായ ഗുലുവിന്റെ 53 കി.മീ. തെക്കുപടിഞ്ഞാറായാണ് അനകയുടെ സ്ഥാനം. പട്ടണത്തിന്റെ നിർദ്ദേശാങ്കം 02°36'03.0"N, 31°56'52.0"E (Latitude:2.600839; Longitude:31.947775) ആണ്.


</doc>
<doc id="385363" url="https://ml.wikipedia.org/wiki?curid=385363" title="അങൽ ആസ്പത്രി">
അങൽ ആസ്പത്രി

സെന്റ് ലൂക്സ് ആസ്പത്രി, അങൽ, എന്ന ഈ ആസ്പത്രി ഉഗാണ്ടയുടെ ഉത്തര മേഖലയിലെ പശ്ചിമ നൈൽ ഉപമേഖലയിലെ നെബ്ബി ജില്ലയിലെ അങൽ ഗ്രാമത്തിലെ സ്വകാര്യ സമുദായ ആസ്പത്രിയാണ്.
ഉഗാണ്ടയുടെ വടക്കൻ മേഖലയിലെ നെബ്ബി ജില്ലയിലെ അങൽ ഗ്രാമത്തിൽ പ്രവർത്തിക്കുന്നു.



</doc>
<doc id="385367" url="https://ml.wikipedia.org/wiki?curid=385367" title="സമീഹ ഖലീൽ">
സമീഹ ഖലീൽ

പലസ്തീൻ രാഷ്ട്രീയത്തിലെ പ്രമുഖയും സാമൂഹിക പ്രവർത്തകയുമായിരുന്നു സമീഹ ഖലീൽ (English: Samiha al-Qubaj Salameh Khalil (Arabic: سميحة خليل). 

ഫലസ്തീനിലെ വെസ്റ്റ് ബാങ്കിൽ സ്ഥിതിചെയ്യുന്ന തുൽകറം ജില്ലയിലെ അനബ്റ്റയിൽ 1923ൽ ജനിച്ചു. ഹൈസ്‌കൂൾ പഠന കാലത്ത് പഠനം പാതിവഴിയിൽ ഉപേക്ഷിച്ച് പതിനേഴാം വയസ്സിൽ വിവാഹിതയായി. 1948ലെ അറബ് ഇസ്രായേൽ യുദ്ധത്തിന് ശേഷം കുടുംബ സമേതം ഗസയിലേക്ക് താമസം മാറ്റി. അഞ്ചു മക്കളുണ്ട്. 1964ൽ ഹൈസ്‌കൂൾ വിദ്യാഭ്യാസവും പിന്നീട് ബിരുദവും നേടി.
1965ൽ തന്റെ ഗ്യാരേജിൽ അൽ ഇനാഷ് അൽ ഉസ്ര സൊസൈറ്റി സ്ഥാപിച്ചതോടെയാണ് പുറം ലോകം അറിയാൻ തുടങ്ങിയത്. ഇത് ഏറെ കാര്യക്ഷമമായി പ്രവർത്തിക്കുന്ന പലസ്തീനിയൻ സാമൂഹിക സംഘടനയായി വളർന്നു. 1977ൽ നാഷണൽ ഫ്രണ്ട് കമ്മിറ്റിയുടെ ആദ്യത്തെ വനിതാ അംഗമായി. 1980കളിൽ ഡെമോക്രാറ്റിക് ഫ്രണ്ട് ഫോർ ദി ലിബറേഷൻ ഓഫ് പലസ്തീൻ എന്ന സംഘടനയുമായി സഹകരിച്ചു പ്രവർത്തിച്ചു. ഇസ്രായേലിന്റെ പ്രതിരോധ വിഭാഗമായി ഇസ്രായേൽ ഡിഫൻസ് ഫോഴ്‌സ് - ഐഡിഎഫ് - ആറു തവണ ഇവരെ അറസ്റ്റുചെയ്തു. ഇവരുടെ രണ്ടു മക്കളെ ഇസ്രായേലിൽ നിന്ന് നാടുകടത്തി. അക്കാലത്ത് ഇസ്രായേലിന് പുറത്തായിരുന്ന മറ്റു മൂന്നു മക്കളെ ഇസ്രായേലിൽ പ്രവേശിക്കുന്നതിന് വിലക്ക് ഏർപ്പെടുത്തുകയും ചെയ്തു.

1996ൽ പലസ്തീൻ അതോറിറ്റിയുടെ പ്രസിഡന്റ്‌ സ്ഥാനത്തേക്ക് മത്സരിച്ചു. 11.5 ശതമാനം വോട്ടു നേടി യാസർ അറഫാത്തിനോട് പരാജയപ്പെട്ടു. 
1999ൽ ഫെബ്രുവരി 26ന് മരിക്കുന്നതു വരെ ഫലസ്തീൻ രാഷ്ട്രീയത്തിൽ സജീവമായിരുന്നു. പലസ്റ്റീനിയൻ നാഷണൽ കൗൺസിൽ അംഗമായിരുന്നു.


</doc>
<doc id="385371" url="https://ml.wikipedia.org/wiki?curid=385371" title="നോർത്ത് സെന്റിനെൽ ദ്വീപ്">
നോർത്ത് സെന്റിനെൽ ദ്വീപ്

ഇന്ത്യൻ സർക്കാറിന്റെ അധീനതയിൽ വരുന്നതും ബംഗാൾ ഉൾക്കടലിൽ ഏകദേശം 72 ചതുരശ്ര കിലോമീറ്റർ വിസ്‌തൃതിയുള്ള ദ്വീപാണ് നോർത്ത് സെന്റിനെൽ ദ്വീപ്. ഈ ദ്വീപ് ആൻഡമാൻ നിക്കോബാറിന്റെ ഭാഗമാണ്. വെള്ള നിറത്തിലുള്ള കടലാൽ ചുറ്റപ്പെട്ട ഈ ദ്വീപിൽ സ്വാഭാവിക തുറമുഖങ്ങൾ ഒന്നും തന്നെയില്ല. ചുറ്റും പവിഴപുറ്റുകളുള്ളതിനാൽ ബോട്ടുകൾക്കോ കപ്പലുകൾക്കോ ഈ ദ്വീപിലേക്ക് അടുക്കാൻ പ്രയാസമാണ്. സവിശേഷ സംസ്‌ക്കാരം പിന്തുടരുന്ന ഗോത്ര വർഗ്ഗക്കാരായ സെന്റിനെലീസ് വംശജരായ മനുഷ്യരാണ് ഇവിടെ ഉള്ളത്. അവരുടെ ഈ പ്രതേകതകൾ കണക്കിലെടുത്തു ഈ പ്രദേശത്തേക്ക് പോകുന്നത് ഇന്ത്യാ സർക്കാർ വിലക്കിയിട്ടുണ്ട്. ഇപ്പോൾ ദ്വീപിന്റെ മൂന്നു കിലോമീറ്റർ ചുറ്റളവിനുള്ളിൽ ആർക്കും പ്രവേശമില്ല. ഇന്ത്യയുടെ ഭാഗമായി കരുതുന്നതിനാൽ സർക്കാർ അവർക്ക് അവിടെ സമ്പൂർണ്ണ സ്വാതന്ത്ര്യം ആണ് അനുവദിച്ചിരിക്കുന്നത്. ഗോത്രവർ​ഗ സംരക്ഷണം മുൻനിർത്തിയാണ് ഈ തീരുമാനം. തങ്ങൾക്കടുത്തേക്ക് ആരും വരേണ്ടതില്ലെന്നാണ് ദ്വീപിലെ ഗോത്ര വർഗക്കാരുടെ തലമുറകളായുള്ള നിലപാട്. അറിഞ്ഞും അറിയാതെയും ഈ ദ്വീപിനടുത്തെത്തിയവരെ വരവേറ്റത് ഇവരുടെ അമ്പുകളും കുന്തങ്ങളുമായിരുന്നു.

താഴ്ന്നുപറക്കുന്ന വിമാനങ്ങളോ ദ്വീപിന് മുകളിലൂടെ വട്ടമിട്ടുപറക്കുന്ന ഹെലികോപ്ടറുകളോ കണ്ടാൽ ഇവർ അമ്പെയ്യുകയും കല്ലെറിയുകയും ചെയ്യുന്നത് സാധാരണമാണ്. ശിലായുഗ മനുഷ്യരായാണ് ഇവർ അറിയപ്പെടുന്നത്. തീയുടെ ഉപയോഗം ഇവർക്കിന്നും അന്യമാണ്. വേട്ടയാടലും മീൻ പിടുത്തവും ആണ് പ്രധാന ജോലി. ഇവരുടെ ഭാഷ, ജീവിത രീതി തുടങ്ങിയവ ഇപ്പോഴും ഏറെക്കുറെ  അജ്ഞാതമായി തുടരുന്നു. പുറം കടലിൽ നിന്നും കപ്പലുകളിൽ നിന്നും ബോട്ടുകളിൽ നിന്നും പിന്നെ ഹെലികോപ്ടരിൽ നിന്നും മാത്രമേ ഇവരുടെ ചിത്രങ്ങൾ പകർത്താൻ കഴിഞ്ഞിട്ടുള്ളൂ. 2006 ലെ സുനാമിയിൽ ഇവർ നശിച്ചിരിക്കാം എന്ന് കരുതിയിരുന്നെങ്കിലും, ഇവർ അതി സമർഥമായി അതിനെ അതിജീവിച്ചു.

സെൻറിനൽസ് ദ്വീപിന് ചുറ്റും നിയന്ത്രണ പരിധിക്കു പുറത്ത് കോസ്റ്റ് ഗാർഡും ആൻഡമാൻ നിക്കോബാർ പൊലീസും നിരീക്ഷണം നടത്തുന്നുണ്ട്. പ്രകൃതിഭംഗിയുടെ കാര്യത്തിൽ ആൻഡമാനിലെ എന്നല്ല ലോകത്തിലെ തന്നെ മിക്ക സ്ഥലങ്ങളെയും മാറ്റി നിർത്തുന്ന സൗന്ദര്യമാണ് നോർത്ത് സെന്റിനൽ ദ്വീപിനുള്ളത്.

ബ്രിട്ടീഷ് ഈസ്റ്റ് ഇന്ത്യാ കമ്പനിയുടെ സർവേ ഉദ്ദ്യോഗസ്ഥനായ ജോൺ റിച്ചി 1771 ഈ ദ്വീപിനടുത്ത് കൂടി കപ്പലിൽ സഞ്ചരിച്ചപ്പോഴാണ് ഇവിടെ മനുഷ്യവാസമുണ്ടെന്ന് ആദ്യമായി കണ്ടെത്തിയത്. 1867-ൽ ഒരു ഇന്ത്യൻ കച്ചവടക്കപ്പൽ ഈ തീരത്തിനടുത്ത് മണ്ണിലുറച്ച് തകർന്നിരുന്നു. അതിലെ ജോലിക്കാരും ക്രൂ മെംമ്പർമാരും അടങ്ങിയ 106 പേർ കരയിലെക്ക് നീന്തി. പക്ഷേ കടുത്ത ആക്രമണമാണ് അവർക്ക് കരയിൽ നിന്ന് നേരിടേണ്ടി വന്നത്. തിരിച്ചോടിക്കപ്പെട്ട അവരിൽ കുറേപ്പേറെ റോയൽ നേവിയുടെ രക്ഷാ സംഘമാണ് കണ്ടെത്തി രക്ഷിച്ചത്. ഇതോടു കൂടി നാവികരുടെ ഒരു പേടി സ്വപ്നമായി സെന്റിനൽ ദ്വീപ് മാറി.


</doc>
<doc id="385373" url="https://ml.wikipedia.org/wiki?curid=385373" title="സാവോ ജോവാക്വിം ദേശീയോദ്യാനം">
സാവോ ജോവാക്വിം ദേശീയോദ്യാനം

സാവോ ജോവാക്വിം ദേശീയോദ്യാനം (പോർച്ചുഗീസ്: Parque Nacional de São Joaquim) ബ്രസീലിലെ സാന്ത കാറ്ററീന സംസ്ഥാനത്തു നിലനിൽക്കുന്ന ഒരു ദേശീയോദ്യാനമാണ്.

സാവോ ജോവാക്വിം ദേശീയോദ്യാനം അറ്റ്ലാന്റിക് ഫോറസ്റ്റ് ബയോമിൽ സ്ഥിതിചെയ്യുന്നു. 48,300 ഹെക്ടർ (119,000 ഏക്കർ) പ്രദേശത്തായി ഈ ദേശീയോദ്യാനം വ്യാപിച്ചുകിടക്കുന്നു. 1961 ജൂലൈ 6 ലെ സർക്കാർ ഉത്തരവ് nº 50.922 അനുസരിച്ച് രൂപീകരിക്കപ്പെട്ട ഈ ദേശീയോദ്യാനത്തിന്റെ ഭരണം നിർവ്വഹിക്കുന്നത് ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബയോഡൈവേർസിറ്റി കൺസർവേഷനാണ്. സാന്താ കാറ്ററീനയിലെ ഉറുബിസി, ഓർലിയൻസ്, ഗ്രാവോ പാര, ബോം ജർഡിം ഡാ സെറ തുടങ്ങിയ മുനിസിപ്പാലിറ്റികളുടെ ഭാഗങ്ങൾ ഈ ദേശീയോദ്യാനത്തിൽ ഉൾക്കൊള്ളുന്നു. 


</doc>
<doc id="385378" url="https://ml.wikipedia.org/wiki?curid=385378" title="സീറ്റ">
സീറ്റ

ഗ്രീക്ക് അക്ഷരമാലയിലെ ആറാമത്തെ അക്ഷരമാണ് സീറ്റ (ഇംഗ്ലീഷ്: Zeta; വലിയക്ഷരം: Ζ, ചെറിയക്ഷരം: ζ; , classical or "zē̂ta"; "zíta"). ഗ്രീക്ക് സംഖ്യാ വ്യവ്സ്ഥയിൽ, ഇതിന്റെ മൂല്യം 7 ആണ്. ഫിനീഷ്യൻ അക്ഷരമായ സയിനിൽനിന്നാണ് സീറ്റയുടെ ഉദ്ഭവം. റോമൻ അക്ഷരമായ Z(ഇസഡ്) സിറിലിൿ അക്ഷരം З എന്നിവ സീറ്റയിൽനിന്നും ഉദ്ഭവിച്ച അക്ഷരങ്ങളാണ്.

മറ്റ് ഗ്രീക്ക് അക്ഷരങ്ങൾക്ക് വിപരീതമായി, ഈ അക്ഷരത്തിന്റെ പേര്, അതിന്റെ ധാതുവായ ഫിനീഷ്യൻ അക്ഷരത്തിൽനിന്നല്ല ഉദ്ഭവിച്ചിരിക്കുന്നത്. മറിച്ച് മറ്റ് അക്ഷരങ്ങളായ ബീറ്റ, ഈറ്റ, തീറ്റ എന്നിവയുടെ മാതൃകയിൽ സീറ്റ എന്ന് നാമകരണം ചെയ്യുകയാണ് ഉണ്ടായത്. 

വലിയക്ഷരം സീറ്റ ലാനിൻ അക്ഷരമാലയിലെ Z(ഇസഡ്) ന് സമമായതിനാൽ, ശാസ്ത്ര സാങ്കേതിക വിഷയങ്ങളിൽ വലിയക്ഷരം അധികം ഉപയോഗിക്കാറില്ല. ചെറിയക്ഷരം സീറ്റ കീഴ് പറയുന്നവയുടെ പ്രതീകമായി ഉപയോഗിക്കുന്നു:


</doc>
<doc id="385381" url="https://ml.wikipedia.org/wiki?curid=385381" title="ഈറ്റ (അക്ഷരം)">
ഈറ്റ (അക്ഷരം)

ഗ്രീക്ക് അക്ഷരമാലയിലെ ഏഴാമത്തെ അക്ഷരമാണ് ഈറ്റ (ഇംഗ്ലീഷ്: Eta uppercase Η, lowercase η; "ē̂ta" or "ita" ) ഗ്രീക് സംഖ്യാ വ്യസ്ഥയിലെ ഇതിന്റെ മൂല്യം 8 ആണ്. ഫിനീഷ്യൻ അക്ഷരമായ ഹീത്ത് ഇൽനിന്നുമാണ് ഈറ്റ ഉദ്ഭവിച്ചിരിക്കുന്നത്. ലാറ്റിൻ അക്ഷരമായ H(എച്ച്) സിറിലിൿ അക്ഷരം И എന്നിവ ഈറ്റയിൽനിന്നും ഉദ്ഭവിച്ച അക്ഷരങ്ങളാണ്.

ചെറിയക്ഷരം ഈറ്റ η കീഴ് പറയുന്നവയുടെ പ്രതീകമായി ഉപയോഗിച്ച് വരുന്നു:


</doc>
<doc id="385383" url="https://ml.wikipedia.org/wiki?curid=385383" title="തീറ്റ (അക്ഷരം)">
തീറ്റ (അക്ഷരം)

ഗ്രീക്ക് അക്ഷരമാലയിലെ എട്ടാമത്തെ അക്ഷരമാണ് തീറ്റ Theta (, ; uppercase Θ or ϴ, lowercase θ (which resembles digit 0 with horizontal line) or ϑ; "thē̂ta" ; Modern: "thī́ta" ). ഫിനീഷ്യൻ അക്ഷരമായ തേത്തിൽനിന്നാണ് തീറ്റ ഉദ്ഭവിച്ചിരിക്കുന്നത്. ഗ്രീക്ക് സംഖ്യക്രമത്തിൽ തീറ്റയുടെ മൂല്യം 9 ആണ്.

ചെറിയ തീറ്റ (θ) ഇവയുടെ ചിഹ്നമായി ഉപയോഗിക്കുന്നു:

വലിയ തീറ്റ (Θ) ഇവയുടെ ചിഹ്നമായി ഉപയോഗിക്കുന്നു:


</doc>
<doc id="385411" url="https://ml.wikipedia.org/wiki?curid=385411" title="അനലമങ">
അനലമങ

അനലമങ (Analamanga) പ്രധാന നഗര പ്രദേശം അട്ക്കമുള്ള എന്നത് മദ്ധ്യ മഡഗാസ്കറിലെ ഒരു മേഖലയാണ്. ഈ മേഖലയുടെ വിസ്തീർണ്ണം 16,911 ച. കി.മീ. ആണ്. 2013ലെ കണക്കെടുപ്പു പ്രകാരം ജനസംഖ്യ 3,348,794 എന്നാണ് കണക്കാക്കിയിരുന്നത്. 
തലസ്ഥാനത്തിന്റെ വടക്കോട്ടാണ് മേഖല നീണ്ടു കിടക്കുന്നത്. അതിരായി ബെട്സിബൊക വടക്കും, ബൊങൊലയും ഇറ്റസി യും പടിഞ്ഞാറും അലവൊട്ര മങൊരൊ കിഴക്കും വകിനങ്കരട്ര തെക്കും ഉണ്ട്.



</doc>
<doc id="385420" url="https://ml.wikipedia.org/wiki?curid=385420" title="ടെലിപോർട്ടേഷൻ">
ടെലിപോർട്ടേഷൻ

ടെലിപോർട്ടഷൻ എന്നാൽ ഒരു പദാർത്ഥത്തെ ഒരു സഥലത്തുനിന്ന് മറ്റൊരു സ്ഥലത്തേക്ക് ചലനം കൂടാതെ മാറ്റുന്ന പ്രക്രിയയാണ് . അതായത് പഥാർത്ഥത്തിന് സ്ഥാനമാറ്റം മാത്രമേ സംഭവിക്കൂ, ചലനം ഉണ്ടാകില്ല. ഉദാഹരണത്തിന് ഒരു മാജിക്‌ഷോയിൽ സ്റ്റേജിലിരിക്കുന്ന ഒരു ആളെ അവിടന്ന് അപ്രത്യക്ഷമാക്കി സ്റ്റേജിന് പുറകിൽ നിന്ന് വരുത്തുന്നത് പോലെ വളരെ നേരിയ സമയം കൊണ്ട് സ്ഥാന ഭ്രംശം വരുത്തുന്ന പ്രക്രിയ.


</doc>
<doc id="385424" url="https://ml.wikipedia.org/wiki?curid=385424" title="അങ്കോളെ">
അങ്കോളെ

അങ്കോളെ, യെ ങ്കോറെ എന്നുഒ അറിയുന്നു. അത് പാരമ്പര്യ സാമ്രാജ്യമായിരുന്നു. ആ സാമ്രാജ്യം ഉഗാൺറ്റയിലെ തെക്കുപടിഞ്ഞാറായി, എഡ്വവേഡ് തടകത്തിന്റെ കിഴക്കായി സ്ഥിതി ചെയ്യുന്നു.മുഗാബെ അല്ലെങ്കിൽ ഒമുഗാബെ എന്നു പേരുള്ള രാജാവാണ് ഭരിച്ചിരുന്ന്. സാമ്രാജ്യം 1967ൽ പ്രസിഡ്ന്റ് മിൽടൺ ഒബോട്ടെയുടെ സർക്കാർ റദ്ദാക്കി. അതിനുശേഷം രാജഭരണം പുനഃസ്ഥാപിച്ചിട്ടില്ല. 
1901 ൊക്ടോബർ 25ന് അങ്കോളെ കരാർ ഒപ്പുവെച്ച് ങ്കോരെ ഉഗാണ്ട പ്രൊറ്റെൿറ്ററേറ്റുമായി ചേർന്നു.
രാജ്യത്തെ ഈദി അമീൻ അംഗീകരിച്ചതോടെ അതിന്റെ ഭരണപരമായ നിലനില്പ് ഇല്ലാതായി. അതിനെ പത്തു ജില്ലകളായി ഭാഗിച്ചു: ഭുഷെന്യി ജില്ല, റുബ്വെജു ജില്ല, മിടൂമ ജില്ല, ഷീമ ജില്ല, ടുഗാമൊ ജില്ല, ബരാറ ജില്ല, കിരുഹര ജില്ല, ഇസിങിരൊ ജില്ല.




</doc>
<doc id="385426" url="https://ml.wikipedia.org/wiki?curid=385426" title="താബോ എംബെക്കി">
താബോ എംബെക്കി

വർണ്ണവിവേചനത്തിനുശേഷമുള്ള കാലത്തെ ദക്ഷിണാഫ്രിക്കയുടെ രണ്ടാമത്തെ പ്രസിഡന്റാണ് താബോ എംവുയെൽവ എംബെക്കി (ജനനം: 18 ജൂൺ 1942). 14 ജൂൺ 1999 മുതൽ 24 സെപ്തംബർ 2008 വരെയാണ് അദ്ദേഹം പ്രസിഡന്റ് പദവിയിലിരുന്നത്. അദ്ദേഹത്തിന്റെ രണ്ടാം പ്രാവശ്യത്തെ ഭരണം അവസാനിക്കുന്നതിന് ഒൻപത് മാസം ശേഷിക്കുമ്പോൾ അദ്ദേഹം രാജിപ്രഖ്യാപനം നടത്തി. ആഫ്രിക്കൻ നാഷണൽ കോൺഗ്രസ്സിന്റെ ദേശീയ എക്സിക്യൂട്ടിവ് കമ്മറ്റി തിരിച്ചുവിളിച്ചതുകൊണ്ടാണ് അദ്ദേഹം രാജിവച്ചത്. ജേക്കബ് സുമയുടെ അഴിമതിയുൾപ്പെടെ വിവിധ വിഷയങ്ങളിൽ നാഷണൽ പ്രോസിക്യൂട്ടിങ്ങ് അതോറിറ്റിയിൽ അനധികൃത ഇടപെടലുകൾ നടത്തി എന്ന് ജഡ്ജിയായ സി ആർ നിക്കൾസണിന്റെ കണ്ടെത്തലിനെത്തുടർന്നാണ്  രാജിയുണ്ടായത് . എന്നാൽ 12 ജനുവരി 2009 ന് സുപ്രീംകോടതി നിക്കൾസണിന്റെ വിധി ഏകകണ്ഠമായി തള്ളിക്കളഞ്ഞു പക്ഷേ രാജി നിലനിന്നു.

എംബെക്കി സനെലെ എംബെക്കിയെ വിവാഹം കഴിച്ചു. ഈ ദമ്പതികൾക്ക് മക്കളില്ല. എംബെക്കി വളരെ പ്രശസ്തനായ വായനക്കാരനാണ്.




</doc>
<doc id="385429" url="https://ml.wikipedia.org/wiki?curid=385429" title="ഹാരി ഓപ്പൺഹൈമർ പാലം">
ഹാരി ഓപ്പൺഹൈമർ പാലം

ദക്ഷിണാഫ്രിക്കയിലെ അലക്സാണ്ടർ ബേയും നമീബിയയിലെ ഓറഞ്ചെമുണ്ടും തമ്മിൽ ബന്ധിപ്പിക്കുന്ന അന്താരാഷ്ട്ര അതിർത്തിയായ പാലമാണ് ഹാരി ഓപ്പൺഹൈമർ പാലം. ഓറഞ്ച് നദിയിലാണ് ഈ പാലം സ്ഥിതിചെയ്യുന്നത്. ഹാരി ഫ്രെഡെറിക് ഓപ്പൺഹൈമറുടെ പേരിലാണ് ഈ പാലം അറിയപ്പെടുന്നത്. 1951 ലാണ് ഈ പാലം തുറന്നത് എന്നാൽ 1953 ൽ വീണ്ടും പുനർനിർമ്മിക്കുകയുണ്ടായി.


</doc>
<doc id="385431" url="https://ml.wikipedia.org/wiki?curid=385431" title="അലക്സാണ്ടർ ബേ വിമാനത്താവളം">
അലക്സാണ്ടർ ബേ വിമാനത്താവളം

ദക്ഷിണാഫ്രിക്കയിലെ വടക്കേ കേപ്പിലെ അലക്സാണ്ടർ ബേയിലുള്ള വിമാനത്താവളമാണ് അലക്സാണ്ടർ ബേ വിമാനത്താവളം (അയാട്ട: എഎൽജെ, ഐസിഎഒ: എഫ്എഎബി) 

സമുദ്രനിരപ്പിൽനിന്ന് മുപ്പത് മീറ്റർ ഉയരത്തിലാണ് വിമാനത്താവളം സ്ഥിതിചെയ്യുന്നത്. 

ടാറിട്ട റൺവേ -1 

ഗ്രാവൽ റൺവേ -2



</doc>
<doc id="385434" url="https://ml.wikipedia.org/wiki?curid=385434" title="സെറ ജെറാൽ ദേശീയോദ്യാനം">
സെറ ജെറാൽ ദേശീയോദ്യാനം

സെറ ജെറാൽ ദേശീയോദ്യാനം (പോർച്ചുഗീസ്: Parque Nacional da Serra Geral) ബ്രസീലിലെ റിയോ ഗ്രാൻറേ ഡൊ സുൾ, സാന്താ കാറ്ററീന എന്നീ സംസ്ഥാനങ്ങളിലായി സ്ഥിതിചെയ്യുന്ന ഒരു ദേശീയോദ്യാനമാണ്.

സെറ ജെറാൽ ദേശീയോദ്യാനം അറ്റലാൻറിക് ഫോറസ്റ്റ് ബയോമിലാണ് സ്ഥിതിചെയ്യുന്നത്. ഈ ദേശീയോദ്യാനത്തിന്റെ വിസ്തൃതി 17,302 ഹെക്ടറാണ് (42,750 ഏക്കർ). സർക്കാർ ഉത്തരവ് നമ്പർ 531 പ്രകാരം 1992 മെയ് 21നാണ് ഈ ദേശീയോദ്യാനം രൂപീകരിക്കപ്പെട്ടത്. ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബോയോഡൈവേർസിറ്റി കൺസർവേഷനാണ് ദേശീയോദ്യാനത്തിന്റെ ഭരണച്ചുമതല. റിയോ ഗ്രാൻറേ ഡൊ സുൾ സംസ്ഥാനത്തെ കമ്പാര ഡൊ സുൾ, സാന്താ കാറ്ററീന സംസ്ഥാനത്തെ ജാസിൻറോ മച്ചാഡോ, പ്രൈറ ഗ്രാൻറേ എന്നീ മുനിസിപ്പാലിറ്റികളുടെ ഭാഗങ്ങളിലായി ഈ ദേശീയോദ്യാനം വ്യാപിച്ചുകിടക്കുന്നു. അപാരാഡോസ് ഡ സെറ ദേശീയോദ്യാനത്തിനു പാർശ്വസ്ഥമായി ഈ ദേശീയോദ്യാനം രണ്ട് പ്രത്യേക വിഭാഗങ്ങളായാണ് രൂപീകരിക്കപ്പെട്ടിരിക്കുന്നത്. 


</doc>
<doc id="385435" url="https://ml.wikipedia.org/wiki?curid=385435" title="നമക്വാലാന്റ്">
നമക്വാലാന്റ്

ദക്ഷിണാഫ്രിക്കയിലും നമീബിയയിലുമായി സ്ഥിതിചെയ്യുന്ന പർവ്വതപ്രദേശമാണ് നമക്വാലാന്റ്(ആഫ്രിക്കാൻസ്: നമക്വാലാന്റ്). തെക്കേതീരത്തായി 1000 കിലോമീറ്റർ നീണ്ടുകിടക്കുന്ന പ്രദേശമാണിത്. 4,40,000 ചതുരശ്രകിലോമീറ്റർ പരന്നുകിടക്കുന്നു. ഓറഞ്ച് നദി ഈ പ്രദേശത്തിനെ രണ്ടായി വിഭജിക്കുന്നു. തെക്കുള്ള ലിറ്റിൽ നമക്വാലാന്റ്, വടക്കുള്ള ഗ്രേറ്റ് നമക്വാലാന്റ് എന്നിവയാണവ.

നമക്വാജില്ലാമുനിസിപ്പാലിറ്റിയിലാണ് ലിറ്റിൽ നമക്വാലാന്റ് സ്ഥിതിചെയ്യുന്നത്. ഇത് ദക്ഷിണാഫ്രിക്കയിലെ വടക്കൻ കേപ്പ് പ്രവിശ്യയുടെ ഭാഗമാണ്. 26,836 ചതുരശ്രകിലോമീറ്ററുള്ള ഇത് രാജ്യത്തെ ഏറ്റവും വലിയ ജില്ലയാണ്.  കമിയെസ്ബെർഗ്ഗ് ലോക്കൽ മുനിസിപ്പാലിറ്റി ഒരു സാധാരണ മുനിസിപ്പാലിറ്റിയാണ്. 

ഗ്രേറ്റ് നമക്വാലാന്റ് നമീബിയയിലെ ഇൽകരസ് പ്രവിശ്യയിലാണ്. ഗ്രേറ്റ് നമക്വാലാന്റിൽ ജനസംഖ്യ വളരെക്കുറവാണ്. ഖൊയിഖൊയി ജനതയാണ് ഇവിടെ പരമ്പരാഗതമായി അധിവസിക്കുന്നത്.



</doc>
<doc id="385443" url="https://ml.wikipedia.org/wiki?curid=385443" title="ഡൺകിർക്ക്">
ഡൺകിർക്ക്

ക്രിസ്റ്റഫർ നോളൻ രചനയും സംവിധാനവും നിർവ്വഹിച്ച 2017ൽ പുറത്തിറങ്ങിയ ഒരു ഇംഗ്ലീഷ് യുദ്ധ-ചലച്ചിത്രമാണ് ഡൺകിർക്ക്. ഫിയോൻ വൈറ്റ്‌ഹെഡ്, ടോം ഗ്ലിൻ-കാർണി, ജാക്ക് ലോഡൻ, ഹാരി സ്റ്റൈൽസ്, അനൈറിൻ ബർണാർഡ്, ജെയിംസ് ഡാർസി, ബാരി കോഗൻ, കെന്നത്ത് ബ്രനാഗ്, കിലിയൻ മർഫി, മാർക്ക് റൈലൻസ്, ടോം ഹാർഡി എന്നിവർ ഇതിൽ അഭിനയിച്ചിരിക്കുന്നു. രണ്ടാം ലോകമഹായുദ്ധം പശ്ചാത്തലമാക്കിയ ഈ ചിത്രത്തിൽ, ഡൺകിർക്ക് പിൻവാങ്ങലിനെക്കുറിച്ചാണ് പ്രതിപാദിച്ചിരിക്കുന്നത്. യുണൈറ്റഡ് കിങ്ഡം, യുനൈറ്റഡ് സ്റ്റേറ്റ്സ്, ഫ്രാൻസ്, നെതർലാൻഡ്സ് തുടങ്ങിയവരുടെ ഒരു അന്താരാഷ്ട്ര-നിർമ്മാണമായ ഈ ചലച്ചിത്രം വാർണർ ബ്രോസ്. പിക്ചേഴ്സ് ആണ് വിതരണം ചെയ്തിരിക്കുന്നത്.
കുറഞ്ഞ സംഭാഷണങ്ങൾ അടങ്ങിയിരിക്കുന്ന, എന്നാൽ വിശദാംശങ്ങളിലൂടെ മാത്രം ഉദ്വേഗം ജനിപ്പിക്കുന്ന രീതിയിൽ മൂന്ന് വീക്ഷണകോണുകളിൽ നിന്നാണ്—ഭൂമി, കടൽ, വായു—നോളൻ ഇതിന്റെ തിരക്കഥ എഴുതിയിരിക്കുന്നത്. 2016 മേയിൽ ഫ്രാൻസിലെ ഡൺകിർക്കിൽ തുടങ്ങി, അമേരിക്കയിലെ ലോസ് ആഞ്ചലസിലാണ് ചിത്രീകരണം അവസാനിച്ചത്; അവിടെത്തന്നെയാണ് പോസ്റ്റ്-പ്രൊഡക്ഷൻ ജോലികളും ആരംഭിച്ചതും. IMAX 65 mmലും 65 mm large format film stockലുമാണ് ഹൊയ്റ്റെ വാൻ ഹൊയ്റ്റമ ഈ ചലച്ചിത്രത്തിന്റെ ഛായാഗ്രാഹണം നിർവഹിച്ചിരിക്കുന്നത്. ആയിരക്കണക്കിന് എക്സ്ട്രാ അഭിനേതാക്കളെ വിനിയോഗിച്ചും, യഥാർഥ ഡൺകിർക്ക് പിൻവാങ്ങലിൽ പങ്കെടുത്ത ബോട്ടുകളെ സംയോജിപ്പിച്ചും, വ്യോമ-രംഗങ്ങൾക്കായി ആ കാലഘട്ടത്തോടു ചേർന്ന രീതിയിലുള്ള വിമാനങ്ങൾ ഉപയോഗിച്ചും സമഗ്രമായ പ്രാക്റ്റിക്കൽ ഇഫക്റ്റുകളോടെയാണ് ഈ ചിത്രം നിർമ്മിച്ചിരിക്കുന്നത്.
ലണ്ടനിലെ ഓഡിയോൺ ലെയ്സെസ്റ്റ്ർ സ്ക്വയരിൽ 2017 ജൂലായ് 13ന് പ്രഥമപ്രദർശനം നടത്തിയ ഈ ചിത്രം, യുനൈറ്റഡ് കിങ്ഡം, യുനൈറ്റഡ് സ്റ്റേറ്റ്സ് എന്നിവിടങ്ങളിൽ 2017 ജൂലായ് 21ന് റിലീസായി. ആഗോളതലത്തിൽ ഈ ചിത്രം ഇതുവരെ $107 മില്ല്യൺ ഡോളർ കരസ്ഥമാക്കി. ഛായാഗ്രഹണം, സംവിധാനം, അഭിനയം, ഹാൻസ് സിമ്മറുടെ സംഗീതം എന്നിവയിൽ നിരൂപകപ്രശംസ നേടിയ ഈ ചലച്ചിത്രം, എക്കാലത്തേയും മികച്ച യുദ്ധ-ചലച്ചിത്രങ്ങളിൽ ഒന്നായും, നോളന്റെ ഇതുവരെയുള്ള ചിത്രങ്ങളിൽ മികച്ചതായും ചില നിരൂപകർ വിലയിരുത്തുന്നു.



</doc>
<doc id="385444" url="https://ml.wikipedia.org/wiki?curid=385444" title="അയോട്ട">
അയോട്ട

ഗ്രീക്ക് അക്ഷരമാലയിലെ ഒമ്പതാമത്തെ അക്ഷരമാണ് അയോട്ട (ഇംഗ്ലീഷ്: Iota /aɪˈoʊtə/; uppercase Ι, lowercase ι; ഗ്രീക്ക്: Ιώτα). ഫിനീഷ്യൻ അക്ഷരമായ യോധ് ഇൽനിന്നാണ് അയോട്ട ഉദ്ഭവിച്ചിരിക്കുന്നത്. ഗ്രീക്ക് അയോട്ടയിൽനിന്നും ഉദ്ഭവിച്ച ചില അക്ഷരങ്ങളാണ് ലത്തീൻ അക്ഷരങ്ങളായ ഐ(I) യും ജെ(J) യും, സിറിലിക് അക്ഷരങ്ങളായ І (І, і), Yi (Ї, ї), Je (Ј, ј), കൂടാതെ അയോട്ടഡ് അക്ഷരങ്ങളും (e.g. Yu (Ю, ю)).


</doc>
<doc id="385446" url="https://ml.wikipedia.org/wiki?curid=385446" title="കാപ്പ">
കാപ്പ

ഗ്രീക്ക് അക്ഷരമാലയിലെ പത്താമത്തെ അക്ഷരമാണ് കാപ്പ (ഇംഗ്ലീഷ്: Kappa (വലിയക്ഷരം: Κ, ചെറിയക്ഷരം: κ or cursive ϰ; , "káppa") പുരാതന ഗ്രീക്കിലും ആധുനിക ഗ്രീക്കിലും ഈ അക്ഷരം ക്() എന്ന ശബ്ദമാണ് ഇതിനുള്ളത്. ഗ്രീക്ക് സംഖ്യാവ്യവസ്ഥയിൽ, യുടെ മൂല്യം 20 ആണ്. ഫിനീഷ്യൻ അക്ഷരമായ കാഫ് ഇൽ നിന്നാണ് കാപ്പ ഉദ്ഭവിച്ചിരിക്കുന്നത്. 



</doc>
<doc id="385449" url="https://ml.wikipedia.org/wiki?curid=385449" title="ബിഷപ്പ് സ്റ്റുവർട്ട് സർവകലാശാല">
ബിഷപ്പ് സ്റ്റുവർട്ട് സർവകലാശാല

 ഉഗാണ്ടയിലെ സ്വകാര്യ, ലാഭേച്ഛയില്ലാത്ത,  മൾട്ടി–കാമ്പസ് സർവകലാശാലയാണ്, ബിഷപ്പ് സ്റ്റുവർട്ട് സർവകലാശാല  

ബിഎസ്‌യുവിന്റെ കകൊബ കുന്നുകളിലെ പ്രധാന കാമ്പസ് 48 ഹെക്ടാറാണ്. മ്ബരര പട്ടണത്തിൽ നിന്ന് 5 കി.മീ. കിഴക്കും ഉഗാണ്ടയുടെ തലസ്ഥാനമായ കമ്പാലയിൽ 295 കി.മീ. കിഴക്കുമാണ് ഈ സ്ഥലം. പ്രസധാന കാമ്പസിന്റെ നിർദ്ദേശാങ്കങ്ങൾ e 0°36'10.0"S, 30°41'44.0"E (Latitude:-0.602778, Longitude:30.695556) ഇതാണ്. രണ്ടാമത്തെ കാമ്പസ് രുഹരൊ കുന്നുകളിലാണ്..  



</doc>
<doc id="385453" url="https://ml.wikipedia.org/wiki?curid=385453" title="ബുഡുഡ ജില്ല">
ബുഡുഡ ജില്ല

ഉഗാണ്ടയുടെ കിഴക്കൻ മേഖലയിലെ ഒരു ജില്ലയാണ്, ബുഡുഡ ജില്ല (Bududa District). ബുഡുഡപട്ടണം, ജില്ല ആസ്ഥാനമാണ്.

സിറൊങ്കൊ ജില്ല വടക്കും കെനിയ കിഴക്കും മനഫ്വ ജില്ല തെക്കും മ്ബലെ ജില്ല അതിരുകൾ തീർക്കുന്നു. ആ ഉപമേഖലയിലെ വലിയ പട്ടണമായ മ്ബലെയുടെ ഏകദേശം36 കി.മീ. തെക്കു കിഴക്കായി ജില്ല ആസ്ഥാനമായ ബുഡഡ നിൽക്കുന്നു.
ബുഡുഡ ജില്ല 2010ൽ ഉഗാണ്ടൻ പാർലമെന്റിന്റെ നിയമം അനുസരിച്ച് ഉടലെടുത്തതാണ്.  



</doc>
<doc id="385454" url="https://ml.wikipedia.org/wiki?curid=385454" title="ലാംബ്ഡ">
ലാംബ്ഡ

ഗ്രീക്ക് അക്ഷരമാലയിലെ 11ആമത്തെ അക്ഷരമാണ് ലാംബ്ഡ.


</doc>
<doc id="385458" url="https://ml.wikipedia.org/wiki?curid=385458" title="ഹനാൻ അഷ്‌റാവി">
ഹനാൻ അഷ്‌റാവി

പ്രമുഖ ഫലസ്തീനിയൻ സാമൂഹിക പ്രവർത്തകയും പണ്ഡിതയും നിയമനിർമ്മാണസമിതിയംഗവുമായിരുന്നു ഹനാൻ അഷ്‌റാവി എന്ന ഹനാൻ ദാവൂദ് ഖലീൽ അഷ്‌റാവി (English: Hanan Daoud Khalil Ashrawi (; ജനനം- ഒക്ടോബർ 8, 1946). പലസ്തീൻ-അമേരിക്കൻ ബുദ്ധിജീവിയും വിമർശകനുമായ എഡ്വേർഡ് വാദി സൈദിന്റെ ശിഷ്യയും അടുത്ത അനുയായിയുമായിരുന്നു ഹനാൻ അഷ്‌റാവി. ഫലസ്തീനിലെ ഗസയിലെയും വെസ്റ്റ് ബാങ്കിലേയും ഇസ്രായേൽ- ജൂത അധിനിവേശത്തിനെതിരെ ഫലസ്തീൻ ജനത നടത്തിയ ആദ്യ മുന്നേറ്റമായ ഒന്നാം ഇൻതിഫാദ സമയത്ത് പ്രധാന നേതാവായിരുന്നു ഹനാൻ. പശ്ചിമേഷ്യൻ സമാധാന ശ്രമങ്ങളിൽ ഫലസ്തീനിന്റെ ഔദ്യോഗിക വക്താവായിരുന്നു. നിരവധി തവണ ഫലസ്തീൻ ലെജിസ്ലേറ്റീവ് കൗൺസിൽ അംഗമായി തെരഞ്ഞടുക്കപ്പെട്ടിട്ടുണ്ട്. ഫലസ്തീൻ പ്രധാനമന്ത്രിയായിരുന്ന സലാം ഫയ്യാദിന്റെ തേഡ് വേ പാർട്ടിയിൽ അംഗമായിരുന്നു. ഫലസ്തീൻ നാഷണൽ കൗൺസിലിലേക്ക് തെരഞ്ഞെടുക്കപ്പെട്ട ആദ്യ വനിതയാണ് ഹനാൻ അഷ്‌റാവി.
ഇന്റർനാഷണൽ ഹുമന്റൈറ്റ്‌സ് കൗൺസിൽ, യൂനൈറ്റ്ഡ് നാഷണൽ റിസെർച്ച് ഇൻസ്റ്റിറ്റിയൂട്ട് ഫോർ സോഷ്യൽ ഡവലപ്പ്‌മെന്റ് , വേൾഡ് ബാങ്ക് മിഡിലീസ്റ്റ് ആൻഡ് നോർത്ത് ആഫ്രിക്ക എന്നിയടക്കം നിരവധി ദേശീയ അന്തർദേശീയ സംഘടനകളുടെ ഉപദേശക സമിതി അംഗമായി പ്രവർത്തിച്ചിട്ടുണ്ട്.

അമേരിക്കൻ യൂനിവേഴ്‌സിറ്റി ഓഫ് ബെയ്‌റൂത്തിൽ നിന്ന് ഇംഗ്ലീഷ് സാഹിത്യത്തിൽ ബിരുദവും ബിരുദാനന്തരബിരുദവും നേടി. യൂനിവേഴ്‌സിറ്റി ഓഫ് വെർജീനിയയിൽ നിന്ന് മിഡീവൽ ആൻഡ് കംപാരറ്റീവ് ലിറ്ററേച്ചറിൽ ഡോക്ടറേറ്റ് നേടി.
ഇപ്പോൾ വെസ്റ്റ് ബാങ്കിന്റെ ഭാഗമായ നബ്ലുസിൽ 1946 ഒക്ടോബർ എട്ടിന് പലസ്റ്റീനിയൻ ക്രിസ്റ്റ്യൻ മാതാപിതാക്കളായ ദാവൂദ് മൂക്കായീൽ, വാദിയ അസ്സഹദ് എന്നിവരുടെ മകളായി ജനിച്ചു. പലസ്റ്റീനിയൻ ലിബറേഷൻ ഓർഗനൈസേഷന്റെ സ്ഥാപകരിൽ ഒരാളും പ്രമുഖ വൈദ്യനുമായിരുന്നു പിതാവ്.<ref name="http://biography.yourdictionary.com/hanan-mikhail-ashrawi"></ref> മാതാവ് കണ്ണുരോഗ സംബന്ധിയായ നഴ്‌സായിരുന്നു.


</doc>
<doc id="385463" url="https://ml.wikipedia.org/wiki?curid=385463" title="മ്യൂ">
മ്യൂ

ഗ്രീക്ക് അക്ഷരമാലയിലെ പന്ത്രണ്ടാമത്തെ അക്ഷരമാണ് മ്യൂ (ഇംഗ്ലീഷ്: Mu (uppercase Μ, lowercase μ; Ancient Greek , or μυ ). ഗ്രീക്ക് സംഖ്യാവ്യവസ്ഥയിൽ ഇതിന്റെ മൂല്യം 40 ആണ്. ജലം എന്ന് അർത്ഥം വരുന്ന ഈജിപ്ഷ്യൻ ഹൈറോഗ്ലിഫ് ചിഹ്നത്തിൽനിന്നാണ് (𓈖) മ്യൂ വിന്റെ പ്രാരംഭം, പിന്നീട് ഈ ചിഹ്നം ഫിനീഷ്യർ കൂടുതൽ ലളിതമാക്കുകയും, തങ്ങളുടെ ഭാഷയിൽ ജലം എന്നതിന്റെ സൂചകമായി ഉപയോഗിക്കുകയും ചെയ്തു. (mem). മ്യൂ വിൽനിന്നും ഉദ്ഭവിച്ച അക്ഷരങ്ങളാണ് റോമൻ എമ്മും(M) സിറിലിൿ М ഉം.

നിരവധി ശാസ്ത്രശാഖകളിൽ ഗ്രീക്ക് അക്ഷരമായ മ്യൂ (ചെറിയക്ഷരം: μ) ഒരു പ്രതീകം എന്നവണ്ണം ഉപയോഗിച്ചുവരുന്നു. സാധാരണയായി വലിയക്ഷരം മ്യൂ (M) ഉപയോഗിക്കാറില്ല. ലത്തീൻ അക്ഷരമാലയിലെ എമ്മിനോട് (M) സദൃശ്യമായതിനാലാണ് ഇത്.




</doc>
<doc id="385473" url="https://ml.wikipedia.org/wiki?curid=385473" title="ചെസ്റ്റർ ബെന്നിംങ്ടൺ">
ചെസ്റ്റർ ബെന്നിംങ്ടൺ

ഒരു അമേരിക്കൻ ഗായകനും ഗാന രചയിതാവുമായിരുന്നു ചെസ്റ്റർ ചാൾസ് ബെന്നിംങ്ടൺ (മാർച്ച് 20, 1976 – ജൂലൈ 20, 2017). അമേരിക്കൻ റോക്ക് സംഗീത സംഘം ലിങ്കിൻ പാർക്കിന്റെ പ്രധാന ഗായകനായിരുന്നു.


</doc>
<doc id="385477" url="https://ml.wikipedia.org/wiki?curid=385477" title="ബുഗെമ സർവകലാശാല">
ബുഗെമ സർവകലാശാല

സെവൻത് ഡേ അഡ്വന്റിസ്റ്റ് പള്ളിയുമായി ചേർന്ന ഉഗാണ്ടയിലെ ഒരു സ്വകാര്യ, സഹ വിദ്യാഭ്യാസ സർവകളാശാലയാണ്ബുഗെമ സർവകലാശാല (BMU)
ലോകത്തിലെ രണ്ടാമത്തെ വലിയ വിദ്യാഭ്യാസ പദ്ധതിയുടെ ഭാഗമാണ് BMU. 

ഉഗാണ്ടയുടെ മദ്ധ്യ മേഖലയിലെ ലുവീരൊ ജില്ലയിലെ ബമുനണിക കൗണ്ടിയിലെ കലഗല ഉപ കൗണ്ടീയിൽ 640 ഏക്കർ സ്ഥലത്താണ് സർവകലാശാല സ്ഥിതി ചെയ്യുന്നത്. ഉഗാണ്ടയുടെ തലസ്ഥാനമായ കമ്പാലയിൽ നിന്ന് 34 കി.മീ. അകലെയാണ് പ്രധാന കമ്പസ്. It is approximately , by road, south of the town of Ziroobwe, on the Gayaza-Ziroobwe Road.
ബുഗമ സർവകളാശാല്യുടെ 0°34'10.48"N, 32°38'30.55"E (Latitude: 0.57; Longitude: 32.6418)ആണ്.



</doc>
<doc id="385479" url="https://ml.wikipedia.org/wiki?curid=385479" title="സ്ട്രൊബൈലാന്തസ് കണ്ണനീ">
സ്ട്രൊബൈലാന്തസ് കണ്ണനീ

കണ്ണൂർ ജില്ലയിലെ പൈതൽമലയിൽ നിന്നും കണ്ടെത്തിയ പുതിയ ഇനം കുറിഞ്ഞിയാണ് സ്ട്രൊബൈലാന്തസ് കണ്ണനീ. വനം സംരക്ഷകനായിരുന്നു കുമളി മന്നാക്കുടി ഗേറ്റിങ്കൽ ജി. കണ്ണനോടുള്ള ആദരസൂചകമായാണ് കുറിഞ്ഞിക്ക് ഈ പേരു നൽകിയത്. ബോട്ടണി അദ്ധ്യാപകരായ തലശ്ശേരി ബ്രണ്ണൻ കോളേജിലെ ഇ.ജെ. ജോസ്‌കുട്ടി, കാസർഗോഡ് ഗവണ്മെന്റ് കോളേജിലെ പി. ബിജു, പാലാ സെന്റ് തോമസ് കോളേജിലെ ജോമി അഗസ്റ്റിൻ എന്നിവരാണ് ഗവേഷണസംഘത്തിൽ ഉണ്ടായിരുന്നത്. കൂടാതെ ഓക്സ്ഫഡ് സർവ്വകലാശാല പ്ലാന്റ് സയൻസ് വകുപ്പിലെ ജെ.ആർ.ഐ. വുഡും ഇവരുമായി സഹകരിച്ചു.


</doc>
<doc id="385481" url="https://ml.wikipedia.org/wiki?curid=385481" title="ജി. കണ്ണൻ">
ജി. കണ്ണൻ

പെരിയാർ വന്യജീവി സേങ്കതത്തിലെ വനം സംരക്ഷകനായിരുന്നു ജി. കണ്ണൻ.( - 2017 ജൂൺ 21) താടിക്കണ്ണൻ എന്നും ഇദ്ദേഹത്തെ വിളിച്ചിരുന്നു.

കുമളി മന്നാക്കുടി ആദിവാസി കോളനിയിൽ താമസക്കാരനായിരുന്നു കണ്ണൻ. ദിവസ വേതന ജീവനക്കാരനായിരുന്നു ഇദ്ദേഹം. 35 വർഷം പെരിയാർ കടുവ സേങ്കതത്തിലെ സംരക്ഷകനായി പ്രവർത്തിച്ചിരുന്നു. 2015-ലാണ് സർക്കാർ ഇദ്ദേഹത്തെ ജോലിയിൽ സ്ഥിരപ്പെടുത്തിയത്. കാട്ടിലെ മരങ്ങളുടെയും പക്ഷികളുടെയും ശലഭങ്ങളുടെയും മീനുകളുടേയുമെല്ലാം ശാ്‌സത്രീയനാമങ്ങൾ കണ്ണനു മനപാഠമായിരുന്നു. മുല്ലപ്പെരിയാർ അണക്കെട്ട് നിർമ്മിച്ച കാലത്തു തൊഴിലാളിയായി വന്ന ബംഗ്ലാദേശ് കുടുംബത്തിന്റെ മൂന്നാം തലമുറക്കാരനാണ് കണ്ണൻ. 2017 ജൂലൈ 21-ന് വനത്തിൽ വച്ചുണ്ടായ ഹൃദയാഘാതത്താൽ കണ്ണൻ മരണമടഞ്ഞു. 

വനംവകുപ്പിലെ ഉന്നത ഉദ്യോഗസ്ഥർ മുതൽ മുഴുവൻ വി.ഐ.പികൾക്കും നാട്ടുകാർക്കും കാട്ടിനുള്ളിലെ വഴികാട്ടിയായിരുന്നു ഇദ്ദേഹം. തേക്കടി ബോട്ട് ദുരന്തമുണ്ടായ വേളയിൽ ഇദ്ദേഹം രക്ഷാപ്രവർത്തനങ്ങളിൽ ഏർപ്പെട്ടിരുന്നു. 

ഇദ്ദേഹത്തോടുള്ള ആദരസൂചകമായി കണ്ണൂർ ജില്ലയിലെ പൈതൽമലയിൽ നിന്നും കണ്ടെത്തിയ പുതിയ ഇനം കുറിഞ്ഞിയ്ക്ക് "സ്ട്രൊബൈലാന്തസ് കണ്ണനീ" എന്നു പേരു നൽകിയിരുന്നു.

1996 മുതൽ പുരസ്കാരങ്ങൾ തേടിയെത്തിയ കണ്ണനെ വിവിധ എൻ.ജി.ഒകൾ, സന്നദ്ധ സംഘടനകൾ എന്നിവയെല്ലാം പുരസ്കാരങ്ങൾ നൽകി ആദരിച്ചു. 2011-ൽ ഗ്രീൻ ഇന്ത്യൻ ബെസ്റ്റ് വാച്ചർ പുരസ്കാരം, ഇതേ വർഷം തിരുവനന്തപുരത്ത് പ്രകൃതി സംരക്ഷണത്തിനുള്ള മാധവൻപിള്ള ഫൗണ്ടേഷൻ പുരസ്കാരം, കടുവ സംരക്ഷണത്തിനായി നൽകുന്ന ഭാഘ്‌സേവക് അവാർഡ്, സാങ്ച്വറി ഏഷ്യ അവാർഡ്, തിരുവനന്തപുരം ഗ്രീൻ ഇൻഡ്യൻസ് അവാർഡ് എന്നിവ ലഭിച്ചിരുന്നു. പെരിയാർ കടുവ സങ്കേതത്തെ ഇന്നത്തെ രീതിയിലേക്ക് മാറ്റിയെടുക്കുന്നതിൽ നിർണായക സ്ഥാനം വഹിച്ച കണ്ണനെപ്പറ്റി 'ലൈഫ് ഫോർ ലൈവ്സ്' ഉൾപ്പെടെ നിരവധി ഡോക്യുമെന്ററികൾ, ഫീച്ചറുകൾ എന്നിവയും പുറത്തിറക്കിയിരുന്നു. ബ്രിട്ടീഷ് കിരീടാവകാശി ചാൾസ് രാജകുമാരൻ ഇന്ത്യയിലെത്തിയപ്പോൾ ഒപ്പം വിളിച്ചുനിർത്തി കണ്ണനെ ആദരിച്ചിരുന്നു.



</doc>
<doc id="385485" url="https://ml.wikipedia.org/wiki?curid=385485" title="ബുയിക്വെ">
ബുയിക്വെ

ബുയിക്വെ ജില്ല ഉഗാണ്ടയുടെ മദ്ധ്യ മേഖലയിലെ ഒരു ജില്ലയാണ്. ജില്ല ആസ്ഥാനമായ ബുയിക്വെയെ അടിസ്ഥാനമാക്കിയാണ് ഈ പേര്.

ജില്ലയുടെ അതിരുകൾ വടക്ക് കയുങ ജില്ലയും കിഴക്ക് ജിങ ജില്ലയും തെക്കു കിഴക്ക് ബുവുമ ജില്ലയും തെക്ക് ടാൻസാനിയ റിപ്പബ്ലിക്കും മുകുണൊ ജില്ല പടിഞ്ഞാറുമായി സ്ഥിതി ചെയ്യുന്നു. ഉഗാണ്ടയുടെ തലസ്ഥാനമായ കമ്പാലയിൽ നിന്ന് 60 കി.മീ. കിഴക്കാണ് ഈ ജില്ല അടുത്ത പട്ടാണമായ ലുഗാസിയിൽ നിന്ന് ക്ക14 കി.മീ തെക്കു കിഴക്കുമാണ്. ജില്ലയുടെ നിർദ്ദേശാങ്കങ്ങൾ 00 21N, 33 02E യുമാണ്.
മുകുണൊ ജില്ലയുടെ ഭാഗമായിരുന്ന ഈ ജില്ല 2009 ജൂലായ് 1ന് പാർലിമെന്റ് പാസ്സാക്കിയ നിയമം വഴി നിലവിൽ വന്നതാണ്.



</doc>
<doc id="385493" url="https://ml.wikipedia.org/wiki?curid=385493" title="ബുകെഡിയ">
ബുകെഡിയ

ഉഗാണ്ടയിലെ കിഴക്കൻ മേഖലയിലെ ഒരു ജില്ലയാണ്,ബുകെഡിയ ജില്ല (Bukedea District) .
കുമി ജില്ല പടിഞ്ഞാറും വടക്കും [[ബുലംബുലി ജില്ല കിഴക്കും [[സൊറൊങ്കൊ ജില്ല]]യും [[മ്ബലെ ജില്ല]] തെക്കു കിഴക്കും [[പല്ലിസ ജില്ല]] തെക്കും അതിരുകളാണ്. ജില്ല ആസ്ഥാനമായ [[ബുകെഡിയ]]. ജില്ല ആസ്ഥാനംThe district headquarters at [[Bukedea]] are approximately , by road, south-east of [[Soroti]], the largest city in the [[Teso sub-region]].

2006ജൂലൈ 13 ൽ പാസ്സാക്കിയ പാർലമെന്റ് നിയമപ്രകാരം 2007 ജൂലൈ 1ൻ നിലവിൽ വന്നതാണ് ഈ ജില്ലഅതിനുമുമ്പ് [[കുമി ജില്ല]] യുടെ ഭാഗമായിരുന്നുBefore that, the district was part of [[Kumi District]].


[[വർഗ്ഗം:ഉഗാണ്ടയിലെ ജില്ലകൾ]]

</doc>
<doc id="385498" url="https://ml.wikipedia.org/wiki?curid=385498" title="ലിറ്റിൽ റോസ്">
ലിറ്റിൽ റോസ്

സ്കോട്ട്‌ലൻഡിലെ ഡംഫ്രൈസ്, ഗാൽവോയ് എന്നീ തെക്കൻ തീരപ്രദേശത്തുള്ള ഒരു ലൈറ്റ് ഹൗസുള്ള 29 ഏക്കർ ദ്വീപ് ആണ് ലിറ്റിൽ റോസ് 1843-ൽ അലൻ സ്റ്റീവെൻസൻ നിർമ്മിച്ച ഇവിടുത്തെ വിളക്കുമാടം ഇപ്പോഴും പ്രവർത്തിക്കുന്നു. ഇതിനോടു ബന്ധപ്പെട്ടുള്ള വാച്ച്മാൻ കോട്ടേജിൽ 1960-ൽ കൊലപാതകം നടന്നിരുന്നു. ലൈറ്റ് ഹൗസിന്റെ കാവൽക്കാരനായിരുന്ന ഹഗ് ക്ളാർക്കിന്റെ തലയും കാലുകളും സഹായിയായിരുന്ന റോബർട് ഡിക്‌സൻ വെട്ടിയെടുത്തു.

<br>

<br>

</doc>
<doc id="385502" url="https://ml.wikipedia.org/wiki?curid=385502" title="ബുസിടെമ സർവകലാശാല">
ബുസിടെമ സർവകലാശാല

ബുസിടെമ സർവകലാശാല (Busitema University) (BU)ഉഗാണ്ടയിലെ ഒരു സർവകലാശാലയാണ്.എട്ടു പൊതുസർവകലാശാലകളിലേയും ബിരുദം നൽകുന്ന സ്ഥാപനങ്ങളിലും ഒന്നാണ്. 
കൃഷിശാസ്ത്രത്തിലും കൃഷി എഞിനീയറിങ്ങിലും കാർഷിക വ്യാപാരത്തിലും ഊന്നൽ നൽകുന്ന സർവകലാശാലയാണ്.

ബുസിയ ജില്ലയിൽ ജിൻജ-ടൊറൊറൊ രാജവീഥിയിൽ ടൊടൊറൊയുടെ 30 കി.മീ. തെക്കു കിഴക്കായി പ്രാധാന കാമ്പസ് സ്ഥിതി ചെയ്യുന്നു. ഉഗാണ്ടയുടെ തലസ്ഥാനമായ കമ്പാലയിൽ നിന്ന് 206 കി.മീ. കിഴക്കാണ് ഈ സ്ഥലം. സ്ഥലത്തിന്റെ നിർദ്ദേശാങ്കങ്ങൾ 0°32'42.0"N, 34°01'30.0"E (Latitude:0.5450; Longitude:34.0250) ആണ്.



</doc>
<doc id="385515" url="https://ml.wikipedia.org/wiki?curid=385515" title="ലയ്യൂൺ">
ലയ്യൂൺ

ലയ്യൂൺ പടിഞ്ഞാറൻ സഹാറയെന്ന തർക്കപ്രദേശത്തെ ഏറ്റവും വലിയ പട്ടണമാണ്. 1938ൽ സ്പാനിഷ് കോളണി ഭരണാധികാരിയായിരുന്ന അന്റോണിയോ ഡി ഓറോ ആണു സ്ഥാപിച്ചതെന്നു കരുതപ്പെടുന്നു. 1940ൽ സ്പെയിൻ തങ്ങളുടെ കീഴിലുണ്ടായിരുന്ന സ്പാനിഷ് സഹാറയുടെ തലസ്ഥാനമായി ഈ പട്ടണത്തെ വികസിപ്പിച്ചു. മൊറോക്കോ ഈ തർക്ക പ്രദേശത്തിന്റെ ഈ ഭാഗത്തിന്റെ നിയന്ത്രണമുള്ള ഭാഗമായ ലയ്യൂൺ സാകിയ എൽ ഹമ്ര എന്ന സ്ഥലത്തിന്റെ തലസ്ഥാനമായി ഈ സ്ഥലത്തെ യു എന്നിന്റെ നേതൃത്വത്തിൽ കരുതി. ഈ പട്ടണത്തെ നീരൊഴുക്കില്ലാത്ത വറ്റിയ നദിയായ സാഗിയ എൽ ഹമ്ര രണ്ടായി വിഭജിച്ചിരിക്കുന്നു. തെക്കൻ ഭാഗത്ത് സ്പാനിഷ് കോളനിക്കാർ നിർമ്മിച്ച  പഴയ ലോവർ ടൗൺ ഉണ്ട്. ആ കൊളോണിയൽ കാലത്തുള്ള ഒരു കത്തീഡ്രൽ ഇന്നും പ്രവർത്തിച്ചുവരുന്നു.

മഗ്രീബി അറബിക്കിലുള്ള ലയൂൺ എന്ന വാക്കിൽ നിന്നുമാണ് ഈ പട്ടണത്തിന്റെ ഫ്രഞ്ച്, സ്പാനിഷ് പേരുകൾ  ഉത്ഭവിച്ചത്. ജലനീരുറവ എന്നാണീ വാക്കിനർഥം.

ലയ്യൂണിൽ മരുഭു കാലാവസ്ഥയാണനുഭവപ്പെടുന്നത്. 20 °C (68 °F) അണ് ശരാശരി താപനില.
196,331 ജനങ്ങൾ ഇവിടെയുണ്ട്. പടിഞ്ഞാറൻ സഹാറയിലെ ഏറ്റവും വലിയ പട്ടണവുമാണ്. ഇത് വളർന്നുവരുന്ന സാമ്പത്തികമേഖലയാണ്.

ഈ പട്ടണം മത്സ്യബന്ധനത്തിന്റെയും ഫോസ്ഫേറ്റ് ഖനികളുടെയും കേന്ദ്രമാണ്. 2010ൽ യൂറോപ്പുമായി മത്സ്യബന്ധനത്തിനായി ഒരു പുതിയ കരാർ ഒപ്പിട്ടു.

ജന്നസ്സി മസ്സിറ ആണ് പ്രധാന ഫുട്ബാൾ ക്ലബ്ബ്. മൊറോക്കൻ പ്രീമിയർ ലീഗിൽ ഈ ക്ലബ്ബ് കളിച്ചിട്ടുണ്ട്. ആ രാജയ്ത്തെ എറ്റവും വലിയ ഫുട്ബാൾ ലീഗ് ആണിത്. 

ഹസ്സൻ 1 വിമാനത്താവളമാണ് ഏറ്റവും വലിയ വിമാനത്താവളം. 

സ്പാനിഷ് ഗവണ്മെന്റിന്റെ ഉടമസ്ഥതയിലുള്ള സ്പാനിഷ് ഇന്റെർനാഷണൽ സ്കൂൾ സ്ഥിതിചെയ്യുന്നു. ഉപരിപഠനത്തിനായി കുട്ടികൾക്ക് മൊറോക്കോയിലോ ലാസ് പാൽമാസിലോ പോകേണ്ടിവരുന്നുണ്ട്.



</doc>
<doc id="385517" url="https://ml.wikipedia.org/wiki?curid=385517" title="മോറോണി, കൊമോറോസ്">
മോറോണി, കൊമോറോസ്

മൊറോണി, Moroni (in Arabic موروني "Mūrūnī") ഇന്ത്യൻ മഹാസമുദ്രത്തിലെ പരമാധികാര ദ്വീപു രാഷ്ട്രമായ യൂണിയൻ ഓഫ് കൊമോറോസിന്റെ ഫെഡറൽ തലസ്ഥാനവും അവിടത്തെ ഏറ്റവും വലിയ പട്ടണവുമാണ്. കൊമോറിയൻ ഭാഷയിൽ മൊറോണി എന്നതിന്റെ അർഥം തീയുടെ ഹൃദയത്തിൽ എന്നാണ്. മൊറോണി കൊമോറോസിലെ മൂന്നു വലിയ ദ്വിപുകളിലൊന്നായ സ്വയംഭരണ ദ്വീപു ആയ ഗ്രാൻഡെ കൊമോറിയുടെ തലസ്ഥാനവുമാണ്. 2003ൽ ഈ പട്ടണത്തിന്റെ ആകെ ജനസംഖ്യ, 41,557 ആയി കണക്കാക്കിയിട്ടുണ്ട്. മൊറോണി റൂട്ട് നാഷനേൽ 1 എന്ന പ്രധാന റോഡിനടുത്തു സ്ഥിതിചെയ്യുന്നു. ഇതിനു ഒരു തുറമുഖവും അനേകം മോസ്കുകളും കാണാം.

മൊറോണി അറബ് കളാണ് സ്ഥാപിച്ചത്. പത്താം നൂറ്റാണ്ടിലാകാനാണ് സാദ്ധ്യത. ടാൻസാനിയായുടെ സാൻസിബാറുമായി ഈ പട്ടണം വ്യാപാരത്തിലേർപ്പെട്ടു.

ഗ്രാൻഡെ കൊമോറി എന്ന ദ്വീപിന്റെ പടിഞ്ഞാറായി ഈ പട്ടണം സ്ഥിതിചെയ്യുന്നു.. മൊറോണിക്കു കൂടുതൽ ഭാഗവും പാറകളും കല്ലുകളും നിറഞ്ഞ അഗ്നിപർവ്വത ശിലകളാൽ നിറഞ്ഞതായതിനാൽ ബീച്ചുകൾ കുറവാണ്. പട്ടണത്തിന്റെ വടക്കായി ഇട്സന്ദ്ര എന്ന സ്ഥലത്തു കാണപ്പെടുന്ന ചെറിയ ബീച്ചിനടുത്തായി സുൽത്താന്റെ കോട്ടയും കൊട്ടാരവും കാണാം. പതിനഞ്ചാം നൂറ്റാണ്ടിലാണിതു നിർമ്മിച്ചത്. 

അഗ്നിപർവ്വതപ്രദേശമായ ഈ പ്രദേശത്ത് അനേകം പക്ഷി സ്പീഷിസുകളെ കണ്ടെത്താൻ കഴിയും. .


</doc>
<doc id="385522" url="https://ml.wikipedia.org/wiki?curid=385522" title="ജെറിക്കോവാക്കോവാറ ദേശീയോദ്യാനം">
ജെറിക്കോവാക്കോവാറ ദേശീയോദ്യാനം

ജെറിക്കോവാക്കോവാറ ദേശീയോദ്യാനം (പോർച്ചുഗീസ്: Parque Nacional de Jericoacoara) ബ്രസീലിലെ സിയാറാ സംസ്ഥാനത്ത് ജിജോക്ക ഡി ജെറിക്കോവാക്കോവാറ മുനിസിപ്പാലിറ്റിയിൽ സ്ഥിതിചെയ്യുന്ന ഒരു ദേശീയോദ്യാനമാണ്. ഇതിന്റെ സമുദ്രതീരത്ത് പ്രസിദ്ധമായ ജെറിക്കോവാക്കോവാറ ബീച്ച് സ്ഥിതിചെയ്യുന്നു.

ഒരു തദ്ദേശീയ ഭാഷയായ "ടുപി"യിൽനിന്നുള്ള പദമാണ് ജെറിക്കോവാക്കാവാറ എന്നത്. ഇതിന്റെ അർത്ഥം ആമകളുടെ വീട് എന്നാണ്. ഈ പേരിൽത്തന്നെയാണ് സിയാറായിലെ ഒരു ബീച്ചും ഒരു പട്ടണവും അതുപോലെതന്നെ ചുറ്റുപാടുമായി രൂപീകരിക്കപ്പെട്ടിരിക്കുന്ന ദേശീയോദ്യാനവുമെല്ലാം അറിയപ്പെടുന്നത്. ജെറിക്കോവാക്കാവാര വിൻഡ്സർഫിംഗിനും സാൻഡ്ബോർഡിനും അനുകൂലമായ സാഹചര്യങ്ങളുള്ള സ്ഥലമാണ്.

ചരിത്ര പ്രാധാന്യമുള്ള ഒരു വസ്തുത, വിസെന്റെ യാനസ് പിസോൺ (ക്രിസ്റ്റഫർ കൊളംബസിന്റെ കപ്പലായ നൌ നിനയുടെ ക്യാപ്റ്റൻ), 1499 ൽ ജെറിക്കോവാക്കാവാറ തുറമുഖത്ത് നങ്കൂരമിട്ടിരുന്നു. എന്നാൽ അതേ വർഷം ഒപ്പുവച്ച ടോർഡെസില്ലാസ് ഉടമ്പടിയുടെ ഫലമായി ആ സമയത്ത് ഇത് ഔദ്യാഗികമായിരുന്നില്ല.

ജെറിക്കോവാക്കാവാ പരിസ്ഥിതി സംരക്ഷണ പ്രദേശം (പോർച്ചുഗീസ്: "Área de Proteção Ambiental Jericoacoara") സ്ഥാപിതമായത് 1984 ഒക്ടോബർ 29-നായിരുന്നു. അതിൽ ജെറിക്കാവാക്കാവാര എന്ന ഗ്രാമം ഉൾപ്പെട്ടിരുന്നതു കൂടാതെ 8,416 ഹെക്ടർ (20,800 ഏക്കർ) പ്രദേശമായിരുന്നു ഉണ്ടായിരുന്നത്. സംസ്ഥാന പരിസ്ഥിതി സംരക്ഷണ മേഖലയിൽ നിന്ന് ഈ പ്രദേശം ഏറ്റെടുക്കുകയും 2002 ഫെബ്രുവരി 4 ന് ജെറിക്കോവാക്കാവാറ ദേശീയോദ്യാനം രൂപീകരിക്കപ്പെടുകയും ചെയ്തു. പരിസ്ഥിതി ദുർബലമായ മണൽക്കുന്നുകളുടെ കൂടുതൽ വളർച്ച ഉണ്ടാകാതിരിക്കാൻ ഗ്രാമത്തിന്റെ പ്രാന്തപ്രദേശങ്ങളിൽ ഒരു ഫെഡറൽ പരിസ്ഥിതി സംരക്ഷണ പ്രദേശം ഇതോടൊപ്പം സ്ഥാപിക്കുകയും ചെയ്തു. 2005 സെപ്റ്റംബറിൽ പ്രദേശംകൂടി ദേശീയോദ്യാനത്തോട് കൂട്ടിച്ചേർത്തു.


</doc>
<doc id="385524" url="https://ml.wikipedia.org/wiki?curid=385524" title="ബാൻഗുയി">
ബാൻഗുയി

ബാൻഗുയി മദ്ധ്യ ആഫ്രിക്കൻ റിപ്പബ്ലിക്കിന്റെ തലസ്ഥാനവും ഏറ്റവും വലിയ പട്ടണവുമാണ്. 2012 ലെ കണക്കുകൾ പ്രകാരം ഈ പട്ടണത്തിലെ ജനസംഖ്യ 734,350 ആയിരുന്നു. 1889 ൽ ഫ്രഞ്ചുകാർ ഒരു കാവൽപ്പുരയായി സ്ഥാപിച്ച ഈ സ്ഥലത്തിന്റെ നാമകരണം ഉബാംഗി നദിയുടെ വടക്കൻ കരയിൽ സ്ഥിതിചെയ്യുന്നതിനെ അടിസ്ഥാനമാക്കിയായിരുന്നു (ഫ്രഞ്ച്: "Oubangui").


</doc>
<doc id="385529" url="https://ml.wikipedia.org/wiki?curid=385529" title="മാതൃഭാഷാവകാശ ജാഥ">
മാതൃഭാഷാവകാശ ജാഥ

കേരള ചരിത്രത്തിൽ മാതൃഭാഷാവകാശത്തിനു വേണ്ടി നടന്ന ആദ്യത്തെ സമരയാത്രയാണ് മലയാളഐക്യവേദിയുടെ നേതൃത്വത്തിൽ 2016 ഒക്ടോബർ 22 മുതൽ 31 വരെ നടത്തിയ മാതൃഭാഷാവകാശ ജാഥ. കാസർഗോഡ് മുതൽ തിരുവനന്തപുരം വരെ നടത്തിയ ഐതിഹാസികമായ യാത്ര കേരളജനതയ്ക്കിടയിൽ മാതൃഭാഷയുടെ ആവശ്യകത വിളിച്ചോതുന്നതായിരുന്നു. മലയാളഐക്യവേദിയുടെ പ്രസിഡണ്ട് ഡോ. വി. പി. മാർക്കോസ് ആയിരുന്നു ജാഥാക്യാപ്റ്റൻ.


</doc>
<doc id="385530" url="https://ml.wikipedia.org/wiki?curid=385530" title="ഒല അൽ ഫാരിസ്">
ഒല അൽ ഫാരിസ്

ജോർദാനിയൻ അഭിഭാഷകയും പത്രപ്രവർത്തകയും എംബിസി ടെലിവിഷൻ അവതാരകയുമാണ് ഒല അൽ ഫാരിസ് (English:Ola Al-Fares(, ജനനം - നവംബർ 6, 1985). റാനിയ രാജ്ഞിക്ക് ശേഷം ജോർദാനി വനിതകളിൽ ഏറ്റവും അധികം ട്വിറ്റർ ഫോളോവേഴ്‌സ് ഉള്ളത് ഒല അൽ ഫാരിസിനാണ്. ബുർജ് ഖലീഫയുടെ മുകളിൽ കയറിയ ആദ്യ അറബ്‌ വനിതയാണ് ഇവർ. 2015 ഡിസംബർ മൂന്നിന് യുവ ടിവി അവതാരകയ്ക്കുള്ള "അറബ് വിമൻ ഓഫ് ദ ഇയർ" അവാർഡ് നേടി.

1985 നവംബർ ആറിന് ജോർദാനിലെ അമ്മാനിൽ ജനിച്ചു. ഒല തഹ്‌സിൻ അബ്ദുൽ റഹൂഫ് അൽ ഫാരിസ് എന്നാണ് പൂർണ നാമം. ജോർദാനിലെ അറിയപ്പെടുന്ന രാഷ്ട്രീയ കുടുംബത്തിലാണ് ജനനം. ഒലയുടെ മുത്തച്ഛൻ അബ്ദുൽ റഹൂഫ് അൽ ഫാരിസ് 1954 മുതൽ 1984ൽ മരിക്കുന്നതു വരെ ജോർദാൻ പാർലമെന്റ് അംഗമായിരുന്നു. 
ഒല തന്റെ 17ാം വയസ്സുമുതൽ "ഒകെ" എന്ന ബ്രിട്ടീഷ് മാഗസിനു വേണ്ടി റിപ്പോർട്ടിങ് ജോലി ആരംഭിച്ചു.

2016 മുതൽ ഫ്രഞ്ച് കോസ്‌മെറ്റിക് (സൗന്ദര്യവർദ്ധക വസ്തുക്കൾ)കമ്പനിയായ എൽ ഒറീലിന്റെ മിഡിലീസ്റ്റ് ബ്രാൻഡ് അംബാസറായിരുന്നു. ജോർദാൻ മൊബൈൽ ടെലികമ്മ്യൂണിക്കേഷൻ കമ്പനിയായ സൈൻ ജോർദാന്റെ ബ്രാൻഡ് അംബാസഡറായി ജോലി ചെയ്യുന്നു.



</doc>
<doc id="385532" url="https://ml.wikipedia.org/wiki?curid=385532" title="ബുസൊഗൊ സർവകലാശാല.">
ബുസൊഗൊ സർവകലാശാല.

ബുസൊഗ സർവകലാശാല (Busoga University) (BU),ചർച്ച് ഓഫ് ഉഗാണ്ടയുടെ ബുസൊഗ രൂപതയോട് ചേർന്നുള്ള ഒരു സ്വകാര്യ സർവകലാശാലയാണ്.

[ജിൻജയിൽ 41 കി.മീ. വടക്കു കിഴക്കായി ജിൻജൊ- ടൊറൊറൊ രാജപാതയിൽ പ്രധാന കാമ്പസ് സ്ഥിതി ചെയ്യുന്നു. കാമ്പസിന്റെ നിർദ്ദേ


ശാങ്കങ്ങൾ:0°35'29.0"N, 33°27'32.0"E (Latitude:0.591389; Longitude:33.458889) ആണ്.

</doc>
<doc id="385534" url="https://ml.wikipedia.org/wiki?curid=385534" title="ബുടാബിക ദേശീയ റഫറൽ ആശുപത്രി">
ബുടാബിക ദേശീയ റഫറൽ ആശുപത്രി

കമ്പാലയുടെ അടുത്തുള്ള ബുടാബികയിലാണ്, ബുടാബിക ദേശീയ റഫറൽ ആശുപത്രി സ്ഥിതി ചെയ്യുന്നത്. ആഫ്രിക്കയിലെ ഏറ്റവു വലിയ സുദ്ധജല തടാകമായ വിക്ടോറിയ തടാകത്തിന്റെ വടക്കെ കരയുടെ അടുത്ത് നകവ ഡിവിഷനിലാണ് ഇതുള്ളത്. ഇത് കമ്പാലയിൽ നിന്നും 1 കി.മീ. വടക്കാണ്. ആശുപത്രിയുടെ നിർദ്ദേശാങ്കങ്ങൾ:0°18'57.0"N, 32°39'33.0"E (Latitude:0.315845; Longitude:32.659160).




</doc>
<doc id="385540" url="https://ml.wikipedia.org/wiki?curid=385540" title="എ. കെ. ജി. സി. ടി.">
എ. കെ. ജി. സി. ടി.

അസോസിയേഷൻ ഓഫ് കേരള ഗവ.കോളേജ് ടീച്ചേഴ്സ് (എ. കെ. ജി. സി. ടി.) കേരളത്തിലെ ഗവ.കോളേജ് അധ്യാപകരുടെ ഏറ്റവും വലിയ സംഘടന. 1957 ൽ രൂപീകരിച്ചു. ഗവ. കോളേജ് അധ്യാപകരുടെ സേവന വേതന അവകാശങ്ങൾക്ക് വേണ്ടി പോരാടുന്നു.
സംഘടനയുടെ മുഖപത്രമാണ് സംഘശബ്ദം]


</doc>
<doc id="385543" url="https://ml.wikipedia.org/wiki?curid=385543" title="കെ.ഇ. മാമ്മൻ">
കെ.ഇ. മാമ്മൻ

ഗാന്ധിയനും സ്വാതന്ത്ര്യസമര സേനാനിയും സാമൂഹികപ്രവർത്തകനുമായിരുന്നു കെ.ഇ. മാമ്മൻ എന്ന കണ്ടത്തിൽ ഈപ്പൻ മാമ്മൻ.(31 ജൂലൈ, 1921 - 26 ജൂലൈ, 2017)

1921 ജൂലൈ 31-ന് കണ്ടത്തിൽ കുടുംബത്തിൽ കെ.സി. ഈപ്പന്റെയും കുഞ്ഞാണ്ടമ്മയുടെയും ഏഴുമക്കളിൽ ആറാമനായി ജനിച്ചു. നാഷനൽ ക്വയിലോൺ ബാങ്ക് മാനേജരായിരുന്ന കെ.സി. ഈപ്പനും കുടുംബവും തിരുവനന്തപുരത്ത് താമസിക്കുന്ന കാലത്ത് അവിടെ ആയിരുന്നു മാമ്മന്റെ ജനനം. തിരുവനന്തപുരം ആർട്‌സ് കോളജിൽ ഇന്റർമീഡിയറ്റിനു പഠിക്കുമ്പോൾ ട്രാവൻകൂർ സ്‌റ്റുഡന്റ്‌സ് ഫെഡറേഷന്റെ പ്രസിഡന്റായി പ്രവർത്തിച്ചു. കോട്ടയം തിരുനക്കരയിൽ നടന്ന യോഗത്തിൽ സ്വാതന്ത്യ്രസമരത്തിനായി വിദ്യാർഥികളെ ആഹ്വാനം ചെയ്‌തതിനെ തുടർന്ന് ജയിലിലടയ്ക്കപ്പെട്ടു. സി. കേശവന്റെ പ്രസംഗങ്ങൾ ആകൃഷ്ഠനായാണ് മാമ്മൻ പൊതുരംഗത്തേക്ക് ഇറങ്ങിയത്. പൊതുരംഗത്തെ നേതാവായി മാറിയതോടെ തിരുവിതാംകൂറിൽ വിദ്യാഭ്യാസം പൂർത്തിയാക്കാൻ സർ സി.പി. അദ്ദേഹത്തെ അനുവദിച്ചില്ല. തിരുവനന്തപുരം ആർട്സ് കോളജിൽ നടന്ന യോഗത്തിൽ സർ സിപിക്കെതിരെ പ്രസംഗിച്ചതോടെ കോളേജിൽനിന്ന് പുറത്താക്കപ്പെട്ടു. തുടർന്ന് എറണാകുളം മഹാരാജാസിൽ ശ്രമിച്ചെങ്കിലും പ്രവേശനം നിഷേധിക്കപ്പെട്ടു. ഒടുവിൽ തിരുവിതാംകൂറിനു പുറത്തായി തൃശ്ശൂർ സെന്റ്. തോമസ് കോളജിൽ ചേർന്ന് ഇന്റർമീഡിയറ്റ് പൂർത്തീയാക്കി. തുടർന്ന് 1940-ൽ മദ്രാസ് ക്രിസ്ത്യൻ കോളജിൽ ബിരുദ വിദ്യാഭ്യാസത്തിനായി ചേർന്നു. 

1942-ൽ ക്വിറ്റ് ഇന്ത്യാ സമരത്തിൽ പങ്കെടുത്തതിനാൽ മദാസ് കോളേജിൽ നിന്നും പുറത്താക്കപ്പെട്ടു. ഗാന്ധിജിയുടെ ആഹ്വാന പ്രകാരം ഭാരതത്തിലെങ്ങും യുവജനങ്ങൾ പഠനമുപേക്ഷിച്ച് മോചനത്തിനായി ഇറങ്ങുന്ന കാലമായിരുന്നതിനാൽ അന്നത്തെ അണികൾക്കൊപ്പം ചേരാനായിരുന്നു മാമ്മന്റെയും തീരുമാനം. തുടർന്ന് 1943-ൽ നാട്ടിൽ തിരിച്ചെത്തി. ദേശീയപ്രസ്ഥാനത്തിന്റെ പ്രവർത്തനങ്ങളിൽ പങ്കാളിയായി. 22-ആമത്തെ വയസിൽ തിരുവല്ലയിലേക്ക് താമസം മാറ്റുകയും തിരുവല്ലയും കോട്ടയവും പ്രവർത്തനകേന്ദ്രമാക്കുകയും ചെയ്തു. ഒടുവിൽ 1996-ലാണ് തിരുവനന്തപുരത്തേക്ക് താമസം മാറ്റിയത്.

കേരളത്തിലെ മദ്യവിരുദ്ധ മുന്നേറ്റങ്ങളിലും സജീവമായിരുന്നു മാമ്മൻ. ക്വിറ്റ് ഇന്ത്യ സമരത്തിലും സർ സിപിക്കെതിരായ പോരാട്ടത്തിലും പങ്കെടുത്തിട്ടുണ്ട്. ഇദ്ദേഹം അവിവാഹിതനായിരുന്നു. വാർദ്ധക്യസഹജമായ അസുഖങ്ങളാൽ നെയ്യാറ്റിൻകരയിലെ നിംസ് ആശുപത്രിയിൽ വച്ച് 2017 ജൂലൈ 26-ന് അന്തരിച്ചു. അവസാനകാലത്ത് നാല് വർഷത്തോളം നെയ്യാറ്റിൻകരയിലെ ആശുപത്രിയിലായിരുന്നു മാമ്മൻ കഴിഞ്ഞിരുന്നത്.


</doc>
<doc id="385545" url="https://ml.wikipedia.org/wiki?curid=385545" title="ബുവുമ ജില്ല">
ബുവുമ ജില്ല

ഉഗാണ്ടയിലെ മദ്ധ്യ മേഖലയിലെ ഒരു ജില്ലയാണ്, ബുവുമ ജില്ല (Buvuma District).

ബുവുമ ജില്ലയുടെ വടക്ക് ജിൻജ ജില്ലയും കിഴക്ക് മയുഗെ ജില്ലയും തെക്ക് ടാൻസാനിയയും പടിഞ്ഞാറ് കിടമിലൊ ജില്ലയും അതിരാവുന്നു. കിടമിലൊ, ജില്ല ആസ്ഥാനമാണ്. ഈ സ്ഥലം ഏറ്റവും അടുത്ത വലിയ നഗര പ്രദേശമായ ജിൻജയിൽ നിന്ന് 30 കി.മീ. തെക്കാണ്.
വിക്ടോറിയ തടാകത്തിന്റെ വടക്കുഭാഗത്തായി ചിതറിക്കിടക്കുന്ന 52 ദ്വീപുകൾ കൂടിയതാണ് ഈ ജില്ല. 2010 ജൂലൈ 1ന് പാർലനെന്റ്  ഉണ്ടാക്കിയ നിയപ്രആരം ഉണ്ടായ ജില്ലയ്ക്ക് ഏറ്റവും വലിയ ദ്വീപിന്റെ പെറായ ബുവുമൊ എന്നു കൊടുക്കുകയായിരുന്നു. അതുവരെ [[മുകുണൊ ജില്ലയുടെ ഭാഗമായിരുന്നു. ഭരണപരമായി 9 ഭരണഭാഗങ്ങളായി തിരിച്ചിട്ടുണ്ട്. 

[[വർഗ്ഗം:ഉഗാണ്ടയിലെ ജില്ലകൾ]]

</doc>
<doc id="385555" url="https://ml.wikipedia.org/wiki?curid=385555" title="ഡെസ്മണ്ട് തോമസ്‌ ഡോസ്">
ഡെസ്മണ്ട് തോമസ്‌ ഡോസ്

രണ്ടാം ലോക മഹായുദ്ധ കാലത്ത് അമേരിക്കൻ സേനയിലെ വൈദ്യ വിഭാഗത്തിൽ സേവനം അനുഷ്ടിച്ചിരുന്ന വ്യക്തിയാണ് ഡെസ്മണ്ട് തോമസ്‌ ഡോസ്(7 ഫെബ്രുവരി 1919 -23 മാർച്ച്‌ 2006). അദ്ദേഹം പ്രത്യേക മതവിശ്വാസങ്ങൾവെച്ചുപുലർത്തിയിരുന്ന ‘സെവൻത് ഡേ അട്വേന്റിസ്റ്റ്’ സഭ യിലെ അംഗമായിരുന്നു. അമേരിക്കയുടെ പരമോന്നത സൈനിക ബഹുമതിയായ മെഡൽ ഓഫ് ഹോണർ നേടുന്ന ലോകത്തിലെ ആദ്യത്തെ കോൺഷിയൻറസ് ഒബ്ജെക്ടർ (മതപരമായ ആവശ്യങ്ങൾ ഉന്നയിച്ച് സൈനിക സേവനത്തിൽ നിന്ൻ വിട്ടു നിൽകുന്നവർ) ആയിരുന്നു അദ്ദേഹം. ഒരു തരത്തിലുള്ള ആയുധവും ഉപയോഗിക്കാതെയാണ് അദ്ദേഹം ഈ നേട്ടം കരസ്ഥമാക്കിയത്.

അമേരിക്കയിലെ വെർജിനിയയിലെ ലിഞ്ച്ബർഗ് എന്ന സ്ഥലത്ത് ഡെസ്മണ്ട് ഡോസ് എന്ന മരാശാരിയുടെയും ഫാക്ടറി തൊഴിലാളിയായ ബർത്തയുടെയും മകനായി ജനിച്ച ഡെസ്മണ്ട് ഡോസ് തികഞ്ഞ ഒരു മത വിശ്വാസി ആയിരുന്നു. മതനുശാസനങ്ങളിൽ പൂർണമായും അർപ്പിച്ച്, സസ്യഭുക്കായി, ഹിംസക്കും അക്രമത്തിനും സ്ഥാനമില്ലാത്ത ചിന്തകളുമായി ഡെസ്മണ്ട് തന്റെ ബാല്യം കഴിച്ചുക്കൂട്ടി. സഹോദരി ഓട്രെ സഹോദരൻ ഹാരോൾഡ്‌ എന്നിവർക്കൊപ്പമായിരുന്നു അദ്ദേഹത്തിന്റെ കുട്ടിക്കാലം. 1929 ൽ ലോകം മഹാസാമ്പത്തികമാന്ദ്യത്തിൽ അകപ്പെട്ടപ്പോൾ എട്ടാം ഗ്രേഡ് പൂർത്തിയാക്കി, വിർജിനിയയിലെ മത പഠനം അവസാനിപ്പിച്ച്‌ ഡെസ്മണ്ട് ജോലി തേടി ഇറങ്ങി.

രണ്ടാം ലോക മഹായുദ്ധത്തിനു മുൻപ് ഡെസ്മണ്ട് വിർജീനിയയിലെ ഒരു കപ്പൽ ശാലയിൽ ജോലി ചെയ്യുകയായിരുന്നു. 1942 ഏപ്രിൽ 1 നു അമേരിക്കൻ പട്ടാളത്തിൽ ചേർന്നു. 307- ആം ബറ്റാലിയനിലെ 77 ആം ഇൻഫൻ‌ട്രി വിഭാഗത്തിൽ ആയിരുന്നു സേവനം. പരിശീലന കാലത്ത് കടുത്ത മത വിശ്വാസിയായിരുന്ന ഡെസ്മണ്ട് യുദ്ധത്തിന്റെ ഭാഗമായി എതിർ രാജ്യത്തെ പട്ടാളക്കാരനെ വധിക്കാനോ, യുദ്ധാവശ്യങ്ങൾക്കുള്ള ആയുധങ്ങൾ വഹിക്കാനോ തയ്യാറായില്ല. ഇത് ആദ്യകാലങ്ങളിൽ അദ്ദേഹത്തിന്റെ സൈനിക ജീവിതം ദുസ്സഹമാക്കി. ഒരു സഹപ്രവർത്തകൻ യുദ്ധത്തിൽ നിന്ന് താങ്കൾ തിരിച്ചുവരില്ല എന്ന് ഞാൻ ഉറപ്പുവരുത്തും എന്ന് ഭീഷണിപ്പെടുത്തുകയുണ്ടായി. സ്വാഭാവികമായും മുറിവേറ്റ പട്ടാളക്കാരെ സേവിക്കാനുള്ള 
വൈദ്യ വിഭാഗത്തിലാണ് അനുവദിക്കപ്പെട്ടത്‌.തന്റെ വിശ്വാസത്തെ മുറുകേപ്പിടിക്കാനുംഅതിലൂടെ തന്റെ രാജ്യത്തെ സേവിക്കാനും രണ്ടാം ലോക മഹായുദ്ധത്തിൽ അദ്ദേഹത്തിന് സാധിച്ചു. ഒന്നാമത്തെ ബറ്റാലിയൻ 400 അടി ഉയരമുള്ള സൈനികർ ഹാക്സോ റിഡ്ജ് എന്ന് വിളിച്ചിരുന്ന മേഡ മലഞ്ചരിവ് കേന്ദ്രീകരിച്ച് ആക്രമണം നടത്തിയപ്പോൾ, ആദ്യം അമേരിക്ക മുന്നിട്ടുന്നിന്നെങ്കിലും ജപ്പാന്റെ ശക്തമായ പ്രത്യാക്രമണത്തിൽ പിൻവാങ്ങേണ്ടി വന്നപ്പോൾ മറ്റുള്ളവരോടൊപ്പം യുദ്ധഭൂമിയിൽനിന്നു പിന്തിരിഞ്ഞു പോരാതെ ഒരു മറയും സുരക്ഷകവചവുംമില്ലാതെ 75 ഓളം പട്ടാളക്കാരെ ഓരോന്നായി കയറുകെട്ടിയ സ്ട്രെചെർ ഉപയോഗിച്ച് സുരക്ഷ സ്ഥാനത്തെത്തിച്ചു.

പിന്നീട് “ഷുരി” ആക്രമണത്തിൽ ഗ്രനേഡ് പൊട്ടി കാലിനു ഗുരുതരമായ മുറിവേറ്റിട്ടും അഞ്ചു മണിക്കൂറോളം യുദ്ധഭൂമിയിൽ കഴിച്ചുകൂട്ടി. സ്നൈപർ വെടി കൊണ്ട് ഒടിഞ്ഞു നുറുങ്ങിയ തന്റെ കൈ തോക്കിന്റെ ഓടിഞ്ഞഭാഗം കൊണ്ട് കെട്ടിവെച്ച് യുദ്ധഭൂമിയിൽ ഇഴഞ്ഞു നടന്ന് പരിക്കേറ്റ പട്ടാളക്കാരെ രക്ഷിച്ചതിന് ശേഷമാണ് അദ്ദേഹം അവിടം വിട്ടത്.

അറുപതു ലക്ഷം പട്ടാളക്കാരിൽ ബഹുമതി ലഭിച്ച നാൽപ്പത്തിമൂന്ന് പേരിൽ ഒരു ശത്രുവിനെപ്പോലും വധിക്കാതെ ആയുധം കൈകൊണ്ടു തൊടാതെ ലഭിച്ച സൈനിക ബഹുമതി ലോകത്തിൽ തന്നെ ആദ്യത്തേതാണ്.1945 ഒക്ടോബർ 12ന് ഡെസ്മണ്ടിനു മെഡൽ ഓഫ് ഹോണർ സമ്മാനിക്കുമ്പോൾ പ്രസിഡണ്ട്‌ ഹാരി. എസ്. ട്രുമാൻ പറഞ്ഞ വാക്കുകൾ.

“ഈ ആദരവ് സമർപ്പിക്കുന്നത് രാഷ്‌ട്രപതി എന്ന പദവിയെക്കാൾ അംഗീകാരമായി ഞാൻ കാണുന്നു” 

യുദ്ധത്തിനു ശേഷം ഡെസ്മണ്ട് തന്റെ കുലത്തൊഴിൽ ചെയ്തു ജീവിക്കാൻ ആഗ്രഹിച്ചെങ്കിലും കയ്യിനേറ്റ ഗുരുതരമായ പരിക്ക് അനുവദിചില്ല. അതിനിടെ ക്ഷയരോഗവും തലപൊക്കി. സൈനിക ആശുപത്രിയിലെ സ്ഥിരം അന്തേവാസിയായി. 1976 ആയപ്പോഴേക്ക്‌ പൂർണ്ണമായും ബധിരത ബാധിച്ചു. 1988-ൽ കൊക്ലിയ മാറ്റിവെക്കൽ ശസ്ത്രക്രിയയിലൂടെ കേൾവി ശക്തി തിരികെ കിട്ടി.

അദ്ദേഹത്തിന്റെ ആദ്യ വിവാഹം 1942-ൽ ഡോറോത്തി ഷൂട്ടിനൊപ്പമായിരുന്നു. ഒരു കാർ അപകടത്തിൽ 1991 ൽ ഡോറോത്തി മരണപ്പെട്ടു. അവരുടെ മകൻ ടോമ്മി.പിന്നീടു ജൂലൈ 1993-ൽ ഫ്രാൻസിസ് ഡ്യുമാൻ എന്ന സ്ത്രീയെ വിവാഹംകഴിച്ചു.

ശ്വാസതടസ്സം മൂലം പലതവണ ആശുപത്രിയിൽ പ്രവേശിപ്പിക്കപ്പെട്ടിരുന്ന ഡെസ്മണ്ട് അലബാമയിൽ അദ്ദേഹത്തിന്റെ വസതിയിൽ വെച്ച് മാർച്ച്‌ 23, 2006 ൽ മരണത്തിന് കീഴടങ്ങി.ഏപ്രിൽ 3 2006 ന് ‘ചാറ്റനോഗ’ യിലെ ദേശീയ ശ്മശാനത്തിൽ സംസ്കരിച്ചു.

1.
2.


</doc>
<doc id="385557" url="https://ml.wikipedia.org/wiki?curid=385557" title="മുത്തശ്ശിയാർക്കാവ്">
മുത്തശ്ശിയാർക്കാവ്

പാലക്കാട്‌ ജില്ലയിൽ നെടുങ്ങനാട് പ്രദേശത്തെ പ്രധാന ക്ഷേത്രമാണ് മുത്തശ്ശിയാർക്കാവ്.പണ്ട് കാലത്തെ നാട്ടുരാജ്യമായിരുന്ന നെടുങ്ങനാട് പിന്നീട് വള്ളുവനാടിനൊപ്പം കൂട്ടിച്ചേർത്തു. നിലവിൽ പട്ടാമ്പിക്കടുത്ത് കൊടുമുണ്ട എന്ന ഗ്രാമത്തിലാണ് ഈ ക്ഷേത്രം നിലകൊള്ളുന്നത് . ദുർഗ ദേവിയെ 'മുത്തശ്ശി' രൂപത്തിൽ ആണ് ഇവിടെ ആരാധിക്കുന്നത്. പഴയ രണ്ട് നായർ കുടുംബങ്ങളുടെ പോരാട്ടത്തിന്റ അന്ത്യത്തിൽ അവരെ യുദ്ധത്തിൽ നിന്ന് പിന്തിരിപ്പിക്കാൻ ഭഗവതി മുത്തശ്ശി രൂപത്തിൽ വന്നു എന്നാണ് ഐതിഹ്യം.യുദ്ധം അവസാനിപ്പിച്ച ശേഷം ഇരുകുടുംബങ്ങളും അതത് പ്രദേശത്ത് ഭഗവതിയെ മുത്തശ്ശി രൂപത്തിൽ പ്രതിഷ്ഠിച്ചു. അങ്ങനെയാണ് തെക്ക് ,വടക്ക് മുത്തശ്ശിയാർകാവുകൾ ഉണ്ടായത്

നെടുങ്ങനാട്‌ മുത്തശ്ശിയാർക്കാവ്‌ വള്ളുവനാട്ടിലെ ഒരു പ്രധാന ദുർഗ്ഗ ക്ഷേത്രമാണു. പട്ടാമ്പിയിൽ നിന്ന് 6 കിലോമീറ്റർ ഉള്ളിലായി കൊടുമുണ്ട എന്ന ഗ്രാമത്തിലായാണു ക്ഷേത്രം നില നിൽക്കുന്നത്‌.കൊടുമുണ്ട,പട്ടാമ്പി, പെരുമുടിയൂർ, കൊഴിക്കോട്ടിരി, വള്ളൂർ എന്നി അഞ്ച്‌ ദേശങ്ങൾ തട്ടകത്തിൽ ഉൾപ്പെടുന്നു.

നെടുങ്ങനാട്‌ മുത്തശ്ശിയാർക്കാവിലെ അതേ പ്രതിഷ്ഠയാണു വടക്കെ മുത്തശ്ശിയാർക്കാവിലും ഉള്ളത്‌.നെടുങ്ങനാട്‌ മുത്തശ്ശിയാർക്കാവിലെ ഭഗവതിയുടെ സഹോദരിയായാണു വടക്കെ കാവിലെ ഭഗവതിയെ ആരാധിക്കുന്നത്‌.പട്ടാമ്പി കൊപ്പത്തിനു അടുത്ത്‌ നടുവട്ടത്താണു വടക്കെ മുത്തശ്ശിയാർക്കാവ്‌ സ്ഥിതി ചെയ്യുന്നത്


</doc>
<doc id="385561" url="https://ml.wikipedia.org/wiki?curid=385561" title="മദ്ധ്യ മേഖല (ഉഗാണ്ട)">
മദ്ധ്യ മേഖല (ഉഗാണ്ട)

ഉഗാണ്ടയിലെ നാലു മേഖലകളിലെ ഒന്നാണ് മദ്ധ്യ മേഖല. As of Uganda's 2002 census, the region's population was . ബുഗൻഡ സാമ്രാജ്യവുമായി അതിർത്തി പങ്കിടുന്നുണ്ട്.

2010ൽ ഉഗാണ്ടയിൽ 24 ജില്ലകൾ ഉണ്ടായിരുന്നു.:

references />

Google Map of the Central Region of Uganda

</doc>
<doc id="385568" url="https://ml.wikipedia.org/wiki?curid=385568" title="ലോക്കർബി">
ലോക്കർബി

തെക്കുപടിഞ്ഞാറൻ സ്കോട്ലന്റിലെ ഒരു പ്രദേശമാണ് ലോക്കർബി (Lockerbie ) . ഗ്ലാസ്ഗോവിൽനിന്നും അകലെയും ഇംഗ്ലണ്ട് അതിർത്തിയിൽനിന്നും അകലെയായി സ്ഥിതിചെയ്യുന്നു. 2001-ലെ സെൻസസ് പ്രകാരം 4,009 ആണ് ഇവിടത്തെ ജനസംഖ്യ. 1988 ഡിസംബർ 21-ന് പാൻ ആം ഫ്ലൈറ്റ് 103 ലോക്കർബിക്ക് സമീപമാണ് തകർന്നത്.


</doc>
<doc id="385585" url="https://ml.wikipedia.org/wiki?curid=385585" title="യുവാൻഡേ">
യുവാൻഡേ

യുവാൻഡേ Yaoundé (/ˌjɑːʊnˈdeɪ/, /jɑːˈʊndeɪ, -ˈuːn-/; ; ) കാമറൂൺ എന്ന ആഫ്രിക്കൻ രാജ്യത്തിന്റെ തലസ്ഥാനമാണ്, 25 ലക്ഷം ജനസംഖ്യയുള്ള ഈ നഗരം ആ രാജ്യത്തെ രണ്ടാമത്തെ വലിയ പട്ടണമാണ്, ദുവാല ആണ് ഏറ്റവും വലിയ പട്ടണം. 750 മീറ്റർ (2,500 അടി) സമുദ്രനിരപ്പിൽനിന്നും ഉയരത്തിലാണിതു സ്ഥിതിചെയ്യുന്നത്.

1887ലോ 1889 ലോ എപ്സമ്പ്, അല്ലെങ്കിൽ ജ്യൂണ്ഡോ ന്യോങ്, സനാഗ നദികൾക്കിടയിൽ ഉത്തരഭാഗത്തുള്ള വനമേഖലയിൽ സ്ഥാപിക്കപ്പെട്ടു, ജർമ്മൻ പര്യവേഷകർ ആണിതു സ്ഥാപിച്ചത്.[./Yaoundé#cite_note-5 <nowiki>[5]</nowiki>] തദ്ദേശീയരായ യുവാൻഡേകളെ ബന്ധപ്പെടുത്തിയാണീ പേരു ജർമ്മൻ സസ്യശാാസ്ത്രജ്ഞനായ ഗോർജ് അഗസ്ത് സെങ്കെർ നൽകിയത്.[./Yaoundé#cite_note-7 <nowiki>[7]</nowiki>] പ്രാദേശികമായി ഉത്പാദിപ്പിക്കപ്പെട്ട റബ്ബർ, ആനക്കൊമ്പ് എന്നിവയ്ക്കു പകരം തുണിത്തരങ്ങളും ഇരുമ്പും ഈ സെറ്റിൽമെന്റുവഴി ജർമ്മങ്കാർ കൈമാറി. ഇംഗ്ലിഷിൽ ഈ പ്രദേശം യുവാണ്ഡേ സ്റ്റേഷൻ എന്നറിയപ്പെട്ടു.

യുവാൻഡേയുടെ പ്രധാന വരുമാനം സിവിൽ സർവ്വീസിൽ നിന്നാണ്. ഉയർന്ന ജീവിതനിലവാരം ഈ പ്രദേശത്തിന്റെ പ്രത്യേകതയാണ്.

യുവാൻഡേയുടെ പ്രധാന വ്യവസായം പുകയില, പാലുല്പന്നങ്ങൾ, ബിയർ, കളിമണ്ണ്, ഗ്ലാസ് ഉല്പന്നങ്ങൾ, വിറക് എന്നിവയാണ്. കാപ്പി, കൊക്കോ, കരിമ്പ്, റബ്ബർ എന്നിവയുടെ പ്രാദേശിക വിതരണകേന്ദ്രമാണിവിടം.

പ്രാദേശിക താമസക്കാർ നഗരവുമായി ബന്ധപ്പെട്ട കാർഷികവൃത്തിയിലേർപ്പെട്ടിരിക്കുന്നു. ഈ പട്ടണത്തിൽ 50,000 പന്നികളും ലക്ഷക്കണക്കിനു കോഴികളുമുണ്ടെന്നു കണക്കാക്കുന്നു.

കാമറൂൺ ഒരു ഇരട്ട ഭാഷ ഉപയൊഗിക്കുന്ന രാജ്യമാണ്. ഇംഗ്ലിഷും ഫ്രഞ്ചും ഔദ്യോഗികഭാഷകളാണ്. അതിനാൽ ഇംഗ്ലിഷ് സ്കൂളുകളും ഫ്രഞ്ചു സ്കൂളുകളും ഇവിടെയുണ്ട്. 

യുവാൻഡേയിലെ സെൻട്രൽ ഹോസ്പിറ്റൽ ആണ് ഏറ്റവും വലിയ ആശുപത്രി. 650 കിടക്കക്കൾ ഇവിടെയുണ്ട്.


</doc>
<doc id="385604" url="https://ml.wikipedia.org/wiki?curid=385604" title="ഡയാന മേഖല">
ഡയാന മേഖല

മഡഗാസ്കർ ദ്വീപിലെ ഏറ്റവും വടക്ക് മേഖലയിലാണ് ഡയാന (Diana), സവ മേഖല തെക്കുകിഴക്കും സോഫിയ മേഖല തെക്കുപടിഞ്ഞാറും അതിരാണ്. വിസ്തീർണ്ണം 19,266 ച.കി.മീ. ആണ്. 2013ലെ കണക്കെടുപ്പ് അനുസരിച്ച് 7,00,021 എന്നു കണക്കാക്കിയിരുന്നു. മേഖലയുടെ തലസ്ഥാനം അനറ്റ്സിരനന (Antsiranana). ഇത് മുമ്പ് "ദീഗൊ സുഅരെസ്" എന്ന് അറിയുന്നു

 Monographie de la Région Diana

</doc>
<doc id="385607" url="https://ml.wikipedia.org/wiki?curid=385607" title="ബ്രാസവില്ലെ">
ബ്രാസവില്ലെ

ബ്രാസവില്ലെ റിപ്പബ്ലിക് ഓഫ് കോംഗോയുടെ തലസ്ഥാനവും രാജ്യത്തെ ഏറ്റവും വലിയ നഗരവുമാണ്. ഇത് സ്ഥിതിചെയ്യുന്നത് കോംഗോ നദിയുടെ വടക്കു വശത്തായി കിൻഷാസായ്ക്കു എതിർവശത്തായാണ്. ഈ നഗരത്തിലെ ജനസംഖ്യ 18 ലക്ഷത്തിലധികമാണ്. ഡെമോക്രാറ്റിക് റിപ്പബ്ലിക് ഓഫ് കോംഗോയിലെ ജനസംഖ്യയുടെ മൂന്നിലൊന്ന് ജീവിക്കുന്നത് തലസ്ഥാനത്താണ്. 40% കാർഷികേതര ജോലിയിലേർപ്പെട്ടിരിക്കുവർ കേന്ദ്രീകരിച്ചിരിക്കുന്നതും ഇവിടെയാണ്. റിപ്പബ്ലിക് ഓഫ് കോംഗോയുടെ സാമ്പത്തിക ഭരണതലസ്ഥാനവും കൂടിയാണിത്.


</doc>
<doc id="385608" url="https://ml.wikipedia.org/wiki?curid=385608" title="ൻഡ്ജാമെന">
ൻഡ്ജാമെന

ൻഡ്ജാമെന (/əndʒɑːˈmeɪnɑː/; ഫ്രഞ്ച്: "N'Djaména"; അറബിക്: انجامينا‎‎ "Injāmīnā") ഛാഡിന്റെ തലസ്ഥാനവും ഏറ്റവും വലിയ നഗരവുമാണ്.

1900 മേയ് 29 ന് ഫ്രഞ്ച് കമാൻഡറായിരുന്ന എമിൽ ജെന്റിൽ ആണ് ഫോർട്ട്-ലാമി എന്ന പേരിൽ ൻഡ്ജാമെന സ്ഥാപിച്ചത്. കുറച്ച് ദിവസങ്ങൾക്ക് മുമ്പ് കൊസ്സാരി യുദ്ധത്തിൽ കൊല്ലപ്പെട്ട സൈനിക ഉദ്യോഗസ്ഥനായ അമാഡി-ഫ്രാങ്കോയിസ് ലാമിയുടെ പേരാണ് അദ്ദേഹം ഇതിനു നൽകിയത്.. ഇത് ഒരു പ്രധാന വ്യാപാര നഗരമായിരുന്ന ഇത് പ്രദേശത്തിന്റെയും രാജ്യത്തിന്റെയും തലസ്ഥാനമായി മാറി. രണ്ടാം ലോകമഹായുദ്ധകാലത്ത്, സൈനികരും സാധനങ്ങളും നീക്കാൻ ഫ്രഞ്ചുകാർ നഗരത്തിന്റെ വിമാനത്താവളത്തെ ആശ്രയിച്ചിരുന്നു.

ൻഡ്ജാമെനയിൽ ഏകദേശം ഇരുപത്തിയാറ് ശതമാനം പ്രദേശം മാത്രമാണ് നഗരവൽക്കരിക്കപ്പെടുന്നത്. ഛാഡിലെ ഭൂരിഭാഗം നിവാസികളും തലസ്ഥാന നഗരമായ ൻഡ്ജാമെനയിൽ അല്ലെങ്കിൽ തലസ്ഥാനത്തിന് തൊട്ട് തെക്കായി സ്ഥിതിചെയ്യുന്ന ലോഗോൺ ഒക്‌സിഡന്റൽ മേഖലയിലോ ആണു താമസിക്കുന്നത്. ജനസംഖ്യയുടെ പകുതിയോളം പതിനഞ്ചു വയസ്സിന് താഴെയുള്ളവരാണ്.

കാർഷിക ജോലികളാണ് ൻഡ്ജാമെനയുടെ പ്രാഥമിക സാമ്പത്തിക ഉറവിടം. എൻ‌ജാമേനയിലെ ജനസംഖ്യയുടെ 80 ശതനാനത്തോളംപേർ കൃഷി അടിസ്ഥാനമാക്കിയുള്ള വ്യവസായങ്ങളിലാണ് പ്രവർത്തിക്കുന്നത്, അതിൽ വിളകളുടെ കൃഷി, കന്നുകാലികൾ വളർത്തൽ എന്നിവ ഉൾപ്പെടുന്നു.


</doc>
<doc id="385613" url="https://ml.wikipedia.org/wiki?curid=385613" title="ആനന്ദം പരമാനന്ദം">
ആനന്ദം പരമാനന്ദം

1977ൽ രാമ ആറങ്കണ്ണൽ എഴുതിയകഥക്ക് ആലപ്പി ഷരീഫ് തിരക്കഥ സംഭാഷണമെഴുതി ഐ.വി.ശശി സംവിധാനം ചെയ്ത ചലച്ചിത്രമാണ്ആനന്ദം പരമാനന്ദം.കമലഹാസൻ,ഉണ്ണിമേരി,ചന്ദ്രകല,രവികുമാർ തുടങ്ങിയവർ അഭിനയിച്ച ഈ ചിത്രത്തിന്റെ സംഗീത്ം ജി.ദേവരാജന്റെതാണ്. ഇത് 1967ൽ തമിഴിൽ പുറത്തിറങ്ങിയ അനുഭവി രാജ അനുഭവി എന്ന ചിത്രത്തിന്റെ പുനർനിർമ്മാണം ആണ്. ഐവി ശശി സംവിധാനം ചെയ്ത ഹാസ്യചിത്രം എന്ന മേന്മയും ഇതിനുണ്ട്..
ശ്രീകുമാരൻ തമ്പിയുടെ വരികൾക്ക് ദേവരാജൻ ഈണം നൽകിയിരിക്കുന്നു


</doc>
<doc id="385614" url="https://ml.wikipedia.org/wiki?curid=385614" title="ബഹിയ ഹരീരി">
ബഹിയ ഹരീരി

ലെബനീസ് രാഷ്ട്രീയ പ്രവർത്തകയും മുൻ ലെബനാൻ പ്രധാനമന്ത്രി റഫീക് ഹരീരിയുടെ സഹോദരിയുമാണ് ബഹിയ ഹരീരി (English: Bahia Bahaeddine Hariri (Arabic: بهية الحريري) (ജനനം 1952).
1952ൽ ലെബനാനിലെ സിദോനിൽ ജനിച്ചു. റഫീഖ് ഹരീരി, ഷഫീഖ് ഹരീരി എന്നിവർ സഹോദരങ്ങളാണ്. 1970ൽ ടീച്ചേഴ്‌സ് അക്കാദമിയിൽ നിന്ന് ബിരുദം നേടി.
1979 വരെ സൗത്ത് ലെബനാനിൽ അധ്യാപികയായി ജോലി ചെയ്തു. 1979ൽ സഹോദരൻ റഫീഖ് ഹരീരി സിദോനിൽ സ്ഥാപിച്ച വിദ്യാഭ്യാസ ചാരിറ്റബിൾ സ്ഥാപനമായ ഹരീരി ഫൗണ്ടേഷന്റെ മേധാവിയായി. ഹരീരി സായിദ ഫൗണ്ടേഷന്റെ അഡ്മിനിസ്‌ട്രേറ്റീവ് കൗൺസിൽ പ്രസിഡന്റായും സേവനം അനുഷ്ടിച്ചു.

1992ൽ ലെബനാനിലെ സെയ്ദ സീറ്റിൽ നിന്ന് പാർലമെന്റംഗമായി തിരഞ്ഞെടുക്കപ്പെട്ടു. 1996ലും 2000ലും അതേ സീറ്റിൽ നിന്ന് വീണ്ടും തെരഞ്ഞെടുക്കപ്പെട്ടു. 2008 ജൂലൈ മുതൽ 2009 നവംബർ വരെ വിദ്യാഭ്യാസ മന്ത്രിയായിരുന്നു.
ബാഹിയ ഹരീരി തന്റെ കസിനായ മുസ്തഫ ഹരീരിയെയാണ് വിവാഹം ചെയ്തത്. ഈ ബന്ധത്തിൽ നാലു മക്കളുണ്ട്.


</doc>
<doc id="385618" url="https://ml.wikipedia.org/wiki?curid=385618" title="ഗാസ പ്രവിശ്യ">
ഗാസ പ്രവിശ്യ

മൊസാമ്പിക്കിലെ ഒരു പ്രവിശ്യയാണ് ഗാസ . അതിന്റെ വിസ്തീർണ്ണം 75,334 ച. കി.മീ. ആണ്. 2015ലെ കണക്കനുസരിച്ച് ജനസംഖ്യ 14,16,810 ആണ്.
ക്സൈ-ക്സൈ (Xai-Xai)യാണ് പ്രവശ്യയുടെ തലസ്ഥാനം.



</doc>
<doc id="385632" url="https://ml.wikipedia.org/wiki?curid=385632" title="ഗൊംബ ജില്ല">
ഗൊംബ ജില്ല

ഗൊംബ ജില്ല (Gomba District) ഉഗാണ്ടയിലെ ജില്ലകളിൽ മദ്ധ്യ മേഖലയിലെ ജില്ലയാണ്.

മുബെംഡെ ജില്ല വടക്കും പടിഞ്ഞാറും, മിട്യന ജില്ല വറ്റക്കു കിഴക്കും ബുടംബല ജില്ല കിഴക്കും കലുങു ജില്ലയും, ബുകൊമൻസിംബി ജില്ലയും സെംബബുലെ ജില്ലതെക്കുമായി ഗൊംബെ ജില്ലയുടെ അതിരുകളാണ്. ജില്ല ആസ്ഥാനമായ കനൊനി, ജില്ലആസ്ഥാനമായ കമ്പാലയുടെ ഏകദേശം 97 കി.മീ. തെക്കുപടിഞ്ഞാറായി സ്ഥിതി ചെയ്യുന്നു. അടുത്ത നഗരപ്രദേശമായ മ്പിഗിയുടെ ഏകദേശം 60 കി.മീ. പടിഞ്ഞാറാണ് ഈ ജില്ല. ജില്ലയുടെ നിർദ്ദേശാങ്കങ്ങൾ:00 11N, 31 55E. (Latitude:0.1750; Longitude:31.9100) ആണ്.



</doc>
<doc id="385639" url="https://ml.wikipedia.org/wiki?curid=385639" title="യുണൈറ്റഡ് നഴ്സസ് അസോസിയേഷൻ">
യുണൈറ്റഡ് നഴ്സസ് അസോസിയേഷൻ

കേരളത്തിലെ തൃശൂരിലാണ് നഴ്സുമാർ ആദ്യമായി സംഘടിക്കുന്നത്. നഴ്സിംഗ് വിദ്യാർത്ഥികളുടെ വിദ്യഭ്യാസ ലോണുകളിൽ ജപ്തി ഭീഷണി വ്യാപകമായ ഘട്ടത്തിലാണിത്. മുംബൈയിൽ ബീന ബേബി എന്ന മലയാളി നഴ്സ് ആത്മഹത്യ ചെയ്യപ്പെട്ടതോടെ നഴ്സുമാരുടെ പ്രശ്നങ്ങൾ സമൂഹത്തിന് മുന്നിലെത്തിക്കാൻ തൃശൂരിലെ നഴ്സുമാരുടെ കൂട്ടായ്മ തീരുമാനമെടുത്തു. ജാസ്മിൻഷയുൾപ്പടെ ഏഴ് പേരിൽ നിന്ന് ഒരു സംഘടന എന്ന ചിന്ത ഉരുത്തിരിയുകയും നവംബർ 16 ന് യുണൈറ്റഡ് നഴ്സസ് അസോസിയേഷൻ -യുഎൻഎ രൂപീകരിക്കുകയും ചെയ്തു. നവമാധ്യമങ്ങളിലൂടെ നഴ്സുമാർക്കിടയിലും സമൂഹത്തിലും അതിവേഗം വലിയ പ്രചാരം നേടിയെടുക്കാൻ യുഎൻഎയ്ക്ക് കഴിഞ്ഞു. കേരള യുണൈറ്റഡ് നഴ്സസ് അസോസിയേഷൻ -യുഎൻഎ എന്ന പേരിൽ സഹകരണ നിയമപ്രകാരവും പിന്നീട് ട്രേഡ് യൂണിയനായും രജിസ്റ്റർ ചെയ്യപ്പെട്ടു. 

നിലവിൽ കേരളത്തിൽ ജോലിയിൽ ഉള്ളവരും സർവീസിൽ നിന്ന് വിരമിച്ചവരുമായ അഞ്ചര ലക്ഷത്തോളം നഴ്സുമാർ യുഎൻഎയിൽ അംഗത്വമുള്ളവരാണ്. ഇതിനുപുറമെ, വിവിധ സംസ്ഥാനങ്ങളിലും വിവിധ രാജ്യങ്ങളിലുമായി മൂന്നര ലക്ഷത്തോളം നഴ്സുമാർ യുഎൻഎ അംഗങ്ങളാണ്. ഒമ്പതുലക്ഷത്തോളം വരുന്ന യുഎൻഎയുടെ സജീവപ്രവർത്തകരുടെ കുടുംബാംഗങ്ങളും വലിയൊരാശ്രയമായാണ് സംഘടനയെ നെഞ്ചിലേറ്റുന്നത്. നഴ്സുമാരുടെ വിഷയം ഏറ്റെടുത്ത് നടത്തുന്ന ക്യാമ്പയിനുകളിൽ നഴ്സിംഗ് ഇതര മേഖലയിലുള്ളവരായ അവരുടെ കുടുംബാംഗങ്ങളുടെയും സാന്നിധ്യവും സഹകരണവും യുഎൻഎയുടെ എക്കാലത്തെയും നിലനിൽപ്പിൻ്റെയും പിന്തുണയുടെയും ഉദാഹരണമാണ്. ഏഴാം വർഷത്തിലേക്ക് പ്രവേശിക്കും മുമ്പേ ഏറ്റവും ഉയർന്ന ശമ്പളമായ 800  രൂപയിൽ നിന്ന് സർക്കാർ വിജ്ഞാപനപ്രകാരം 20,000 രൂപയിലേക്ക് നഴ്സുമാരുടെ പ്രതിമായ വേതനമെത്തിക്കാൻ കഴിഞ്ഞത് യുഎൻഎ നടത്തിയ ഐതിഹാസിക സമരങ്ങൾ ഒന്നുകൊണ്ടു മാത്രമാണ്. 

കേരളത്തിലെ മുഴുവൻ ജില്ലകളിലും ജില്ലാ കമ്മിറ്റികളുണ്ട്; ഇവയ്ക്ക് കീഴിൽ 457 ഓളം സ്വകാര്യ ആശുപത്രി യൂണിറ്റുകളും.

കേരളത്തിന് പുറത്ത്, ഡൽഹി, മഹാരാഷ്ട്ര, കർണാടക, തമിഴ്നാട്, ഉത്തർപ്രദേശ്, തെലുങ്കാന, ആന്ധ്രപ്രദേശ്, ഹിമാചൽ പ്രദേശ്, കാശ്മീർ, ഗോവ, പശ്ചിമബംഗാൾ, ബീഹാർ, മണിപ്പൂർ, രാജസ്ഥാൻ തുടങ്ങിയ സംസ്ഥാനങ്ങളിൽ ശക്തമായ സംഘടനാ സംവിധാനമാണ് യുഎൻഎയ്ക്കുള്ളത്. ഇവിടങ്ങളിലെല്ലാം ചേർത്ത് 400 ഓളം യൂണിറ്റുകൾ പ്രവർത്തിക്കുന്നുണ്ട്. ഡൽഹിയിൽ മാത്രം യുഎൻഎയുടെ കീഴിൽ 12,623 ഓളം നഴ്സുമാർ അംഗങ്ങളായുണ്ട്. ഡൽഹി എൻസിആറിലെ 137 ഓളം ആശുപത്രി യൂണിറ്റുകളിൽ തന്നെ ആറായിരത്തോളം സ്ഥിരാംഗങ്ങളാണുള്ളത്. 

മഹാരാഷ്ട്ര സംസ്ഥാന കമ്മിറ്റിയുടെ കീഴിൽ 11,020 അംഗങ്ങളാണ് യുഎൻഎയ്ക്കുള്ളത്. മുംബൈ, പൂണൈ മേഖലകളിൽ മാത്രം 48 ശക്തമായ യൂണിറ്റുകളാണ് യുഎൻഎയ്ക്കുള്ളത്.

കർണാടകത്തിൽ 7,813 നഴ്സുമാർ യുഎൻഎയുടെ കൊടിക്കീഴിലുണ്ട്.

സംസ്ഥാന ഘടകങ്ങളെ ഉൾപ്പെടുത്തി ശ്രീ.ജാസ്മിൻഷ പ്രസിഡൻ്റും ശ്രീ.സുധീപ് എം.വി ജനറൽ സെക്രട്ടറിയുമായി ദേശീയ കമ്മിറ്റിയും പ്രവർത്തിക്കുന്നുണ്ട്.

ഖത്തർ, യുഎഇ, സൗദ്യഅറേബ്യ, കാനഡ, ന്യൂസിലാൻ്റ്, ലിബിയ, സ്വിസർലാൻ്റ്, മലേഷ്യ, ബഹറിൻ, അമേരിക്ക, ഒമാൻ, മാൾട്ട, ഓസ്ട്രേലിയ, സൗത്ത്ആഫ്രിക്ക എന്നീ രാജ്യങ്ങളിലും യുഎൻഎയ്ക്ക് കോ ഓർഡിനേഷൻ കമ്മിറ്റികളും അഫിലിയേറ്റഡ് അസോസിയേഷനുകളുമുണ്ട്. ഖത്തർ-യുഎൻഐക്യു (യുണിക്), സൗദിഅറേബ്യൻ- സൗദി ഇന്ത്യൻ നഴ്സസ് അസോസിയേഷൻ(സിന) എന്നിവയ്ക്കെല്ലാം ഇന്ത്യൻ എംബസിയുടെ അംഗീകാരം ലഭിച്ചിട്ടുണ്ട്.

ലോകത്തെമ്പാടുമുള്ള മലയാളി നഴ്സുമാരും അവരുടെ കുടുംബങ്ങളും യുഎൻഎയെ അടിയുറച്ചു വിശ്വസിക്കുന്നവരും യുഎൻഎയുടെ ക്യാമ്പയിനുകൾ ഏറ്റെടുക്കുന്നവരും പങ്കാളികളാവുന്നവരുമാണ്.

നഴ്സുമാരുടെ പ്രശ്നങ്ങളിൽ മാത്രമൊതുങ്ങി നിൽക്കാതെ, ജീവകാരുണ്യ പ്രവർത്തനങ്ങളിലും സംഘടന സജീവമാണ്. അസുഖ ബാധിതരായും മറ്റും ജോലിയിൽ തുടരാനാവാതെ കഴിയുന്ന 627 പേർക്കാണ് പ്രതിമാസം ജീവനാംശം നൽകിവരുന്നത്. നഴ്സിംഗ് ഇതര മേഖലയിലുള്ളവരുടെയും കണ്ണീരൊപ്പാൻ യുഎൻഎ മനസുകാട്ടുന്നുണ്ട്. തിരുവനന്തപുരത്ത് വീടില്ലാത്ത സ്വാതി എന്ന കൊച്ചുകുട്ടിയുടെ കുടുംബത്തിന് സ്വന്തമായി ഭൂമി വാങ്ങി നൽകുകയും അതിൽ വീട് നിർമ്മാണം പുരോഗമിക്കുകയുമാണ്. സമൂഹത്തിലേക്കിറങ്ങിക്കൊണ്ടുള്ള പ്രവർത്തനം ഒരു നഴ്സിംഗ് സംഘടനയ്ക്കപ്പുറത്തേക്കുള്ള സ്വീകാര്യതയാണ് യുഎൻഎയ്ക്ക് ലഭിക്കുന്നത്.

കേരളം അതിജീവിച്ചുകൊണ്ടിരിക്കുന്ന പ്രളയ-പ്രളയാനന്തര പ്രവർത്തനത്തിൽ യുഎൻഎയുടെ ഇടപെടൽ നിർലോഭമാണ്.

വയനാട്ടെ 37 ആദിവാസി ഗ്രൂപ്പുകളിൽ യുഎൻഎ നടത്തിയ മെഡിക്കൽ ക്യാമ്പും ദുരിതാശ്വാസ കിറ്റുവിതരണവും അവിടത്തുകാർക്ക് ആശ്വാസ്യമായിരുന്നു. രണ്ടാംഘട്ടമായി കൽപ്പറ്റയിലെ പുളിയാർമല മേഖലയിലെ പട്ടികജാതി കോളനികളിൽ പ്രവർത്തനങ്ങൾ പട്ടികജാതി വകുപ്പിൻ്റെ സഹായത്തോടെ തുടരുകയാണ്.

നഴ്സിംഗ് മേഖലയിലെ അധ്യാപകരുടേതായി യുണൈറ്റഡ് നഴ്സസ് ഫാക്കൽറ്റി അസോസിയേഷനും (യുഎൻഎഫ്എ),   വിദ്യാർത്ഥികളുടേതായി യുണൈറ്റഡ് നഴ്സസ് സ്റ്റുഡൻസ് അസോസിയേഷനും (യുഎൻഎസ്എ) നഴ്സിംഗ് ഇതര ജീവനക്കാരുടേതായി യുണൈറ്റഡ് ഹോസ്പിറ്റൽ സ്റ്റാഫ് അസോസിയേഷനും(യുഎച്ച്എസ്എ) എന്നീ സംഘടനകൾ രജിസ്റ്റർ ചെയ്ത് യുഎൻഎയുടെ പോഷക സംഘടനകളായും പ്രവർത്തിക്കുന്നുണ്ട്. സംസ്ഥാനത്തെ സ്വകാര്യ നഴ്സിംഗ് കോളജുകളിലെയും നഴ്സിംഗ് സ്കൂളുകളിലെയും മഹാഭൂരിപക്ഷവും അധ്യാപകരും വിദ്യാർത്ഥികളും യുഎൻഎയുടെ പോഷക സംഘടനകൾക്ക് കീഴിലാണ്. ഫാക്കൽറ്റീസാണ് യുഎൻഎഫ്എയുടെ അംഗബലം. 18,862 നഴ്സിംഗ് വിദ്യാർത്ഥികൾ ഉള്ള യുഎൻഎസ്എയുടെ യൂണിറ്റുകൾ മറ്റിടങ്ങളിലേക്കും വ്യാപിച്ചുകൊണ്ടിരിക്കുകയാണ്. കേരളത്തിലെ നഴ്സിംഗ് ഇതര ജീവനക്കാരിൽ 37 ശതമാനവും യുഎച്ച്എസ്എയിൽ അംഗങ്ങളാണ്. ഒന്നേ മുക്കാൽ ലക്ഷത്തോളമാണ് അംഗബലം.

സംഘടനയുടെ നയപരിപാടികളും തീരുമാനങ്ങളും പ്രചരിപ്പിക്കുന്നതിനും പൊതുജനാരോഗ്യ സംബന്ധിയായ  അവബോധം വളർത്തുന്നതിനും "യുണൈറ്റഡ് നഴ്സസ് അസോസിയേഷൻ കെയർ" മാഗസിൻ എന്ന പ്രസിദ്ധീകരണവും യുഎൻഎയ്ക്കുണ്ട്.

2016-ൽ തുല്യവേതനമെന്ന സുപ്രീം കോടതി വിധിയും മെച്ചപ്പെട്ട ആനുകൂല്യങ്ങൾ നൽകാനുള്ള വിവിധ കമ്മിറ്റി റിപ്പോർട്ടുകളും നടപ്പിലാക്കാത്തതിലാണ് പ്രതിഷേധിച്ച് 2017 ജൂണിൽ സംഘടന സംസ്ഥാനത്ത് സമരം ആരംഭിച്ചു. തുടർന്ന് ജൂലൈയിൽ മുഖ്യമന്ത്രിയുമായി ആശുപത്രി ഉടമകൾ നടത്തിയ ചർച്ചയിൽ അടിസ്ഥാന ശമ്പളം 20,000 രൂപയാക്കി നിജപ്പെടുത്തി തുടർ നടപടികൾക്ക് കൈമാറിയതിനാൽ സമരം അവസാനിപ്പിച്ചു.

ആറ് മാസത്തെ കാലാവധിയാണ് നടപടികൾക്കായി സർക്കാർ പ്രഖ്യാപിച്ചത്. ഏഴ് മാസം പിന്നിട്ടിട്ടും നടപടികൾ വൈകിയതോടെ വീണ്ടും നഴ്‌സുമാർ സമരരംഗത്തിറങ്ങി. ബഹു.കേരള ഹൈക്കോടതി ഇടപെട്ട് യുഎൻഎ പ്രഖ്യാപിച്ച അനിശ്ചിതകാല പണിമുടക്ക് താൽക്കാലികമായി തടയുകയും വിഷയത്തിൽ മധ്യസ്ഥത വഹിക്കാമെന്നേൽക്കുകയും ചെയ്തു. ഇതിനിടയിൽ സർക്കാർ നടപടികളുമായി മുന്നോട്ട് പോവുകയും 2018 മാർച്ച് 31നകം മിനിമം വേജസ് പ്രഖ്യാപിക്കുമെന്ന് ഉറപ്പുമുണ്ടായി. ഹൈക്കോടതി ഒത്തുതീർപ്പിനിടെ തന്നെ കേസിലെ കക്ഷി മാർച്ച് 31നകം അടിസ്ഥാന ശമ്പളത്തിന്റെ അന്തിമ വിജ്ഞാപനം പാടില്ലെന്ന് ആവശ്യപ്പെട്ട് ഹൈക്കോടതിയെ സമീപിക്കുകയും അനുകൂല വിധി സമ്പാദിക്കുകയും ചെയ്തു. ഇതോടെ വീണ്ടും ഈ മേഖലയിൽ അരക്ഷിതാവസ്ഥ നിലനിൽക്കുകയാണ്.


</doc>
<doc id="385643" url="https://ml.wikipedia.org/wiki?curid=385643" title="സൂക്കോമൈമസ്">
സൂക്കോമൈമസ്

സ്പൈനോസൗറിഡേ കുടുംബത്തിൽ പെട്ട ഒരു വലിയ ദിനോസർ ആണ് സൂക്കോമൈമസ് . ഇതേ കുടുംബത്തിൽ പെട്ട ബാറിയോനിക്സ് ആണ് ഇവയുടെ അടുത്ത ബന്ധം ഉള്ള ദിനോസർ മുതലയോടു സമാനമായ തലയോടായിരുന്നു ഇവയ്ക്കും . പശ്ചിമാഫ്രിക്കയിലെ നീഷറിൽ നിന്നുമാണ് ഇവയുടെ ഫോസിൽ കണ്ടുകിട്ടിയിട്ടുള്ളത് . തുടക്ക ക്രിറ്റേഷ്യസ് കാലത്താണ് ഇവ ജീവിച്ചിരുന്നത് .


</doc>
<doc id="385649" url="https://ml.wikipedia.org/wiki?curid=385649" title="ഗ്രാൻഡ് പോർട്ട് ജില്ല">
ഗ്രാൻഡ് പോർട്ട് ജില്ല

മൗറീഷ്യസിൽ ദ്വീപിന്റെ കിഴക്ക് ഉള്ള ഒരു ജില്ലയാണ് <nowiki></nowiki>ഗ്രാന്റ് പോർട്ട് (Grand Port).<nowiki></nowiki> ഫ്രെഞ്ചിൽ ഇതിന്റെ അർഥം "വലിയ തുറമുഖം" എന്നാണ്. ജില്ലയുടെ വിസ്തീർണ്ണം 260.3 ച. കി.മീ. ആണ്. 2015 ഡിസംബർ 31ലെ കണക്കെടുപ്പനുസരിച്ച് ജനസംഖ്യ 1,12, 997 ആണ്.  <nowiki></nowiki>

 


</doc>
<doc id="385657" url="https://ml.wikipedia.org/wiki?curid=385657" title="ഡിമ്പോക്രോ">
ഡിമ്പോക്രോ

ഡിമ്പോക്രോ ഐവറികോസ്റ്റിലെ തെക്കൻ-മദ്ധ്യ മേഖലയിലുള്ള ഒരു പട്ടണമാണ്. ഇത് ലാസ്ക് ജില്ലയുടേയും ൻസി മേഖലയുടേയും ആസ്ഥാനവുംകൂടിയാണ്.


</doc>
<doc id="385659" url="https://ml.wikipedia.org/wiki?curid=385659" title="ദൗവ്വാല">
ദൗവ്വാല

ദൗവ്വാല Douala () ആഫ്രിക്കൻ രാജ്യമായ കാമറൂണിലെ ഏറ്റവും വലിയ നഗരമാണ്. കാമറൂണിന്റെവ് ലിറ്റോറൽ പ്രദേശത്തിന്റെ തലസ്ഥാനവുമാണ്, മദ്ധ്യാഫ്രിക്കയിലെ ഏറ്റവും വലിയ തുറമുഖവും ഏറ്റവും വലിയ അന്താരാഷ്ട്ര വിമാനത്താവളവും ഇവിടെ സ്ഥിതിചെയ്യുന്നു. കാമറൂണിന്റെ വാണിജ്യതലസ്ഥാനവും കൂടിയാണ്. ഗാബോൺ, കോങ്കോ, ചാഡ്, ഇക്വറ്റോറിയൽ ഗിനിയ എന്നിവയുടേയും വാണിജ്യകേന്ദ്രമാണീ പട്ടണം. 3,000,000 ആണിവിടുത്തെ ജനസംഖ്യ. വൗറി നദിയുടെ കരയിലാണ് ഈ പട്ടണം സ്ഥിതിചെയ്യുന്നത്.

1472ൽ പോർച്ചുഗീസുകാർ ആണ് ഇവിടം ആദ്യമായി സന്ദർശിച്ച വിദേശികൾ.


</doc>
<doc id="385665" url="https://ml.wikipedia.org/wiki?curid=385665" title="മാസ്റ്റർ അരവിന്ദ്">
മാസ്റ്റർ അരവിന്ദ്

മാസ്റ്റർ അരവിന്ദ് മലയാള സിനിമയിലെ ബാലതാരമായിരുന്നു. ഇന്ത്യൻ സിനിമയിലെ ആദ്യ ത്രിമാന ചലച്ചിത്രമായിരുന്ന മൈ ഡിയർ കുട്ടിച്ചാത്തനിലൂടെയാണ് അരവിന്ദ് കൂടുതൽ പ്രശസ്തനായത്. ഈ ചിത്രം 1984 ൽ പുറത്തിറങ്ങുകയും ഇന്ത്യയിലാകമാനം ഒരു തരംഗമായി മാറുകയും ചെയ്തു. 

എറണാകുളം ജില്ലയിലെ എളമക്കര ഭാരതീയ വിദ്യാഭവനിൽ മൂന്നാം ക്ലാസ് വിദ്യാർത്ഥിയായിരുന്ന എം.പി. രാംനാഥ് എന്ന ബാലനാണ് മാസ്റ്റർ അരവിന്ദ് എന്ന പേരിൽ മൈ ഡിയർ കുട്ടിച്ചാത്തൻ എന്ന ചിത്രത്തിലെ കുട്ടിച്ചാത്തൻ എന്ന കേന്ദ്രകഥാപാത്രത്തെ അവതരിപ്പിച്ചത്. നവോദയായുടെ ബാനറിൽ ജിജോ പുന്നൂസ് സംവിധാനം ചെയ്ത മൈ ഡിയർ കുട്ടിച്ചാത്തനിൽ മാസ്റ്റർ അരവിന്ദ്‌ (അഡ്വ. രാംനാഥ്), കൊട്ടാരക്കര ശ്രീധരൻ നായർ, ജഗദീഷ്, ദലീപ്‌ താഹിൽ, ബേബി സോണിയ, മാസ്റ്റർ സുരേഷ്‌, മാസ്റ്റർ മുകേഷ്‌ എന്നിവരായിരുന്നു മറ്റു താരങ്ങൾ. 1997ൽ ഏതാനും ചില കൂട്ടിച്ചേർക്കലുകളോടെ ‘ചോട്ടാ ചേത്തൻ’ ഹിന്ദിയിലും 2010 ൽ ‘ചുട്ടി ചാത്തൻ’ എന്ന പേരിൽ തമിഴിലും 2010 ൽ റിലീസ് ചെയ്തിരുന്നു.

മാസ്റ്റർ അരവിന്ദ് ആദ്യമായി വെള്ളിത്തിരയിലെത്തുന്നത് കെ.എസ്. സേതുമാധവൻ സംവിധാനം ചെയ്ത് 1980-ൽ പുറത്തിറങ്ങിയ ഓപ്പോൾ എന്ന മലയാള ചിത്രത്തിലൂടെയായിരുന്നു. ഈ ചിത്രത്തിലെ അഭിനയത്തിന് ഏറ്റവും മികച്ച ബാലതാരത്തിനുള്ള ദേശീയ പുരസ്കാരം നേടുവാൻ സാധിച്ചു. രണ്ടാമത്തെ ചിത്രമായ മൈ ഡിയർ കുട്ടിച്ചാത്തനു ശേഷം കളിയിൽ അൽപ്പം കാര്യം എന്ന സത്യൻ അന്തിക്കാടിന്റെ ചിത്രത്തിലും അഭിനയിച്ചിരുന്നു. ഇതിനു ശേഷം അരവിന്ദ് മറ്റു ചിത്രങ്ങളുടെ കരാറുകളിലൊന്നിലും ഒപ്പിടുകയുണ്ടായില്ല. 1984 ൽ മികച്ച ബാലതാരത്തിനുള്ള രണ്ടാമത്തെ ദേശീയ അവാർഡ് മൈ ഡിയർ കുട്ടിച്ചാത്തൻ എന്ന സിനിമയിലെ അഭിനയത്തിന് മറ്റ് മൂന്നുപേരുമായി (മാസ്റ്റർ സുരേഷ്, മാസ്റ്റർ മുകേഷ്, ബേബി സോണിയ) പങ്കുവച്ചു. മദ്രാസ് ലയോള കോളജിലാണ് വിദ്യാഭ്യാസം ചെയ്തത്. ഇവിടെ നിന്നു ബിരുദം നേടിയശേഷം എറണാകുളം ലോ കോളജിൽ നിയമ പഠനം പൂർത്തിയാക്കുകയും ചെയ്തു. ഇപ്പോൾ കേരള ഹൈക്കോടതിയിൽ അഭിഭാഷകനായി ജോലി ചെയ്യുന്നു.


</doc>
<doc id="385667" url="https://ml.wikipedia.org/wiki?curid=385667" title="റിമ ഖലഫ്">
റിമ ഖലഫ്

ഐക്യരാഷ്ട്ര സഭയുടെ അണ്ടർ സെക്രട്ടറി ജനറലും ജോർദാനിലെ മന്ത്രിയുമായിരുന്നു റിമ ഖലഫ് (English: Rima Khalaf, Arabic:ريما خلف). 
2010 മുതൽ 2017 വരെ യുനൈറ്റ്ഡ് നാഷൻസ് ഇക്കണോമിക് ആൻഡ് സോഷ്യൽസ് കമ്മീഷൻസ് ഫോർ വെസ്‌റ്റേൺ ഏഷ്യ (ഇഎസ്‌സിഡബ്ല്യുഎ)യുടെ എക്‌സിക്യുട്ടീവ് സെക്രട്ടറിയായിരുന്നു . ഇസ്രയേൽ ഭരണകൂടത്തിനെതിരായ റിപ്പോർട്ട് പിൻവലിക്കണമെന്ന യുഎൻ സെക്രട്ടറി ജനറൽ ആന്റോണിയോ ഗ്യൂട്ടെറെസിന്റെ ആവശ്യം റിമ ഖലഫ് നിഷേധിച്ചതിനെ തുടർന്ന് 2017 മാർച്ചിൽ ആ സ്ഥാനം അവർ ഒഴിയുകയായിരുന്നു.

1993 മുതൽ 1995 വരെ ജോർദാൻ വാണിജ്യ-വ്യവസായ മന്ത്രിയായും 1995 മുതൽ 1998 വരെ ആസൂത്രണ വകുപ്പ് മന്ത്രിയായും 1999 മുതൽ 2000 വരെ ആസൂത്രണ വകുപ്പിന്റെ ചുമതലയുള്ള ജോർദാൻ ഉപ പ്രധാനമന്ത്രിയായും സേവനം അനുഷ്ടിച്ചു.
2008 - 2009ൽ മുഹമ്മദ് ബിൻ റാഷിദ് അൽ മഖ്തൂം ഫൗണ്ടേഷന്റെ ചീഫ് എക്‌സിക്യുട്ടീവ് ഓഫീസറായിരുന്നു.
ഇസ്രയേൽ വർണ്ണവിവേചന ഭരണകൂടം സ്ഥാപിച്ചുവെന്ന ഇഎസ്‌സിഡബ്ല്യുഎ തയ്യാറാക്കിയ റിപ്പോർട്ട് ഐക്യരാഷ്ട്ര സഭയുടെ വെബ്‌സൈറ്റിൽ നിന്ന് നീക്കം ചെയ്യണമെന്ന് യുഎൻ സെക്രട്ടറി ജനറൽ ആവശ്യപ്പെട്ടതിനെ തുടർന്ന് 2017 മാർച്ച് 17ന് ഇഎസ്‌സിഡബ്ല്യുഎയുടെ എക്‌സിക്യുട്ടീവ് സെക്രട്ടറി പദവിയിൽ നിന്ന് രാജിവെച്ചു.
ബെയ്‌റൂത്തിലെ അമേരിക്കൻ സർവ്വകലാശാലയിൽ നിന്ന് ഇക്കണോമിക്‌സിൽ ബിരുദം നേടി. പോർട്‌ലാൻഡ് സ്‌റ്റേറ്റ് യൂനിവേഴ്‌സിറ്റിയിൽ നിന്ന് ഫിലോസഫി ഇൻ സിസ്റ്റം സയൻസിൽ ഡോക്ടറേറ്റ് കരസ്ഥമാക്കി. 
ഹനി കെ ഹുനൈദിയാണ് ഭർത്താവ്, രണ്ടു മക്കളുണ്ട്.


</doc>
<doc id="385670" url="https://ml.wikipedia.org/wiki?curid=385670" title="ഗുലു സർവകലാശാല">
ഗുലു സർവകലാശാല

ഗുലു സർവകലാശാല (Gulu University) (GU)ഉഗാണ്ടയിലെ ഒരു സർവകലാശാലയാണ്. സെപ്തംബർ 2016ൽ രാജ്യത്തുണ്ടായിരുന്ന ഒമ്പത് പൊതുസർവകലാശാലകളിൽ ഒന്നാണ്. 
സർവകലാശാലക്ക് മൂന്ന് കാമ്പസ്സുകളുണ്ട്.
(അ) പ്രധാന കാമ്പസ് ഗുലു വിലാണ്. The coordinates of the university's main campus are 02°47'18.0"N, 32°19'01.0"E (Latitude:2.788340; Longitude:32.316949).
(ആ) രണ്ടാമത്തെ കാമ്പസ് കിറ്റ്ഗം പട്ടണത്തിലാണ്. close to the international border with South Sudan. That campus became operational in 2011.
(ഇ) ബുന്യൊറൊ സാമ്രാജ്യത്തിന്റെ ആവശ്യ പ്രകാരം ഹൊയിമയിൽ ഒരു കാമ്പസ് തുടങ്ങി. അവിടെ കൃഷി, പരിസ്ഥിതി, കമ്പ്രൂട്ടർ ശാസ്ത്രം, വിവര സാങ്കേതിക വിദ്യ, വ്യാപാരം.


</doc>
<doc id="385677" url="https://ml.wikipedia.org/wiki?curid=385677" title="സെറ ഡാസ് ലോൻഡ്രാസ് ദേശീയോദ്യാനം">
സെറ ഡാസ് ലോൻഡ്രാസ് ദേശീയോദ്യാനം

സെറ ഡാസ് ലോൻഡ്രാസ് ദേശീയോദ്യാനം (പോർച്ചുഗീസ് : "Parque Nacional da Serra das Lontras)" ബ്രസീലിലെ ബാഹിയ സംസ്ഥാനത്തിലെ ഒരു ദേശീയോദ്യാനമാണ്. അറ്റ്ലാന്റിക് മഴക്കാടുകൾ ഉൾക്കൊള്ളുന്ന ഒരു പരുക്കൻ പ്രദേശത്തെയും വൈവിധ്യമാർന്ന പക്ഷി വർഗ്ഗങ്ങളെയും ഈ ദേശീയോദ്യാനം പരിരക്ഷിക്കുന്നു. ഇതിൽ മിക്കവയും വംശനാശഭീഷണി നേരിടുന്നവയാണ്.

സെറ ഡാസ് ലോൻഡ്രാസ് ദേശീയോദ്യാനം ഇറ്റബൂനയ്ക്കു തെക്കായി അരറ്റാക്ക (63%), ഉന, ബാഹിയ (37%) എന്നീ മുനിസിപ്പാലിറ്റികളിലായി വ്യാപിച്ചുകിടക്കുന്നു. BR-251 പാത ദേശീയോദ്യാനത്തിന്റെ പടിഞ്ഞാറൻ അതിർത്തിയ്ക്കു സമാന്തരമായി കടന്നുപോകുന്നു. ഈ ദേശീയോദ്യാനത്തിന്റെ പ്രാദേശിക വിസ്തൃതി ആണ്. 


</doc>
<doc id="385680" url="https://ml.wikipedia.org/wiki?curid=385680" title="നാസെന്റെസ് ഡൊ റിയോ പർണൈബ ദേശീയോദ്യാനം">
നാസെന്റെസ് ഡൊ റിയോ പർണൈബ ദേശീയോദ്യാനം

നാസെന്റെസ് ഡൊ റിയോ പർണൈബ ദേശീയോദ്യാനം (പോർച്ചുഗീസ്: "Parque Nacional das Nascentes do Rio Parnaíba") ബ്രസീലിലെ ഒരു ദേശീയോദ്യാനമാണ്.

സെറാഡോ ബയോമിൽ സ്ഥിതിചെയ്യുന്ന ഈ ദേശീയോദ്യാനത്തിന്റെ ആകെ വിസ്തൃതി 724,324 ഹെക്ടറാണ് (1,789,840 ഏക്കർ). 2002 ജൂലൈ 16 നു രൂപീകരിക്കപ്പെട്ട ഈ ദേശീയോദ്യാനത്തിന്റെ ഭരണം ചിക്കോ മെൻഡെസ് ഇൻസ്റ്റിറ്റ്യൂട്ട് ഫോർ ബയോഡൈവർസിറ്റി കൺസർവേഷനാണ് നിർവ്വഹിക്കുന്നത്. ബാഹിയയിലെ ഫൊർമോസ ഡൊ റിയോ പ്രെറ്റോ, തൊക്കാൻറിൻസിലെ ലിസാർഡാ, മറ്റെയ്റോസ്, സാവോ ഫെലിക്സ് ഡൊ തൊക്കാൻറിൻസ്, മരാൻഹാവോയിലെ അൾട്ടോ പർണൈബ, പിയായൂയിലെ ബറെയ്റാസ് ഡൊ പിയായൂയി, കൊറെൻറോ, ഗിൽബൂയെസ്, സാവോ ഗോൺകാലോ ഡൊ ഗുർഗ്വീയ എന്നീ മുനിസിപ്പാലിറ്റികളുടെ ഭാഗങ്ങളിലാണ് ഈ ദേശീയോദ്യാനം സ്ഥിതി ചെയ്യുന്നത്.

ദേശീയോദ്യാനത്തിലെ സംരക്ഷിത ജീവിവർഗ്ഗങ്ങളിൽ ജഗ്വാർ (Panthera onca), കോഗ്വാർ (Puma concolor) (Priodontes maximus) എന്നിവ ഉൾപ്പെടുന്നു.


</doc>
<doc id="385681" url="https://ml.wikipedia.org/wiki?curid=385681" title="ഗുലു">
ഗുലു

ഉഗാണ്ടയിലെ ഉത്ത്ര മേഖലയിലെ ഒരു പട്ടണമാണ്ഗുലു.ഇത് ഗുലു ജില്ലയുടെ ഭരണ- വ്യാണിജ്യ കേന്ദ്രമാണ്. ഗുലു മുനിസിപ്പാലിറ്റിയുടെ നിർദ്ദേശാങ്കങ്ങൾ 2°46'54.0"N 32°17'57.0"E ആകുന്നു. കമ്പാലയിൽ നിന്ന് 340 കി.മീ. അകലെയാണ് ഈ പട്ടണം.ഈ പട്ടാണത്തിൽ ഗുലു വിമാനത്താവളവും തീവണ്ടിപ്പാതയുമുണ്ട്.

 


</doc>
<doc id="385684" url="https://ml.wikipedia.org/wiki?curid=385684" title="പുന്നക്ക ബസാർ">
പുന്നക്ക ബസാർ

കേരളത്തിലെ തൃശ്ശൂർ ജില്ലയിലുള്ള കൊടുങ്ങല്ലൂർ താലൂക്കിലെ ഗ്രാമപഞ്ചായത്തായ മതിലകത്തെ ഒരു ഗ്രാമമാണ് പുന്നക്ക ബസാർ. കൊടുങ്ങല്ലൂരിനും ഗുരുവായൂരിനും ഇടയിൽ, ദേശീയപാത 66 ൽ (പഴയ NH 17), കൊടുങ്ങല്ലൂരിൽ നിന്നും 11 km ദൂരത്തിൽ സ്ഥിതി ചെയ്യുന്ന പുന്നക്ക ബസാർ പുന്നക്കുരു ബസാർ എന്നും അറിയപ്പെടുന്നു.

പണ്ടു കാലത്ത് കേരളത്തിലെ വ്യവസായ വാണിജ്യ രംഗത്തെ ഒഴിച്ചുകൂടാൻ കഴിയാത്ത ഒരു അസംസ്കൃത വസ്തുവിന്റെ ഉൽപ്പാദനത്തിൽ പുകൾപ്പെറ്റ നാടുകളിൽ ഒന്നായിരുന്നു പുന്നക്കുരുബസാർ. നാട്ടിൽ സുലഭമായി കിട്ടുന്ന പുന്നക്കുരു Calophyllum inophyllum ശേഖരിച്ച് ഉണക്കിയതിനു ശേഷം മരചക്കിൽ ആട്ടി പുന്നെണ്ണയും പുന്നപിണ്ണാക്കും ഉൽപ്പാദിപ്പിച്ച് അത് കമ്പോളങ്ങളിൽ കൊണ്ടു പോയി വിറ്റു ജീവിച്ചിരുന്ന കുടുംബങ്ങൾ പുന്നക്കുരു ബസാറിലുണ്ടായിരുന്നു. പിൽക്കാലത്ത് മനുഷ്യൻ വ്യപകമായി മരം വെട്ടി വിറ്റുതുടങ്ങിയതോടെ പുന്നമരത്തിനു വന്ന വംശനാശം ഈ വ്യവസായത്തെ സാരമായി ബാധിച്ചു. അന്യ സംസ്ഥാനങ്ങളിൽ നിന്നും പുന്നക്കുരു കൊണ്ടുവന്ന് ഈ വ്യവസായത്തെ നിലനിർത്താൻ ശ്രമിച്ചുവെങ്കിലും വർഷങ്ങൾ കഴിഞ്ഞപ്പോൾ അതും ശ്രമകരമായി മാറുകയായിരുന്നു. ഒരുപാട് പേർക്ക് നേരിട്ടും അല്ലാതെയും ഉപജീവനമായിരുന്ന ആ മേഖല തകർന്നു പോയി.1960 കാലഘട്ടങ്ങളിൽ ഇവിടെ സോപ് നിർമ്മാണം നിലനിന്നിരുന്നു എന്നും പറയപ്പെടുന്നു.

പുന്നക്ക ബസാർ എന്ന നാമധേയം വരുന്നത് 1950/ആരംഭത്തിലാണ്. അന്ന് ഇന്നത്തെ പോലെ ബസ്സ്റ്റോപ്പുകള് ഇല്ലായിരുന്നു. റോഡ് സൈഡില് എവിടെ നിന്ന് കൈ കാണിച്ചാലും ബസ്സ് നിർത്തണമായിരുന്നു.ബസ്സ് ജീവനക്കാർക്ക് അത് ബുദ്ധിമുട്ടായി തീർന്നപ്പോള് നലാള് കൂടുന്ന സ്ഥലങ്ങളില് ബസ്സ് നിർത്തുകയുള്ളു എന്ന് ബസ്സ്്ജീവനക്കാർ പറഞ്ഞു. അന്ന് പുന്നക്കുരു ബസാറിൻടെ പടിഞ്ഞാറു ഭാഗം പുന്നക്കുരു പനമ്പുകളിലും വലിയ ചാക്ക് പായകളിലും ഉണക്കാനിടുമായിരുന്നു. ഇത് കണ്ട ബസ്സ്കാരാണ് ഈ സ്ഥലത്തിന് പുന്നക്ക ബസാർ എന്ന പേര് നല്കിയത്. പൊരിയുടെ കച്ചവടം നടന്നിരുന്നതിനാൽ പൊരിബസാർ, വളത്തിന്റെ നാറ്റം മൂലം നാറിബസാർ, അഞ്ച് പരുത്തി നിന്നിരുന്നതിനാൽ അഞ്ചാം പരുത്തി ഇതെല്ലാം അതത് കാലങ്ങളിലെ ബസ്സ് ജീവനക്കാർ നല്കിയ പേരുകളാണ് എന്നും പറയപ്പെടുന്നു.

കിഴക്കെ അതിർത്തി ചക്കരപ്പാടം,തൃപ്പയാകുളം .പടിഞ്ഞാറേ അതിർത്തി കാതിക്കോട്‌, തെക്കേ അതിർത്തി പുതിയകാവ് , വടക്കെ അതിർത്തി പുളിഞ്ചോട്. പടിഞ്ഞാറേ അതിർത്തിക്കു സമാന്തരമായി പ്രശസ്‌തമായ പെരുന്തോട് കടന്നുപോകുന്നു.

1. എയ്‌ഡഡ്‌ മാപ്പിള അപ്പർ പ്രൈമറി സ്കൂൾ , പാപ്പിനിവട്ടം.

1. പാപ്പിനിവട്ടം സർവീസ് സഹകരണ ബാങ്ക്

വളരെ പേരുകേട്ട ആരാധനാലയങ്ങൾ ഒന്നും തന്നെ പുന്നക്ക ബസാറിൽ ഇല്ല. പക്ഷേ പ്രധാനമായത് അതിർത്തി പ്രദേശമായ പുതിയകാവിൽ സ്ഥിതിചെയ്യുന്ന പുതിയകാവ് ജുമാമസ്ജിദ് ആകുന്നു. നിർമ്മാണ വർഷം അവ്യക്തമായി നിലനിൽക്കുന്നുണ്ടെങ്കിലും ഇന്ത്യൻ ഉപഭൂഖണ്ഡത്തിലെ ഏഴാമത്തെ പള്ളിയാണിത്.
എടുത്തുപറയത്തക്കതായി ഒന്നും തന്നെ ഈ ഗ്രാമത്തിൽ ഇല്ല. ഇത്തരം കാര്യങ്ങൾക്കായി ജനങ്ങൾ അടുത്തുള്ള പട്ടണങ്ങളായ കൊടുങ്ങല്ലൂരിനെയോ തൃപ്പയാറിനെയോ ആശ്രയിക്കുന്നു. വർഷങ്ങൾക്കു മുൻപ് അതിർത്തിപ്രദേശമായ മതിലകം പള്ളിവളവിൽ മുംതാസ്, ഒരു സി ക്ലാസ്സ്, സിനിമാ കൊട്ടക ഉണ്ടായിരുന്നു. സാമ്പത്തിക പരാധീനതകളോ മറ്റോ കൊണ്ട് അതിന്റെ പ്രവർത്തനം നിർത്തപ്പെട്ടു.

മറ്റെല്ലാ ഗ്രാമപ്രദേശങ്ങളെ പോലെ നെൽ കൃഷി ഇവിടെയും ഒരു കാലഘട്ടം വരെ നിറഞ്ഞു നിന്നിരുന്നു. പുന്നക്കുരു മരങ്ങൾ സുലഭമായി ഉണ്ടായിരുന്നതിനാൽ പുന്നക്കുരു ആട്ടി പുന്നെണ്ണ ഉല്പാദിപ്പിച്ചിരുന്നു ഇവിടെ. ഉണങ്ങിയ പുന്നക്കുരുവിൻറ്റെ മണം അത് ഒരു ലഹരിയായിരുന്നു നാട്ടുകാർക്ക്. ഏകദേശം മുപ്പതു വർഷമായികാണും ഈ വ്യവസായം അന്യം നിന്നുപോയിട്ട്. പുന്നക്കബസാർ സെൻറ്ററിൽ തന്നെ രണ്ടു മരച്ചക്കുണ്ടായിരുന്നു.



</doc>
<doc id="385689" url="https://ml.wikipedia.org/wiki?curid=385689" title="ഇറ്റസി മേഖല">
ഇറ്റസി മേഖല

മദ്ധ്യ മഡഗാസ്കറിലെ ഒരു മേഖലയാണ് ഇറ്റസി (Itasy)..
മിയരിനറിവൊയാണ് തലസ്ഥാനം. 2013ലെ കണക്കനുസരിച്ച് 7,32,834 ആണ് ജനസംഖ്യ.6993 ച.കി.മീ. വിസ്തീർണ്ണമുള്ള ഈ മേഖല 22 മേഖലകളിൽ ഏറ്റവും ചെറുതാണ്.


</doc>
<doc id="385693" url="https://ml.wikipedia.org/wiki?curid=385693" title="എം. ആർ. രേണുകുമാർ">
എം. ആർ. രേണുകുമാർ

മലയാള കവിയും ചിത്രകാരനും പരിഭാഷകനുമാണ് എം. ആർ. രേണുകുമാർ
1969ൽ കോട്ടയം ജില്ലയിലെ കാരാപ്പുഴയിൽ ജനനം. 
എം ജി സർവകലാശാല യുവജനോത്സവത്തിൽ 1994ലെ കലാപ്രതിഭ. സാമ്പത്തികശാസ്ത്രത്തിൽ ബിരുദാനന്തരബിരുദവും എം ഫില്ലും നേടി. ആനുകാലികങ്ങളിലും മറ്റും കഥകളും കവിതകളും എഴുതാറുണ്ട്.


</doc>
<doc id="385694" url="https://ml.wikipedia.org/wiki?curid=385694" title="ജിൻജ">
ജിൻജ

കിഴക്കൻ ആഫ്രിക്കൻ സമൂഹത്തിലെ മൂന്നാമത്തെ വലിയ സമ്പന്ന പട്ടണമാണ്, ജിൻജ. 

ഉഗാണ്ടയുടെ കിഴക്കൻ മേഖലയിലെ ബുസൊഗ ഉപമേഖലയിലെ ജിൻ‌ജ ജില്ലയിലെ പട്ടണമാണ് ജിൻജ. കമ്പാലയിൽ നിന്ന് 81 കി.മീ. കിഴക്കാണ് ജിൻജ.
വിക്ടോറിയ തടാകത്തിന്റെ വടക്കൻ തീരത്ത് വൈറ്റ് നൈലിന്റെ തുടക്കത്തിലാണ് ഈ പട്ടണം. 


</doc>
<doc id="385699" url="https://ml.wikipedia.org/wiki?curid=385699" title="എപ്ലാസ്റ്റിക് അനീമിയ">
എപ്ലാസ്റ്റിക് അനീമിയ

അസ്ഥിമജ്ജയിലെ തകരാർ മൂലം ഉണ്ടാവുന്ന അസുഖമാണ് എപ്ലാസ്റ്റിക്‌ അനീമിയ. 
മജ്ജയിലെ സ്റ്റെം കോശങ്ങൾ നശിക്കുന്നതാണ് രോഗകാരണം. മജ്ജയെ രോഗം ബാധിച്ചാൽ രക്താണുക്കളുടെ ഉൽപാദനം കുറയുകയോ അവ കൂടുതലായി നശിക്കുകയോ ചെയ്യും. എപ്ലാസ്റ്റിക് അനീമിയ ഉണ്ടാവാൻ പല കാരണങ്ങളുണ്ട്. ചിലതരം മരുന്നുകൾ, വൈറസ് രോഗങ്ങൾ, രക്താർബം, മൾട്ടിപ്പിൾ മയലോമയും ലിംഫോമയും പോലുള്ള അർബുദങ്ങൾ, പ്രതിരോധശക്തി കുറക്കുന്ന രോഗങ്ങൾ തുടങ്ങിയവ. ഇതിന്റെ ഫലമായി രക്താണുക്കൾ വളരെയധികം കുറയുക, രക്തസ്രാവം, ഗൗരവമേറിയ അണുബാധ എന്നിവ ഉണ്ടാവാം.


</doc>
<doc id="385708" url="https://ml.wikipedia.org/wiki?curid=385708" title="ഈവ്‌ലിൻ മേസ്">
ഈവ്‌ലിൻ മേസ്

1944 മുതൽ 1958 വരെ നെൽ‌സൺ മണ്ടേലയുടെ പത്നിയായിരുന്നു ഈവ്‌ലിൻ മേസ് (മേയ് 18 1922 – ഏപ്രിൽ 30 2004) 
ഇവരുടെ കസിൻ വാൾട്ടർ സിസുലുവും, പത്നിയായ ആൽബർട്ടിന സിസുലുവുമാണ് നെൽസൺ മണ്ടേലയെ പരിചയപ്പെടുത്തിയത്.
ഈവ്‌ലിന് മഡിബ തെംബേകൈൽ(ജനനം 1946), മാക്ഗാതോ(ജനനം 1950) എന്നീ രണ്ട്‌ പുത്രന്മാരും മകാസിവേ (ജനനം 1947, മരണം 1947), മകാസിവേ (1953) എന്നീ പുത്രിമാരും ജനിച്ചു, ആദ്യത്തെ പുത്രി മകാസിവേ ഒൻപതാം മാസത്തിൽ മരണമടഞ്ഞതിനാൽ രണ്ടാമത്തെ പുത്രിക്കും അതേ പേരാണ്‌ നൽകിയത്‌. രണ്ടു പുത്രന്മാരും, അകാലത്തിൽ മരണമടഞ്ഞു, ആദ്യത്തെ മകൻ കാറപകടത്തിലാണ് മരിച്ചതെങ്കിൽ രണ്ടാമത്തെ മകൻ മരിച്ചത് എയിഡ്സ് രോഗം മൂലമാണ്. മണ്ടേലക്ക്‌ രാഷ്ട്രീയകാരണങ്ങളാൽ കുടുംബകാര്യങ്ങളിൽ ശ്രദ്ധ ചെലുത്താൻ കഴിയാതിരുന്നതിനാലും യഹോവയുടെ സാക്ഷിയായ ഈവ്ലിന്റെ മതവിശ്വാസപ്രകാരം രാഷ്ട്രീയനിഷ്പക്ഷത ആഗ്രഹിച്ചതിനാലും പതിമൂന്നു വർഷത്തെ വിവാഹജീവിതം 1957-ൽ വിവാഹമോചനത്തിൽ കലാശിച്ചു. ഈവ്ലിൻ 2004-ൽ നിര്യാതയായി.


</doc>
<doc id="385710" url="https://ml.wikipedia.org/wiki?curid=385710" title="കബലെ സർവകലാശാല">
കബലെ സർവകലാശാല

കബലെ സർവകലാശാല (KAB)ഒരു പൊതു ഉടമസ്ഥതയിലുള്ള സർവകലാശാലയാണ്.
കബലെ മുനിസിപ്പിലാറ്റി നൽകിയ കികുങിരി കുന്നിലെ 52 ഹെക്ടർ സ്ഥലത്താണ് പ്രധാന കാമ്പസ് ഉള്ളത്. ഉഗാണ്ടയുടെ തലസ്ഥാനമായ കമ്പാലയിൽ നിന്ന് 406 കി.മീതെക്കുപടിഞ്ഞാറായാണ് സർവകലാശാല നിൽക്കുന്നു.. The coordinates of KAB are 1°16'20.0"S, 29°59'18.0"E (Latitude:-1.272215; Longitude:29.988321).


</doc>
<doc id="385712" url="https://ml.wikipedia.org/wiki?curid=385712" title="ഒമേഗ">
ഒമേഗ

ഗ്രീക്ക് അക്ഷരമാലയിലെ 24-ആമത്തെതും അവസാനത്തേതുമായ അക്ഷരമാണ് ഒമേഗ (ഇംഗ്ലീഷ്: Omega വലിയക്ഷരം: Ω, ചെറിയക്ഷരം: ω; ഗ്രീക്ക് Ωμέγα). ഗ്രീക്ക് സംഖ്യാക്രമത്തിൽ, ഇതിന്റെ മൂല്യം 800 ആണ്. ഒമേഗ എന്ന പദത്തിന് "വലിയ ഒ(O)" എന്നാണ് അർത്ഥം ("ō മെഗാ", മെഗ എന്നാൽ "വലുത്").

ഗ്രീക്ക് അക്ഷരമാലയിലെ അവസാനത്തെ അക്ഷരമായതിനാൽ, പലപ്പോഴും ഒമേഗയെ പരിസമാപ്തി, അന്ത്യം എന്നിവയെ സൂചിപ്പിക്കാനായി ഉപയോഗിക്കാറുണ്ട്

വലിയക്ഷരം ഒമേഗ Ω കീഴ് പറയുന്നവയുടെ പ്രതീകമായി ഉപയോഗിക്കുന്നു:

ചെറിയക്ഷരം ഒമേഗ (ω) കീഴ് പറയുന്നവയുടെ പ്രതീകമായി ഉപയോഗിക്കുന്നു:


</doc>
<doc id="385718" url="https://ml.wikipedia.org/wiki?curid=385718" title="മാക്സിമില്യൺ റോബസ്പിയർ">
മാക്സിമില്യൺ റോബസ്പിയർ

ഫ്രഞ്ച് വിപ്ലവത്തിന് ശേഷം ഫ്രാൻസ് ഭരിച്ച ഭരണാധികാരികളിലൊരാളായിരുന്നു മാക്സിമില്യൺ ഫ്രാൻക്സോവ മാരി ഇസിഡോറെ ഡെ റോബസ്പിയർ  (മെയ് 6 - 1758 – ജൂലൈ 28 1794) ഇദ്ദേഹത്തിന്റെ ഭരണകാലം ഭീകരവാഴ്ചയുടെ കാലം എന്നാണ് അറിയപ്പെടുന്നത്.


</doc>
<doc id="385724" url="https://ml.wikipedia.org/wiki?curid=385724" title="മുഹാജിർ">
മുഹാജിർ

ആട്ടിടയനായ ഒരു പ്രവാസി യുവാവിന്റെ ഒരു ദിവസത്തെ ജീവിതത്തെ ആസ്പദമാക്കി തയ്യാറാക്കിയ ഹ്രസ്വ ചിത്രമാണ്  20 മിനിറ്റ് ദൈർഘ്യമുള്ള മുഹാജിർ . വളരെയധികം സ്വപ്നങ്ങളുമായി ഗൾഫിലേക്ക് കുടിയേറുന്ന ഒരു ചെറുപ്പക്കാരൻ, മരുഭൂമിയിൽ ആട്ടിടയനായി ജീവിക്കാൻ വിധിക്കപ്പെടുമ്പോഴും അവന്റെ സ്വപ്നങ്ങളെ താലോലിക്കാനും, കൈവിടാതിരിക്കാനും ശ്രമിക്കുന്നതാണ് ചിത്രത്തിന്റെ ഇതിവൃത്തം. കുവൈത്ത് ആസ്ഥാനമായി പ്രവർത്തിക്കുന്ന ഇന്ത്യൻ ആർട്ട് കമ്പനി എന്ന കലാകൂട്ടായ്മ നിർമിച്ച ചിത്രം മാധ്യമ പ്രവർത്തകനായ  മുനീർ അഹമ്മദ് ആണ് സംവിധാനം ചെയ്തത്.  

2017 ലെ കേരള അന്താരാഷ്ട്ര ഡോക്യുമെന്ററി, ഹ്രസ്വസ്വചിത്രമേളയിൽ മൈഗ്രന്റ് ലൈവ്സ് എന്ന വിഭാഗത്തിലേക്ക് തെരഞ്ഞെടുക്കപ്പെട്ടെങ്കിലും കേന്ദ്ര വാർത്താവിതരണ പ്രക്ഷേപണ മന്ത്രാലയം അനുമതി നിഷേധിച്ചതിനാൽ പ്രദർശിപ്പിക്കാനായില്ല. രോഹിത് വെമുല, കാശ്മീർ, ജെ.എൻ.യു വിഷയങ്ങൾ കൈകാര്യം ചെയ്യുന്ന ഹ്രസ്വചിത്രങ്ങൾക്ക് വിലക്കേർപ്പെടുത്തിയതിനൊപ്പമാണ്  ഗൾഫ് പ്രവാസം പ്രമേയമാക്കിയ  “മുഹാജിർ” എന്ന ചിത്രത്തിനും വിലക്കേർപ്പെടുത്തിയത്. കാശ്മീർ ബന്ധമാരോപിച്ചതാണ് ചിത്രം വിലക്കിയതെന്നു വാർത്തയുണ്ട്.

‌‌__സൂചിക__


</doc>
<doc id="385725" url="https://ml.wikipedia.org/wiki?curid=385725" title="ആകാശദൂത്">
ആകാശദൂത്

സിബി മലയിൽ സംവിധാനം ചെയ്ത് 1993 ൽ പുറത്തിറങ്ങിയ മലയാള ചലച്ചിത്രമാണ് ആകാശദൂത്. ഡെന്നീസ്‌ ജോസഫ്‌ ആയിരുന്നു തിരക്കഥ ഒരുക്കിയത്. 1993-ലെ ഏറ്റവും മികച്ച ചലച്ചിത്രത്തിനുള്ള ദേശീയ അവാർഡ് ഈ സിനിമ നേടി. മുരളി, മാധവി എന്നിവരായിരുന്നു പ്രധാന വേഷങ്ങളിൽ അഭിനയിച്ചത്. കൂടാതെ ജഗതി ശ്രീകുമാർ, നെടുമുടി വേണു, എൻ.എഫ്. വർഗ്ഗീസ്, ബിന്ധു പണിക്കർ തുടങ്ങിയവരും അഭിനയിച്ചിരുന്നു.1983-ൽ അമേരിക്കൻ ടെലിവിഷൻ ചിത്രമായ Who will love my Children ചില മാറ്റങ്ങളോടെ മലയാളത്തിൽ ആവിഷ്കരിക്കുകയായിരുന്നു.


</doc>
<doc id="385730" url="https://ml.wikipedia.org/wiki?curid=385730" title="വിദാദ് കഹ്‌വാർ">
വിദാദ് കഹ്‌വാർ

അന്താരാഷ്ട്ര തലത്തിൽ പ്രശസ്തയായ ജോർദാനിയൻ, ഫലസ്തീനിയൻ വംശീയ-സാംസ്‌കാരിക കലകളുടെ സമാഹർത്താവാണ് വിദാദ് കഹ്‌വാർ (English: Widad Kawar - Arabic: وداد قعوار ‎‎).

സംഘർഷം മൂലം ചിതറിപ്പോയ ഒരു സംസ്‌കാരത്തെ കാത്തുസൂക്ഷിക്കാൻ ശ്രമിക്കുകയാണിവർ. കഴിഞ്ഞ 50 വർഷത്തിൽ ഏറെയുള്ള കാലത്തെ വസ്ത്രങ്ങൾ, ആഭരങ്ങൾ, വസ്ത്രധാരണ രീതി, തുണിത്തരങ്ങൾ എന്നിവ ഇവർ ശേഖരിച്ചുവച്ചിരിക്കുന്നു. "ഉമ്മു ലിബാസ് അൽ ഫലസ്തീനി" - ഫലസ്തീനി വസ്ത്രങ്ങളുടെ മാതാവ് എന്നാണ് ഇവർ അറിയപ്പെടുന്നത്.
കഹ്‌വാറിന്റെ ജനന സമയത്തെ പേര് വിദാദ് ഇറാനി എന്നായിരുന്നു. ജലീൽ സന്ദ് ഇറാനി- ഹനീഹ് സലേഹ് ദമ്പതികളുടെ മകളായി ജനിച്ചു. ബ്രിട്ടീഷ് ഭരണകാലത്തെ ഫലസ്തീനിൽ ജുവനൈൽ സ്‌കൂളിന്റെ തലവനും വിദഗ്ദ്ധനായ അധ്യാപകനുമായിരുന്നു കഹ്‌വാറിന്റെ പിതാവ് ജലീൽ. ബെത്‌ലഹേമിലാണ് കഹ്‌വാർ വളർന്നത്. റാമല്ലയിലെ ക്വാക്കർ സ്‌കൂളിലും തുടർന്ന് ബെയ്‌റൂത്തിലെ അമേരിക്കൻ സർവ്വകലാശാലയിലുമായി പഠനം പൂർത്തിയാക്കി. 
കഹ്‌വാർ തന്റെ ശേഖരം പൊതുജനങ്ങൾക്ക് വേണ്ടി പ്രദർശിപ്പിക്കുകയും ലോകമെമ്പാടും പ്രദർശനങ്ങൾ സംഘടിപ്പിക്കുകയും ചെയ്യുന്നു. ഫലസ്തീൻ ചിത്രതുന്നലിനെ -എമ്പ്രോയ്ഡറി- കുറിച്ച് നിരവധി പുസ്തകങ്ങൾ രചിച്ചിട്ടുണ്ട് കഹ്‌വാർ. സാംസ്‌കാരിക എമ്പ്രോയ്ഡറി ഗാലറി സ്ഥാപിക്കാൻ ശ്രമിക്കുകയും ചെയ്തു. ഈയിടെ, മാർഗരറ്റ് സ്‌കിന്നറുമായി ചേർന്ന് എ ട്രഷറി ഓഫ് സ്റ്റിച്ച്‌സ്: ഫലസ്തീനിയൻ എമ്പ്രോയ്ഡറി മോറ്റിഫ്‌സ്, 1850-1950 എന്ന ഗ്രന്ഥം രചിച്ചു.
അമേരിക്കൻ സെന്റർ ഫോർ ഓറിയന്റൽ റിസെർച്ച് എന്ന സംഘടനയുടെ ബോർഡ് അംഗമാണ് കഹ്‌വാർ. ജോർദാൻ, ഫലസ്തീനിയൻ സാംസ്‌കാരിക പാരമ്പര്യത്തിന്റെ സംരക്ഷണത്തിനുവേണ്ടി ഈയിടെയായി അമ്മാനിൽ റ്റിറാസ് സെൻർ എന്ന പേരിൽ ചെറിയ ഒരു മ്യൂസിയം സ്ഥാപിച്ചു.




</doc>
<doc id="385732" url="https://ml.wikipedia.org/wiki?curid=385732" title="ഇബ്തിസാം ഇബ്രാഹിം തെരേസ">
ഇബ്തിസാം ഇബ്രാഹിം തെരേസ

പ്രമുഖ സിറിയൻ നോവലിസ്റ്റും ചെറുകഥാ കൃത്തുമാണ് ഇബ്തിസാം ഇബ്രാഹിം തെരേസ (English: Ibtisam Ibrahim Teresa (Arabic: ابتسام ابراهيم تريسى).
1959ൽ ജനിച്ചു. 
സിറിയയിലെ അലെപ്പോ സർവ്വകലാശാലയിൽ നിന്ന് ബിരുദം നേടി.
അഞ്ചു നോവലുകളും രണ്ടു ചെറുകഥാ സമാഹാരവും പുറത്തിറക്കി.
"ദ ഐ ഓഫ് ദ സൺ" എന്ന അവരുടെ നോവൽ 2011ലെ അറബിക് ബുക്കർ പ്രൈസിന് പരിഗണിക്കപ്പെട്ട പട്ടികയിൽ ഇടം നേടിയിരുന്നു.


</doc>
<doc id="385734" url="https://ml.wikipedia.org/wiki?curid=385734" title="തലിത ബഖ്‌ലാഹ്">
തലിത ബഖ്‌ലാഹ്

പ്രമുഖ ജോർദാനിയൻ നീന്തൽതാരമാണ് തലിത ബഖ്‌ലാഹ് (English: Talita Baqlah - Arabic : تاليتا بقلة

1995 ഒക്ടോബർ 14ന് റൊമാനിയയിൽ ജനിച്ചു.

2012ൽ ലണ്ടനിൽ നടന്ന സമ്മർ ഒളിമ്പിക്‌സിൽ 50 മീറ്റർ ഫ്രീസ്റ്റൈൽ നീന്തലിൽ 45ാം റാങ്ക് ലഭിച്ചു. 2016ൽ ബ്രസീലിലെ റിയോ ഡി ജനേറിയോയിൽ നടന്ന റിയോ ഒളിമ്പിക്‌സിൽ വനിതകളുടെ 50 മീറ്റർ ഫ്രീസ്റ്റൈൽ നീന്തലിൽ പങ്കെടുത്തു. 51ാം റാങ്ക് ലഭിച്ചു.


</doc>
<doc id="385736" url="https://ml.wikipedia.org/wiki?curid=385736" title="കലിരൊ ജില്ല">
കലിരൊ ജില്ല

ഉഗാണ്ടയുടെ കിഴക്കൻ മേഹഖലയിലെ ഒരു ജില്ലയാണ്, കലിറൊ (Kaliro) ജില്ല. 2006ൽ കമുലി ജില്ലയുടെ കിഴക്കുഭാഗത്തു നിന്നും ഉൻടാക്കിയതാണ്. കലിറൊ ജില്ല ആസ്ഥാനമാണ്.
നകുവ തടാകത്തിനു അക്കരെ സെറെറെ ജില്ല വടക്കും പല്ലിസ ജില്ല വടക്കു കിഴക്കും നമുടുംബ ജില്ല തെക്കു കിഴക്കും ഇഗങ ജില്ല തെക്കും ലൂക ജില്ല തെക്കു പടിഞ്ഞാറും, ബുയെൻഡെ ജില്ല വടക്കു പടിഞ്ഞാറും ഈ ജില്ലയുടെ അതിരിടുന്നു. കലിറൊ പട്ടണം, ഇലങയുടെ വടക്ക് ഏകദേശം 40 കി.മീ. അകലെയാണ് 



</doc>
<doc id="385740" url="https://ml.wikipedia.org/wiki?curid=385740" title="മെർക്ക">
മെർക്ക

മെർക്ക (സോമാലി: "Marka", Arabic: مركة‎‎) സോമാലിയയുടെ തെക്കൻ നിമ്ന്ന ഷബെല്ലെ പ്രവിശ്യയിലെ ഒരു പുരാതന തുറമുഖ നഗരമാണ്. ഇന്ത്യൻ മഹാസമുദ്രത്തിന് അഭിമുഖമായി നിലനിൽക്കുന്ന ഇത് പ്രവിശ്യയിലെ ഒരു പ്രധാന നഗരമാണ്. രാജ്യത്തിന്റെ തലസ്ഥാനമായ മൊഗാദിഷുവിന് 109 കിലോമീറ്റർ (68 മൈൽ) അകലെ തെക്കുപടിഞ്ഞാറ് ദിശയിലാണ് ഇത് സ്ഥിതി ചെയ്യുന്നത്. ബിമാൽ വംശത്തിന്റെ പരമ്പരാഗത അധിവാസകേന്ദ്രവും ബിമാൽ വിപ്ലവത്തിന്റെ കേന്ദ്രവുമായിരുന്നു ഇത്.




</doc>
<doc id="385743" url="https://ml.wikipedia.org/wiki?curid=385743" title="ഫോർട്ട് ബ്രാഗ്ഗ്">
ഫോർട്ട് ബ്രാഗ്ഗ്

ഫോർട്ട് ബ്രാഗ്ഗ് അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് മെൻഡോസിനോ കൌണ്ടിയിൽ സ്റ്റേറ്റ് റൂട്ട് 1 നു സമാന്തരമായി സ്ഥിതിചെയ്യുന്ന ഒരു തീരദേശ പട്ടണമാണ്. വില്ലിറ്റ്സിന് 24 മൈൽ (39 കിലോമീറ്റർ) പടിഞ്ഞാറായി സമുദ്രനിരപ്പിൽനിന്ന് 85 അടി (26 മീറ്റർ) ഉയരത്തിലാണ് ഈ പട്ടണം നിലനിൽക്കുന്നത്. കാലിഫോർണിയയിലെ ഒരു ചരിത്ര പ്രസിദ്ധമായ ലാൻഡ്മാർക്ക് ആയ ഈ പട്ടണം സ്ഥാപിക്കപ്പെട്ടത് അമേരിക്കൻ ആഭ്യന്തരയുദ്ധത്തിനു മുമ്പ് ഒരു കോട്ടയെന്നതിലുപരി ഒരു സൈനിക കാവൽപ്പാളയമായിട്ടായിരുന്നു. പസഫിക് സമുദ്രത്തിന്റെ മനോഹരമായ ദൃശ്യങ്ങൾ കാരണമായി ഇത് ഒരു ടൂറിസ്റ്റ് കേന്ദ്രമായി പരിണമിച്ചു. ഈ പട്ടണത്തിലെ ജനസംഖ്യ 2010 ലെ യു.എസ്. സെൻസസ് പ്രകാരം 7,273 ആയിരുന്നു.


</doc>
<doc id="385744" url="https://ml.wikipedia.org/wiki?curid=385744" title="കലവ">
കലവ

കേരളത്തിലെ കടൽ പ്രദേശങ്ങളിൽ നിന്ന് ലഭിക്കുന്ന ഒരു മത്സ്യമാണ് കലവ (Grouper). ഗൾഫ് നാടുകളിൽ ഹമൂർ എന്ന പേരിൽ അറിയപ്പെടുന്നു, ഇത് അവിടെ അമിതമത്സ്യബന്ധനം കാരണം വംശനാശഭീഷണി നേരിടുന്ന ഒരു മത്സ്യം ആണ്. 2015ൽ ഇതിന്റെ കയറ്റുമതി സാധ്യത കണക്കിലെടുത്തു മികച്ച അതിജീവന നിരക്കോടുള്ള വിത്തുൽപാദനം കേന്ദ്ര സമുദ്രമത്സ്യ ഗവേഷണ സ്ഥാപനം (സിഎംഎഫ്ആർഐ) വിജയകരമായി നടപ്പിലാക്കി. അഴിമുഖങ്ങളിൽ നടത്തുന്ന കൂട് മത്സ്യകൃഷി വഴിയും ഇത് വിപണനകേന്ദ്രങ്ങളിൽ എത്താറുണ്ട്, പാകം ചെയുവാൻ ഏറ്റവും കുറഞ്ഞ 850 ഗ്രാം കിട്ടത്തക്ക രീതിയിൽ ഒന്നര കിലോ തൂക്കം വരുന്ന മീനുകളാണ് ഇപ്രകാരം പൊതുവെ വില്കപ്പെടുന്നത്. 45 മുതൽ 100 cm നീളം വരുന്ന ഈ മത്സ്യം കേരളത്തിലെ സമുദ്ര അതിർത്തിക്കുള്ളിൽ ലഭിക്കുന്ന ഒന്നാണ്.



</doc>
<doc id="385771" url="https://ml.wikipedia.org/wiki?curid=385771" title="കലുങു ജില്ല">
കലുങു ജില്ല

ഉഗാണ്ടയിലെ തെക്കൻ മേഖലയിലെ ഒരു ജില്ലയാണ് കലുങു ജില്ല (Kalungu District). ജില്ല ആസ്ഥാനത്തിന്റെ പേരിൽ നിന്നാണ് ജില്ലയുടെ പേരുണ്ടായത്.
ഗൊംബ ജില്ല]] വടക്കും ബുടംബല ജില്ല വടക്കു കിഴക്കുംമ്പിഗി ജില്ല കിഴക്കും മസക ജില്ല തെക്കും ബുകൊമൻസിമ്പി ജില്ല പടിഞ്ഞാറും കലുങു ജില്ലയുടെ അതിർഥികളാണ്. ഉപമേഖലയിലെ ഏറ്റവും വലിയ പട്ടണ പ്രദേശമായ മസക യുടെ 21കി.മീ. വടക്കു കിഴക്കാണ്, ജില്ല ആസ്ഥാനം.



</doc>
<doc id="385773" url="https://ml.wikipedia.org/wiki?curid=385773" title="കസുങു ജില്ല">
കസുങു ജില്ല

കസുങു (Kasungu) മലാവിയിലെ മദ്ധ്യ മേഖലയിലെ ഒരു ജില്ലയാണ്. ജില്ല ആസ്ഥാനം കസുങു ആണ്. ജില്ലയുടെ വുസ്തീർണ്ണം 7878 ച. കി.മീ ആണ്. സാംബിയയു ടെ അതിർത്തിയിലാണ്. ഇവിടെ നിന്ന് സാംബിയയുടെ അതിർത്തി കടാന്ന്് 100 മൈൽ പരുക്കൻ വഴിയിലൂടെ പോയാൽ ദക്ഷിണ ആഫ്രിക്കയിലെ വലിയ മൃഗ പാർക്കിലെത്തും. മലാവിയുടെ ആദ്യ പ്രസിഡന്റ് ഡോ. ഹാസ്റ്റിങ്സ് കമുസു ബൻഡ ജനിച്ചത് ഈ ജില്ലയിലാണ്.


</doc>
<doc id="385775" url="https://ml.wikipedia.org/wiki?curid=385775" title="കയുങ ജില്ല">
കയുങ ജില്ല

ഉഗാണ്ടയിലെ മദ്ധ്യ മേഖലയിലെ ഒരു ജില്ലയാണ് കയുങ ജില്ല (Kayunga District) ഉഗാണ്ടയ്യിലെ പതിവനുസരിച്ച് ജില്ല ആസ്ഥാനത്തിന്റെ പേരിനെ അധികരിച്ചാണ് ജില്ലയുടെ പേര്.

അമൊലടർ ജില്ല വടക്കും, കമുലി ജില്ല കിഴക്കും, ജിൻജ ജില്ല തെക്കുകിഴക്കും, ബുഇക്വെ ജില്ല തെക്കും, മുകൊനൊ ജില്ല തെക്കുപടിഞ്ഞാറും, ലുവീരൊ ജില്ല പടിഞ്ഞാറും, നകസൊങൊല ജില്ല വടക്കുപടിഞ്ഞാറും കയുങ്ങജില്ലയുടെ അതിരാണ്. കമ്പാലയുടെവടക്കുകിഴക്കായി 74 കി.മീ. അകലെയാണ് കയുങ 

<nowiki>==കുറിപ്പുകൾ==</nowiki> 




</doc>
<doc id="385781" url="https://ml.wikipedia.org/wiki?curid=385781" title="സരിയ">
സരിയ

സരിയ വടക്കൻ നൈജീരിയയിലെ കാഡുന സംസ്ഥാനത്തിലെ ഒരു പ്രധാന നഗരമാണ്. അതോടൊപ്പം ഇത് തദ്ദേശീയ സർക്കാർ മേഖലയുമാണ്. മുൻകാലത്ത് സസ്സാവു എന്നറിയപ്പെട്ടിരുന്ന ഈ നഗരം ഏഴ് യഥാർത്ഥ ഹൗസാ നഗര-സംസ്ഥാനങ്ങളിൽ ഒന്നാണ്. നൈജീരിയയിലെ ഏറ്റവും വലിയ സർവ്വകലാശാലയായ അഹ്മദു ബെല്ലൊ യൂണിവേഴ്സിറ്റി സ്ഥിതിചെയ്യുന്നതിന്റേയും നിരവധി പ്രമുഖ നൈജീരിയക്കാരും ഇവിടെ താമസിക്കുന്നതിന്റേയും പേരിൽ ഈ നഗരം അറിയപ്പെടുന്നു. 2006 ൽ നടന്ന സെൻസസിൽ ഈ നഗരത്തിലെ ജനസംഖ്യ 406,990 ആയിരുന്നു. സസ്സാവു എമിറേറ്റിന്റെ കേന്ദ്രം ഇവിടെയാണ്.


</doc>
<doc id="385782" url="https://ml.wikipedia.org/wiki?curid=385782" title="അന്തർദാഹം(ചലച്ചിത്രം)">
അന്തർദാഹം(ചലച്ചിത്രം)

1977ൽ മണിയന്റെ കഥക്ക് എ. ഷെരീഫ്സംഭാഷണം എഴുതി ഐ.വി. ശശി സംവിധാനം ചെയ്ത ചലച്ചിത്രമാണ് അന്തർദ്ദാഹം (English: ). ശ്രീദേവി,ബഹദൂർ,കെ.പി. ഉമ്മർ,എം.ജി. സോമൻ തുടങ്ങിയവർ അഭിനയിച്ച ഈ ചിത്രത്തിന്റെ സംഗീതം അർജ്ജുനൻ മാഷിന്റെതാണ്. 
ശ്രീകുമാരൻ തമ്പിയുടെ വരികൾക്ക് അർജ്ജുനൻ മാഷിന്റെസംഗീതമാണ് ഈ ചിത്രത്തിലെ ഗാനങ്ങൾക്ക്


</doc>
<doc id="385785" url="https://ml.wikipedia.org/wiki?curid=385785" title="ജോജു ജോർജ്">
ജോജു ജോർജ്

ഒരു മലയാളചലച്ചിത്ര നടനും നിർമ്മാതാവുമാണ് ജോജു ജോർജ്ജ്. "മഴവിൽ കൂടാരം" (1995) എന്ന ചിത്രത്തിലൂടെ ജൂനിയർ ആർട്ടിസ്റ്റായി അഭിനയ ജീവിതം ആരംഭിച്ച അദ്ദേഹം പിന്നീട് സഹ നടനായി പല വേഷങ്ങളിലും പ്രത്യക്ഷപ്പെട്ടു. 2018-ൽ പുറത്തിറങ്ങിയ "ജോസഫ്" എന്ന ചിത്രത്തിൽ പ്രധാന കഥാപാത്രത്തെ അവതരിപ്പിക്കുകയും ചിത്രം ബോക്സ് ഓഫീസിൽ വിജയവും അദ്ദേഹത്തിന്റെ കരിയറിലെ വഴിത്തിരിവായി കണക്കാക്കുകയും ചെയ്യുന്നു. "ചോള, ജോസഫ്" എന്നി ചിത്രങ്ങളിലെ അഭിനയത്തിന് 2018-ലെ മികച്ച കഥാപാത്രത്തിനുള്ള കേരള സംസ്ഥാന ചലച്ചിത്ര പുരസ്കാരവും ദേശീയ ചലച്ചിത്ര പുരസ്കാരവും (പ്രത്യേക പരാമർശം) ലഭിച്ചു. 

1977 ഒക്ടോബർ 22-ന് തൃശൂർ ജില്ലയിലെ മാളക്കടുത്ത് കുഴൂർകുഴൂരിൽ ജനനം. ജോർജ്ജ് പരേതട്ടിൽ, റോസി ജോർജ്ജ് എന്നിവരാണു മാതാപിതാക്കൾ. ഹൈസ്കൂൾ വിദ്യാഭ്യാസം കുഴൂർ ജി.എച്ച് എസ്എ.സിലും തുടർപഠനം ഇരിങ്ങാലക്കുട ക്രൈസ്റ്റ് കോളേജിലുമായിരുന്നു. 1991-ൽ സംവിധാനസഹായിയായിട്ടാണ് സിനിമ രംഗത്തേക്ക് വന്നത്. 

ലാൽ ജോസ് സംവിധാനം ചെയ്ത "പട്ടാളമാണ്" ആദ്യചിത്രം. "1983, ഹോട്ടൽ കാലിഫോർണിയ, കസിൻസ്, പുള്ളിപ്പുലികളും ആട്ടിൻകുട്ടിയും, രാജാധിരാജ, ഒരു സെക്കന്റ് ക്ലാസ്സ് യാത്ര, ലുക്കാ ചുപ്പി, രാമന്റെ ഏദൻ തോട്ടം, ഉദാഹരണം സുജാത" തുടങ്ങിയ സിനിമകളിൽ ശ്രേദ്ധേയമായ വേഷങ്ങൾ ചെയ്തു. സനൽ കുമാർ ശശിധരന്റെ "ചോലയിലെ" നായക വേഷം അവതരിപ്പിച്ചു. "ജോസഫ്" എന്ന ചലച്ചിത്രത്തിലെ റ്റൈറ്റിൽ റോൾ ഏറെ ശ്രദ്ധ പിടിച്ചുപറ്റി. "ചാർളി" എന്ന ചിത്രത്തിന്റെ സഹ നിർമ്മാതാവാണ്. 

അബ്ബയാണ് ഭാര്യ. ഇയാൻ, സാറാ, ഇവാൻ എന്നീ മൂന്ന് മക്കൾ. 




</doc>
<doc id="385787" url="https://ml.wikipedia.org/wiki?curid=385787" title="ഇഫാ അബൂ ഹലാവത്">
ഇഫാ അബൂ ഹലാവത്

പ്രമുഖ ജോർദാൻ അഭിഭാഷകയും മനുഷ്യാവകാശപ്രവർത്തകയുമാണ് ഇഫാ അബൂ ഹലാവത് (English: Eva Abu Halaweh (Arabic: إيفا أبو حلاوة).
2011ൽ ഇന്റർനാഷണൽ വിമൺ ഓഫ് കറേജ് അവാർഡ് ലഭിച്ചു.
1975ൽ ജനിച്ചു. 
മീസാൻ ലോ ഗ്രൂപ്പ് ഫോർ ഹ്യൂമൻ റെറ്റ്‌സിന്റെ സ്ഥാപകാംഗവും എക്‌സിക്യൂട്ടീവ് ഡയറ്ക്ടറുമാണ്. ഡിപ്ലോമസിയിൽ മാസ്റ്റർ ബിരുദവും നിയമത്തിൽ ബിരുദവും നേടി. യുനൈറ്റ്ഡ് നാഷൻസ് ഹൈക്കമ്മീഷണർ ഫോർ റെഫ്യൂജീസിൽ നിയമോപദേശകയായി ജോലി ചെയ്തു. അഭിമാനക്കൊലക്കെതിരെ പ്രചാരണം നടത്തുന്നു. അപകടസാധ്യതയുള്ള സ്ത്രീകളെ സംരക്ഷിക്കുക. ജോർദാൻ ജയിലുകളിലും പോലീസ് സ്‌റ്റേഷനുകളിലേയും ദുരുപയോഗങ്ങൾക്കെതിരെ പ്രവർത്തിക്കുന്നു.



</doc>
<doc id="385792" url="https://ml.wikipedia.org/wiki?curid=385792" title="ദി സിറ്റി">
ദി സിറ്റി

1994ൽ പ്രിയദർശന്റെ കഥക്ക് ടി. ദാമോദരൻ തിരക്കഥയെഴുതി ഐ.വി. ശശി സംവിധാനം ചെയ്ത സിനിമയാണ് ദ സിറ്റി. സുരേഷ് ഗോപി,ഉർവശി ,ലാലു അലക്സ് ,രതീഷ് തുടങ്ങിയവർ അഭിനയിച്ച ഈ ചിത്രത്തിന്റെ പശ്ചാത്തലസംഗീതം എസ്.പി. വെങ്കിടേഷും ബിച്ചുതിരുമലയുടെ ഗാനങ്ങൾക്ക് ജോൺസൺ നൽകിയ ഈണവും ആണ്.

ബിച്ചു തിരുമലയുടെ വരികൾക്ക് ജോൺസൺ ഈണം നൽകിയിരിക്കുന്നു

ദ സിറ്റി1994


</doc>
<doc id="385794" url="https://ml.wikipedia.org/wiki?curid=385794" title="സിദ്ധരാജ് ദദ്ധക്ക്">
സിദ്ധരാജ് ദദ്ധക്ക്

രാജസ്ഥാൻ സ്വദേശിയായ ഇന്ത്യൻ സ്വാതന്ത്ര്യസമരസേനാനിയാണ് സിദ്ധരാജ് ദദ്ധ.ഗാന്ധിജിയോടൊപ്പം സ്വാതന്ത്ര്യ സമരത്തിൽ പങ്കെടുത്തു. 2003 -ൽ കേന്ദ്രസർക്കാർ പത്മഭൂഷൺ അവാർഡ് അദ്ദേഹത്തിന് പ്രഖ്യാപിച്ചു. എന്നാൽ അദ്ദേഹം അവാർഡ് നിഷേധിച്ചു.

2003 ലെ റിപ്പബ്ളിക് ദിനത്തിൽ പ്ലാച്ചിമട സമരത്തിൽ അദ്ദേഹം പങ്കെടുത്തു.പ്ലാച്ചിമടയിൽ നിന്ന് അയോദ്ധ്യയിലേക്ക് മേധാപട്കർ നയിച്ച ദേശീയ പ്രക്ഷോഭ യാത്ര ഉദ്ഘാടനം ചെയ്യാനാണ് അദ്ദേഹമെത്തിയത്. ജയ്പൂരിനടുത്ത് കാലെദാരെയിലെ കൊക്കൊക്കോല പ്ലാന്റിനെതിരെ നടക്കുന്ന സമരത്തിന് നേതൃത്വം കൊടുത്തത്ത് ദദ്ധയായിരുന്നു. ഈ ഐക്യദാർഢ്യമാണ് അദ്ദേഹത്തെ പ്ലാച്ചിമടയിലെത്തിച്ചത്.
1.പ്ലാച്ചിമട വിജയിക്കുകയാണ്,പി.സുരേഷ്ബാബു,മാതൃഭൂമി ആഴ്ചപ്പതിപ്പ്,ലക്കം20,2017


</doc>
<doc id="385798" url="https://ml.wikipedia.org/wiki?curid=385798" title="ഊഞ്ഞാൽ (ചലച്ചിത്രം)">
ഊഞ്ഞാൽ (ചലച്ചിത്രം)

1977ൽ ഷരീഫ് കഥയും തിരക്കഥയും എഴുതി എ. രഘുനാഥ് നിർമ്മിച്ചOonjaal ഐ.വി. ശശി സംവിധാനം ചെയ്ത സിനിമയാണ്. ശ്രീദേവി, എം.ജി. സോമൻ, കവിയൂർ പൊന്നമ്മ, ശങ്കരാടി, ബഹദൂർ മുതലായവർ അഭിനയിച്ച ഈ സിനിമയിലെ സംഗീതം ദേവരാജന്റെതാണ്.

ബിച്ചു തിരുമലയുടെ വരികൾക്ക് ജി. ദേവരാജൻ ഈണം നൽകിയിരിക്കുന്നു


</doc>
<doc id="385800" url="https://ml.wikipedia.org/wiki?curid=385800" title="ജി.എച്ച്.എസ്.എസ്. ഇരുമ്പുഴി">
ജി.എച്ച്.എസ്.എസ്. ഇരുമ്പുഴി

ആനക്കയം ഗ്രാമപഞ്ചായത്തിൽ സ്ഥിതി ചെയ്യുന്ന ഏക സർക്കാർ ഹയർ സെക്കണ്ടറി സ്കൂളാണ് ഇരുമ്പുഴിയിലുള്ള ഗവ. ഹയർ സെക്കണ്ടറി സ്കൂൾ. എട്ടാം തരം മുതൽ പ്ലസ് ടു വരെയാണ് ഇവിടെയുള്ളത്. മലപ്പുറത്തിനും മഞ്ചേരിക്കും ഇടയിലാണ് ഇരുമ്പുഴി ഗവ. ഹയർസെക്കണ്ടറി സ്കൂൾ സ്ഥിതിചെയ്യുന്നത്.

മലപ്പുറം ജില്ലയിൽ ഏറനാട് താലൂക്കിൽ ആനക്കയം ഗ്രാമപഞ്ചായത്തിലെ 17 വാർഡിൽ തിരൂർ-മഞ്ചേരി റോഡിന്റെ സമീപത്തായി പ്രകൃതി സുന്ദരമായ ചെരക്കാപറമ്പ് കുന്നിൽ ഇരുമ്പുഴി ഗവ. ഹയർ സെക്കണ്ടറി സ്കൂൾ സ്ഥിതി ചെയ്യുന്നു. ജി. എം. യു. പി. എസ്. ഇരുമ്പുഴി, എഫ്. എം. ഒ. യു. പി. ​​​എസ്. പടിഞ്ഞാറ്റുമുറി, ജി. യു. പി.​ എസ്. ആനക്കയം, ക്രസന്റ് യു. പി. എസ്. പെരിമ്പലം, എ.യു.പി.എസ്. മുണ്ടുപറമ്പ് എന്നീ സ്കൂളുകളിൽ നിന്നും അപ്പർ പ്രൈമറി തലം പൂർത്തിയാക്കുന്ന കുട്ടികൾ ഹൈസ്കൂൾ വിദ്യാഭ്യാസത്തിനായി ആശ്രയിക്കുന്നത് ഈ സ്ഥാപനത്തെയാണ്. ആനക്കയം പഞ്ചായത്തിലെ ഇരുമ്പുഴി, വടക്കുമ്മുറി, പെരിമ്പലം, പാണായി, ആനക്കയം, മണ്ണമ്പാറ, കാട്ടുങ്ങൽ, പുളിയക്കോട്ട് പാറ, പാലക്കോട്ട് പറമ്പ്, വളാപറമ്പ് മുതലായ സ്ഥലങ്ങളിൽ നിന്നും കൂട്ടിലങ്ങാടി പഞ്ചായത്തിലെ പടിഞ്ഞാറ്റുമുറി പ്രദേശത്തുനിന്നും ആണ് മുഖ്യമായും കുട്ടികൾ പഠിക്കുന്നത്. വിദ്യാഭ്യാസപരമായി പിന്നാക്കമായിരുന്ന മലപ്പുറം ജില്ലയിലെ ഇതര പ്രദേശങ്ങൾ പോലെ തന്നെ ഇരുമ്പുഴിയിലെയും സ്ഥിതി വ്യത്യസ്തമായിരുന്നില്ല. ജില്ലാ ആസ്ഥാനമായ മലപ്പുറത്തും താലൂക്ക് ആസ്ഥാനമായ മഞ്ചേരിയിലുമാണ് അക്കാലത്ത് ഹൈസ്കൂൾ വിദ്യാഭ്യാസ സൗകര്യം ഉണ്ടായിരുന്നത്. അതുകൊണ്ടുതന്നെ സാധാരണക്കാരായ ആളുകൾ അവരുടെ കുട്ടികൾ യു. പി. പഠനത്തിനു ശേഷം സ്കൂളിലേക്ക് അയയ്ക്കുന്ന പതിവ് താരതമ്യേന കുറവായിരുന്നു. ഈ അവസ്ഥയ്ക്ക് ഒരു മാറ്റം വേണമെന്ന് ആഗ്രഹിച്ച ഇരുമ്പുഴി പ്രദേശത്തെ നിസ്സ്വാർത്ഥമതികളായ ഒരു പറ്റം ആളുകൾ ഒര ഹൈസ്കൂളിനു വേണ്ടി കഠിനാധ്വാനം ചെയ്യുകയും അവരുടെ അധ്വാനഫലമായി 1974 ൽ ഇരുമ്പുഴിയിൽ ഗവ. ഹൈസ്കൂൾ സ്ഥാപിതമാവുകയും ചെയ്തു. ആദ്യകാലത്ത് ഇരുമ്പുഴി ജി.എം.യു.പി. സ്കൂളിനോടനുബന്ധിച്ചാണ് ഹൈസ്കൂൾ ക്ലാസുകൾ നടത്തിയിരുന്നത്. ശ്രീ. കെ.പി. ശ്രീനിവാസനായിരുന്നു പ്രഥമ പ്രധാന അധ്യാപകൻ. പിന്നീട് മൂന്ന് ഏക്കർ സ്ഥലം ശ്രീ. കുഞ്ഞിമുഹമ്മദ് മാസ്റ്റർ സ്കൂളിനുവേണ്ടി സൗജന്യവിലയ്ക്ക് നൽകുകയും സർക്കാർ സ്വന്തമായി കെട്ടിടം നിർമ്മിച്ച് പ്രവർത്തനം അവിടേക്ക് മാറ്റുകയും ചെയ്തു. 2004 ൽ സയൻസ്, കൊമേഴ്സ് ഹ്യുമാനിറ്റീസ് ബാച്ചുകളുള്ള ഹയർ സെക്കണ്ടറി വിഭാഗം പ്രവർത്തനം ആരംഭിച്ചു. കഴിഞ്ഞ ഏതാനും വർഷങ്ങളായി സംസ്ഥാനത്ത് തന്നെ ഉന്നത സ്ഥാനത്ത് നിലകൊള്ളുന്ന സ്കൂളായി മാറിയിരിക്കുന്നു ഈ സ്കൂളിലെ ഹയർ സെക്കണ്ടറി, ഹൈസ്കൂൾ വിഭാഗങ്ങൾ. 

മൂന്ന് ഏക്കർ ഭൂമിയിലാണ് വിദ്യാലയം സ്ഥിതി ചെയ്യുന്നത്. ഹൈസ്കൂളിന് 2 കെട്ടിടങ്ങളിലായി 15 ക്ലാസ് മുറികളും ഹയർ സെക്കണ്ടറിക്ക് 3 കെട്ടിടത്തിലായി 8 ക്ലാസ് മുറികളുമുണ്ട്. വിശാലമായ ഒരു കളിസ്ഥലം വിദ്യാലയത്തിനുണ്ട്.

ഹൈസ്കൂളിനും ഹയർസെക്കണ്ടറിക്കും വെവ്വേറെ കമ്പ്യൂട്ടർ ലാബുകളുണ്ട്. മൂന്ന് ലാബുകളിലുമായി ഏകദേശം നാപ്പത്തി അഞ്ചിലധികം കമ്പ്യൂട്ടറുകളുണ്ട്. മൂന്ന് ലാബുകളിലും ബ്രോഡ്ബാന്റ് ഇന്റർനെറ്റ് സൗകര്യം ലഭ്യമാണ്.

സ്കൂൾ കെട്ടിടങ്ങൾക്ക് പുറമെ ഹയർ സെക്കണ്ടറിക്കും ഹൈസ്കൂൾ വിഭാഗത്തിനും വെവ്വേറെ ഓപ്പൺ ഓഡിറ്റോറിയവും ഒരു സ്മാർട്ട് ഓഡിറ്റോറിയവും ഉണ്ട്.

വിദ്യാലയാടിസ്ഥാനത്തിൽ നടത്തപ്പെടുന്ന ദൈനംദിന പഠനപ്രവർത്തനങ്ങളുടെ ആസൂത്രണത്തിലും നടത്തിപ്പിലും സാങ്കേതികസൗകര്യങ്ങളുടെ പ്രയോഗത്തിലും വിദ്യാർഥികളെക്കൂടി പങ്കാളികളാക്കേണ്ടതുണ്ടല്ലോ. ഹൈടെക്ക് സംവിധാനത്തിൽ പഠനപ്രവർത്തനങ്ങൾ കൂടുതൽ സാങ്കേതിക വിദ്യാധിഷ്ഠിതമാകുന്നതോടെ അധ്യാപൿക്കൊപ്പം വിവരനിർമിതിയിലും നടത്തിപ്പിലും വിദ്യാർഥികളെയും പങ്കാളികളാക്കുക, കുട്ടികളുടെ സാങ്കേതികജ്ഞാനം വികസിപ്പിക്കുക എന്ന ലക്ഷ്യത്തോടെ സ്കൂൾ തലത്തിൽ പ്രവർത്തിക്കുന്ന ഐ.സി.ടി കൂട്ടായ്മയാണ് ലിറ്റിൽകൈറ്റ്സ്. സംസ്ഥാന സർക്കാർ ആവിഷ്കരിച്ച് നടപ്പിലാക്കിവരുന്ന ഹൈടെക് സ്കൂൾ പദ്ധതിയുടെ ഭാഗമായാണ് പൊതുവിദ്യാലയങ്ങളിൽ ലിറ്റിൽ കൈറ്റ്സ് യൂണിറ്റുകൾ രൂപീകരിക്കുന്നത്
സ്റ്റുഡൻസ് പോലീസ് കേഡറ്റ് മാതൃകയിൽ, ഒരു അധ്യാപകന്റെയും അധ്യാപികയുടെയും മേൽനോട്ടത്തിൽ സ്കൂൾ യുണിറ്റ് പ്രവർത്തിക്കുന്നു. എട്ടാം ക്ലാസിൽ പഠിക്കുന്ന വിദ്യാർഥികളിൽ നിന്നും ജനുവരി മാസത്തിൽ ഒരു അഭിരുചി പരീക്ഷ നടത്തി തെരഞ്ഞെടുക്കപ്പെടുന്ന 20 മുതൽ 40 വരെ കുട്ടികളെയാണ് ഒരു യൂണിറ്റിൽ ഉൾപ്പെടുത്തുന്നത്. ഇതിന്റെ അടിസ്ഥാനത്തിൽ നിർദ്ദേശിക്കപ്പെട്ടവിധം പരീക്ഷ നടത്തി 28 വിദ്യാർഥികളെ ചേർത്ത് ആദ്യ ഘട്ടത്തിൽ തന്നെ സ്കൂളിൽ ലിറ്റിൽ കൈറ്റ്സിന് അംഗീകാരം നേടിയെടുക്കാനായി (Registration No. LK/2018/18017).
ഇതിന്റെ ഭാഗമായി കൈറ്റ് മാസ്റ്റർ എന്നറിയപ്പെടുന്ന അധ്യാപകനും കൈറ്റ്മിസ്ട്രസ് എന്നറിയപ്പെടുന്ന അധ്യാപികക്കും അവധിക്കാലത്ത് പരിശീലനം ലഭിച്ചു. സ്കൂൾ ആരംഭിച്ചതിന് ശേഷം ലിറ്റിൽ കൈറ്റ്സിൽ പങ്കാളികളായ കുട്ടികൾക്ക് ഒരു ദിവസത്തെ വിദഗ്ദപരിശീലനവും നൽകി. മലപ്പുറം സബ്ജില്ലാ മാസ്റ്റർ ട്രൈനർ മുഹമ്മദ് മാഷ് പരിശീനത്തിന് നേതൃത്വം നൽകി. പരിശീലനപരിപാടികൾ എച്ച്.എം. ഗിരിജ ടീച്ചർ നിർവഹിച്ചു. എല്ലാ ബുധനാഴ്ചകളിലും വൈകുന്നേരം 4 മണിമുതൽ 5 മണിവരെ മാസത്തിൽ 4 മണിക്കൂർ പരിശീലന പരിപാടികൾ നടന്നുവരുന്നു.
വിദ്യാർഥികളിൽ കരുണയും സേവനമനോഭാവവും വളർത്തുന്നതിന് വേണ്ടി ലോകാരോഗ്യസംഘടനയുടെ കീഴിൽ നടന്നുവരുന്ന Junior Red Cross (J.R.C.) സ്കൂൾ യൂണിറ്റ് നല്ല രൂപത്തിൽ നടന്നുവരുന്നു. വിവിധ പ്രവർത്തനങ്ങൾ ഈ വർഷവും ജെ.ആർ.സിക്ക് കീഴിൽ നടന്നു. 2015-16 അദ്യയനവർഷത്തിലാണ് ഇത് രൂപീകരിക്കപ്പെട്ടത്. മലപ്പുറം എം.എൽ.എ. പി. ഉബൈദുള്ള സാഹിബ് ആണ് സ്കൂൾ യുണിറ്റിന്റെ ഉദ്ഘാടനം നിർവഹിച്ചത്. എട്ടാം ക്ലാസിലെ 25 കുട്ടികളുമായി ആരംഭിച്ച ജെ.ആർ.സിയിൽ ഇപ്പോൾ എട്ടിലും ഒമ്പതിലും പത്തിലുമായി 75 അംഗങ്ങളുണ്ട്. ഇതിന്റെ സി.ലെവൽ പരീക്ഷ പാസാകുകയും ക്യാമ്പ് സർട്ടിഫിക്കറ്റ് നേടുകയും ചെയ്യുന്ന വിദ്യാർഥികൾക്ക് എസ്.എസ്.എൽ.സി പരീക്ഷയിൽ ഗ്രേസ് മാർക്കിന് അർഹതയുണ്ടായിരിക്കും. ഈ വർഷം പത്താം തരത്തിൽ പഠിക്കുന്ന 17 ജെ.ആർ.സി. കുട്ടികൾ സി.ലെവൽ പരീക്ഷ പാസായി ഗ്രേസ് മാർക്കിന് അർഹത നേടി. 
സ്റ്റുഡൻസ് പോലീസ് കേഡറ്റ് യുണിറ്റിന് 2018-19 വർഷത്തിൽ സ്കൂളിൽ അനുമതി ലഭിച്ചു. സ്കൂളിലെ രണ്ട് അധ്യാപകർ തിരുവനന്തപുരം പോലീസ് ട്രൈനിംഗ് കോളേജിൽ 10 ദിവസത്തെ പരിശീലനം നേടി സർട്ടിഫിക്കറ്റ് കരസ്ഥമാക്കി. എട്ടാം ക്ലാസിൽ നിന്നുള്ള 44 പേരെയാണ് ഈ വർഷം പരിശീലനത്തിനായി തെരഞ്ഞെടുത്തത്. പരിശീലന പരിപാടികൾ ആഴ്ചതോറും (ബുധൻ) ഭംഗിയായി നടന്നുവരുന്നു. മഞ്ചേരി പോലീസ് സ്റ്റേഷനിൽനിന്നുള്ള 2 പുരുഷ-വനിതാ പോലീസ് ഉദ്യോഗസ്ഥർ ആൺകുട്ടികൾക്കും പെൺകുട്ടികൾക്കും പരിശീലനം നൽകുന്നു.

ആർ.എം.എസ്.എ യുടെ കീഴിൽ പെൺകുട്ടികൾക്കുള്ള സ്വയരക്ഷ പദ്ധതിയുടെ ഭാഗമായി ഒമ്പതാംക്ലാസിലെ പെൺകുട്ടികൾ കളരി പരിശീലനം നടന്നു. ഇരുമ്പുഴിഎ.പി.ഐ.എം കളരി സംഘം മൌയ്തീൻ കുട്ടി ഗുരുക്കളുടെ കീഴിലാണ് 50 അംഗ സംഘം പരിശീലനം നേടിയത്.
വിദ്യാർഥികളിലെ സർഗവാസനകളെ പ്രോത്സാഹിപ്പിക്കാനും വളർത്താനും ഉദ്ദേശിച്ച് സജീവമായി പ്രവർത്തിക്കുന്ന വേദിയാണ് വിദ്യാരംഗം കലാസാഹിത്യവേദി. ഓരോ ക്ലാസിൽനിന്നും രണ്ട് വീതം പ്രതിനിധികളെ ചേർത്ത്. അവരിൽനിന്ന് ക്ലാസ് കൺവീനറെയും സ്റ്റുഡൻസ് ജനറൽ കൺവീനറെയും തെരഞ്ഞെടുക്കുന്നു. മലയാളം അധ്യാപകരുടെ ഒരു പ്രതിനിധിയായിരിക്കും കൺവീനർ 
പാഠ്യപാഠ്യാനുബന്ധപ്രവർത്തനങ്ങൾക്കായി താഴെ പറയുന്ന ക്ലബ്ബുകളും പ്രവർത്തിക്കുന്നു. ക്ലബ്ബുകളുടെ ഔപചാരികമായ ഉദ്ഘാടനം വിവിധ പരിപാടികളോടെ വിപുലമായി സ്കൂൾ ഓഡിറ്റോറിയത്തിൽ വിപുലയമായി കൊണ്ടാടാറുണ്ട്.

ഓ.ആർ.സി പദ്ധതിയെ കുറിച്ച് പഠിക്കാൻ പോണ്ടിച്ചേരി ശ്രീ. അരവിന്ദോ സൊസൈറ്റി പ്രതിനിധികൾ മലപ്പുറം ഡി.ആർ.സി യിൽ എത്തി. നോഡൽ ടീച്ചർമാർ, സ്മാർട്ട് 40 പ്രതിനിധികൾ, റിസോഴ്സ് പേഴ്സൺമാർ, സ്കൂൾ കൗൺസിലർ എന്നിവരുമായി വിവരങ്ങൾ പങ്ക് വെക്കുന്നു. ഈ പരിപാടിയിൽനിന്ന് ഇരുമ്പുഴി സ്കൂളിൽനിന്നുള്ള  കോർഡിനേറ്ററും തെരഞ്ഞെടുക്കപ്പെട്ട വിദ്യാർഥികളും പങ്കെടുത്തു. 

മൂന്ന് ദിവസം നീണ്ടുനിന്ന സ്മാർട്ട് 40 സഹവാസ ക്യാമ്പ് (16-3-2018 മുതൽ 18-3-2018 വരെ) സമാപിച്ചു. സംയോജിത ശിശുവികസന പദ്ധതിയുടെ ആഭിമുഖ്യത്തിൽ ഒ.ആ.സി.യുടെ നിർദ്ദേശമനുസരിച്ച് നടത്തപ്പെട്ട ക്യാമ്പിന് സ്കൂൾ ഒ.ആർ.സി. കോർഡിനേറ്റർ ശ്രീമതി സ്നേഹലത ടീച്ചർ നേതൃത്വം നൽകി. 44 കുട്ടികൾ ആദ്യവസാനം പങ്കെടുത്തു. വിവിധ മേഖലയിൽ വിദഗ്ദരായ വ്യക്തിത്വങ്ങൾ ക്ലാസുകൾക്കും പ്രവർത്തനങ്ങൾക്കും നേതൃത്വം നൽകി. 16 ാം തിയ്യതി വൈകുന്നേരം 5 മണിക്ക് ആരംഭിച്ച ക്യാമ്പ് ജില്ലാ പഞ്ചായത്ത് സ്റ്റാൻ്റിംഗ് കമ്മറ്റി ചെയർമാൻ ശ്രീ ഉമർ അറക്കൽ ഉദ്ഘാടനം ചെയ്തു. കുട്ടികളുടെ മാനസികവും സാമൂഹികവുമായ വളർചക്ക് സഹായകമായ വിവിധ പ്രവർത്തനങ്ങൾ കുട്ടികൾ ആവേശത്തോടെ ഏറ്റെടുത്തു. അധ്യാപകളും രക്ഷിതാക്കളും ഊഴമനുസരിച്ച് വിദ്യാർഥികളോടൊപ്പം ഉണ്ടായിരുന്നു. കഴിഞ്ഞ വർഷങ്ങളിലേതു പോലെ തന്നെ ക്യാമ്പ് ഹൃദ്യവും പ്രയോജനപ്രദവുമായി കുട്ടികൾ അഭിപ്രായപ്പെട്ടു.
മലപ്പുറം ജില്ലയിലെ തെരഞ്ഞെടുക്കപ്പെട്ട 5 സ്കൂളുകളിലൊന്നാണ്. ജി.എച്ച്.എസ് ഇരുമ്പുഴി. വളരെ നല്ല നിലയിൽ ഒ.ആർ.സി പ്രവർത്തനങ്ങൾ ഇവിടെ നടന്നുവരുന്നു. കഴിഞ്ഞ വർഷങ്ങളിൽ നിർദ്ദേശിക്കപ്പെട്ട മുഴുവൻ പ്രവാർത്തനങ്ങളും ഈ സ്കൂളിൽ നടന്നു. 
ഓ.ആർ.സി.ക്ക് കീഴിൽ ഈ വർഷം നടന്ന ശ്രദ്ധേയമായ പരിപാടിയാണ്. ഓ.ആർ.സി. സ്മാർട്ട് ഫോർട്ടി ക്യാമ്പ്. നവംബർ 19, 20 (ശനി, ഞായർ) തിയ്യതികളിലായി സ്കൂൾ ഓഡിറ്റോറിയത്തിലും സ്മാർട്ട് റൂമിലുമായി നടന്നു. 19 തിയ്യതി ശനിയാഴ്ച രാവിലെ 8:30 ന് ആരംഭിച്ച പരിപാടി 20 ാം തിയ്യതി ഞായറാഴ്ച വൈകുന്നേരം നാലര മണിയോടെയാണ് അവസാനിച്ചത്.
മലപ്പുറം ജില്ലാ പഞ്ചായത്ത് വികസനകാര്യസമിതി ചെയർമാൻ ഉമർ അറക്കലാണ് പരിപാടി ഉദ്ഘാടനം ചെയ്തത്. വാർഡ് മെമ്പർ സലീന ബഷീർ, പി.ടി.എ പ്രസിഡണ്ട് ബഷീർ, സമീർ മച്ചിങ്ങൽ, ഷാഹുൽ ഹമീദ് സർ, എന്നിവർ പങ്കെടുത്ത് സംസാരിച്ചു. ഹെഡ്മാസ്റ്റർ കരുണാകരൻ എ.പി. സ്വാഗതവും കോർഡിനേറ്റർ സ്നേഹലത ടീച്ചർ നന്ദിയും പറഞ്ഞു.
വിദ്യാഭ്യാസ വകുപ്പ് തന്നെ 2017-18 വർഷം മുതൽ 3ാം തരം മുതൽ 8ാം തരം വരെ കുട്ടികളുടെ പഠനപിന്നാക്കാവസ്ഥ നിൽക്കുന്ന വിദ്യാർഥികൾക്കായി ശ്രദ്ധ എന്ന പേരിൽ ഒരു പദ്ധതി തയ്യാറാക്കിയിരിക്കുന്നു. ശ്രദ്ധ പദ്ധതി അതിന്റെ പൂർണമായ തികവോടെ സ്കൂളിൽ നടന്നു. ഈ പദ്ധതി വരുന്നതിന് മുമ്പെ അമൃതം എന്ന പേരിട്ട് പിയർഗ്രൂപ്പ് പഠനപദ്ധതി സ്കൂളിൽ കഴിഞ്ഞ വർഷങ്ങളിൽ വിജയകരമായി നടന്നിരുന്നു. കൂടുതൽ കാര്യക്ഷമമായും നടപ്പാക്കിയ പദ്ധതി പിന്നാക്കം നിൽക്കുന്ന കുട്ടികളിൽ പുതിയ ഉണർവിന് കാരണമായതായി വിലയിരുത്തപ്പെട്ടു. 
എട്ടാം ക്ലാസിൽ പഠനത്തിൽ പിന്നാക്കം നിൽക്കുന്നവർക്ക് അടിസ്ഥാന ശേഷി നേടിക്കൊടുക്കാനുള്ള പരസപര പഠനസാഹായ പദ്ധതിയായിരുന്നു അമൃതം പദ്ധതി. ക്ലാസിലെ തന്നെ സമർഥരായ വിദ്യാർഥികളുടെ മെൻ്റർ ഗ്രൂപ്പുകളിലൂടെയാണിത് നടന്നുവന്നിരുന്നത്. ഇംഗ്ലീഷ്, മലയാളം, ഹിന്ദി എന്നീ ഭാഷകളിൽ എഴുത്തും വായനയും വേണ്ടവിധം വികസിക്കാത്ത കുട്ടികളായിരുന്നു ഇതിന്റെ ഉപഭോക്താക്കൾ. കണക്കിലെ അടിസ്ഥാന ക്രിയകളും പോലും ചെയ്യാൻ കഴിയാതിരിരുന്ന ഇത്തരം കൂട്ടികൾ നിരന്തരമായ മോട്ടിവേഷന്റെ ഫലമായി ഈ അവസരം സ്വയം പ്രയോജനപ്പെടുത്താൻ മുന്നോട്ട് വന്നുവെന്നതായിരുന്നു ഉണ്ടായമാറ്റം. 
ഒമ്പതാം ക്ലാസിലെ പിന്നാക്കം നിൽക്കുന്ന വിദ്യാർഥികളെ ശാക്തികരിക്കുന്നതിനായി ഗവ. തലത്തിൽ തന്നെയുള്ള സംവിധാനമാണ് നവപ്രഭ. കഴിഞ്ഞ വർഷം ഒട്ടേറെ പ്രവർത്തനങ്ങൾ ഇതുമായി ബന്ധപ്പെട്ട് നടന്നു. കൂട്ടികളെ കണ്ടെത്താൻ പ്രത്യേക ടെസ്റ്റ് നടത്തി. തെരഞ്ഞെടുത്ത കൂട്ടികൾക്ക് വിവിധ വിഷയങ്ങളിൽ പ്രത്യേക പരിശീലനം. സൌജന്യ ടൂർ എന്നിവ നടന്നു. ലഘുഭക്ഷണം സൌജന്യമായി നൽകിയാണ് ഈ ക്ലാസുകൾ നടന്നുവന്നിരുന്നത്. ഈ പദ്ധതിയും തുടർന്നുവരുന്നു.
സ്കൂളിലെ ഭിന്നശേഷിക്കാരായ വിദ്യാർഥികളെ സ്കൂളിന്റെ സാധാരണ മുഴുവൻ പ്രവർത്തനങ്ങളിലും പങ്കാളികളാക്കുന്നതിന് പുറമെ അവർക്കായി പ്രത്യേക പരിഗണയും നൽകിവരുന്നു. അതിന്റെ ഭാഗമായി അത്തരം കുട്ടികൾക്കും അവരുടെ രക്ഷിതാക്കൾക്കും ചില പരിശീലന പരിപാടികളും സ്കൂളിൽ സംഘടിപ്പിക്കുകയുണ്ടായി. 
2017 ഡിസംബറിൽ ഭിന്നശേഷിക്കാരായ വിദ്യാർഥികൾക്കും അവരുടെ രക്ഷിതാക്കൾക്കുമായി കുടനിർമ്മാണ പരിശീലനം സ്കൂളിൽ സംഘടിപ്പിച്ചു. പത്ത് വിദ്യാർഥികളും അവരുടെ രക്ഷിതാക്കളമാണ് പരിശീലനത്തിൽ പങ്കെടുത്ത് കുട നിർമ്മാണം പഠിച്ചത്. തയ്യാറാക്കിയ കുടകൾ അധ്യാപകർ വിലകൊടുത്ത് വാങ്ങി. 
ഭിന്നശേഷിക്കാരായ കുട്ടികളുടെ കലാവാസനയെ പ്രോത്സാഹിപ്പിക്കുക എന്ന ലക്ഷ്യത്തോടെ ശലഭവർണങ്ങൾ എന്ന ഒരു മാഗസിൻ പുറത്തിറക്കി. അധ്യാപകന്റെ മേൽനോട്ടത്തിൽ മാഗസിന്റെ പൂർണമായ പ്രവർത്തനങ്ങളും കുട്ടികൾതന്നെയാണ് ചെയ്തത്. അംസംബ്ലിയിൽ അത് പ്രധാനാധ്യാപിക പ്രകാശനം ചെയ്യുകയും പങ്കെടുത്തവർക്ക് പ്രത്യേക സമ്മാനങ്ങൾ നൽകുകയുമുണ്ടായി. 
വികലാംഗ ദിനത്തോടനുബന്ധിച്ച് മലപ്പുറത്ത് വച്ച് നടന്ന കായിക മത്സരത്തിൽ പങ്കെടുത്ത് വിജയികളായ ഭിന്നശേഷി വിദ്യാർഥികൾക്ക് പൊതുവേദിയിൽ വെച്ച് സമ്മാനങ്ങൾ വിതരണം ചെയ്തു. 
ഭിന്നശേഷിക്കാരായ കുട്ടികളും അവരുടെ രക്ഷിതാക്കളും അധ്യാപകരുടെയും സ്കൂളിലെ തെരഞ്ഞെടുക്കപ്പെട്ട മറ്റുകുട്ടികളോടൊപ്പം നിലമ്പൂർ തേക്ക് മ്യൂസിയത്തിലേക്ക് വിനോദയാത്ര നടത്തിയത് കുട്ടികൾക്ക് ഒട്ടേറെ പുതിയ പാഠങ്ങൾ നൽകി. മലപ്പുറത്തെ ഒരു സഹൃദയൻ മുഴുവൻ കുട്ടികൾക്കും രക്ഷിതാക്കൾക്കും വഴിയിൽ വെച്ച് ഇളനീർ വാങ്ങിനൽകിയത് ഹൃദ്യമായ ഒരു അനുഭവവും സ്കൂളിനോടുള്ള പൊതുസമൂഹത്തിന്റെ ആദരവുമായി പരിഗണിക്കപ്പെട്ടു. 
സ്കൂളിൻ്റെ പഠനനിലവാരം മെച്ചപ്പെടുത്തുന്നതിനും പ്രത്യേകിച്ച് പത്താക്ലാസിൽ ഉന്നതവിജയം നേടുന്നതിനും വേണ്ടി പ്രവർത്തിക്കുന്ന സജീവമായ പദ്ധതിയാണ് ജില്ലാ പഞ്ചായത്തിന് കീഴിൽ നടത്തുന്ന വിജയഭേരി. ഇക്കഴിഞ്ഞ വർഷങ്ങളിൽ ഇതിൻ്റെ കീഴിൽ വിവിധ പരിപാടികൾ നടത്തി. സ്കൂൾ തുറക്കുന്നതിന് തൊട്ടുമുമ്പായി നടത്തുന്ന ഒരു ദിവസം നീണ്ടുനിൽക്കുന്ന മോട്ടിവേഷൻക്ലാസ്. സ്കൂൾ ആരംഭിച്ചതിന് ശേഷം രക്ഷിതാക്കളുടെ വിപുലമായ മീറ്റിംഗ്, ജൂൺമാസത്തിൽ തന്നെ ആരംഭിക്കുന്ന രാവിലെയും (9-9:45) വൈക്കുന്നേരം സ്കൂൾ വിട്ടതിന് ശേഷവും(4-4:45) പഠനനിലവാരം തിരിച്ചുള്ള പ്രത്യേക കോച്ചിംഗ് ക്ലാസുകൾ, പത്ത് വിദ്യാർഥികളെ തരംതിരിച്ച് അധ്യാപകരെ ഏൽപിച്ചുള്ള നിരീക്ഷണം, ഗൃഹസന്ദർശനങ്ങൾ, പരീക്ഷയോടനുബന്ധിച്ച് വിവിധ പ്രദേശങ്ങളിലെ നാട്ടുകാരുടെ സഹായത്തോടെ നടത്തുന്ന പഠനമൂലകൾ, അന്നേ ദിവസങ്ങളിൽ സ്കൂളിൽ വെച്ചുള്ള രാത്രികാല ക്യാമ്പുകൾ എന്നിവയാണ് പത്താം ക്ലാസിലെ കുട്ടികളെ കേന്ദ്രീകരിച്ചുള്ള വിജയഭേരി പരിപാടികൾ.
അധ്യാപകരുടെയും വിദ്യാർഥികളുടെയും പിന്തുണയാൽ കഴിഞ്ഞവർഷങ്ങളിൽ ഒരു ലക്ഷത്തോളം രൂപയുടെ സേവനപ്രവർത്തനങ്ങളാണ് ഇതിലൂടെ സ്കൂൾ നടത്തിയത്. പ്രയാസപ്പെടുന്ന കുട്ടികളെ കണ്ടെത്തി വളരെ രഹസ്യമായി സഹായമെത്തിക്കുന്ന സംവിധാനമാണിത്. അകാലത്തിൽ രക്ഷിതാക്കൾ മരണപ്പെട്ട നിർദ്ധനരായ വിദ്യാർഥികൾക്കും ഇതിന്റെ ഫലം ലഭിക്കുകയുണ്ടായി. ഈ വർഷം മുതൽ കൂടുതൽ കാര്യക്ഷമമായി ഈ പ്രവർത്തനം നടത്താനുള്ള മുന്നൊരുക്കങ്ങൾ ചെയ്തുവരുന്നു.

അക്കാദമിക മികവിലൂടെ വിദ്യാലയ മികവ് എന്ന മുദ്രാവാക്യവുമായി നടപ്പാക്കുന്നവിദ്യാഭ്യാസ സംരക്ഷണയജ്ഞത്തിന്റെ ഭാഗമായി സംസ്ഥാനത്ത് 45000 ക്ലാസുമുറികൾ ഹൈടെക് ആക്കാൻ സർക്കാർ ഒരുങ്ങുന്നുവെന്ന് കേട്ടപ്പോൾ തന്നെ അതിനാവശ്യമായ ഭൌതിക സംവിധാനമൊരുക്കാൻ ആദ്യഘട്ടത്തിൽ തന്നെ മുന്നോട്ട് വന്ന് അത് വിജയകരമായി പൂർത്തീകരിച്ച ജില്ലയിലെ അപൂർവ്വം സ്കൂളുകളിലൊന്നാണ് ഇരുമ്പുഴി ഹയർസെക്കണ്ടറി സ്കൂൾ. 

സർക്കാരിന്റെ ഈ പദ്ധതി പ്രഖ്യപിച്ച ഉടനെ വിളിച്ചുചേർക്കപ്പെട്ട രക്ഷിതാക്കളുടെ യോഗത്തിൽ, രക്ഷിതാക്കളൊന്നടങ്കം അതിന് പുർണപിന്തുണ പ്രഖ്യാപിക്കുകയും രക്ഷിതാക്കളിൽനിന്നും പൂർവ്വവിദ്യാർഥികൾ സന്നദ്ധസംഘടനകൾ എന്നിവരിൽ നിന്നും ആവശ്യമായ ഫണ്ട് ശേഖരിക്കാൻ മുന്നോട്ട് പോകുകയും ചെയ്തു. ഏതാനും ദിവസങ്ങൾക്കകം തന്നെ മുഴുവൻ ക്ലാസുമുറികളും പഴയ വൈദ്യുതി ലൈനുകൾ നീക്കം ചെയ്ത് പുതിയവ സ്ഥാപിക്കുകയും ക്ലാസുമുറികൾ പെയിന്റ് ചെയ്യുകയും ആവശ്യമായ ഫാനുകൾ ലൈറ്റുകൾ കർട്ടനുകൾ എന്നിവ സ്ഥാപിക്കുകയും ചെയ്തു. അങ്ങനെ ആദ്യഘട്ടത്തിൽ തന്നെ പ്രവർത്തിക്കുന്ന മുഴുവൻ ക്ലാസുമുറികളും ഹൈസ്കൂൾ സജ്ജീകരിച്ചു. അതോടൊപ്പം തന്നെ ഹയർസെക്കണ്ടറി വിഭാഗം മൂന്ന് ബാച്ചിലായി വരുന്ന 6 ക്ലാസുമുറികളും ഹൈടെക്ക് സംവിധാനത്തിനായി തയ്യാറാക്കി. 

കഴിഞ്ഞ വർഷം എസ്.എസ്.എൽ.സി പരീക്ഷ എഴുതിയ വിദ്യാർഥികൾക്ക് വരെ ഒരു മാസത്തോളം ഹൈടെക് ക്ലാസുമുറികൾ ഉപയോഗിക്കാൻ ഇതിലൂടെ അവസരം ലഭിച്ചു. ആദ്യഘട്ടത്തിൽ ലഭിച്ച അഞ്ച് പ്രൊജക്ടറുകളും അനുബന്ധ സൌകര്യങ്ങളും നേരത്തെ തന്നെ ഉപയോഗപ്പെടുത്തുകയും. തുടർന്ന് വെക്കേഷൻ കാലയളവിൽ ലഭിച്ച മുഴുവൻ ഉപകരണങ്ങളും ജൂൺ മാസത്തിന് മുമ്പ് തന്നെ ക്ലാസുമുറികളിൽ സജ്ജീകരിക്കുകയും ചെയ്തു. നിപാവൈറസ് ഭീതിയിൽ വൈകിത്തുറന്ന ക്ലാസുകൾ ആദ്യദിവസം തന്നെ പ്രവർത്തന സജ്ജമായി. വെക്കേഷൻ കാലത്ത് ലഭിച്ച ട്രൈനിംഗിന് പുറമെ സമഗ്ര വെബ് പോർട്ടലിൽ വന്ന മാറ്റങ്ങൾ പരിചയപ്പെടുത്തുന്നതിന് എസ്.ഐ.ടി.സിയുടെ നേതൃത്വത്തിൽ അധ്യാപകർക്ക് രണ്ട് മണിക്കൂർ ട്രൈനിംഗ് നൽകി. ഇതോടെ വിദ്യാഭ്യാസ വകുപ്പ് ഉദ്ദേശിക്കുന്ന തരത്തിൽ ഈ അധ്യായനവർഷം തുടക്കം മുതൽ ഹൈടെക് ക്ലാസ് മുറികളുടെ ഉപയോഗം വിദ്യാർഥികൾക്ക് ലഭിച്ചു തുടങ്ങി. ക്ലാസുമുറികളുടെ ഔദ്യോഗികമായ ഉദ്ഘാടനകർമം പിന്നീട് മലപ്പുറം എം.എൽ.എ. ശ്രീ ഉബൈദുല്ല വിപുലമായ ചടങ്ങിൽ നിർവഹിക്കുകയുണ്ടായി.

പൊതുവിദ്യാഭ്യാസം ശാക്തീകരിക്കുന്നതിന്റെ ഭാഗമായി കേരള ഗവ. പൊതുവിദ്യാഭ്യാസ വകുപ്പ് നിർദ്ദേശിച്ച മികവുത്സവ കലാജാഥ വൈവിധ്യമാർന്ന പരിപാടികളോടെ വിപുലമായി നടത്തി. ആനക്കയത്ത് നിന്ന് തുടങ്ങി വടക്കുംമുറിയിൽ അവസാനിച്ച കലാജാഥ 7 കേന്ദ്രങ്ങളിൽ സ്വീകരണങ്ങൾ ഏറ്റുവാങ്ങി പരിപാടികൾ അവതരിപ്പിച്ചു. ഗാനമേള സ്കൂളിന്റെ മികവുകളുടെ ഡോക്യൂമെന്ററി പ്രദർശനം ഓരോ പ്രദേശത്തെയും രാഷ്ട്രീയ സാസ്കാരിക വിദ്യാഭ്യാസ മേഖലകളിലെ പ്രമുഖരുടെ പ്രഭാഷണം എന്നിവ ഉണ്ടായിരുന്നു. കലാപരിപാടികൾ പൂർണമായും നിയന്ത്രിച്ചത് വിദ്യാർഥികളായിരുന്നു. കലാജാഥക്ക് ഷരീഫ്, എച്ച്. എം. എൻ ഗിരിജ, സ്റ്റാഫ് സെക്രട്ടറി മുനീർ എന്നിവർ നേതൃത്വം നൽകി അധ്യാപികമാരും അധ്യാപകരും ജാഥയെ അനുഗമിച്ചു. ആനക്കയത്ത് വെച്ച് പഞ്ചായത്ത് പ്രസിഡണ്ട് പി.ടി. സൂനീറ ഉദ്ഘാടനം നിർവഹിച്ചു. പരിപാടിയിൽ പി.ടി.എ. എക്സിക്യൂട്ടീവ് അംഗങ്ങൾ എം.ടി.എ പ്രസിഡണ്ട് ശബ്ന എന്നിവർ സംബന്ധിച്ചു. പെരിമ്പലത്ത് വെച്ച് ഹംസ മാഷ് സംബന്ധിച്ച് സംസാരിച്ചു. ശേഷം ഇരുമ്പുഴി, കരിഞ്ജീരിപറമ്പ്, വളാപറമ്പ് എന്നിവിടങ്ങളിൽ പരിപാടി അവതരിപ്പിക്കുകയും വിവിധ സ്ഥലങ്ങളിൽ അതത് പ്രദേശത്തെ വാഡ് മെമ്പർമാർ പങ്കെടുത്ത് സംസാരിക്കുകയും ചെയ്തു. വളാപറമ്പിൽ വാഡ് മെമ്പറും പി.ടി.എ പ്രസിഡണ്ടുമായ യു. മൂസ സംസാരിച്ചു. വടക്കുമുറിയിൽ വെച്ച് നടന്ന സമാപനത്തിൽ മൊയ്തീൻ മാസ്റ്റർ മുഹമ്മദ് മാസ്റ്റർ എന്നിവരും പങ്കെടുത്ത് സംസാരിച്ചു.

ഏതൊരു സ്ഥാപനത്തിന്റെയും നിലനിൽപ്പിനും പുരോഗതിക്കും സമഗ്രമായ ഒരു ആസൂത്രണ രേഖ ആവശ്യമുണ്ട്. വ്യക്തമായ ലക്ഷ്യം നിർണയിച്ചുകൊണ്ടുള്ള ആ മാർഗരേഖയാണ് അക്കാഡമിക് മാസ്റ്റർ പ്ലാനിലൂടെ ഉദ്ദേശിക്കുന്നത്. ദീർഘനാളത്തെ കൂടിയാലോചനക്കും ചർചകൾക്കും ശേഷം സ്കൂൾ പുറത്തിറക്കിയ വിഷൻ 100 വിദ്യാഭ്യാസ വികസന രേഖ മികവ് എന്ന പേരിൽ മലപ്പുറം എം. എൽ. എ. ശ്രീ ഉബൈദുല്ല പ്രകാശനം ചെയ്തു. പഞ്ചായത്ത് പ്രസിഡണ്ട് വാർഡ് മെമ്പർമാർ എന്നിവർ സന്നിഹിതരായിരുന്നു. പഞ്ചായത്ത് പ്രസിഡണ്ട് പി.ടി സുനീറ, പി.ടി.എ. പ്രസിഡണ്ട് യു. മൂസ, പ്രധാനാധ്യാപക ഗിരിജ, പ്രിൻസിപ്പൾ അനിൽ എന്നിവർ സംസാരിച്ചു.

സുപ്രധാനമായ ഏതാണ്ടെല്ലാ ദിനാചരണങ്ങളും സ്കൂളിൽ കൊണ്ടാടാറുണ്ട്. ജനുവരി 26 - റിപ്പബ്ലിക് ദിനം, ജനുവരി 30 - രക്തസാക്ഷി ദിനം, ജൂൺ 5 - ലോക പരിസ്ഥിതി ദിനം, ജൂൺ 19 - സംസ്ഥാന വായനദിനം, ജൂൺ 21 - അന്താരാഷ്ട്ര യോഗ ദിനം, ജൂൺ 26 - ലോക ലഹരിവിരുദ്ധദിനം, ജൂലൈ 11 - ലോക ജനസംഖ്യാ ദിനം, ആഗസ്റ്റ് 6 - ഹിരോഷിമ ദിനം, ഓഗസ്റ്റ് 15 സ്വതന്ത്ര്യദിനം, സെപ്തംബർ 5 - ദേശീയ അധ്യാപകദിനം, സെപ്തംബർ 21 - ലോക സമാധാന ദിനം, ഒക്ടോബർ 16 - ലോക ഭക്ഷ്യദിനം, നവംബർ 1 - കേരളപ്പിറവി ദിനം, ഡിസംബർ 1 - ലോക എയ്ഡ്സ് ദിനം... എന്നീദിനങ്ങൾ സ്കൂളിൽ ആചരിക്കുന്നവയിൽ പ്രധാനമാണ്.

ഓണം, ഈദ്, ക്രിസ്തുമസ് എന്നീ ആഘോഷങ്ങളും സ്കൂളിൽ ആചരിച്ചുവരുന്നു. ഓണാഘോഷം വിപുലമായ തോതിൽ കൊണ്ടാടുന്നു. വടംവലി, സ്പൂൺറൈസ്, പൊട്ടാറ്റൊഗാതറിംഗ്, പോട്ട് ബ്രെയ്കിംഗ്, സുന്ദരിക്ക് പൊട്ടുവരക്കൽ എന്നിവ മത്സര ഇനങ്ങളിൽ ചിലതാണ്. ഓണപ്പാട്ടുകളും പൂക്കള മത്സരവും നടത്താറുണ്ട്. 
ഏതാനും വർഷങ്ങളായി പഠന-പാഠ്യേതര മേഖലകളിൽ മികച്ച നേട്ടം കൈവരിച്ചിട്ടുള്ള ഒരു സർക്കാർ വിദ്യാലയമാണ് ഗവ.ഹയർ സെക്കണ്ടറി സ്കൂൾ ഇരുമ്പുഴി. എസ്.എസ്.എൽ.സി., പ്ലസ് റ്റു വിഭാഗങ്ങളിൽ ഈ മികവ് നിലനിൽക്കുന്നു. നൂറ് ശതമാനം വിജയവും. കലാ-കായിക മേഖലകളിലും ഈ സ്കൂൾ കഴിഞ്ഞ വർഷങ്ങളിൽ മികച്ച നേട്ടം കൈവരിച്ചിട്ടുണ്ട്. 2016-17 വർഷത്തിൽ അറബിക് കലാമേളയിൽ മലപ്പുറം സബ്ജില്ലയിലെ ചാമ്പ്യൻമാരായി. 'ജില്ലയെ അറിയാൻ' എന്ന വിഷയത്തിൽ മലപ്പുറം ജില്ലാ പിറവി ദിനത്തിൽ മലപ്പുറം വിദ്യാഭ്യാസ ജില്ല നടത്തിയ ക്വിസ് മത്സരത്തിൽ രണ്ടാം സ്ഥാനം നേടി. സബ്ജില്ലാ കലാമത്സരത്തിൽ വ്യക്തിഗതമായി ഏറ്റവും കൂടുതൽ പോയിന്റുകൾ നേടിയത് ഈ സ്കൂളിലെ വിദ്യാർഥിയാണ്. 2017 ആഗസ്ത് 15 ന് മഞ്ചേരി ലയൺസ് ക്ലബ് നടത്തിയ സ്വാതന്ത്ര്യദിന ക്വിസ് മത്സരത്തിൽ സ്കൂളിനെ പ്രതിനിധീകരിച്ച് പങ്കെടുത്ത മുഹമ്മദ് അൻഷിദ് എൻ. ഹസനുൽ ബന്ന എന്നീ വിദ്യാർഥികൾ ഒന്നാം സ്ഥാനം കരസ്ഥമാക്കി. 

ഓയിസ്ക ഇൻ്റർനാഷണൽ മഞ്ചേരി ചാപ്റ്റർ നടത്തിയ ടോപ്പ് ടീൻ മത്സരപരീക്ഷയിൽ ഇരുമ്പുഴി സ്കൂളിൽനിന്ന് പങ്കെടുത്ത മുഹമ്മദ് അൻഷിദ്, ഹസനുൽ ബന്ന, അൻഷാദ് തങ്ങൾ എന്നിവർ യഥാക്രമം 1,2,3 സ്ഥാനങ്ങൾ നേടി ജില്ലാതല മത്സരത്തിന് അർഹത നേടി. 

കേരള ഗവ. FOREST & WILDLIFE DEPARTMENT ജില്ലാതലത്തിൽ നടത്തിയ ഹൈസ്കൂൾ വിഭാഗം പ്രസംഗ മത്സരത്തിൽ അൻഷിദ് ഒന്നാം സ്ഥാനവും ക്വിസ് മത്സരത്തിൽ അൻഷിദ്-ഹസനുൽബന്ന ടീം മൂന്നാം സ്ഥാനവും നേടി.

ഏതാനും വർഷങ്ങളായി ആവശ്യമായ കൂട്ടിചേർക്കലുകൾ വരുത്തി ഭംഗിയായി പരിപാലിച്ചുവരുന്ന സ്കൂൾ വിക്കിതാൾ ഇരുമ്പുഴി സ്കൂളിന് ഉണ്ട്. 


</doc>
<doc id="385801" url="https://ml.wikipedia.org/wiki?curid=385801" title="ഇന്ത്യയിലെ ഇപ്പോഴത്തെ പ്രതിപക്ഷനേതാക്കളുടെ പട്ടിക">
ഇന്ത്യയിലെ ഇപ്പോഴത്തെ പ്രതിപക്ഷനേതാക്കളുടെ പട്ടിക

ഇന്ത്യൻ പാർലമെന്റിലെ ഇപ്പോഴത്തെ പ്രതിപക്ഷനേതാക്കളുടെ പട്ടികയാണിത്:
ഇന്ത്യയിലെ സംസ്ഥാനങ്ങളിലെയും കേന്ദ്രഭരണപ്രദേശങ്ങളിലെയും നിയമസഭകളിലെ പ്രതിപക്ഷനേതാക്കളുടെ പട്ടികയാണിത്:

ഇന്ത്യയിലെ സംസ്ഥാനങ്ങളിലുള്ള ലെജിസ്ലേറ്റീവ് കൗൺസിലുകളിലെ പ്രതിപക്ഷനേതാക്കളുടെ പട്ടികയാണിത്: 



</doc>
<doc id="385809" url="https://ml.wikipedia.org/wiki?curid=385809" title="യോഷിയാക്കി ഇഷിസാവ">
യോഷിയാക്കി ഇഷിസാവ

കംബോഡിയയിലെ പ്രസിദ്ധമായ അങ്കോർ വാട്ട് ക്ഷേത്രസമുച്ചയത്തിന്റെ രക്ഷയ്ക്കായി ദശാബ്ദങ്ങളോളം പ്രവർത്തിച്ച ജപ്പാൻ ചരിത്രകാരനാണ് യോഷിയാക്കി ഇഷിസാവ.
2017 ൽ മാഗ്സസെ പുരസ്കാരം ലഭിച്ചു.


</doc>
<doc id="385811" url="https://ml.wikipedia.org/wiki?curid=385811" title="ഗെത്‌സി ഷണ്മുഖം">
ഗെത്‌സി ഷണ്മുഖം

ശ്രീലങ്കയിൽ ആഭ്യന്തരയുദ്ധകാലത്തും 2004ലെ സുനാമി കാലത്തും കെടുതികളനുഭവിച്ച സ്ത്രീകൾക്കും കുട്ടികൾക്കും കൗൺസലിംഗിലൂടെ ആശ്വാസം നൽകിയ തമിഴ് വംശജയായ സാമൂഹ്യ പ്രവർത്തകയാണ് ഗെത്‌സി ഷണ്മുഖം.
2017 ൽ മാഗ്സസെ പുരസ്കാരം ലഭിച്ചു.


</doc>
<doc id="385813" url="https://ml.wikipedia.org/wiki?curid=385813" title="അബ്ഡോൺ നബാബൻ">
അബ്ഡോൺ നബാബൻ

വനഭൂമിയിലെ അവകാശത്തിനായി ശബ്ദമുയർത്താൻ ആദിവാസികളെ സംഘടിപ്പിച്ച ഇൻഡോനേഷ്യക്കാരനാണ് അബ്ഡോൺ നബാബൻ.
2017 ൽ മാഗ്സസെ പുരസ്കാരം ലഭിച്ചു.


</doc>
<doc id="385815" url="https://ml.wikipedia.org/wiki?curid=385815" title="ടോണി ടെ">
ടോണി ടെ

സിംഗപ്പൂരിലെ പാവങ്ങൾക്കു ഭക്ഷണപ്പൊതിയെത്തിക്കുന്ന വില്ലിംഗ് ഹാർട്സ് എന്ന ജീവകാരുണ്യസ്ഥാപനത്തിന്റെ സ്ഥാപകനാണ് ടോണി ടെ.

2017 ൽ മാഗ്സസെ പുരസ്കാരം ലഭിച്ചു.


</doc>
<doc id="385816" url="https://ml.wikipedia.org/wiki?curid=385816" title="ഫിലിപ്പീൻ എജ്യൂക്കേഷണൽ തിയറ്റർ അസോസിയേഷൻ">
ഫിലിപ്പീൻ എജ്യൂക്കേഷണൽ തിയറ്റർ അസോസിയേഷൻ

ഫിലിപ്പൈൻസിലെ നാടക കലാകാരന്മാരു‌ടെയും വിദ്യാഭ്യാസ പ്രവർത്തകരുടെയും കൂട്ടായ്മയാണ് ഫിലിപ്പീൻ എജ്യൂക്കേഷണൽ തിയറ്റർ അസോസിയേഷൻ(PETA)യുനെസ്കോയുടെ ഫിലിപ്പൈൻസിലെ അന്തർദേശീയ നാടക ഇൻസ്റ്റിറ്റ്യൂട്ടുകൂടിയാണിത്. ലാഭേച്ഛയില്ലാതെ പ്രവർത്തിക്കുന്ന സർക്കാരിതര - സന്നദ്ധ സ്ഥാപനമാണ്.2017 ൽ മാഗ്സസെ പുരസ്കാരം ലഭിച്ചു. 

ഏപ്രിൽ 7, 1967, നാണ് സെസിൽ ഗുദോത് അൽവാരിസ് പെറ്റ ആരംഭിക്കുന്നത്. 1971 ൽ യുനെസ്കോയുടെ ഫിലിപ്പൈൻസിലെ അന്തർദേശീയ നാടക ഇൻസ്റ്റിറ്റ്യൂട്ടായി. സാമൂഹിക മാറ്റത്തിനായി നിരവധി ഇടപെടലുകൾ നടത്തി. നിരവധി അന്തർദേശീയ നാടകോത്സവങ്ങൾ നടത്തി. 

പ്രസിഡന്റ് ഫെർഡിനാൻഡ് മർക്കോസിന്റെ സ്വേച്ഛാധിപത്യഭരണകാലത്തു പ്രതിഷേധ നാടകങ്ങൾ നടത്തുകയും ലൈംഗികത, എച്ച്ഐവി തുടങ്ങിയ വിഷയങ്ങൾ ആസ്പദമാക്കി കലാപ്രവർത്തനം നടത്തുകയും ചെയ്തു. 1972 ൽ സെസിൽ ഗുദോത് അൽവാരിസ് ഒളിവിൽ പോകേണ്ടി വന്നെങ്കിലും നാടക പ്രവർത്തനത്തിന് തടസമുണ്ടായില്ല. മുന്നൂറിലധികം നാടകങ്ങൾ അവതരിപ്പിച്ചിട്ടുണ്ട്.

നാടകരംഗത്തെ സംഭാവനകൾക്കു 2017 ൽ മാഗ്സസെ പുരസ്കാരം ലഭിച്ചു.


</doc>
<doc id="385821" url="https://ml.wikipedia.org/wiki?curid=385821" title="കിബൊഗ ജില്ല">
കിബൊഗ ജില്ല

ഉഗാണ്ടയിലെ മദ്ധ്യമേഖലയിലെ ഒരു ജില്ലയാണ്, കിബൊഗ ജില്ല (Kiboga District). ഉഗാണ്ടയിലെ പതിവനുസരിച്ച് ജില്ല ആസ്ഥാനത്തിന്റെ പേരുതന്നെയാണ് ജില്ലയ്ക്കും.
നകസെകെ ജില്ല വടക്കു കിഴക്കും കിഴക്കും, മിട്യന ജില്ല തെക്കും മുബെൻഡെ ജില്ല തെക്കുകിഴക്കും, ക്യങ്ക്വൻസി ജില്ല വടക്കുപടിഞ്ഞാറും ജില്ലയുടെ അതിരുകളാണ്. കമ്പാലയിൽ നിന്ന് വടക്കുപടിഞ്ഞാറായി 120 കി.മീ. അകലെയാണ് ജില്ല ആസ്ഥാനം സ്ഥിതി ചെയ്യുന്നത്. ജില്ലയുടെ നിർദ്ദേശാങ്കങ്ങൾ :01 00N, 31 46E (Latitude:1.0000; Longitude:31.7667) ആകുന്നു.



</doc>
<doc id="385826" url="https://ml.wikipedia.org/wiki?curid=385826" title="ക്യംബൊഗൊ സർവകലാശാല">
ക്യംബൊഗൊ സർവകലാശാല

ഉഗാണ്ടയിലെ പൊതു ഉടമസ്ഥതയിലെ സർവകലാശാലയാണ് "ക്യംബൊഗൊ സർവകലാശാല (Kyambogo University)"' (KYU). ഇത് പൊതു ഉടമസ്ഥതയിലുള്ള എട്ടു സർവകലാശാകളിലും ബിരുദദാന സ്ഥാപങ്ങളിലും ഒന്നാണ്.

കാമ്പസ് ക്യംബൊഗൊകുന്നുകളിൽ സ്ഥിതി ചെയ്യുന്നു.



</doc>
<doc id="385830" url="https://ml.wikipedia.org/wiki?curid=385830" title="ഡബ്ലിൻ, കാലിഫോർണിയ">
ഡബ്ലിൻ, കാലിഫോർണിയ

ഡബ്ലിൻ (മുമ്പ് അമഡോർ, ഡൗഘെർട്ടീസ് സിറ്റി സ്റ്റേഷൻ എന്നിങ്ങനെ അറിയപ്പെട്ടിരുന്നു) അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് അൽമേഡ കൌണ്ടിയുടെ കിഴക്കൻ ഉൾക്കടൽ (സാൻ ഫ്രാൻസിസ്കോ), ട്രൈ-വാലി മേഖലയിലെ നഗരപ്രാന്തത്തിൽ സ്ഥിതിചെയ്യുന്ന ഒരു നഗരമാണ്.

അന്തർസംസ്ഥാന പാത 580 ന്റെ വടക്കു ഭാഗത്തിനു സമാന്തരമായി അന്തർദേശീയപാത 680 കുറുകെ കടന്നു പോകുന്ന ജംഗ്ഷനിൽ സ്ഥിതിചെയ്യുന്ന ഈ പട്ടണം, സാൻ ഫ്രാൻസിസ്കോ നഗരമദ്ധ്യത്തിൽനിന്ന് ഏകദേശം 35 മൈൽ (56 കിലോമീറ്റർ) കിഴക്കായും, ഓൿലാന്റ് നഗരമദ്ധ്യത്തിൽനിന്ന് 23 മൈൽ (37 കിലോമീറ്റർ) കിഴക്കായും സാൻ ജോസ് പട്ടണമദ്ധ്യത്തിൽനിന്ന് 31 മൈൽ (50 കിലോമീറ്റർ) വടക്കായുമാണ് സ്ഥിതിചെയ്യുന്നത്. അയർലണ്ട് നഗരമായ ഡബ്ലിന്റെ പേരിനെ ആധാരമാക്കിയാണ് നഗരത്തിനു നാമകരണം നടത്തിയിട്ടുള്ളത്. സാന്താ ക്ലാരിറ്റയ്ക്കു പിന്നിൽ, കാലിഫോർണിയ സംസ്ഥാനത്തിലെ ഏറ്റവും വേഗത്തിൽ വളരുന്ന രണ്ടാമത്തെ നഗരമാണ് ഡബ്ലിൻ. 


</doc>
<doc id="385832" url="https://ml.wikipedia.org/wiki?curid=385832" title="ക്യങ്ക്വൻശി ജില്ല">
ക്യങ്ക്വൻശി ജില്ല

ഉഗാണ്ടയിലെ മദ്ധ്യ മേഖലയിലെ ഏറ്റവും വടക്കുള്ള ജില്ലയാണ്, ക്യങ്ക്വൻസി ജില്ല (Kyankwanzi District). ജില്ല ആസ്ഥാനം ബുടെംബ പട്ടണം.
മയഞ പുഴക്ക് അക്കരെ നകസെകെ ജില്ല കിഴക്കും, കിബൊഗ ജില്ല തെക്കു കിഴക്കും മുബെൻഡെ ജില്ലയും കിബാലെ ജില്ലയും, ലുഗൊഗൊ നദിയുടെ അക്കരെ തെക്കു പടിഞ്ഞാറും, , ഹൊയിമ ജില്ലയും മസിൻഡി ജില്ലയും കഫു നദിയുടെ അക്കരെ വടക്കും, അതിരുകളാണ്. ഉഗാണ്ടയുടെ തലസ്ഥാനമായ കമ്പാലയുടെ 160 കി.മീ. അകലെ ബുക്വിരി- ക്യങ്ക്വൻസി റോഡിലാണ് ബുടെംബ പട്ടണം. The coordinates of the district headquarters are 1.143N, 31.602E.


</doc>
<doc id="385835" url="https://ml.wikipedia.org/wiki?curid=385835" title="ലെരിബെ ജില്ല">
ലെരിബെ ജില്ല


</doc>
<doc id="385837" url="https://ml.wikipedia.org/wiki?curid=385837" title="ഉഗാണ്ടയിലെ തടാകങ്ങൾ">
ഉഗാണ്ടയിലെ തടാകങ്ങൾ

ഉഗാണ്ടയിലെ തടാകങ്ങൾ


</doc>
<doc id="385840" url="https://ml.wikipedia.org/wiki?curid=385840" title="ദിമ തഹ്ബൂബ്">
ദിമ തഹ്ബൂബ്

പ്രമുഖ ജോർദാൻ എഴുത്തുകാരിയും രാഷ്ട്രീയ നിരീക്ഷകയും ജോർദാൻ മുസ്ലിം ബ്രദർഹുഡ് പ്രവർത്തകയും ജോർദാനിയൻ ഇസ്ലാമിക് ആക്ഷൻ ഫ്രണ്ടിന്റെ മാധ്യമ വക്താവുമാണ് ദിമ തഹ്ബൂബ് (English: Dima Tahboub (Arabic:ديمة طهبوب)
അൽ ജസീറ ചാനൽ റിപ്പോർട്ടറായിരുന്ന താരിഖ് അയ്യൂബായിരുന്നു ദിമ തഹ്ബൂബിന്റെ ഭർത്താവ്. 2003ൽ ഇറാഖിലെ അൽ ജസീറ ബിൽഡിങ് അമേരിക്കൻ മിസൈൽ ആക്രമണത്തിൽ തകർത്തപ്പോൾ കൊല്ലപ്പെടുകയായിരുന്നു താരീഖ് അയ്യൂബ്.

1976ൽ വെസ്റ്റ്ബാങ്കിലെ ഹെബ്രോണിൽ ജനിച്ചു. ജോർദാൻ മെഡിക്കൽ അസോസിയേഷൻ മേധാവിയായിരുന്ന താരിഖ് തഹ്ബൂബ് ആണ് പിതാവ് . 2000ൽ അൽജസീറ റിപ്പോർട്ടറായ താരിഖ് അയ്യൂബിനെ വിവാഹം ചെയ്തു. 2002ൽ ഫാത്തിമ എന്ന മകൾ ജനിച്ചു. 
ഇംഗ്ലണ്ടിലെ മാഞ്ജസ്റ്റർ സർവ്വകലാശാലയിൽ നിന്ന്‌ന പിഎച്ച്ഡി കരസ്ഥമാക്കി.
ജോർദാൻ സർവ്വകലാശാലയിൽ നിന്ന് ഇംഗ്ലീഷ് ഭാഷയിൽ ബിരുദം നേടി

ജോർദാനിൽ നിന്ന് പ്രസിദ്ധീകരിക്കുന്ന "അസ്സബീൽ" പത്രത്തിൽ സ്ഥിരമായി എഴുതുന്നു. 800ൽ അധികം ലേഖനങ്ങൾ പ്രസിദ്ധീകൃതമായിട്ടുണ്ട്. "അൽ ഖുദ്‌സ് അൽ അറബി" , "അൽ ജസീറ ടോക്", "ഇസ്ലാം ടുഡെ", വിവിധ ഫലസ്തീനിയൻ പത്രങ്ങളിലും വെബ്‌സൈറ്റുകളിലും ലേഖനങ്ങൾ എഴുതുന്നു. അവരുടെ ലേഖനങ്ങളിലെ പ്രധാന വിഷയം ഫലസ്തീനാണ്.


</doc>
<doc id="385841" url="https://ml.wikipedia.org/wiki?curid=385841" title="സിന്ധു ദിവാകരൻ">
സിന്ധു ദിവാകരൻ

കേരളീയയായ ചിത്രകാരിയാണ് സിന്ധു ദിവാകരൻ. 2017 ൽ ശീർഷകമില്ലാത്ത രചനക്ക് കേരള ലളിത കലാ അക്കാദമി അവാർഡ് ലഭിച്ചു.
അങ്കമാലി സ്വദേശിയായ സിന്ധു ദിവാകരൻ തിരുവനന്തപുരം ഫൈൻ ആർട്സ് കോളേജിൽനിന്ന് ബിഎഫ്എ ബിരുദം നേടി. ഡൽഹി, കൊൽക്കത്ത, ഭുവനേശ്വർ ഉൾപ്പെടെ രാജ്യത്തിന്റെ വിവിധ ഭാഗങ്ങളിൽ ഗ്രൂപ്പ് ഷോകളിൽ പങ്കെടുത്തിട്ടുണ്ട്. അങ്കമാലിയിൽ ഭിന്നശേഷിയുള്ള കുട്ടികളെ ചിത്രകല പഠിപ്പിക്കുന്നു. കേരള, കേന്ദ്ര ലളിതകലാ അക്കാദമികൾക്കുവേണ്ടി ചിത്രകലാ സംബന്ധിയായ നിരവധി ഗ്രന്ഥങ്ങളുടെ എഡിറ്റിങ്ങും ഡിസൈനിങ്ങും നിർവഹിച്ചിട്ടുണ്ട്.



</doc>
<doc id="385846" url="https://ml.wikipedia.org/wiki?curid=385846" title="സജിത് പുതുക്കലവട്ടം">
സജിത് പുതുക്കലവട്ടം

കേരളീയനായ ചിത്രകാരനാണ് സജിത് പുതുക്കലവട്ടം. 2017 ൽ ‘വിങ്സ് ഓഫ് സ്പ്രൗട്ടിങ് എർത്ത്വേംസ്’ എന്ന ചിത്രത്തിന് കേരള ലളിത കലാ അക്കാദമിയുടെ ചിത്രകലക്കുള്ള അവാർഡ് ലഭിച്ചു.
കണ്ണൂരിലെ എടക്കാട് എന്ന ഗ്രാമത്തിൽ ജനിച്ച സജിത് എറണാകുളം കേന്ദ്രീകരിച്ച് പ്രലവർത്തിക്കുന്നു. തൃപ്പൂണിത്തുറ ഗവ. ആർഎൽവി കോളേജിൽനിന്ന് ചിത്രകലയിൽ നാഷണൽ ഡിപ്ളോമ നേടി. നിരവധി എക്സിബിഷനുകളിൽ പങ്കെടുത്തിട്ടുള്ള ഇദ്ദേഹം 2006, 2014 വർഷങ്ങളിൽ കേരള ലളിതകലാ അക്കാദമിയുടെ വാർഷിക മത്സരത്തിൽ പരാമർശവും 2003-ൽ പ്രത്യേക പരാമർശവും 2008-ൽ വിജയരാഘവൻ എൻഡോവ്മെന്റ് ഗോൾഡ് മെഡലും കരസ്ഥമാക്കി.


</doc>
<doc id="385849" url="https://ml.wikipedia.org/wiki?curid=385849" title="ജഗേഷ് എടക്കാട്">
ജഗേഷ് എടക്കാട്

കേരളീയനായ ചിത്രകാരനാണ് ജഗേഷ് എടക്കാട് . 2017 ൽ ഗ്ലാൻസ് ഫ്രം പാസ്റ്റ് -7’ എന്ന രചനക്ക് കേരള ലളിത കലാ അക്കാദമി അവാർഡ് ലഭിച്ചു.
കണ്ണൂർ ജില്ലയിലെ എടക്കാട് സ്വദേശിയായായ ജഗേഷ് 2012-ലെ കേരള ലളിതകലാ അക്കാദമിയുടെ സംസ്ഥാന അവാർഡ്, 2014-ൽ കൊല്ലം സിദ്ധാർഥ ഫൌണ്ടേഷന്റെ മാന്യമായ പരാമർശം എന്നി അംഗീകാരങ്ങൾ നേടി. 2004, 2010 വർഷങ്ങളിൽ ലളിതകലാ അക്കാദമിയുടെ വിദ്യാർഥി സ്കോളർഷിപ്പിനും അർഹനായി.



</doc>
<doc id="385852" url="https://ml.wikipedia.org/wiki?curid=385852" title="സൈ (അക്ഷരം)">
സൈ (അക്ഷരം)

ഗ്രീക്ക് അക്ഷരമാലയിലെ 23-ആമത്തെ അക്ഷരമാണ് സൈ (ഇംഗ്ലീഷ്: Psi; uppercase ', lowercase '; "Psi"). ഗ്രീക്ക് സംഖ്യാക്രമത്തിൽ ഇതിന്റെ മൂല്യം 700 ആണ്.

ഈ അക്ഷരത്തിന്റെ ഉദ്ഭവത്തെക്കുറിച്ച് വ്യക്തമായ ധാരണയില്ല. ഇത് ഫിനീഷ്യൻ അക്ഷരഥ്റ്റിൽനിന്ന് ഉദ്ഭവിച്ചതോ അല്ലാത്തതോ ആകാം എന്ന് വിവിധ അഭിപ്രായങ്ങളുണ്ട്. എഴുത്ത് രീതിയിൽ ആദ്യമായി ഈ അക്ഷരത്തെ സൂചിപ്പിച്ചത് രേഖകൾകൊണ്ടാണ് () ലംബമായ വര ഒഴിവാക്കിയുള്ള വകഭേദങ്ങളും അന്ന് നിലന്നിന്നിരുന്നു (ഉദാ: അല്ലെങ്കിൽ ).

ഊർജ്ജതന്ത്രത്തിലെ തരംഗ ഫങ്ക്ഷനുകളെ സൂചിപ്പിക്കാൻ സാധരണയായി സൈ ഉപയോഗിക്കുന്നു. ക്വാണ്ടം ബലതന്ത്രത്തിലെ, സ്ക്രോഡിങ്കെർ സമവാക്യത്തിലും ബ്രാ–കെറ്റ് അടയാളത്തിലും: formula_1 സൈ കാണപ്പെടുന്നു.

പോളി ഗാമ ഫങ്ക്ഷണിന്റെ, ഫ്രതീകമായും സൈ ഉപയോഗിക്കുന്നു. ഇതു പ്രകാരം,
ഇതിൽ formula_3 എന്നാൽ ഗാമ ഫങ്ക്ഷനാണ്.

സൈ ( Ψ അല്ലെങ്കിൽ ψ) കീഴ്പറയുന്നവയുടെ പ്രതീകങ്ങളായും ഉപയോഗിക്കുന്നു:

These characters are used only as mathematical symbols. Stylized Greek text should be encoded using the normal Greek letters, with markup and formatting to indicate text style.


</doc>
<doc id="385854" url="https://ml.wikipedia.org/wiki?curid=385854" title="കെ.എസ്. സൂരജ">
കെ.എസ്. സൂരജ

കേരളീയയായ ചിത്രകാരിയാണ് കെ.എസ്. സൂരജ. 2017 ൽ ശീർഷകമില്ലാത്ത രചനക്ക് ചിത്രകലക്കുള്ള കേരള ലളിത കലാ അക്കാദമി അവാർഡ് ലഭിച്ചു.
ചോറ്റാനിക്കര സ്വദേശിയായ കെ എസ് സൂരജ മഹാത്മാഗാന്ധി സർവകലാശാലയിൽനിന്ന് പെയിന്റിങ്ങിൽ എം.എഫ്.എ നേടി.


</doc>
<doc id="385856" url="https://ml.wikipedia.org/wiki?curid=385856" title="എസ്.എസ്. സജിൻ">
എസ്.എസ്. സജിൻ

കേരളീയനായ ശിൽപ്പിയാണ് എസ്.എസ്. സജിൻ . 2017 ൽ ശിൽപ്പ നിർമ്മിതിക്ക് കേരള ലളിത കലാ അക്കാദമി അവാർഡ് ലഭിച്ചു.
തിരുവനന്തപുരം നല്ലൂർവട്ടം സ്വദേശിയാണ്


</doc>
<doc id="385862" url="https://ml.wikipedia.org/wiki?curid=385862" title="ലിംപോസൊ പ്രവശ്യ">
ലിംപോസൊ പ്രവശ്യ

ദക്ഷിണ ആഫ്രിക്കയിലെ ഏറ്റവും വടക്കുള്ള പ്രവശ്യയാണ് ലിംപൊപൊ (Limpopo) . ലിംപൊപൊ നദിയുടെ പേരിൽ നിന്നാണ് പ്രവശ്യക്ക് പേരു കിട്ടിയത്. തലസ്ഥാനമായ പൊലൊക്‌വനെ യുടെ മുമ്പത്തെ പേര് പീറ്റെർബർഗ് എന്നായിരുന്നു.
1994ൽ ട്രാൻസ്വാൾ പ്രവശ്യയുടെ വടക്കു ഭാഗത്തു നിന്നാണ് പുതിയ പ്രവശ്യ ഉണ്ടാക്കിയത്. തുടക്ക്ത്തിൽ വടക്കൻ ട്രൻസ്വാൾ (Northern Transvaal) എന്നായിരുന്നു പേര്.



</doc>
<doc id="385867" url="https://ml.wikipedia.org/wiki?curid=385867" title="ഇനിയും പുഴയൊഴുകും">
ഇനിയും പുഴയൊഴുകും

1978ൽ റോസ് എഴുതിയകഥക്ക് എ. ഷരീഫ് തിരക്കഥയും സംഭാഷണവും എഴുതി ഐ.വി. ശശി സംവിധാനം ചെയ്ത ചലച്ചിത്രമാണ് ഇനിയും പുഴയൊഴുകും. ലക്ഷ്മി, എം.ജി. സോമൻ, വിധുബാല, ജയൻ തുടങ്ങിയവർ നടിച്ച ഈ ചിത്രത്തിന്റെ സംഗീതം ദേവരാജന്റെതാണ്. 

യൂസഫലി കേച്ചേരിയുടെ വരികൾക്ക് ജി. ദേവരാജൻ ഈണം നൽകിയിരിക്കുന്നു


</doc>
<doc id="385874" url="https://ml.wikipedia.org/wiki?curid=385874" title="ലിപ്ടകൊ-ഗൗർമ അതോറിറ്റി">
ലിപ്ടകൊ-ഗൗർമ അതോറിറ്റി

ലിപ്ടകൊ–ഗൗർമ അതോറിറ്റി (LGA)എന്നത് മാലി, ബർക്കിനാ ഫാസോ , നൈജർ എന്നിവിടങ്ങളിലെ അടുത്തുള്ള പ്രദേശങ്ങളുടെ വികസനത്തിനായി പ്രവർത്തിക്കുന്ന പ്രാദേശിക സംഘടനയാണ്. ഇവിടത്ത് കാർഷിക, ഊർജ്ജ, ധാതു, ജലവിഭവ മേഖലകളുടെ ഉന്നമനത്തിനായി 1970 ഡിസംബറിൽ ആണ് ഈ സംഘടന രൂപീകരിച്ചത്. 

ഈ പ്രദേശത്തെ തീവ്രവാദത്തെ ചെറുക്കാനായി നിയാമെ ആസ്ഥാനമാക്കി 2017 ജനുവരി 24-നു ഒരു സംയുക്ത സൈന്യം രൂപീകരിച്ചു.


</doc>
<doc id="385884" url="https://ml.wikipedia.org/wiki?curid=385884" title="സിന്ദൂരസന്ധ്യക്ക് മൗനം (ചലച്ചിത്രം)">
സിന്ദൂരസന്ധ്യക്ക് മൗനം (ചലച്ചിത്രം)

വി.കെ.ബി മേനോൻ നിർമ്മിച്ച ഐ.വി. ശശി സംവിധാനം ചെയ്ത് 1982ൽ പുറത്തിറങ്ങിയ ചലച്ചിത്രമാണ്സിന്ദൂരസന്ധ്യക്ക് മൗനം. ലക്ഷ്മി, മാധവി, രതീഷ്, മോഹൻലാൽ, കുതിരവട്ടം പപ്പു, പ്രതാപ് പോത്തൻ തുറങ്ങിയവർ അഭിനയിച്ചിരിക്കുന്നു. സംഗീതം ശ്യാം കൈകാര്യം ചെയ്തിരിക്കുന്നു. . ഈ ചിത്രം മുഴുവനായും കാഠ്മണ്ഡുവിലാണ് ചിത്രീകരിച്ചിരിക്കുന്നത്.

ബിച്ചു തിരുമലയുടെ വരികൾക്ക് ശ്യാം ഈണം നൽകിയിരിക്കുന്നു


</doc>
<doc id="385885" url="https://ml.wikipedia.org/wiki?curid=385885" title="ലിറ സർവകലാശാല">
ലിറ സർവകലാശാല

ലിറ സർവകലാശാല (Lira University) (LU), എന്നത് ഉഗാണ്ടയിലെ ഒരു സർവകലാശാലയാണ്. ഇത് പൊതുഉടമസ്ഥതയിലുള്ള ഒരു സർവകലാശാലയാണ്. 

500 ഏക്കർ സ്ഥലത്താണ് കാമ്പസ് സ്ഥിതി ചെയ്യുന്നത്. ലിറയിൽ നിന്ന് 5 കി.മീ തെക്കുപടിഞ്ഞാറാണ്. The coordinates of the university campus are 2°12'34.0"N, 32°52'12.0"E (Latitude:2.209434; Longitude:32.870011).



</doc>
<doc id="385890" url="https://ml.wikipedia.org/wiki?curid=385890" title="ലുവാണ്ട പ്രവശ്യ">
ലുവാണ്ട പ്രവശ്യ

അംഗോളയിലെ ഒരു പ്രവശ്യയാണ് ലുവാണ്ട. ഇതിന്റെ വിസ്തീർണ്ണം 2417 ച്.കി.മീ ആണ്. 2014ലെ ജനസംഖ്യ 65,42, 942മാണ്. അംഗോളയുടേയും പ്രവശ്യയുടേയും തലസ്ഥാനം ലുവാണ്ടയാണ്. നഗരത്തിന്റെ വിസ്തീർണ്ണം 113 ച്.കി.മീ. ആണ് അത് രാജ്യത്തിന്റെ വിസ്തീർണ്ണത്തിന്റെ 5% മാത്രമെ വരു. 2011ൽ പ്രവശ്യയെ ഏഴു മുനിസിപ്പാലിറ്റികളായി തിരിച്ചിട്ടുണ്ട്. ref name="i"/> ഇവയെ വീണ്ടും 47 കമ്യൂണുകളായും തിരിച്ചിട്ടുണ്ട്.

 


</doc>
<doc id="385893" url="https://ml.wikipedia.org/wiki?curid=385893" title="ഒഗാല്ലല ഭൂഗർഭജലശേഖരം">
ഒഗാല്ലല ഭൂഗർഭജലശേഖരം

വടക്കേഅമേരിക്കയുടെ മധ്യഭാഗത്തുള്ള എട്ട്‌ സംസ്ഥാനങ്ങളിലെ ഭൂമിക്കടിയിൽ 20 മുതൽ 60 വരെ ലക്ഷം വർഷങ്ങൾക്കുമുൻപേ സംഭരിക്കപ്പെട്ട ഭൂഗർഭജലശേഖരമാണ്‌ ഒഗാല്ലല ഭൂഗർഭജലശേഖരം (Ogallala Aquifer). ഈ പ്രദേശത്ത് ജലം ഭൂമിയ്ക്കടിയിൽ 15 മുതൽ 90 മീറ്റർ വരെ ആഴത്തിലാണ്‌ ഉള്ളത്‌. രണ്ടാം ലോകമഹായുദ്ധാനന്തരം ഇതിൽനിന്നും വലിയതോതിൽ ജലം കാർഷികാവശ്യത്തിനു പമ്പുചെയ്തുതുടങ്ങി. ഇന്ന് അമേരിക്കയിലെ ജലസേചനമുപയോഗിച്ച്‌ കൃഷിചെയ്യുന്നപ്രദേശങ്ങളുടെ 27 ശതമാനം ഇതിൽപ്പെടുന്നതാണ്‌. വളരെ വലിയതോതിൽ ജലം ഇവിടെ നിന്നും നിത്യേന എടുക്കുന്നതിനാൽ ഈ ശേഖരത്തിന്റെ നിലനിൽപ്പ്‌ അപകടത്തിലേക്ക്‌ നീങ്ങുകയാണ്‌. ഒരിക്കൽ തീർന്നാൽ മഴയിൽക്കൂടി ഇത്രയും വെള്ളം തിരികെയെത്താൻ ഏതാണ്ട്‌ 6000 വർഷങ്ങൾ വേണ്ടിവരും. ഈ പ്രദേശത്തുള്ള 82 ശതമാനം ആൾക്കാരുടെയും കുടിവെള്ളം ലഭിക്കുന്നതും ഈ ഭൂഗർഭജലത്തിൽനിന്നുമാണ്‌. തുടർച്ചയായ ഉപയോഗവും കൃഷിചെയ്യുന്നതിൽനിന്നും ബാക്കിയാവുന്ന നൈട്രജൻ ആഴ്ന്നിറങ്ങുന്നതും ഈ ജലത്തിന്റെ അളവും നിലവാരവും കുറയ്ക്കുന്നുണ്ട്‌. ഈ രീതിയിൽ വെള്ളം പമ്പുചെയ്താൽ 2028 ആവുമ്പോഴേക്കും ഈ ജലശേഖരം വറ്റിപ്പോവുമെന്നാണ്‌ കണക്കുകൾ കാണിക്കുന്നത്‌. അതിനാൽ പലയിടത്തും കാർഷികാവശ്യത്തിനായി ഈ വെള്ളം ഊറ്റുന്നത്‌ നിർത്തിയിട്ടുണ്ട്‌.

അമേരിക്കയിൽ ഏറ്റവും വലിയതോതിൽ ചോളം, ഗോതമ്പ്‌, സോയാബീൻ എന്നിവ കൃഷിചെയ്യുന്ന ഇടങ്ങളും വ്യാവസായികമായി കാലിവളർത്തുന്ന സ്ഥലങ്ങളുമെല്ലാം ഈ പ്രദേശങ്ങളിലാണ്‌. വൃത്തത്തിൽ സ്പ്രിംഗ്ലർ ഉപയോഗിച്ചുനനയ്ക്കുന്ന രീതി നിലവിൽ വന്നതോടെ തീരെ മഴയില്ലാത്ത സ്ഥലത്തും കൃഷി ചെയ്യുന്ന ഇവിടം ലോകത്തേറ്റവും കാര്യക്ഷമമായി കൃഷിചെയ്യുന്ന ഇടങ്ങളിലൊന്നായിമാറി. ധാരാളം ജലം ലഭിക്കുന്നതിനാൽ അത്രയ്ക്ക്‌ ആർഭാടമായിത്തന്നെയാണ്‌ തുടർച്ചയായി അൻപതിലേറെ വർഷം കൃഷിചെയ്തുകൊണ്ടിരിക്കുന്നത്‌. അമിതോപയോഗം മൂലം ശേഖരത്തിന്റെ പലയിടത്തും ജലനിരപ്പ്‌ വലിയയതോതിൽ കുറയുകയും പലയിടത്തും വറ്റിപ്പോവുകയും ചെയ്തുകഴിഞ്ഞു. പലയിടത്തും ഒന്നരമീറ്ററോളം ജലനിരപ്പ്‌ ഒരുവർഷം കുറയുമ്പോൾ ആകെ മഴയിൽക്കൂടി ഒഴുകി തിരികെയെത്തുന്നത്‌ പരമാവധി ഒരിഞ്ച്‌ ജലമാണ്‌. കർഷകർക്ക്‌ സ്വന്തം സ്ഥലങ്ങളിൽ നിന്നും നിയന്ത്രണമില്ലാതെ ജലം പമ്പുചെയ്യാം. പമ്പിങ്ങിന്‌ പ്രകൃതിവാതകം ഉപയോഗിക്കുന്നതിനാൽ അതിനും ചെലവ്‌ തീരെ കുറവാണ്‌. 2005 -ലാണ്‌ ഉത്തരസംസ്ഥാനങ്ങളിൽ ആദ്യമായി ഇതിനൊരു നിയന്ത്രണം വന്നത്‌. ഇപ്പോൾ ചിലയിടത്ത് എടുക്കുന്ന വെള്ളത്തിന്റെ അളവ്‌ രേഖപ്പെടുത്താൻ മീറ്റർ വയ്ക്കേണ്ടതുണ്ട്‌. അമേരിക്കയിലെ കാർഷികഉൽപ്പന്നങ്ങളുടെ അഞ്ചിലൊന്നും ധാന്യം നൽകി വളർത്തി ഉണ്ടാക്കുന്ന മാംസത്തിന്റെ 40 ശതമാനവും ഇന്ന് ലഭ്യമാവുന്നത്‌ ഈ ജലശേഖരത്തിൽ നിന്നും പമ്പുചെയ്യുന്ന രണ്ടുലക്ഷം കിണറുകളെ ആശ്രയിച്ചാണ്‌.


</doc>
<doc id="385905" url="https://ml.wikipedia.org/wiki?curid=385905" title="മാവേലിക്കരസന്ധി">
മാവേലിക്കരസന്ധി

കൊച്ചിയുടെ പരാജയത്തെത്തുടർന്ന് 1753 ൽ തിരുവിതാംകൂർ - കൊച്ചി രാജാക്കന്മാർ മാവേലിക്കരയിൽ വച്ച് ഒരു സമാധാനഉടന്പടിയിൽ ഒപ്പ് വെച്ചു. സന്ധിവ്യയവസ്ഥകൾ മാർത്താണ്ഡവർമ്മയ്ക്ക് വന്പിച്ച നേട്ടമുണ്ടാക്കി. തിരുവിതാംകൂറിന് നഷ്ടപരിഹാരം നൽകുക, സ്ഥാനഭ്രഷ്ടനായ കൊച്ചിതന്പുരാനെ അംഗീകരിക്കുക എന്നിവയായിരുന്നു പ്രധാനസന്ധി വ്യവസ്ഥ. കൊച്ചി മുതൽ ആലപ്പുഴവരെ വ്യാപിച്ചുകിടക്കുന്ന കരപ്പുറം തിരുവിതാംകൂറിന് വിട്ടുകൊടുക്കുക. യുദ്ധത്തിന്റെ നഷ്ടപരിഹാരം എന്ന നിലയിൽ 25,000 രൂപ നൽകുക കുരുമുളക് 500 റാന്തൽ ഒഴികെയുള്ള തിരുവിതാംകൂറിന് നൽകുക എന്നിവയായിരുന്നു സന്ധിയിലുൾപ്പെട്ടവ.

</doc>
<doc id="385906" url="https://ml.wikipedia.org/wiki?curid=385906" title="പതികങ്ങൾ">
പതികങ്ങൾ

പതിറ്റു പത്തിലെ് ഓരോ പത്തിന്റെയും ആരംഭത്തിൽ കാണുന്നെആമുഖ കുറിപ്പുകളാണ് പതികങ്ങൾ. കഥാപുരുഷന്റെ പേര്, അപദാനങ്ങൾ, പുകഴ്ത്തിപ്പാടിയ കവി, കവിക്കു കിട്ടിയ പാരിതോഷികം ഇവയൊക്കെയാണ് ഇവയിൽ . അതിരുകടന്ന അതിശയോക്തി പതികങ്ങളുടെ മുഖമുദ്രയാണ്.

</doc>
<doc id="385914" url="https://ml.wikipedia.org/wiki?curid=385914" title="ലുബൊംബൊ മേഖല">
ലുബൊംബൊ മേഖല

സ്വാസിലാന്റ് ലെ ഒരു മേഖലയാണ് ലുബൊംബൊ (Lubombo) . വിസ്തീർണ്ണം 5849.11 ച.കി.മീ ഉം 2007ലെ ജനസംഖ്യ 2,07,731 ആകുന്നു. ഭരണ സിരാകേന്ദ്രം സിടെകി. അതിർത്തിയായി ഹൊഹൊ വടക്കും, മൻസിനി പടിഞ്ഞാറും ഷിസെൽവെനി തെക്കും മേഖലകൾ അതിർത്തികളാണ്. ഇത് 11 ടിങ്ഖുഡ്‌ലയായി വിഭജിച്ചിട്ടുണ്ട്


</doc>
<doc id="385916" url="https://ml.wikipedia.org/wiki?curid=385916" title="തൗചാൻ അൽ ഫൈസൽ">
തൗചാൻ അൽ ഫൈസൽ

ജോർദാനിയൻ മനുഷ്യാവകാശ പ്രവർത്തകയും ടെലിവിഷൻ പത്രപ്രവർത്തകയും ജോർദാൻ പാർലമെന്റിലെ പ്രഥമ വനിതാ അംഗവുമായിരുന്നു തൗചാൻ അൽ ഫൈസൽ (English: Toujan al-Faisal (, )

1948ൽ ജനിച്ചു. വടക്കൻ കോക്കസസ് മേഖലയിലും കരിങ്കടലിന്റെ വടക്കുകിഴക്കൻ കരയിലായും സ്ഥിതി ചെയ്യുന്ന സെർക്കാസിയയിൽ ജീവിച്ചിരുന്ന ജനവിഭാഗങ്ങളിൽ പെട്ടയാളാണ് താചാൻ.
സൈനിക ഭരണം പിൻവലിച്ചതിന് ശേഷം നടന്ന 1993ലെ തെരഞ്ഞെടുപ്പിൽ ജോർദാനിയൻ പാർലമെന്റിലേക്ക് തിരഞ്ഞടുക്കപ്പെട്ടു. 1993 മുതൽ 1997വരെ പാർലമെന്റംഗമായി.


</doc>
<doc id="385918" url="https://ml.wikipedia.org/wiki?curid=385918" title="നജാഹ് അൽ അത്താർ">
നജാഹ് അൽ അത്താർ

സിറിയയിലെ ബഷാർ അൽ അസദ് ഭരണകൂടത്തിന്റെ വൈസ് പ്രസിഡന്റാണ് നജാഹ് അൽ അത്താർ (English: Najah Al-Attar (; ജനനം -10 January 1933). 2006 മുതൽ ഈ സ്ഥാനം വഹിക്കുന്നു. ഈ സ്ഥാനം വഹിച്ച ആദ്യ അറബ് വനിതയാണ് നജാഹ് അൽ അത്താർ. 1976 മുതൽ 2000 വരെ സിറിയയിലെ സാംസ്‌കാരിക മന്ത്രിയായിരുന്നു നജാഹ് അൽ അത്താർ. 
1933 ജനുവരി 10ന് സിറിയയിലെ ഡമസ്‌കസിൽ ജനിച്ചു.. സിറിയയിലെ ഫ്രഞ്ച് അധിനിവേഷത്തിനെതിരെ പോരാടിയ പ്രമുഖ ദേശീയ നേതാക്കളിൽ ഒരാളായിരുന്നു നജാഹ് അൽ അത്താറിന്റെ പിതാവ്. 1945ൽ ഡമസ്‌കസ് സർവ്വകലാശാലയിൽ നിന്ന് ബിരുദം നേടി. 1958ൽ യുണൈറ്റ്ഡ് കിങ്ഡത്തിലെ യൂനിവേഴ്‌സിറ്റി ഓഫ് എഡിൻബർഗിൽ നിന്ന് അറബിക് സാഹിത്യത്തിൽ പിഎച്ച്ഡി കരസ്ഥമാക്കി.
വിവർത്തനത്തിൽ വൈദഗ്ദ്ധ്യമുള്ള അത്താർ, ഹൈസ്‌കൂൾ അദ്ധ്യാപികയായാണ് ഔദ്യോഗിക ജീവിതം ആരംഭിച്ചത്. പിന്നീട്, സിറിയൻ സാംസ്‌കാരി മന്ത്രാലയത്തിൽ വിവർത്തകയായി ജോലി ചെയ്തു. 1976ൽ സിറിയൻ സാംസ്‌കാരിക മന്ത്രിയായി നിയമിതയായി. 2000വരെ മന്ത്രിയായി തുടർന്നു. 2006 മാർച്ച് 23ന് സിറിയൻ വൈസ് പ്രസിഡന്റായി നിയമിതയായി.


</doc>
<doc id="385926" url="https://ml.wikipedia.org/wiki?curid=385926" title="മരക്കുലംകുന്ന്">
മരക്കുലംകുന്ന്

മലപ്പുറം ജില്ലയിലെ വണ്ടൂർ ഗ്രാമപഞ്ചായത്ത് ൽ ഉൾക്കൊള്ളുന്ന പ്രദേശമാണ് മരക്കുലംകുന്ന്. വണ്ടൂർ ടൗണിനോട് ചേർന്നു കിടക്കുന്നു ഈ പ്രദേശം. ഗവ. ആശുപത്രി റോഡിലൂടെ അൽപം കൂടി മുന്നോട്ടു പോയാൽ മരക്കുലംകുന്നിലെത്താം. അതുപോലെ പള്ളിക്കുന്നിൽ നിന്നും കാരക്കാപറമ്പ് റോഡുവഴി ഏകദേശം 500 മീറ്റർ ദൂരം സഞ്ചരിച്ചാലും ഇവിടെയെത്തിച്ചേരാം. വണ്ടൂർ -കാളികാവ് റോഡിൽ നിന്നും ബൈപാസ് വഴി മരക്കുലംകുന്നിലെത്താൻ സാധിക്കും.

വണ്ടൂർ ഗ്രാമപഞ്ചായത്തിലെ 14-ാം വാർഡിന്റെ ആസ്ഥാനമാണിത്.


</doc>
<doc id="385929" url="https://ml.wikipedia.org/wiki?curid=385929" title="ലൂക ജില്ല">
ലൂക ജില്ല

ഉഗാണ്ടയിലെ കിഴക്കൻ മേഖലയിലെ ഒരു ജില്ലയാണ് ലൂക ജില്ല (Luuka District).
ജില്ല ആസ്ഥാനം, അടുത്ത വലിയ പട്ടണമായ ഇഗങയിൽ നിന്നും 33 കി.മീ. വടക്കു പടിഞ്ഞാറാണ്. ജില്ലയുടെ നിർദ്ദേശാങ്കങ്ങൾ:00 42N, 33 18E ആണ്.


</doc>
<doc id="385931" url="https://ml.wikipedia.org/wiki?curid=385931" title="ഖുലൂദ് ദഹ്ബീസ്">
ഖുലൂദ് ദഹ്ബീസ്

പ്രമുഖ പലസ്റ്റീനിയൻ വാസ്തുശിൽപിയും രാഷ്ട്രീയ പ്രവർത്തകയും നയതന്ത്രജ്ഞയുമായിരുന്നു ഖുലൂദ് ഖലീൽ ദഹ്ബീസ് ( English: Khuloud Khalil Daibes ()

1965 ഏപ്രിൽ 16ന് വെസ്റ്റ് ബാങ്കിലെ സബാബ്ദേഹിൽ ജനിച്ചു.

ജർമ്മനിയിലെ ഹന്നോവർ സർവ്വകലാശാലയിൽ നിന്ന് വാസ്തുശിൽപ കലയിൽ പിഎച്ചഡി നേടി. ബത്‌ലഹേമിലെ സാംസ്‌കാരിക പൈതൃക സംരക്ഷണ കേന്ദ്രത്തിന്റെ ഡയറക്ടറാിരുന്നു. ബെത്‌ലഹേം സർവ്വകലാശാലയിൽ ടൂറിസം മാസ്റ്റർ പ്രോഗ്രാമിൽ ലകചററായി ജോലി ചെയ്തു. പാലസ്റ്റീനിയൻ അതിർത്തിയിലെ ടൂറിസം, സാംസ്‌കാരിക പൈതൃകം എന്നിവയുമായി ബന്ധപ്പെട്ട വിവിധ ദേശീയ, അന്തർ ദേശീയ സംഘടനകളുമായി ബന്ധപ്പെട്ട് പ്രവർത്തിച്ചു. 2007 മാർച്ചിലെ പാലസ്റ്റീനിയൻ നാഷണൽ യൂനിറ്റി സർക്കാരിൽ ടൂറിസം മന്ത്രിയായിരുന്നു.2012 വരെ പാലസ്റ്റീനിയൻ അഥോറിറ്റിയുടെ അടിയന്തര സർക്കാരിലും ടൂറിസം മന്ത്രിയായി. 2007 മുതൽ 2009വരെ വനിതാ ക്ഷേമകാര്യ മന്ത്രിയായി. 
2013 ജൂലൈയിൽ ജർമ്മനിയിലെ പാലസ്റ്റീനിയൻ മിഷൻ പ്രതിനിധിയായി.


</doc>
<doc id="385938" url="https://ml.wikipedia.org/wiki?curid=385938" title="കൈ (അക്ഷരം)">
കൈ (അക്ഷരം)

ഗ്രീക്ക് അക്ഷരമാലയിലെ 22ആമത്തെ അക്ഷരമാണ് കൈ അഥവാ കീ (ഇംഗ്ലീഷ്: Chi; വലിയക്ഷരം Χ, ചെറിയക്ഷരം χ; ) or ).


These characters are used only as mathematical symbols. Stylized Greek text should be encoded using the normal Greek letters, with markup and formatting to indicate text style.


</doc>
<doc id="385941" url="https://ml.wikipedia.org/wiki?curid=385941" title="ലുവീരൊ ജില്ല">
ലുവീരൊ ജില്ല

ഉഗാണ്ടയിലെ മദ്ധ്യ മേഖലയിലെ ഒര്യ് ജില്ലയാണ്ലുവീരൊ ജില്ല (Luweero District) (ചിലപ്പോൾ Luwero എന്നും എഴുതാറുണ്ട്). ഉഗാണ്ടയിടെ തലസ്ഥാനമായ കമ്പാലയിൽ നിന്ന് 75 കി.മീ. വടക്കായി ജില്ല ആസ്ഥാനം സ്ഥിതി ചെയ്യുന്നു. ജില്ലയുടെ നിർദ്ദേശാങ്കങ്ങൾ: 00 50N, 32 30E (Latitude:0.8333; Longitude:32.500) ആണ്.



</doc>
<doc id="385947" url="https://ml.wikipedia.org/wiki?curid=385947" title="ഫൈ">
ഫൈ

ഗ്രീക്ക് അക്ഷരമാലയിലെ 21ആമത്തെ അക്ഷരമാണ് ഫൈ (ഇംഗ്ലീഷ്: Phi (; uppercase Φ, lowercase φ or ϕ; "pheî" ; "fi" ) പരമ്പരാഗത ഗ്രീക്ക് സംഖ്യാക്രമത്തിൽ, ഇതിന്റെ മൂല്യം of 500 () അല്ലെങ്കിൽ () ആണ്. സിറിലിൿ അക്ഷരമായ എഫ് (Ef) (Ф, ф) ഫൈ യിൽനിന്നും പരിണമിച്ചുണ്ടായതാണ്.

ചെറിയക്ഷരം ഫൈ φ ( ϕ എന്നും എഴുതുന്നു) കീഴ്പറയുന്നവയുടെ പ്രതീകങ്ങളായി ഉപയോഗിക്കുന്നു:


</doc>
<doc id="385951" url="https://ml.wikipedia.org/wiki?curid=385951" title="ൽവെങൊ ജില്ല">
ൽവെങൊ ജില്ല

ഉഗാണ്ടയിലെ മദ്ധ്യ മേഖലയിലെ ഒരു ജില്ലയാണ്, ൽവെങൊ ജില്ല (Lwengo District).ഏറ്റവും അടുത്തുള്ള മവലിയ പട്ടണമായ മസകയിൽ നിന്നും 45 കി.മീ. പടിഞ്ഞാറാണ് ജില്ല ആസ്ഥാനം. ജില്ലയുടെ നിർദ്ദേശങ്കങ്ങൾ:00 24S, 31 25E ആണ്. .


</doc>
<doc id="385953" url="https://ml.wikipedia.org/wiki?curid=385953" title="ല്യൻടോൻഡെ ജില്ല">
ല്യൻടോൻഡെ ജില്ല

ഉഗാണ്ടയുടെ മദ്ധ്യ മേഖലയിലെ ജില്ലയാണ് ല്യൻടോൻഡെ ജില്ല (Lyantonde District). ജില്ലയുടെ പ്രധാന പട്ടണം, ഉപ്മേഘര്യിലെ വലിയ പട്ടണമായ മസകയിൽ നിന്നും 78 കി.മീ. പടിഞ്ഞാറാണ്. ജില്ലയുടെ നിർദ്ദേശാങ്കങൾ: 00 25S, 31 10Eആണ്.


</doc>
<doc id="385955" url="https://ml.wikipedia.org/wiki?curid=385955" title="മകരെരെ സർവകലാശാല">
മകരെരെ സർവകലാശാല


</doc>
<doc id="385956" url="https://ml.wikipedia.org/wiki?curid=385956" title="മസക ജില്ല">
മസക ജില്ല

മസക ജില്ല (Masaka District), ഉഗാണ്ടയിലെ മദ്ധ്യമേഖലയിലെ ജില്ലയാണ്. പ്രധാന പട്ടണത്തിലെ 2011ലെ ജനസംഖ്യ 74,100 ആയിരുന്നു. ഉഗാണ്ടയുടെ തലസ്ഥാനമായ കമ്പാലയിൽ നിന്ന് 140 കി.മീ പടിഞ്ഞാറായാണ് മസക പട്ടണം സ്ഥിതിചെയ്യുന്നത്. ]]. സമുദ്രനിരപ്പിൽ നിന്ന് ജില്ലയുടെ ശരാശരി ഉന്നതി 1115 മീറ്ററാണ്. ജില്ലയുടെ നിർദ്ദേശാങ്കങ്ങൾ 00 30S, 31 45E ആണ്.



</doc>
<doc id="385957" url="https://ml.wikipedia.org/wiki?curid=385957" title="മസക">
മസക

ഉഗ്ഗാണ്ടയിൽ വിക്ടോറിയ തടാകത്തിന്റെ പടിഞ്ഞാറ്, മദ്ധ്യമേഖലയിലെ ഒരു വലിയ പട്ടണമാണ് മസക (Masaka).ജില്ല ആസ്ഥാനം മസക പട്ടണത്തിലാണ്.
1979ലെ ഉഗാണ്ട- ടാൻസാനിയ യുദ്ധം പട്ടണത്തിന് കുറെ നഷ്ടം വരുത്തി. കമ്പാലയിൽ നിന്ന് 140 കി.മീ. തെക്കു-പടിഞ്ഞാറാണ് മസക പട്ടണം.


</doc>
<doc id="385959" url="https://ml.wikipedia.org/wiki?curid=385959" title="മസെരു ജില്ല">
മസെരു ജില്ല

മസെരു (Maseru) ലെസൊതൊ ജില്ലയിലെ ഒരു ജില്ലയാണ്. ജില്ലയുടെ ആസ്ഥാനവും രാജ്യത്തിന്റെ ആസ്ഥാനവും മസെരു തന്നെയാണ്. ഈ നഗരമാണ് ജില്ലയിലെ ഏറ്റവും വലിയ നഗര പ്രദേശം. മസെരു പട്ടണം ജില്ലയുടെ ലെസൊതൊയുടെ പടിഞ്ഞാറൻ അതിരിലാണ് മസെരു പട്ടാണം സ്ഥിതി ചെയ്യുന്നത്. ജില്ലയിലെ 2006 ലെ ജനസംഖ്യ 4,31, 998 ആയിരുന്നു. അത് രാജ്യത്തിന്റെ മൊത്തം ജനസംഖ്യയുടെ 23.02% ആകുന്നു.


</doc>
<doc id="385961" url="https://ml.wikipedia.org/wiki?curid=385961" title="മടൊല">
മടൊല

മൊസാംബിക്കിലെ തലസ്ഥാനമായ മപുടൊയുടെ പടിഞ്ഞാറായാണ് വലിയപ്രാന്തപ്രദേശമായ മടൊല (Matola). രാജ്യത്തെ രണ്ടാമത്തെ ഏറ്റവും ജനാധിവാസ മേഖലയാണ്. മടൊല മപുടൊ പ്രവശ്യയുടെ തലസ്ഥാനമാണ്. 1998 തൊട്ട് അവിടെ തിരഞ്ഞെടുക്കപ്പെട്ട മുനിസിപ്പൽ സർക്കാരാണ് ഉള്ളത്.അവിടെ തുറമുഖമുണ്ട്, മൊസാംബിക്കിലെ ഏറ്റവും വലിയ വ്യവസായ കേന്ദ്രമാണ്. 2007 ലെ കണക്കനുസരിച്ച് ജനസംഖ്യ6,75,422 ആയിരുന്നു. having increased to a 2014 projected population (Instituto Nacional de Estatistica Moçambique) of 893,000.


</doc>
<doc id="385963" url="https://ml.wikipedia.org/wiki?curid=385963" title="മയുഗെ ജില്ല">
മയുഗെ ജില്ല

ഉഗാണ്ടയിലെ കിഴക്കൻ മേഖലയിലെ ഒരു ജില്ലയാണ് മയുഗെ ജില്ല (Mayuge District) . ഉഗാൺറ്റയിലെ പതിവനുസരിച്ച് ജില്ല ആസ്ഥാനത്തിന്റെ പേരാണ് ജില്ലക്ക്. ഉഗാണ്ടയിലെ ആറാമത്തെ വലിയ പട്ടണമായ ജിൻജയുടെ 38 കി.മീ. കിഴക്കാണ് ജില്ല ആസ്ഥാനം. .
2000ത്തിനു മുമ്പ് ഇഗങ ജില്ലയുടെ ഭാഗമായിരുന്ന " ബുനിയ കൗണ്ടി" യായിരുന്നു. ജില്ലയുടെ വലിയൊരു ഭാഗം വിക്ടോറിയ തടാകമാണ്



</doc>
<doc id="385965" url="https://ml.wikipedia.org/wiki?curid=385965" title="മ്ബലെ">
മ്ബലെ

ഉഗാണ്ടയിലെ കിഴക്കൻ മേഖലയിലെ ഒരു പട്ടണമാണ്,മ്ബലെ (Mbale). ഇത് പ്രധാന മുനിസിപ്പൽ, ഭരണ ശിരാകേന്ദ്രം, മ്ബലെ യുടെ വ്യവസായ കേന്ദ്രം എന്നിവയൊക്കെയാണ്.

മ്ബലെ , കമ്പാലയുടെ 245 കി.മീ. വടക്കു കിഴക്കാണ്. നഗരത്തിന്റെ നിർദ്ദേശാങ്കങ്ങൾ: 1°04'50.0"N, 34°10'30.0"E (Latitude:1.080556; Longitude:34.175000)ആണ്.




</doc>
<doc id="385968" url="https://ml.wikipedia.org/wiki?curid=385968" title="മ്ബരര ശാസ്ത്ര സാങ്കേതിക സർവകലാശാല">
മ്ബരര ശാസ്ത്ര സാങ്കേതിക സർവകലാശാല

മ്ബരര ശാസ്ത്ര സാങ്കേതിക സർവകലാശാല (Mbarara University of Science & Technology) (MUST), പൊതുവായി അറിയുന്നത് മ്ബരര സർവകലാശാല (Mbarara University), എന്നത് ഉഗാണ്ടയിലെ പൊതുഉടമസ്ഥതയിലുള്ള സർവകലാശാലയാണ്. 1989 മുതലാണ് വിദ്യാർഥികളെ പ്രവേശിപ്പിച്ച് തുടങ്ങിയത്. സർവകലാശാല്യ്ക്ക് രണ്ട് കാമ്പസ്സുകളുണ്ട്. ഒന്ന് മ്ബരരയിലും മറ്റൊന്ന് കിഹുമുരൊയിലും.



</doc>
<doc id="385971" url="https://ml.wikipedia.org/wiki?curid=385971" title="മ്ബരര">
മ്ബരര

ഉഗാണ്ടയിലെ പടിഞ്ഞാറാൻ മേഖലയിലെ ഒരു പട്ടണമാണ് മ്ബരര (Mbarara). ഇത് പ്രധാന മുനിസിപ്പൽ, ഭരണ, വ്യവസായ കേന്ദ്രവും 
ജില്ല ആസ്ഥാനവുമാണ്.മ്ബരര, കമ്പാലയുടെ 290 കി.മീ. തെക്കുപടിഞ്ഞാറാണ്... മസാകക്കു പടിഞ്ഞാറ്, മ്ബുറോ ദേശീയഉദ്യാനത്തിനടുത്തായി കബാലിലേക്കുള്ള പാതയിൽ സ്ഥിതിചെയ്യുന്ന ഈ പട്ടണം സുപ്രധാന ഗതാഗതകേന്ദ്രം (transport hub) കൂടിയാണ്. ജില്ലയുടെ നിർദ്ദേശാങ്കങ്ങൾ :00 36 48S, 30 39 30E (Latitude:-0.6132; Longitude:30.6582) ആണ്.


</doc>
<doc id="385973" url="https://ml.wikipedia.org/wiki?curid=385973" title="മിട്യന ജില്ല">
മിട്യന ജില്ല

ഉഗാണ്ടയിലെ മദ്ധ്യ മേഖലയിലെ ഒരു ജില്ലയാണ് മിട്യന (Mityana District). 2005 ലാണ് ജില്ല ഉടലെടുത്തത്. മിട്യന പട്ടണം ജില്ല ആസ്ഥാനമാണ്. ജില്ല ആസ്ഥാനം, കംപാലയിൽ നിന്ന് 77 കി.മീ. പടിഞ്ഞാറായിരിക്കും. ജില്ലയുടെ നിർദ്ദേശാങ്കങ്ങൾ 27N, 32 03Eആണ്.



</doc>
<doc id="385975" url="https://ml.wikipedia.org/wiki?curid=385975" title="മൊക">
മൊക

മൗറീഷ്യസിലെ മൊക ജില്ലയിലെ ഒരു ഗ്രാമമാണ് മൊക (Moka). ഗ്രാമത്തിന്റെ സിംഹഭാഗവും മൊക ജില്ലയിൽത്തന്നെയാണെങ്കിലും പടിഞ്ഞാറുഭാഗത്തെ ചെറിയൊരംശം പ്ലെയിൻസ് വിലംസ് ജില്ലയിൽ സ്ഥിതി ചെയ്യുന്നു..മൊക ജില്ലാ ഭരണസമിതിയുടെ കീഴിലുള്ള മൊക ഗ്രാമസഭയാണ് (Moka Village Council) ഭരണം നടത്തുന്നത്. 2011ലെ കണക്കെടുപ്പിൽ ജനസംഖ്യ 8846 ആയിരുന്നു. ഉന്നതി (elevation) 203 മുതൽ 425 വരെയാണ്.


</doc>
<doc id="385978" url="https://ml.wikipedia.org/wiki?curid=385978" title="മ്പിഗി ജില്ല">
മ്പിഗി ജില്ല

ഉഗാണ്ടയിലെ മദ്ധ്യ മേഖലയിലെ ഒരു ജില്ലയാണ്മ്പിഗി ജില്ല (Mpigi District)
ജില്ല ആസ്ഥാനമായ മ്പിഗി (Mpigi) തലസ്ഥാനമായ കമ്പാലയിൽ നിന്ന് 37 കി.മീ. പടിഞ്ഞാറാണ്. ജില്ലയുടെ നിർദ്ദേശാങ്കങ്ങൾ :00 14N, 32 20Eആണ്.





</doc>
<doc id="385981" url="https://ml.wikipedia.org/wiki?curid=385981" title="മ്പിലൊ ആശുപത്രി">
മ്പിലൊ ആശുപത്രി

= മ്പിലൊ കേന്ദ്ര ആശുപത്രി (Mpilo Central Hospital)പൊതുവെ  മ്പിലൊ ആശുപത്രിഎന്നാണ് അറിയുന്നത്. ബുലവയൊയിലെ വലുതും സിംബാബ്‌വെയിലെ രണ്ടാമത്തെയുമാണ്. ഒന്നാമത്തേത് ഹരരെ യിലെപരിരെന്യറ്റ്വ ആശുപത്രിയാണ്. = 
പ്രാദേശിക ന്ദെബെലെ ഭാഷയിൽ 'മ്പിലൊ'  എന്നാൽ 'ജീവിതം'എന്നാണ് അർഥം. 
മ്പിലൊയിൽ നഴ്സിങ്ങ് സ്കൂളും മിഡ്വൈഫറി സ്കൂളൂം അതെ പരിസരത്തുണ്ട്. 


</doc>
<doc id="385985" url="https://ml.wikipedia.org/wiki?curid=385985" title="മുബെൻഡെ ജില്ല">
മുബെൻഡെ ജില്ല

മുബെൻഡ (Mubende), ഉഗാണ്ടയിലെ മദ്ധ്യ മേഖലയിലെ ഒരു ജില്ലയാണ്. ജില്ലയുടെ ആസ്ഥാനമാണ് മുബെൻഡെ. 2005ൽ മിട്യന ജില്ല രൂപീകരിച്ചപ്പോൾ ഈ ജില്ലയുടെ വലിപ്പം കുറഞ്ഞു.ജില്ല ആസ്ഥാനം കമ്പാലയിൽ നിന്ന് 172 കി.മീ. പടിഞ്ഞാറാണ്. ജില്ലയുടെ നിർദ്ദേശാങ്കങ്ങൾ: 00 36N, 31 24E ആണ്. .



</doc>
<doc id="385987" url="https://ml.wikipedia.org/wiki?curid=385987" title="മുകുണൊ ജില്ല">
മുകുണൊ ജില്ല

ഉഗാണ്ടയിലെ മദ്ധ്യ മേഖലയിലെ ഒരു ജില്ലയാണ് മുകുണൊ ജില്ല (Mukono District) .ജില്ല യുടെ അസ്ഥാനവും വാണിജ്യ കേന്ദ്രവും മുകുണൊ യാണ്.മുകുണൊ പട്ടണം കമ്പാലയിൽ നിന്ന് 21 കി.മീ. കിഴക്കാണ്. .



</doc>
<doc id="385988" url="https://ml.wikipedia.org/wiki?curid=385988" title="മുലഗൊ ദേശീയ റഫറൽ ആശുപത്രി">
മുലഗൊ ദേശീയ റഫറൽ ആശുപത്രി

ഉഗാണ്ടയിലെ ഒരു ആശുപത്രിയാണ് മുലുഗൊ ആശുപത്രി എന്നു അറിയുന്ന മുലഗൊ ദേശീയ റഫറൽ ആശുപത്രി (Mulago National Referral Hospital) ,
കമ്പാലയുടെ വടക്കു ഭാഗത്തുള്ള മുലഗൊ കുന്നുകളിലാണ് സ്ഥപിച്ചിട്ടുള്ളത്. മകരെരെ സർവകലാശാല ആരോഗ്യ ശാസ്ത്ര കോളേജിന്റെ തൊട്ടു പടിഞ്ഞാറാണ് ആശുപത്രി. കമ്പാലയുടെ കേന്ദ്ര വാണിജ്യ ജില്ലയിൽ നിന്ന് 5 കി.മീവട്സ്ക്കു കിഴക്കുമാണ്. ആശുപത്രിയുടെ നിർദ്ദേശാങ്കങ്ങൾ 0°20'16.0"N, 32°34'32.0"E (Latitude:0.337786; Longitude:32.575550)ആണ്.<ref>

</doc>
<doc id="385990" url="https://ml.wikipedia.org/wiki?curid=385990" title="മുനി സർവകലാശാല">
മുനി സർവകലാശാല

മുനി സർവകലാശാല (Muni University) (MU) ഉഗാണ്ടയിലെ പൊതു ഉടമസ്ഥതയിലുള്ള മൾട്ടീ-കാമ്പസ് സർവകലാശായാണ്. രാജ്യത്തുള്ള ബിരുദ ദാനം നടത്തുന്ന പൊതു സർവകലാശാലകളിൽ ഒന്നാണ്. 
ഉഗാണ്ടയുടെ വടക്കൻ മേഖലയിലെ പശ്ചിമ നൈൽ ഉപമേഖലയിലെ അരുവ ജില്ലയിലെ അരുവപട്ടണത്തിലെ മുനി കുന്നുകളിലാണ് പ്രധാന കാമ്പസ്. ബരിഫ കാടിന്റെ തൊട്ടു തെക്കാണ് കാമ്പസ്. This campus sits adjacent to and immediately north of Muni National Teachers College (MNTC), a 1,300 student, mixed gender, teacher training college.





</doc>
<doc id="385992" url="https://ml.wikipedia.org/wiki?curid=385992" title="നിയസ്സ പ്രവശ്യ">
നിയസ്സ പ്രവശ്യ

മൊസാമ്പിക്കിലെ ഒരു പ്രവശ്യയാണ് നിയസ്സ (Niassa) . വിസ്തീർണ്ണം 122827 ച.കി.മീ. ആണ്. 2006 ലെ ജനസംഖ്യ 10,27, 037 ആയിരുന്നു രാജ്യത്തിലെ ഏറ്റവും ജന സാന്ദ്രത കുറഞ്ഞ പ്രാവശ്യയാണ്. തലസ്ഥാനം ലിചിങയാണ്


</doc>
<doc id="385994" url="https://ml.wikipedia.org/wiki?curid=385994" title="വടക്കൻ കേപ്പ്">
വടക്കൻ കേപ്പ്

വടക്കൻ കേപ്പ് (Northern Cape) (; ) ധക്ഷിണ ആഫ്രിക്കയിലെ പ്രവശ്യകളിലെ ഏറ്റവും വലുതും ഏറ്റവും ജനസാന്ദ്രത കുറഞ്ഞതുമായ പ്രവശ്യയാണ്. കേപ്പ് പ്രവശ്യ വിഭജിച്ച്1994ലാണ് വടക്കൻ കേപ്പ് ഉടലെടുത്തത്. തലസ്ഥാനം കിംബർലിയാകുന്നു. കലഹരി ജെസ്ബൊക് ദേശീയോദ്യാനം ഈ പ്രവശ്യയിലാണ്. കിംബർലിയിലെ രത്ന ഖനികളും ഓഗ്രബീസ് വെള്ളച്ചാട്ടവും ഇവിടെയാണ്.


</doc>
<doc id="385996" url="https://ml.wikipedia.org/wiki?curid=385996" title="വടക്കൻ മേഖല">
വടക്കൻ മേഖല

ഉഗാണ്ടയിലെ നാലു പ്രവശ്യകളിൽ ഒന്നാണ് വടക്കൻ പ്രവശ്യ (Northern) As of Uganda's 2002 census, the region's population was .വടക്കൻ പ്രവശ്യയിൽ 30 ജില്ലകളുണ്ട്. 


</doc>
<doc id="386000" url="https://ml.wikipedia.org/wiki?curid=386000" title="ഒഷന മേഖല">
ഒഷന മേഖല

നമിബിയയുടെ പതിനാലു മേഖലകളിലെ ഒന്നാണ് ഒഷാന (Oshana) . അതിന്റെ തലസ്ഥാനം "ഒഷകടി". മഴക്കാലത്ത് വാർത്താവിനിമയം സുഗമമല്ല. മഴക്കാലത്ത് ഒഷാനയിൽ പ്രജനനം ചെയ്യുന്ന ഒരു മത്സ്യമാണ്, അവരുടെ ഭക്ഷ്യയോഗ്യമായ മാംസ്യ സ്രോതസ്സ് ഇതാണ്.
ഒമഹങു വാണ് ഒഷാനയില് കൃഷി ചെയ്യുന്ന പ്രധാന ധാന്യം. മദ്ധ്യ പ്രദേശങ്ങളിലെ മണ്ണിൽ വളക്കൂറു കുറഞ്ഞത്കൊണ്ട് ഉത്പാദനം വർദ്ധിക്കണമെങ്കിൽ ശരിയായ വളം ചേർക്കേണ്ടതുണ്ട്. കാലികൾ വളരെ അധികമുണ്ട്, അവ നന്നായി വളരുന്നുമുണ്ട്. ഒഷാനയുടെ തെക്കൻ ഭാഗങ്ങൾ എറ്റൊഷ പാൻ വരെ നീണ്ടു കിടക്കുന്ന പുൽമേടുകളാണ്. മണ്ണിലേയും വെള്ളത്തിലേയും ഉപ്പിന്റെ ഉയർന്ന സാന്നിദ്ധ്യം മേച്ചിലിനും കൃഷിക്കും പറ്റാതാക്കുന്നുണ്ട്.


</doc>
<doc id="386004" url="https://ml.wikipedia.org/wiki?curid=386004" title="ഉഗാണ്ടയിലെ മേഖല">
ഉഗാണ്ടയിലെ മേഖല

മദ്ധ്യ മേഖല, പടിഞ്ഞാറൻ മേഖല, കിഴക്കൻ മേഖല, വടക്കൻ മേഖല എന്നിവയാണ് നാലു മേഖലകൾ.ഈ നാലു മേഖലകൾ 2002ൽ 56 ജില്ലകളായി തിരിച്ചിരിച്ചിട്ടുണ്ട്,
2010ൽ 111ജില്ലകളും 1പട്ടണവും (കമ്പാല) ആയി തിരിച്ചു. 
ദേശീയ സർക്കാർ ജില്ലകളുമായി നേരിട്ട് സമ്പർക്കം പുലർത്തുന്നതുകൊണ്ട് മേഘകൾക്ക് ഭരണത്തിൽ പ്രത്യേക ജോലികളൊന്നുമില്ല. 1962 നു മുമ്പ് ബ്രിട്ടീഷ് ഭരണകാലത്ത് മേഖലകളിൽ (പ്രൊവിൻസെന്നായിരുന്നു അന്ന് അറിയപ്പെട്ടിരുന്നത്) പ്രൊവിൻഷ്യൽ കമ്മീഷണറുടെ കീഴിൽപ്രവർത്തിക്കുന്ന ഭരണമുണ്ടായിരുന്നു. അന്ന് മദ്ധ്യമേഖല, ബുഗൻഡ സാമ്രാജ്യമായിരുന്നു. കബക്ക(രാജാവ്) തലവനായി അർദ്ധ-സ്വയംഭരണസർക്കാർ നിലവിലുണ്ടായിരുന്നു. പ്രൊവിൻഷ്യൽ കമ്മീഷണർക്ക് തുല്യമായി ബുഗൻഡയിൽ റെസിഡന്റായിരുന്നു. (ref, Uganda Protectorate annual report, Government Printer, Entebbe, 1959)


</doc>
<doc id="386006" url="https://ml.wikipedia.org/wiki?curid=386006" title="റുണ്ടു">
റുണ്ടു

വടക്കൻ നമിബിയയിലെ കവങൊ-കിഴക്കൻ മേഖലയുടെ തലസ്ഥാനംറുണ്ടു (Rundu) ആണ്. അങൊളയുടെ അതിരിൽ കവങൊ പുഴയുടെ അടുത്താണ്. സമുദ്ര നിരപ്പിൽ നിന്ന് 1000മീ. ഉയരത്തിലാണ്
Rundu is growing rapidly. The 2001 census counted 36,964 inhabitants; and for the 2011 census it has climbed to 63,430.


</doc>
<doc id="386007" url="https://ml.wikipedia.org/wiki?curid=386007" title="സെന്റ് ലൂയിസ് ജില്ല">
സെന്റ് ലൂയിസ് ജില്ല

സെയ്‌ഷെൽസിലെ മാഹി ദ്വീപിലെ ജില്ലയാണ് സെന്റ് ലൂയിസ്(Saint Louis)
. സെയ്‌ഷെൽസിലെ ഏറ്റവും ചെറിയ ജില്ലയാണ് ഇത്. വിസ്തീർണ്ണം ഒരു ച.കി.മീ. അല്പം കൂടുതലെ ഉള്ളു. 2010-ലെ കണക്കുകൾ പ്രകാരം ജനസംഖ്യ 3209 ആണ്   


</doc>
<doc id="386012" url="https://ml.wikipedia.org/wiki?curid=386012" title="ഉഗാണ്ട സീനിയർ കമാണ്ട് ആന്റ് സ്റ്റാഫ് കോളേജ്">
ഉഗാണ്ട സീനിയർ കമാണ്ട് ആന്റ് സ്റ്റാഫ് കോളേജ്

ഉഗാണ്ടയിലെ പട്ടാളമായ ഉഗാണ്ട പീപ്പിൾസ് ഡിഫെൻസ് ഫോഴ്സിന്റെ (UPDF) കരസേനയിലേയും വായുസേനയിലേയും മറ്റു വിശേഷ സേനയിലേയും മുതിർന്ന കമാണ്ടർമാർക്കുള്ള പരിശീലന സംവിധാനമാണ് ഉഗാണ്ട സീനിയർ കമാണ്ട് ആന്റ് സ്റ്റാഫ് കോളേജ് (UPDF).

ഈ സംവിധാനം ജിഞ പട്ടണപ്രാന്തത്തിലെ കിമകയിലാണ്. കമ്പാലയിൽ നിന്ന് 86 കി.മീ. കിഴക്കാണ് ഈ സംവിധാനം. ഇത് ജിൻജ വിമാനത്താവത്തിനടുത്താണ്.കിംകയുടെ നിർദ്ദേശാങ്കങ്ങൾ 0°27'09.0"N, 33°11'55.0"E (Latitude:0.452490; Longitude:33.198600) ആണ്.


a

</doc>
<doc id="386014" url="https://ml.wikipedia.org/wiki?curid=386014" title="ഉഗാണ്ട ജൂനിയർ സ്റ്റാഫ് കോളേജ്">
ഉഗാണ്ട ജൂനിയർ സ്റ്റാഫ് കോളേജ്

ഉഗാണ്ടയിലെ ഒരു സ്റ്റാഫ് കോളേജ്ജാണ്, ഉഗാണ്ട ജൂനിയർ സ്റ്റാഫ് കോളേജ് (Uganda Junior Staff College). ഉഗാണ്ടയിലെ ഉഗാണ്ട പീപ്പിൾസ് ഡിഫൻസ് ഫോഴ്സിന്റെ (UPDF) കമാണ്ടർമാരാണ് ഇവിടത്തെ ബിരുദധാരികൾ. മറ്റു ആഫ്രിക്കൻ രാജ്യങ്ങളിലെ കാഡറ്റുകളെ ഇവിടേക്ക് പരിശീലനത്തിന് ഇവിടേക്ക് അയക്കാറുണ്ട്. 



</doc>
<doc id="386015" url="https://ml.wikipedia.org/wiki?curid=386015" title="ഉഗാണ്ട സൈനിക പരിശീലനകേന്ദ്രം">
ഉഗാണ്ട സൈനിക പരിശീലനകേന്ദ്രം

കിഴക്കൻ ആഫ്രിക്കയിലുള്ള ഉഗാണ്ടയിലെ സൈനിക പരിശീലനകേന്ദ്രമാണ്, ഉഗാണ്ട സൈനിക പരിശീലനകേന്ദ്രം (Uganda Military Academy). പാരമ്പര്യമായി ഈ കേന്ദ്രത്തിൽ നിന്ന് ബിരുദം നേടുന്നവർ ഉഗാണ്ട പീപ്പിൾസ് പ്രതിരോധ സേന യിലെ കമ്മ്മ്മീഷൻഡ് ഓഫീസർമാരാവും. മറ്റു സ്വയംഭരണ രാജ്യങ്ങളും ആശ്രിതരാജ്യങ്ങളും അവരുടെ കാഡറ്റുകളെ ഇവിടേക്ക് പരിശീലനത്തിന് അയക്കാറുണ്ട്.



</doc>
<doc id="386018" url="https://ml.wikipedia.org/wiki?curid=386018" title="ഉഗാണ്ട മാനേജ്മെന്റ് ഇൻസ്റ്റിറ്റ്യൂട്ട്">
ഉഗാണ്ട മാനേജ്മെന്റ് ഇൻസ്റ്റിറ്റ്യൂട്ട്

സർക്കാർ ഉടമസ്ഥതയിലുള്ള നടത്തിപ്പിലേയും ഭരണത്തിലേയും പരിശീലനത്തിനും, ഗവേഷണത്തിനും, വിദഗ്ദാഭിപ്രായത്തിനും ഉള്ളതാണ് ഉഗാണ്ട മാനേജ്മെന്റ് ഇൻസ്റ്റിറ്റ്യൂട്ട് (Uganda Management Institute) (UMI).



</doc>
<doc id="386020" url="https://ml.wikipedia.org/wiki?curid=386020" title="സൈനിക ശാസ്ത്ര സാങ്കേതിക സർവകലാശാല">
സൈനിക ശാസ്ത്ര സാങ്കേതിക സർവകലാശാല

ശാസ്ത്ര, എഞിനിയറിങ്ങ് എന്നിവയുടെ വിവിധ മേഘകകളിൽ സാങ്കേതികവിദഗ്ദരേയും സൈനിക ഓഫീസർമാരേയും ഉന്നത വിദ്യാഭ്യാസം നൽകി പ്രാപ്തരാക്കുന്നതിനുള്ള മൂന്നാം ഘട്ട സ്ഥാപനമാണ് സൈനിക ശാസ്ത്ര സാങ്കേതിക സർവകലാശാല ( University of Military Science and Technology (UMST)), യും ലുഗസി ദേശീയ സൈനിക സർവകലാശാലയും (Lugazi National Defence University) (LNDU)
ബുയിക്വെ ജില്ലയിലെ ലുഗസി പട്ടണത്തിലാണ് സർവകലാശാല ഉള്ളത്. സർവകലാശാല വളപ്പ് ഏകദേശാം 175 ഏക്കറുണ്ട്. ഇത് കമ്പാലയിൽ നിന്ന് 50 കി.മീ. കിഴക്കാണ്. This location lies approximately , by road, west of the central business district of Lugazi. കാമ്പസിന്റെ നിർദ്ദേശാങ്കങ്ങൾ:0°22'12.0"N, 32°54'47.0"E (Latitude: 0.3700; Longitude: 32.9130).



</doc>
<doc id="386022" url="https://ml.wikipedia.org/wiki?curid=386022" title="സോഫിയ മേഖല">
സോഫിയ മേഖല

മഡഗാസ്ക്കറിലെ വടക്കൻ മേഖലയാണ്,സോഫിയ (Sofia). സോഫിയ പുഴയിൽ നിന്നാണ് മേഖലക്ക് പേരു വന്നത്. മേഖലയുടെ വിസ്തീർണ്ണം 50,100 ച. കി.മീ. ആണ്. 2013ലെ ജനസംഖ്യ 12, 47,037 ആയിരുന്നു. ഭരണ കേന്ദ്രം അൻടൊസൊഹിഹി ആണ്.


</doc>
<doc id="386024" url="https://ml.wikipedia.org/wiki?curid=386024" title="സൈർ പ്രവശ്യ">
സൈർ പ്രവശ്യ

അങ്കോളയിലെ 18 പ്രവശ്യകളിൽ ഒന്നാണ്സൈർ (Zaire).രാജ്യത്തിന്റെ പടിഞ്ഞാറാണ് സ്ഥാനം. 40130 ച,കി.മീ. വിസ്തീർണ്ണമുണ്ട്. ജനസംഖ്യ 6,00,000 ആണ്. അറ്റ്ലാന്റിക് സമുദ്രം ഒരു അതിർത്തിയാണ്.


</doc>
<doc id="386031" url="https://ml.wikipedia.org/wiki?curid=386031" title="എൻഡ്ഗെയിം (2009 ചലച്ചിത്രം)">
എൻഡ്ഗെയിം (2009 ചലച്ചിത്രം)

2009 ൽ പുറത്തിറങ്ങിയ ഒരു ബ്രിട്ടീഷ് ചലച്ചിത്രമാണ് എൻഡ്ഗെയിം. പൌള മിൽനെയുടെ തിരക്കഥയിൽ പീറ്റെ ട്രാവിസ് ആണ് ഈ സിനിമ സംവിധാനം ചെയ്തതത്. റോബർട്ട് ഹാർവെ എഴുതിയ ദി ഫാൾ ഓഫ് അപ്പാർത്തീഡ് എന്ന പുസ്തകത്തെ അധികരിച്ചാണ് ഈ സിനിമ നിർമ്മിച്ചത്. വില്യം ഹർട്ട് എന്ന നടനും ഡേബ്രേക്ക് പിക്ചേഴ്സും വാന്റേജ്പോയന്റും ചേർന്നാണ് ഈ ചിത്രം നിർമ്മിച്ചത്. ചിവെറ്റെൽ എജിയോഫോർ, ജോണി ലീ മില്ലർ, മാർക്ക് സ്ട്രോങ്ങ് എന്നിവർ ഈ ചിത്രത്തിൽ അഭിനേതാക്കളായി. ദക്ഷിണാഫ്രിക്കയിലെ വർണ്ണവിവേചനത്തിന്റെ അവസാന നാളുകളാണ് ഈ ചിത്രം നമുക്ക് കാട്ടിത്തരുന്നത്. ഇംഗ്ലണ്ടിലെ റീഡിങ്ങ്, ബെർക്ക്ഷെയർ കൂടാതെ ദക്ഷിണാഫ്രിക്കയിലെ കേപ് ടൌൺ എന്നിവിടങ്ങളിൽ 2008 ന്റെ ആദ്യപകുതിയിൽ ചിത്രീകരണം നടത്തി. 2008 ഡിസംബറിലാണ് ചിത്രീകരണം അവസാനിച്ചത്.

18 ജനുവരി 2009 ന് സൺഡാൻസ് ഫിലിം ഫെസ്റ്റിവലിലാണ് ഈ ചിത്രത്തിന്റെ ആദ്യ ലോകപ്രദർശനം നടന്നത്. ചാനൽ 4 ൽ 4 മെയ് 2009 ന് സംപ്രേഷണം നടത്തി. ടാർജറ്റ് എന്റർടെയിന്മെന്റ് ഗ്രൂപ്പ് വിതരണത്തിനെത്തിച്ച ആഗോള റിലീസും ഇതിനെത്തുടർന്ന് ഉണ്ടായി.



</doc>
<doc id="386033" url="https://ml.wikipedia.org/wiki?curid=386033" title="സുലു ജനത‌‌‌">
സുലു ജനത‌‌

ദക്ഷിണാഫ്രിക്കയിലെ തദ്ദേശീയരായ കറുത്തവർഗ്ഗക്കാരിൽ ഭൂരിപക്ഷം വരുന്ന ജനവിഭാഗമാണ് സുലു ജനത. ദക്ഷിണാഫ്രിക്കയിലെ ക്വാസുളു-നറ്റാൽ പ്രവിശ്യയിലാണ് ഈ ജന വിഭാഗം മുഖ്യമായും കാണപ്പെടുന്നത്. സിംബാബ്‌വെ, സാംബിയ, ടാൻസാനിയ, മൊസാംബിക്ക് എന്നീ രാജ്യങ്ങളിലും ചുരുക്കം ചില സുലു വിഭാഗങ്ങളെ കണ്ടുവരുന്നുണ്ട്.


</doc>
<doc id="386042" url="https://ml.wikipedia.org/wiki?curid=386042" title="ജോൺ മേജർ">
ജോൺ മേജർ

1990 മുതൽ 1997 വരെ യുണൈറ്റഡ് കിങ്ഡത്തിലെ പ്രധാനമന്ത്രിയായിരുന്നു "സർ ജോൺ മേജർ"' 
(Sir John Major, ഇന്ന് ജീവിച്ചിരിക്കുന്ന ഏറ്റവും പ്രായമുള്ള മുൻ പ്രധാനമന്ത്രിയാണ് അദ്ദേഹം 1990 - 1997 കാലത്ത് കൺസർവേറ്റീവ് പാർട്ടിയുടെ നേതൃത്വം വഹിച്ചു. 1943 മാർച്ച് 29-ന് ജനിച്ച അദ്ദേഹം 1979 മുതൽ 2000 വരെ എം.പി ആയിരുന്നു.


</doc>
<doc id="386047" url="https://ml.wikipedia.org/wiki?curid=386047" title="ഹിന്ദ് ഖൗരി">
ഹിന്ദ് ഖൗരി

പാലസ്തീനിയൻ സാമ്പത്തിക ശാസ്ത്രജ്ഞയാണ് ഹിന്ദ് ഖൗരി (English: Hind Khoury - ).

2006 മാർച്ച് മുതൽ 2010 ജൂൺ ഫ്രാൻസിൽ നടന്ന പാലസ്തീൻ ലിബറേഷൻ ഓർഗനൈസേഷന്റെ ജനറൽ കൗൺസിലിൽ പ്രതിനിധിയായിരുന്നു.

ജോർദാനിയൻ ഭരണകാലത്തെ പാലസ്തീനിലെ വെസ്റ്റ് ബാങ്കിലുള്ള ബെത്‌ലഹേമിൽ 1953 ജൂൺ 12ന് ജനിച്ചു.
ക്രിസ്ത്യൻ സന്യാസിനിമാർ നടത്തിയിരുന്ന സ്‌കൂളിൽ നിന്ന് വിദ്യാഭ്യാസം നേടി. റാമല്ലയ്ക്കടുത്തുള്ള ബിർസെയ്റ്റ് സർവ്വകലാശാലയിൽ നിന്ന് സാമ്പത്തിക ശാസ്ത്രത്തിൽ ബിരുദം നേടി.ലബനീസ് ആഭ്യന്തര യുദ്ധം ആരംഭിക്കുന്നതിന് മുൻപ് ബെയ്‌റൂത്തിലെ അമേരിക്കൻ സർവ്വകലാശാലയിൽ പഠനം നടത്തി. പിന്നീട്, ബെത്‌ലഹേമിലേക്ക് തിരിച്ചുവന്നു. വിവാഹിതയാി. മൂന്നു മക്കളുണ്ട്.
യുനൈറ്റ്ഡ് നാഷൻസ് ഡവലപ്‌മെന്റ് പ്രോഗ്രാമിൽ ജോലിചെയ്യുന്നതിനിടെ ബോസ്റ്റൺ സർവ്വകലാശാലയുടെ ബീർഷെബ കാമ്പസിൽ നിന്ന് മാനേജ്‌മെന്റിൽ പഠനം നടത്തി.

2005 മാർച്ചിൽ, പാലസ്തീനിയൻ നാഷണൽ അഥോറിറ്റി സർക്കാരിൽ ജറുസലേം അഫേഴ്‌സ് മന്ത്രിയായിരുന്നു. 2006 ജനുവരിയിൽ ഫ്രാൻസിലേക്കുള്ള പാലസ്റ്റീനിയൻ പ്രതിനിധിയായി
. കെയ്‌റോസ് പാലസ്റ്റീൻ എന്ന പ്രസ്ഥാനത്തിന്റെ ജനറൽ സെക്രട്ടറിയാണ്.


</doc>
<doc id="386053" url="https://ml.wikipedia.org/wiki?curid=386053" title="മോദ">
മോദ

കേരളത്തിലെ കടൽപ്രദേശങ്ങളിൽ നിന്ന് ലഭിക്കുന്ന ഒരു പ്രധാന മത്സ്യമാണ് മോദ (Cobia), . ചെറുമീനുകളും ഞണ്ടുകളും ആണ് ഇതിന്റെ ആഹാരം. പരാന്നഭുക്കായ ജീവികൾ ഇതിന്റെ അന്നനാളത്തിൽ കാണപ്പെടാറുണ്ട്. സമുദ്രമത്സ്യങ്ങളുടെ കൃഷിക്ക് അനുയോജ്യമായ ഒരു മീൻ ആണ് ഇതെന്ന് വിദഗ്ദ്ധർ അഭിപ്രായപ്പെട്ടിട്ടുണ്ട്. 8 വർഷം വരെ ഇതിനു ആയുസ് ഉണ്ടെന്നു കരുതപ്പെടുന്നു. 200cm നീളവും 68Kg വരെ തൂക്കവും വരുന്ന ഈ മത്സ്യം കേരളത്തിലെ വിപണിയിൽ സുലഭമായി ലഭിക്കുന്ന ഒന്നാണ്.



</doc>
<doc id="386059" url="https://ml.wikipedia.org/wiki?curid=386059" title="അപ്സിലോൺ">
അപ്സിലോൺ

ഗ്രീക്ക് അക്ഷരമാലയിലെ ഇരുപതാമത്തെ അക്ഷരമാണ് അപ്സിലോൺ (ഇംഗ്ലീഷ്: Upsilon ; or ; വലിയക്ഷരം: Υ, ചെറിയക്ഷരം υ; "ýpsilon" ). ഗ്രീക്ക് സംഖ്യാക്രമത്തിൽ, ന്റെ മൂല്യം 400 ആണ്. ഫിനീഷ്യൻ അക്ഷരമായ വാവ് ഇൽനിന്നാണ് അപ്സിലോൺ പരിണമിച്ചുണ്ടായത്. 



These characters are used only as mathematical symbols. Stylized Greek text should be encoded using the normal Greek letters, with markup and formatting to indicate text style.


</doc>
<doc id="386066" url="https://ml.wikipedia.org/wiki?curid=386066" title="മേനിപ്പോന്മാൻ">
മേനിപ്പോന്മാൻ

കേരളത്തിൽ കണ്ടുവരുന്ന പോന്മാനുകളിൽ ഏറ്റവും ചെറുതും ഒരു പക്ഷേ, സുന്ദരനുമാണ് മേനിപ്പോന്മാൻ (oriented dwarf kingfisher). ചെറിയ മീൻകൊത്തിയേക്കാൾ അല്പം ചെറുതാണ് ഈ പക്ഷി. കടുംനീല ചിറകുകളും പിൻഭാഗവും കടുംചുവപ്പു കൊക്കുo കാലുകളും ഇളം ഓറഞ്ച് നിറത്തിലുള്ള അടിഭാഗവും ഈ പക്ഷിയെ വന്യജീവി ഫോട്ടോഗ്രാഫർമയരുടെ പ്രിയതാരമാക്കുന്നു.

പലപ്പോഴും വെള്ളത്തിൽനിന്നു മാറി അരുവിയുടെ തീരത്തോ പാതയോരത്തോ മൺതിട്ടകളിലോ തിരശ്ചീനമായുള്ള ഒരു തുരങ്കമാണ്‌ ഇവയുടെ കൂട്.പോരാതെ ഈ പക്ഷികൾ ചുമരുകളിലോ, ചില്ലുജെലകങ്ങളിലോ തട്ടി ചത്തോ, പരിക്കെറ്റ നിലയിലോ ആയിരിക്കും കാണപ്പെടുക.പേര് സൂചിപ്പികുന്നതുപോലെ വെറും മീൻതീനികളല്ല ഈ പക്ഷികൾ. യഥാർത്ഥത്തിൽ ഇവയുടെ പ്രധാനഭക്ഷണം പ്രാണികളും ചിലന്തികളും തവളകളും ചിലപ്പോൾ പല്ലികളുമാണ്‌. ഒപ്പം ചെറിയ മീനുകളെയും ഞണ്ടുകളെയും ഭക്ഷിക്കുന്നു. 

ദക്ഷിണ പൂർവ്വേഷ്യയിലും പൂർവ്വോത്തര ഇന്ത്യയിലും സർവ്വസാതരണമെങ്കിലും പശ്ചിമഘട്ടത്തിൽ നിന്നുവെരെ ഈ പക്ഷിയെകുറിച്ച് കേട്ടിരുന്നു. മഴയുടെ മൂർദ്ധന്യത്തിൽ കൊങ്കൺ കാട്ടിൽ ഇവ പ്രജനനം നടത്തുന്നു.പ്രജനനത്തിനുശേഷം ഏവ ദക്ഷിണ ശ്രീലങ്കയിലേക്കും കേരളത്തിലേക്കും കുടിയെരുന്നതായി കരുതുന്നു. മഴകലതുള്ള ഇത്തരം യാത്രകൾക്കിടയിലാണ് ഇവ അപൂർവ്വമായും തട്ടേക്കാടും മറ്റും എത്തുന്നത്‌. എന്നാൽ പലപ്പോഴും തീർത്തും അപ്രതീക്ഷിതമായ സ്ഥലങ്ങളിൽ- വീടുവലപ്പുകൾ,കടൽതീരങ്ങൾ,കലാലയ വളപ്പുകൾ,ചിലപ്പോൾ ചെറിയ പട്ടണങ്ങൾ - ഇവിടെയൊക്കെ ദേശാടനത്തിനിടെ എത്തിപ്പേടാറുണ്ട്.


</doc>
<doc id="386068" url="https://ml.wikipedia.org/wiki?curid=386068" title="സുജിത് ശങ്കർ">
സുജിത് ശങ്കർ

മലയാള സിനിമയിലെ ഒരു യുവനടൻ ആണ് സുജിത് ശങ്കർ. സുജിത്തിന്റെ ആദ്യചിത്രം രാജീവ്‌രവിയുടെ ഞാൻ സ്റ്റീവ്‌ലോപ്പസായിരുന്നു. പക്ഷേ ശ്രദ്ധിക്കപ്പെട്ടത് മഹേഷിന്റെ പ്രതികാരത്തിലെ ജിംസൺ അഗസ്റ്റിനിലൂടെയും. കേരളത്തിലെ മുൻ മുഖ്യമന്ത്രി ഇ.എം.എസിന്റെ പൗത്രനാണ് സുജിത്ത്. 
ഇ.എം.എസിന്റെ മൂത്ത പുത്രനായ ഇ.എം. ശ്രീധരന്റെയും യാമിനിയുടെയും മകനാണ് സുജിത്ത്. 
ഡെൽഹി സ്‌ക്കൂൾ ഓഫ് ഡ്രാമയിൽ നിന്ന് പഠിച്ചിറങ്ങിയ സുജിത്ത് ഇപ്പോൾ തിയേറ്റർ രംഗത്തെക്കുറിച്ചുള്ള ഗവേഷണപഠനത്തിലാണ്.
എസ്ര, കെയർ ഓഫ് സൈറാഭാനു, സി ഐ എ എന്നിവയാണ് സുജിത്ത് അഭിനയിച്ച മറ്റ് ചിത്രങ്ങൾ. 


</doc>
<doc id="386070" url="https://ml.wikipedia.org/wiki?curid=386070" title="ഫർഹാൻ ഫാസിൽ">
ഫർഹാൻ ഫാസിൽ

മലയാള സിനിമയിലെ ഒരു യുവ നടൻ ആണ് ഫർഹാൻ ഫാസിൽ. രാജീവ് രവി സംവിധാനം ചെയ്ത 2014 ൽ റിലീസ് ആയ ഞാൻ സ്റ്റീവ് ലോപസ് എന്ന സിനിമയിലൂടെ ആണു ഫർഹാൻ മലയാള സിനിമയിലേക്ക് എത്തിയത്. മലയാളത്തിലെ പ്രശസ്ത സംവിധായകൻ ഫാസിലിന്റെ മകനും, മലയാള സിനിമാ നടൻ ഫഹദ് ഫാസിലിന്റെ സഹോദരനും ആണ് ഫർഹാൻ ഫാസിൽ.


</doc>
<doc id="386083" url="https://ml.wikipedia.org/wiki?curid=386083" title="ജേസൺ ബക്കർ">
ജേസൺ ബക്കർ

അമേരിക്കൻ ഗിറ്റാർ വാദകനും ഗാനരചയിതാവുമാണ് ജേസൺ ബക്കർ(ജ:ജൂലൈ22, 1969 റിച്ച്മണ്ട് കാലിഫോർണിയ).പതിനാറു വയസ്സിൽ തന്നെ സുഹൃത്തായ മാർട്ടി ഫ്രീഡ്മാനോടൊപ്പം "ഷാർപ്നൽ റെക്കോർഡ്സ്" എന്ന സംഘത്തിൽ അംഗമായിരുന്നു. എന്നാൽ ബക്കറിനെ ബാധിച്ച അമ്യോട്രോഫിക് ലാറ്ററൽ സ്ക്ലിറോസിസ് എന്ന നാഡീരോഗം അദ്ദേഹത്തിന്റെ സജീവമായ കലാജീവിതത്തിനു വിരാമമിട്ടു. 1996 ൽ ബക്കറിനു സംസാരശേഷിയും ചലനശേഷിയും പൂർണ്ണമായും നഷ്ടപ്പെട്ടെങ്കിലും പിതാവ് രൂപകല്പന ചെയ്ത പ്രത്യേക ഉപകരണം വഴി സംവദിക്കുന്ന ബക്കർ ഗാനരചനയിലും സംഗീതസംവിധാനത്തിലും ഏർപ്പെട്ടുവരുന്നു.


</doc>
<doc id="386089" url="https://ml.wikipedia.org/wiki?curid=386089" title="വിശ്വവിഖ്യാതമായ മൂക്ക്">
വിശ്വവിഖ്യാതമായ മൂക്ക്

വൈക്കം മുഹമ്മദ് ബഷീറിന്റെ പ്രശസ്തമായ കഥകളിലൊന്നാണ് വിശ്വവിഖ്യാതമായ മൂക്ക്. ആക്ഷേപഹാസ്യത്തിൽ പൊതിഞ്ഞ സാമൂഹികവിമർശനമായാണ് ഈ കഥ ബഷീർ പറയുന്നത്. ഒരു സാധാരണ പാചകതൊഴിലാളിക്ക് ഒരു ദിവസം മൂക്കിന് നീളം വയ്ക്കുന്നതും അതിനെത്തുടർന്നുണ്ടാവുന്ന സംഭവപരമ്പരകളുമാണ് ഈ കഥയിലെ ഇതിവൃത്തം. മൂക്ക് എന്ന വിഷയത്തിലൂടെ സമൂഹത്തിലെ പൊള്ളത്തരങ്ങളെ ഹാസ്യാത്മകമായി നോക്കിക്കാണുകയാണ് ബഷീർ ഈ കഥയിലൂടെ.


</doc>
<doc id="386093" url="https://ml.wikipedia.org/wiki?curid=386093" title="നായില മുഹവ്വൾ">
നായില മുഹവ്വൾ

പ്രമുഖ ലബനീസ് രാഷ്ട്രീയ പ്രവർത്തകയും ലെബനാൻ പ്രസിഡന്റായിരുന്ന റിനെ മുഹവ്വളിന്റെ വിധവയുമാണ് നായില മുഹവ്വൾ English: Nayla Moawad () (born 3 July 1940). 1991 മുതൽ ലെബനാൻ നാഷണൽ അസംബ്ലിയിൽ അംഗമാണ്. 2005 ജൂണിൽ നാഷണൽ അസംബ്ലിയിലേക്ക് തിരഞ്ഞെടുക്കപ്പെട്ടതിനെ തുടർന്ന് ജൂലൈ 19മുതൽ സാമൂഹികകാര്യ വകുപ്പ് മന്ത്രിയായി.
1940 ജൂലൈ മൂന്നിന് ലബനാനിലെ ബ്ഷാർറിയിൽ നാഗിബ് ഈസ അൽ ഖൗരി, എവലിൻ റോച്ച് എന്നിവരുടെ മകളായി ജനിച്ചു. സിറിയക് മറോനൈറ്റ് ക്രിസ്ത്യൻ വിഭാഗത്തിൽപെട്ടയാളായിരുന്നു പിതാവ്. സ്വതന്ത്ര്യത്തിന് മുൻപുള്ള ലബനാനിന്റെ പ്രസിഡന്റായിരുന്ന ബെച്ചാറ അൽ ഖൗറിയുടെ ബന്ധുവാണ്. കാത്തലിക് സ്‌കൂളിൽ നിന്ന് വിദ്യാഭ്യാസം നേടി.തുടർന്ന് ഫ്രഞ്ച് സാഹിത്യത്തിലും ചരിത്രത്തിലും ബെയ്‌റൂത്തിലെ സെന്റ് ജോസഫ് സർവ്വകലാശാലയിൽ നിന്ന് ബിരുദം നേടി. ഇംഗ്ലണ്ടിലെ കേംബ്രിഡ്ജ് സർവ്വകലാശാലയിൽ നിന്ന് ഇംഗ്ലീഷ് പഠനം പൂർത്തിയാക്കി.

1962 മുതൽ 1965 വരെ എൽ ഒറിയന്റ് എന്ന വർത്തമാന പത്രത്തിൽ പത്രപ്രവർത്തകയായിരുന്നു. 1965ൽ റിനെ മുഹവ്വളിനെ വിവാഹം ചെയ്തു. രണ്ടു മക്കളുണ്ട്. 1990ൽ ഭർത്താവിന്റെ ഓർമ്മയ്ക്കായി റിനെ മുഹവ്വള് ഫൗണ്ടേഷൻ സ്ഥാപിച്ചു. ലബനാനിന്റെ സാമൂഹിക നീതി, സാമ്പത്തിക വികസനം എന്നിവയ്ക്കായാണ് ഈ ഫൗണ്ടേഷൻ പ്രവർത്തിക്കുന്നത്.


</doc>
<doc id="386112" url="https://ml.wikipedia.org/wiki?curid=386112" title="റ്റൗ">
റ്റൗ

ഗ്രീക്ക് അക്ഷരമാലയിലെ 19ആമത്തെ അക്ഷരാമാണ് റ്റൗ (ഇംഗ്ലീഷ്: Tau; വലിയക്ഷരം: Τ, ചെറിയക്ഷരം: τ; . ഗ്രീക്ക് സംഖ്യാക്രമത്തിൽ ഇതിന്റെ മൂല്യം 300 ആണ്.

ഇംഗ്ലീഷ് ഭാഷയിൽ ഈ അക്ഷരത്തെ റ്റൗ അല്ലെങ്കിൽ ടോ എന്നാണ് പറയുന്നത്, എങ്കിലും ആധുനിക ഗ്രീക്ക് ഭാഷയിൽ ഈ അക്ഷരത്തിന്റെ പേര് റ്റഫ് എന്നാണ്. ഫിനീഷ്യൻ അക്ഷരമായ ടൗ (𐤕) ഇൽ നിന്നാണ് റ്റൗ ഉദ്ഭവിച്ചത്. റോമൻ ടി ( T) സിറിലിൿ ടി (Т, т) എന്നിവ ഗ്രീക്ക് റ്റൗ ഇൽനിന്ന് പരിണമിച്ചുണ്ടായവയാണ്.


These characters are used only as mathematical symbols. Stylized Greek text should be encoded using the normal Greek letters, with markup and formatting to indicate text style.


</doc>
<doc id="386115" url="https://ml.wikipedia.org/wiki?curid=386115" title="ഏക (ചലച്ചിത്രം)">
ഏക (ചലച്ചിത്രം)

ട്രീ ഹൗസ് ടാക്കീസിന്റെ ബാനറിൽ പ്രിൻസ് ജോൺ തിരക്കഥയും സംവിധാനവും ചെയ്ത് 2018 ൽ പുറത്തിറങ്ങിയ ചിത്രമാണ് ഏക. ഈ ചിത്രത്തിൽ രഹന ഫാത്തിമക്കൊപ്പം അനുപമ ശശിധരൻ ഒരു സുപ്രധാന വേഷത്തിൽ അഭിനയിക്കുന്നു. മനോജ്‌ കെ ശ്രീധർ ആണ് നിർമ്മാതാവ്. ഗറില്ല ഫിലിം മേക്കിംഗ് രീതിയിൽ ചിത്രീകരിച്ച എകയിൽ നിരവധി ട്രാൻസ്ജെണ്ടർ കമ്യൂണിറ്റി അംഗങ്ങളും വേഷങ്ങൾ കൈകാര്യം ചെയ്യുന്നു. 

കേരളം, കർണ്ണാട, തമിഴ്നാട് എന്നീ സംസ്ഥാനങ്ങളിലൂടെയും മലയാളം, കന്നട, തമിഴ്, ഇംഗ്ലീഷ് ഭാഷകളിലൂടെയുമാണ് ചിത്രം വികസിക്കുന്നത്. ‘മൂന്ന് വ്യത്യസ്ത സാംസ്‌കാരിക പശ്ചാത്തലത്തിലൂടെയാണ് ശരീരരാഷ്ട്രീയം പറയുന്ന പ്ലോട്ടുകളും ഫ്രെയിമുകളും കടന്നുപോകുന്നത്. ശരീരം കുറ്റകൃത്യം ചെയ്യുന്നില്ല, ശരീരത്തെ കുറിച്ചുള്ള ചുറ്റുപാടുകളാണ് കുറ്റകൃത്യം ചെയ്യുന്നത് എന്നാണ് 'ഏക' പറയുന്നത്.

ഇൻറർസെക്സ് ആയി ജനിക്കുന്നവരുടെ കഥ പറയുന്ന ചിത്രമാണ് ഏക. ചിത്രത്തിലെ പ്രധാന കഥാപാത്രം ഏക സിന്ദൂരി ഒരു ഇൻറർസെക്സ് ആയ വ്യക്തിയാണ്. ഷിസോഫ്രീനിയ എന്ന മാനസിക അവസ്ഥയിലുള്ള എകയ്ക്ക് കൂട്ടായി ആയിഷ എത്തുന്നു. ജീവിതത്തിൽ മറ്റൊരു രീതിയിൽ ഒറ്റപ്പെടൽ അനുഭവിക്കുന്ന ആയിഷയും എകയും അടുത്ത സുഹൃത്തുക്കളാവുന്നു എകയും ആയിഷയും കർണാടക, തമിഴ്നാട്, കേരളം എന്നിങ്ങനെ മൂന്നു സംസ്ഥാനങ്ങളിലൂടെ ഒരു ബൈക്ക് യാത്രയ്ക്ക് പുറപ്പെടുന്നു. തുടർന്നുണ്ടാവുന്ന സംഭവങ്ങളിലൂടെയാണ് കഥ പുരോഗമിക്കുന്നത്.ഏകയായി രെഹന ഫാത്തിമയും ആയിഷയായി അനുപമ ശശിധരനും അഭിനയിച്ചു. നിള സ്റ്റേസി ജോൺസ് എകയുടെ കുട്ടിക്കാലം അവതരിപ്പിച്ചു .

മലയാളം, ഇംഗ്ലീഷ് , തമിഴ്, കന്നഡ എന്നീ ഭാഷകൾ ഉപയോഗിച്ചിരിക്കുന്ന ഏക സംവദിക്കുന്നത് മിശ്രഭാഷയിലാണ്. ഗാനങ്ങൾ പുഷ്പവതി, രഘു ഇരവി പേരൂർ, ഗാനരചന കെ ജെ ബേബി സൌണ്ട് എൻജിനീയറിംഗ് എബി തോമസ്

ഏക സിനിമയുടെ ചിത്രീകരണത്തിന് ഗറില്ല ഫിലിം നിർമ്മാണ രീതി ആണ് ഉപയോഗിച്ചത്. പ്രത്യേകിച്ചും ആൾക്കൂട്ടം, പൊതുജനം, വാഹനങ്ങൾ എന്നിവ ഉൾപ്പെടുന്ന രംഗങ്ങളിൽ അഭിനയിക്കുന്ന പ്രധാനകഥാപാത്രങ്ങൾ അല്ലാത്തവർക്ക് ചിത്രീകരണം നടക്കുകയാണ് എന്നറിയില്ലായിരുന്നു. സ്വാഭാവിക പ്രതികരണത്തിന് ആൾക്കൂട്ടത്തെ സജ്ജമാക്കുന്ന സാഹചര്യങ്ങൾ അഭിനേതാക്കളെ കൊണ്ട് സൃഷ്ടിക്കുന്ന രീതിയാണ് സംവിധായകൻ സ്വീകരിച്ചത്.

നൈജീരിയയിലെ അന്താരാഷ്‌ട്ര ചലച്ചിത്ര മേളയായ ബെനിൻ സിറ്റി ഫിലിം ഫെസ്റ്റിവലിലാണ് ഏക ആദ്യമായി പ്രദർശനത്തിന് തെരഞ്ഞെടുത്തത്. ഗ്ലോബൽ ഗോൾഡൻ ഫ്രെയിംസ് ഫിലിം ഫെസ്റ്റിവലിലും ഏക അന്തർദേശീയ മത്സരവിഭാഗത്തിൽ തെരഞ്ഞെടുക്കപ്പെട്ടു. ബാംഗ്ലൂർ ഫിലിം സോസൈറ്റിയും കൊൽകത്ത അന്തർദേശീയ എൽ.ജി.ബി,റ്റി ചലച്ചിത്ര മേളയിലും ജർമ്മനിയിലെ ബ്രെമൻ ക്വീർ ഫിലിം ഫെസ്റ്റിവലിലും ഏക തെരഞ്ഞെടുക്കപ്പെട്ടിട്ടുണ്ട്.ഷാങ്ഹായി ഇന്റർനാഷണൽ ക്വീർ ഫിലിം ഫെസ്റ്റിവലിലും സ്ട്രെയിറ്റ് ജാക്കറ്റ് ഗറില്ല ഫിലിം ഫെസ്റ്റിവലിലെ ഏക സാന്നിധ്യം അറിയിച്ചു.

ഏക സിനിമയ്ക്ക് ഇന്ത്യയിൽ സെൻസർ സർട്ടിഫിക്കറ്റ് ഇതുവരെ ലഭിച്ചിട്ടില്ല നഗ്നത, വയലൻസ്, ലൈംഗികത, സംഭാഷണങ്ങൾ എന്നിവ സിനിമയെ പൊതു പ്രദർശനത്തിൽ നിന്നും സെൻസർ ബോർഡ് വിളക്കുന്നതിനുള്ള കാരണമായി വിലയിരുത്തപ്പെടുന്നു.

ഇതുവരെ മൂന്നു വീഡിയോകൾ ഏക സിനിമയുടേതായി പുറത്തു വന്നു. സിനിമാ നിർമ്മാണത്തിനിടയിലെ രംഗങ്ങൾ ആണ് ആദ്യം പുറത്തു വന്നത്. ശരീര രാഷ്ട്രീയവും മിശ്രലിംഗ വ്യക്തിത്വവുമാണ് സിനിമയിൽ ഉള്ളത് എന്ന് വ്യക്തമാക്കിയ ആദ്യ രംഗത്തിൽ സംവിധായകൻ സഹപ്രവർത്തകരോട് രോഷത്തോടെ പെരുമാറുന്ന ഭാഗം വളരെ വിവാദമായി. സിനിമയുടെ ട്രെയിലർ പുറത്തിറങ്ങിയത് നെടുനീളൻ ചുംബന രംഗങ്ങളും സസ്‌പെൻസും നിറഞ്ഞതായിരുന്നു. പ്രധാന മാധ്യമങ്ങൾ എല്ലാം തന്നെ പ്രദർശിപ്പിച്ച ഈ ട്രെയിലർ ഇരുപത്തിനാലു മണിക്കൂറിനുള്ളിൽ തന്നെ വ്യാപകമായ എതിർപ്പിനെ തുടർന്ന് യൂ ട്യൂബ് പിൻവലിച്ചു. പുഷ്പവതി ആലപിച്ച , ജെ എൻ .യു വിലെ മുദ്രാവാക്യങ്ങൾ ചേർത്ത സ്വാതന്ത്ര്യഗാനമാണ് സിനിമയുടെ പുറത്തു വന്ന മറ്റൊരു ഭാഗം. 

1) h[https://www.deccanchronicle.com/entertainment/mollywood/130717/untold-tale-of-intersexuality.html 

2) https://www.manoramanews.com/news/entertainment/2017/10/20/interview-with-rehana-fathima.html

3) http://www.mathrubhumi.com/movies-music/features/eka-rehna-fathima-intersex-identity-transgender-eka-movie-1.2088378

4) https://malayalam.oneindia.com/culture/media/rehana-fathima-shares-bout-experience-of-eka-shooting-177799.html

5) http://vartha24x7.com/ekaa-cinimaa-shootting-samayath/

6) https://www.thenewsminute.com/article/one-month-go-film-intersex-people-eka-release-rehana-opens-about-going-nude-66125

7) http://hypowt.com/eka-trailer-first-kind-indian-movie-history/

8) http://www.indulgexpress.com/entertainment/cinema/2017/jul/21/eka-by-director-king-jones-explores-intersexuality-2723.html


</doc>
<doc id="386129" url="https://ml.wikipedia.org/wiki?curid=386129" title="കൊളംബിയ നദി">
കൊളംബിയ നദി

പസിഫിക് സമുദ്രത്തിലേക്കൊഴുകുന്ന വടക്കേ അമേരിക്കയിലെ ഒരു നദിയാണ് കൊളംബിയ നദി(Columbia River). കാനഡയിലെ ബ്രിട്ടീഷ് കൊളംബിയ പ്രവിശ്യയിൽ റോക്കി മലനിരകളിലാണ് ഈ നദിയിടെ ഉത്ഭവസ്ഥാനം.


</doc>
<doc id="386152" url="https://ml.wikipedia.org/wiki?curid=386152" title="എരുവ">
എരുവ

ആലപ്പുഴ ജില്ലയിൽ കായംകുളത്തിനു സമീപം ഉളള സ്ഥലം ആണ് എരുവ. 
എരുവ ശ്രീക്യഷ്ണ ക്ഷേത്രം ഇവിടെ സ്ഥിതിചെയ്യുന്ന ഒരു പ്രധാന ആരാധനാലയം ആണ്. പുരാതനകാലത്ത് കായംകുളം രാജാക്കൻമാരുടെ കൊട്ടാരവും ആസ്ഥാനവും ഇവിടെയായിരുന്നു. കായംകുളത്ത് നിന്നും എരുവയിലേക്ക് 2 കിലോമീറ്റർ ദൂരം ആണ് ഉളളത്


</doc>
<doc id="386161" url="https://ml.wikipedia.org/wiki?curid=386161" title="ബ്രഷ്">
ബ്രഷ്

ബിസിൽസ് എന്ന നാരുകളുള്ളതോ കമ്പികളോ മറ്റു നാരുകളോ ഉള്ളഒരു ഉപകരണമാണ് ബ്രഷ്. വൃത്തിയാക്കാനും തലമുടി ചീകിയൊതുക്കാനും മേക്കപ്പിനും ചിത്രരചനയ്ക്കും വിവിധയിനം ബ്രഷുകൾ ഉപയോഗിക്കുന്നു. ഇത് മനുഷ്യനരിയുന്നതിൽ ഏറ്റവും അടിസ്ഥാനപരമായ വിവിധോദ്ദേശ്യ ഉപകരണവുമാണിത്. ഒരു ശരാശരി വീട്ടിൽ അനേകം ഡസൻ വിവിധതരം ബ്രഷുകൾ കാണാനാകും. ഒരു ബ്രഷ് പീടിക്കേണ്ട വിധമനുസരിച്ച് അതിൻ ഒരു പിടിയും അതിൽ ബ്രിസിൽസ് സമാന്തരമായോ നെടുകയോ കുറുകയോ നിരകളായോ പിടിപ്പിച്ചിരിക്കുന്നു. ദ്രവിപ്പിക്കുന്ന രാസവസ്തുക്കൾ, ചൂട്, കീറൽ എന്നിവയെ അതിജീവിക്കുന്നതിനു പാകത്തിലാണ് ഓരോ ഉപയോഗത്തിനുമുള്ള ബ്രഷ് നിർമ്മിക്കാനുള്ള വസ്തുക്കൾ തിരഞ്ഞെടുക്കുന്നത്. 

ബ്രിസിൽസ് ബ്രഷിൽ സാധാരണ ഉറപ്പിക്കുന്നത്, സ്റ്റാപിൾ അല്ലെങ്കിൽ നങ്കൂരം എന്നിവകൊണ്ട് ബ്രിസിൽ നാരിനെ അത് ഉറപ്പിക്കേണ്ട കുഴിയിൽ അമർത്തിമുറുക്കിവച്ചാണ്. ടൂത്ത് ബരഷുകളിൽ ചതുരത്തിലുള്ള ഒരു നങ്കൂരമുപയോഗിച്ച് നാരുകളെ ആഴത്തിൽ കുഴിയുടെ അരുകിൽ ഉറപ്പിക്കുന്നു. 



ബ്രഷിങ്ങിനേക്കാൾ ചീകലിനാണ് കൂടുതൽ ഉപയോഗിക്കുന്നത്. നാരുകളെയൊ മുടിയേയോ നീട്ടാനും ചുറ്റിപ്പിണഞ്ഞുകിടക്കുന്നവയെ നേരെയാക്കുവാനും ഉപയൊഗിക്കുന്നു. ചിലതരം ബ്രഷുകൾ താരൻ പോലുള്ള മൃതകോശങ്ങളെമാത്രം തലയോട്ടിപ്പുറത്തുനിന്നും നീക്കം ചെയ്യാനായി രൂപകൽപ്പന ചെയ്തിരിക്കുന്നു.
തലമുടിക്കുള്ള ബ്രഷ് 

കാന്തിക ബ്രഷ് 

വൃത്തിയാക്കലിനുള്ള ബ്രഷുകൾ അനേകം വ്യത്യസ്ത വലിപ്പങ്ങളിൽ ലഭ്യമാണ്. പല്ലു വൃത്തിയാക്കുന്ന ബ്രഷു തൊട്ട് വളരെ വലിയ 36 ഇഞ്ചു വലിപ്പമുള്ള തറ വൃത്തിയാക്കുന്ന ബ്രഷു വരെ വിവിധ വലിപ്പത്തിലുണ്ട്. വളരെച്ചെറിയ പൊട്ടലും കീറലും വൃത്തിയാക്കുന്ന ബ്രഷുമുതൽ തറ വൃത്തിയാക്കുന്നവ വരെയുണ്ട്. ബ്രഷുകൾ അനേകശതം വൃത്തിയാക്കൽ പ്രക്രിയ ഏറ്റെറ്റുത്തിരിക്കുന്നു. ഉദാഹരണത്തിനു, വളരെച്ചെറിയ രുപങ്ങളെ വൃത്തിയാക്കുകയും തുണികളിൽനിന്നും ഷൂവിൽനിന്നും അഴുക്കിനെ ഉരച്ചുകളയുകയും ചെയ്യുന്നു. ടയറിൽ നിന്നും ഭാഗങ്ങൾ ഉരച്ചുകളയാൻ സഹായിക്കുന്നു. തറയിൽ നിന്നും അഴുക്കും പൊടിയും മാറ്റാനും ഇവ സഹായിക്കുന്നു. പ്രത്യേക ബ്രഷുകൾ വൈവിധ്യമാർന്ന വൃത്തിയാക്കൽ ജൊലികൾ ചെയ്യുന്നു. പച്ചക്കറികൾ വൃത്തിയാക്കാനും ഇവ ഉപയൊഗിക്കുന്നു. കൂടാതെ കുളിമുറികളിലും ശുചിമുറികളിലും ഗ്ലാസ്സുകൾ കഴുകാനും തറയോടു കഴുകാനും പായലുകൾ നീക്കം ചെയ്യാനും വ്യത്യസ്തവും വൈവിധ്യമുള്ളതുമായ ബ്രഷുകൾ ഉപയോഗിച്ചുവരുന്നു. 


Glossary of Brush Terms


</doc>
<doc id="386172" url="https://ml.wikipedia.org/wiki?curid=386172" title="മാർട്ടി ഫ്രീഡ്മാൻ">
മാർട്ടി ഫ്രീഡ്മാൻ

അമേരിക്കൻ ഗിറ്റാറിസ്റ്റും ഹെവിമെറ്റൽ സംഗീതവൃന്ദമായ "മെഗാഡത്തിന്റെ" (1990–2000) മുഖ്യ ഗിറ്റാർ വാദകനും ആയിരുന്നു മാർട്ടി ഫ്രീഡ്മാൻ (ജ: 8, ഡിസം:- 1962). ജേസൺ ബെക്കറുമായി ചേർന്നുള്ള ഫ്രീഡ്മാന്റെ സംഗീതപരിപാടികൾ ഏറെ ജനപ്രീതിയാർജ്ജിച്ചിരുന്നു.


</doc>
<doc id="386178" url="https://ml.wikipedia.org/wiki?curid=386178" title="ഉസ്താദ് സാദിഖ് അലിഖാൻ">
ഉസ്താദ് സാദിഖ് അലിഖാൻ

ജയ്പൂർ ബീൻകർ ഖരാനയിലെ വൈണികരുടെ തലമുറയിൽപ്പെട്ട രുദ്രവീണാ വാദകനും ആസാദ് അലിഖാന്റെ പിതാവുമായിരുന്നു ഉസ്താദ് സാദിഖ്അലിഖാൻ (ജ:1893-1964- ജയ്പൂർ).രുദ്രവീണവാദനശൈലിയിൽ ഖന്ദർബാനി രീതിയാണ് അദ്ദേഹം പിന്തുടർന്നത്. 


</doc>
<doc id="386179" url="https://ml.wikipedia.org/wiki?curid=386179" title="നാസിക് ഹരീരി">
നാസിക് ഹരീരി

ലെബനാൻ മുൻ പ്രധാനമന്ത്രി റഫീക് ഹരീരിയുടെ വിധവയാണ് നാസിക് ഹരീരി (English:Nazik Hariri ().
പാലസ്തീൻ സ്വാദേശിനിയാണ് നാസിക്.
1976ലാണ് റഫീക് ഹരീരുയുമായുള്ള നാസികിന്റെ വിവാഹം നടന്നത്. റഫീക് ഹരീരിയുമായി നടന്നത് രണ്ടാമത്തെ വിവാഹമായിരുന്നു ഈ ബന്ധത്തിൽ അയ്മൻ ഹരീരി, ഫഹദ് ഹരീരി, ഹിന്ദ് എന്നിവരടക്കം മൂന്നുമക്കളുണ്ട്.


</doc>
<doc id="386185" url="https://ml.wikipedia.org/wiki?curid=386185" title="പ്രസവശേഷ ആറുമാസക്കാലത്തെ (പ്യൂർപേൾ) അണുബാധകൾ">
പ്രസവശേഷ ആറുമാസക്കാലത്തെ (പ്യൂർപേൾ) അണുബാധകൾ

പ്രസവത്തെ അല്ലെങ്കിൽ ഗർഭമലസലിനെ തുടർന്ന് സ്ത്രീയുടെ പുനരുൽപ്പാദന നാളിയിൽ ഉണ്ടാവുന്ന ബാക്റ്റീരിയ അണുബാധ കാരണമാണ് പോസ്റ്റ്‌പാർട്ടം അണുബാധകൾ, പ്യൂർപേൾ പനി അല്ലെങ്കിൽ പ്രസവക്കിടക്കയിലെ പനി എന്നൊക്കെ വിളിക്കുന്ന പ്രസവശേഷ ആറുമാസക്കാലത്തെ (പ്യൂർപേൾ) അണുബാധകൾ ഉണ്ടാവുന്നത്. സൂചനകളിലും ലക്ഷണങ്ങളിലും എന്നതിനേക്കാൾ കൂടുതലായ പനി, കുളിരുകൾ, ഉദരത്തിന്റെ കീഴ്‌ഭാഗത്ത് വേദന, ദുർഗന്ധത്തോട് കൂടിയ യോനീസ്രാവം എന്നിവയൊക്കെ പൊതുവെ ഉൾപ്പെടുന്നു. പ്രസവം കഴിഞ്ഞ് ആദ്യ 24 മണിക്കൂറിന് ശേഷമോ, ആദ്യ പത്ത് ദിവസത്തിനുള്ളിലോ ഇത് പൊതുവെ സംഭവിക്കുന്നു.
ഗർഭപാത്രത്തെയും ചുറ്റുമുള്ള ശരീരകലകളെയും ബാധിക്കുന്ന ഏറ്റവും പൊതുവായ അണുബാധയെ പ്യൂപേൾ സെപ്‌സിസ് എന്നോ പോസ്റ്റ്‌പാർട്ടം മെട്രിറ്റിസ് എന്നോ വിളിക്കുന്നു. അപകടസാധ്യതാ ഘടകങ്ങളിൽ സിസേറിയൻ ശസ്ത്രക്രിയ, യോനിയിൽ ഗ്രൂപ്പ് ബി സ്ട്രെപ്റ്റോകോക്കസ് പോലെ ചില ബാക്ടീരിയയുടെ സാന്നിധ്യം, ചർമ്മപാളി (മെംബ്രെയ്‌ൻ) കാലമെത്താതെ പൊട്ടൽ, നീണ്ടുനിൽക്കുന്ന പേറ്റുനോവ് എന്നിവയും മറ്റും ഉൾപ്പെടുന്നു. മിക്ക അണുബാധകളും ഉണ്ടാക്കുന്നത് പല തരത്തിലുള്ള ബാക്ടീരിയയാണ്. യോനിയോ രക്തമോ കൾച്ചർ ചെയ്യുന്നതുകൊണ്ട് രോഗനിർണ്ണയം ഒട്ടും സാധ്യമാകുകയില്ല. രോഗവിമുക്തി ലഭിക്കാത്തവർക്ക് മെഡിക്കൽ ഇമേജിംഗ് ആവശ്യമായി വന്നേക്കാം. പ്രസവത്തെ തുടർന്നുണ്ടാകുന്ന പനിക്ക് മറ്റ് കാരണങ്ങളുമുണ്ട്, ഇവയിൽ ഇനിപ്പറയുന്നവ ഉൾപ്പെടുന്നു: ബ്രെസ്റ്റ് എൻഗോർജ്‌മെന്റ്, മൂത്രനാളിയിലെ അണുബാധകൾ, വയറിലെ മുറിവിൽ നിന്നോ എപിസിയോടൊമിയിൽ നിന്നോ ഉണ്ടാകുന്ന അണുബാധകൾ, അറ്റെലെക്റ്റാസിസ്.
സിസേറിയൻ ശസ്ത്രക്രിയയെ തുടർന്നുണ്ടാകുന്ന അപകടസാധ്യതകൾ കാരണം, ശസ്ത്രക്രിയയ്ക്ക് വിധേയരാവുന്ന എല്ലാ സ്ത്രീകളും ശസ്ത്രക്രിയയുടെ സമയത്ത് ആംപിസിലിൻ പോലെയുള്ള ആന്റിബയോട്ടിക്സിന്റെ പ്രതിരോധ ഡോസ് എടുക്കണമെന്ന് ശുപാർശ ചെയ്യുന്നു. വ്യവസ്ഥാപിത അണുബാധകളെ ചികിത്സിക്കുന്നത് ആന്റീബയോട്ടിക്കുകൾ നൽകിയാണ്, രണ്ടോ മൂന്നോ ദിവസത്തിനുള്ളിൽ മിക്കയാളുകൾക്കും രോഗവിമുക്തി ലഭിക്കും. രോഗം നേരിയ തോതിൽ മാത്രമാണുള്ളതെങ്കിൽ, വായിലൂടെ എടുക്കാവുന്ന ആന്റീബയോട്ടിക്കുകൾ മതിയായേക്കാം, അല്ലെങ്കിൽ ഇൻട്രാവീനസ് ആയി (ഞരമ്പിലേക്ക് കുത്തിവച്ചുകൊണ്ട്) ആന്റീബയോട്ടിക്കുകൾ നൽകണമെന്ന് ശുപാർശ ചെയ്യപ്പെടുന്നു. പൊതുവായി നൽകപ്പെടുന്ന ആന്റീബയോട്ടിക്കുകളിൽ ആംപിസിലിൻ, ജെന്റാമിസിൻ എന്നിവയുടെ സമ്മിശ്രണവും ക്ലിൻഡാമൈസിൻ, ജെന്റാമിസിൻ എന്നിവയുടെ സമ്മിശ്രണവും ഉൾപ്പെടുന്നു. യോനിയിലൂടെയുള്ള പ്രസവത്തെ തുടർന്നാണ് ആദ്യത്തെ സമ്മിശ്രണം ഉപയോഗിക്കുന്നത്. സിസേറിയൻ നടത്തിയിട്ടുള്ളവരിൽ രണ്ടാമത്തേത് ഉപയോഗിക്കുന്നു. ഉചിതമായ ചികിത്സ നടത്തിയിട്ടും നില മെച്ചപ്പെടുന്നില്ലെങ്കിൽ, വീക്കം പോലെയുള്ള മറ്റ് സങ്കീർണ്ണതകൾ ഉണ്ടോ എന്ന് പരിശോധിച്ച് കണ്ടെത്തേണ്ടതുണ്ട്.
വികസിത രാജ്യങ്ങളിൽ, യോനിയിലൂടെയുള്ള പ്രസവത്തെ തുടർന്ന്, ഒന്ന് മുതൽ രണ്ട് ശതമാനം വരെയുള്ളവർക്ക് ഗർഭപാത്ര അണുബാധ ഉണ്ടാകുന്നു. പ്രതിരോധ ആന്റീബയോട്ടിക്കുകൾ എടുക്കാത്ത പക്ഷം, ബുദ്ധിമുട്ടുള്ള പ്രസവം ഉണ്ടായവരിൽ ഇത് അഞ്ച് മുതൽ പതിമൂന്ന് ശതമാനമായി ഉയരുന്നു. സിസേറിയൻ ശസ്ത്രക്രിയ നടന്നവരിൽ ഇത് അമ്പത് ശതമാനമായി വർദ്ധിക്കുന്നു. 2013-ൽ, ഈ അണുബാധകൾ കാരണം 24,000 മരണങ്ങൾ ഉണ്ടായതായി കണക്കുകൾ സൂചിപ്പിക്കുന്നു. 1990-ലെ 34,000 മരണങ്ങളുമായി താരതമ്യപ്പെടുത്തുമ്പോൾ ഇത് കുറവാണ്. ഈ അവസ്ഥയുടെ, അറിയപ്പെടുന്ന ആദ്യ വിവരണങ്ങൾക്ക്, ചുരുങ്ങിയത്, ക്രിസ്തുവിന് മുമ്പ് അഞ്ചാം നൂറ്റാണ്ടോളം പഴക്കമുണ്ട്. ഹിപ്പോക്രാറ്റസിന്റെ കൃതികളിലാണ് ഇത്തരം വിവരണങ്ങൾ കാണാനാവുക. പതിനെട്ടാം നൂറ്റാണ്ടു വരെ, പ്രസവ സമയത്തെ മരണത്തിന്റെ ഏറ്റവും പ്രധാന കാരണം ഈ അണുബാധകളായിരുന്നു. 1930-കളിൽ ആന്റീബയോട്ടിക്കുകൾ നിലവിൽ വന്നതോടെ ഈയവസ്ഥയ്ക്ക് മാറ്റം വന്നു. 1847-ൽ, ആസ്ട്രിയയിലെ ഇഗ്നാസ് സെമ്മെൽവീസ് ആണ് ക്ലോറിൻ ഉപയോഗിച്ച് കൈകഴുകുന്ന സമ്പ്രദായം കൊണ്ടുവന്നിരുന്നു. ഇതുവഴി അണുബാധകളിൽ നിന്നുണ്ടാകുന്ന മരണ നിരക്ക് ഇരുപത് ശതമാനത്തിൽ നിന്ന് രണ്ട് ശതമാനമായി കുറഞ്ഞു.


</doc>
<doc id="386186" url="https://ml.wikipedia.org/wiki?curid=386186" title="പ്രേരിത ഗർഭച്ഛിദ്രം">
പ്രേരിത ഗർഭച്ഛിദ്രം

ഗർഭപിണ്ഡമോ ഭ്രൂണമോ, അതിന് സ്വയമായി അതിജീവിക്കാൻ കഴിയുന്ന അവസ്ഥ വരുന്നതിന് മുമ്പ്, ഗർഭാശയത്തിൽ നിന്ന് നീക്കംചെയ്തുകൊണ്ടോ പുറന്തള്ളിക്കൊണ്ടോ ഗർഭാവസ്ഥ അവസാനിപ്പിക്കുന്നതിനെയാണ് ഗർഭച്ഛിദ്രം എന്ന് പറയുന്നത്. സ്വാഭാവികമായും ഗർഭച്ഛിദ്രം സംഭവിക്കാം, ഇത്തരം സാഹചര്യത്തെ ഗർഭമലസൽ എന്ന് പറയുന്നു. മനഃപൂർവമായി ഗർഭച്ഛിദ്രം നടത്തുന്ന സാഹചര്യത്തെയാണ് പ്രേരിത ഗർഭച്ഛിദ്രം എന്ന് വിളിക്കുന്നത്. "ഗർഭച്ഛിദ്രം" എന്ന പദം പൊതുവെ സൂചിപ്പിക്കുന്നത് മനുഷ്യ ഗർഭാവസ്ഥയുടെ പ്രേരിത ഗർഭച്ഛിദ്രത്തെയാണ്. ഗർഭപിണ്ഡത്തിന്റെ സ്വയമായി അതിജീവിക്കാൻ കഴിയുന്ന അവസ്ഥ കൈവന്നതിന് ശേഷമാണ് ഈ നടപടിക്രമം നിർവഹിക്കുന്നതെങ്കിൽ, അതിനെ “ഗർഭാവസ്ഥയുടെ കാലതാമസം ചെന്ന അവസാനിപ്പിക്കൽ” എന്ന് വിളിക്കുന്നു.
പ്രേരിത ഗർഭച്ഛിദ്രത്തിൽ ആധുനിക വൈദ്യശാസ്ത്രം ഉപയോഗിക്കുന്നത് മെഡിക്കേഷനുകളോ സർജിക്കൽ രീതികളോ ആണ്. ആദ്യ ട്രൈമെസ്റ്ററിൽ, സർജിക്കൽ രീതിയെ പോലെ തന്നെ കാര്യക്ഷമമാണ് മൈഫെപ്രിസ്റ്റോൺ, പ്രോസ്റ്റാഗ്ലാൻഡിൻ എന്ന് വിളിക്കപ്പെടുന്ന രണ്ട് മെഡിക്കേഷനുകൾ. രണ്ടാമത്തെ ട്രൈമെസ്റ്ററിൽ മെഡിക്കേഷനുകൾ കാര്യക്ഷമമായി പ്രവർത്തിക്കും എങ്കിൽ തന്നെയും, സർജിക്കൽ രീതികൾ പാർശ്വഫലങ്ങളുടെ അപകടസാധ്യത കുറയ്ക്കുന്നതായി കാണപ്പെടുന്നു. ഗർഭച്ഛിദ്രം കഴിഞ്ഞയുടൻ തന്നെ, ഗുളികകളും ഇൻട്രായൂറ്റെറിൻ ഉപകരണങ്ങളും അടക്കമുള്ള ജനന നിയന്ത്രണമാർഗ്ഗങ്ങൾ ആരംഭിക്കാവുന്നതാണ്. വികസിത രാജ്യങ്ങളിൽ, പ്രാദേശിക നിയമം അനുവദിക്കുന്നുണ്ടെങ്കിൽ, വൈദ്യശാസ്ത്രത്തിലെ ഏറ്റവും സുരക്ഷിതമായ നടപടിക്രമമായി ഗർഭച്ഛിദ്രത്തെ കണക്കാക്കി വരുന്നതിന്റെ നീണ്ട ചരിത്രമുണ്ട്. ദീർഘകാല മാനസികാരോഗ്യ പ്രശ്നങ്ങൾക്കോ ശാരീരിക പ്രശ്നങ്ങൾക്കോ സങ്കീർണ്ണമല്ലാത്ത ഗർഭച്ഛിദ്രങ്ങൾ കാരണമാകുന്നില്ല. ആഗോള തലത്തിൽ എല്ലാ സ്ത്രീകൾക്കും ഒരേ അളവിൽ സുരക്ഷിതവും നിയമപരവുമായ ഗർഭച്ഛിദ്രങ്ങൾ ലഭ്യമാക്കണമെന്ന് ലോകാരോഗ്യ സംഘടന ശുപാർശ ചെയ്യുന്നു. ആഗോള തലത്തിൽ, സുരക്ഷിതമല്ലാത്ത ഗർഭച്ഛിദ്രങ്ങൾ കാരണം, ഏകദേശം 47,000 മാതൃ മരണങ്ങൾ സംഭവിക്കുന്നു, 5 മില്യൺ സ്ത്രീകളെ ആശുപത്രിയിൽ പ്രവേശിപ്പിക്കേണ്ടി വരുന്നു.
ലോകമെമ്പാടുമായി ഒരു വർഷം 44 മില്യൺ ഗർഭച്ഛിദ്രങ്ങൾ നടക്കുന്നു, ഇവയിൽ ഏതാണ്ട് പകുതിയോളം സുരക്ഷിതമല്ലാത്ത ഗർഭച്ഛിദ്രങ്ങളാണ്. എന്നിരുന്നാലും, 2003-നും 2008-നും ഇടയിൽ ഗർഭച്ഛിദ്ര നിരക്ക് കുറഞ്ഞിട്ടുണ്ട്. കുടുംബാസൂത്രണം, ജനന നിയന്ത്രണം എന്നീ വിഷയങ്ങളെ കുറിച്ചുള്ള വിദ്യാഭ്യാസം മെച്ചപ്പെട്ടതുകൊണ്ടാണ് ഗർഭച്ഛിദ്ര നിരക്കിൽ കുറവുണ്ടായിരിക്കുന്നത്. , 2008 വരെയുള്ള കണക്കുകൾ പ്രകാരം, "കാരണം എന്താണെന്ന് പരിഗണിക്കാതെ", ലോകത്തിലെ സ്ത്രീകളിൽ നാൽപ്പത് ശതമാനം പേർക്കും നിയമപരമായ പ്രേരിത ഗർഭച്ഛിദ്ര ലഭ്യത ഉണ്ടായിട്ടുണ്ട്. എന്നിരുന്നാലും, ഗർഭാവസ്ഥയുടെ ഏത് കാലത്താണ് ഗർഭച്ഛിദ്രം നടത്താൻ കഴിയുക എന്നതുമായി ബന്ധപ്പെട്ട് പരിമിതികളുണ്ട്.
പ്രേരിത ഗർഭച്ഛിദ്രത്തിന് നീണ്ട ചരിത്രമുണ്ട്. ഹെർബൽ മരുന്നുകൾ, മൂർച്ചയുള്ള ഉപകരണങ്ങളുടെ ഉപയോഗം, ശാരീരിക ആഘാതം, പുരാതന കാലം മുതൽക്കേ നിലനിൽക്കുന്ന മറ്റ് പരമ്പരാഗത രീതികൾ എന്നിവ ഉൾപ്പെടെ, വിവിധ രീതികൾ വഴിയാണ് ഇത് നിർവഹിക്കപ്പെടുന്നത്. ഗർഭച്ഛിദ്രവുമായി ബന്ധപ്പെട്ട നിയമങ്ങൾ, എത്ര ഇടവിട്ട് ഗർഭച്ഛിദ്രം നടത്താം, ഗർഭച്ഛിദ്രത്തിന്റെ സാംസ്കാരികവും മതപരവുമായ പദവി എന്നീ വിഷയങ്ങളിൽ ലോകത്തിന്റെ വിവിധ ഭാഗങ്ങൾക്ക് വ്യത്യസ്ത അഭിപ്രായങ്ങളാണുള്ളത്. അഗമ്യഗമനം, ബലാത്സംഗം, ഗർഭപിണ്ഡത്തിന്റെ പ്രശ്നങ്ങൾ, സാമൂഹിക സാമ്പത്തിക ഘടകങ്ങൾ, അമ്മയുടെ ആരോഗ്യത്തിന് അപകടസാധ്യത എന്നിങ്ങനെയുള്ള സവിശേഷ സാഹചര്യങ്ങളെ അടിസ്ഥാനമാക്കി, ചില സാഹചര്യങ്ങളിൽ, ഗർഭച്ഛിദ്രം നിലമപരമാണ്. ഗർഭച്ഛിദ്രത്തിന്റെ ധാർമ്മികവും നൈതികവും നിയമപരവുമായ പ്രശ്നങ്ങളെ കുറിച്ച് ലോകത്തിന്റെ പല ഭാഗങ്ങളിലും തർക്കങ്ങൾ നടന്നുകൊണ്ടിരിക്കുകയാണ്. ജീവിക്കാൻ അർഹതയുള്ള ഒരു മനുഷ്യനാണ് ഭ്രൂണം അല്ലെങ്കിൽ ഗർഭപിണ്ഡം എന്നും ഗർഭച്ഛിദ്രം കൊലപാതകത്തിന് സമാനമാണെന്നും ഗർഭച്ഛിദ്രത്തെ എതിർക്കുന്നവർ പൊതുവെ വാദിക്കുന്നു. സ്വന്തം ശരീരത്തെ സംബന്ധിക്കുന്ന കാര്യങ്ങളിൽ തീരുമാനമെടുക്കാനുള്ള സ്ത്രീയുടെ അവകാശത്തിലും പൊതുവെ മനുഷ്യാവകാശങ്ങളിലുമാണ് ഗർഭച്ഛിദ്ര അവകാശങ്ങൾക്ക് വേണ്ടി വാദിക്കുന്നവർ ഊന്നുന്നത്.


</doc>
<doc id="386193" url="https://ml.wikipedia.org/wiki?curid=386193" title="തറബ് അബ്ദുൽ ഹാദി">
തറബ് അബ്ദുൽ ഹാദി

പാലസ്തീനിയൻ സാമൂഹിക പ്രവർത്തകയും സ്ത്രീ സ്വതന്ത്രവാദിയുമായിരുന്നു തറബ് അബ്ദുൽ ഹാദി (English: Tarab Abdul Hadi (also transliterated Tarab 'Abd al-Hadi) (, (1910 Jenin –1976 Cairo). 1920കളുടെ അവസാനത്തിൽ പാലസ്തീൻ അറബ് വിമൻസ് കോൺഗ്രസ് - പിഎഡബ്ല്യുസി - എന്ന സംഘടനയുടെ സ്ഥാപകരിൽ ഒരാളാണ്. ബ്രിട്ടീഷ് നിയന്ത്രിത പാലസ്തീനിലെ ആദ്യ വനിതാ സംഘടനയായിരുന്നു ഇത്. ഇതിന്റെ സഹോദരി സംഘടനയായ അറബ് വിമൻസ് അസോസിയേഷന്റെ -എ ഡബ്ല്യു എ - സജീവ പ്രവർത്തകയായിരുന്നു തറബ്.


</doc>
<doc id="386207" url="https://ml.wikipedia.org/wiki?curid=386207" title="ഇടുക്കി താലൂക്ക്">
ഇടുക്കി താലൂക്ക്

ഇടുക്കി ജില്ലയിലെ ഒരു താലൂക്കാണ്. ഇന്ത്യയിലെ ഏറ്റവും വലിയ കമാന ഡാം ഇടുക്കി ഡാം സ്ഥിതി ചെയ്യുന്നത് ഈ താലൂക്കിലാണ്.


</doc>
<doc id="386208" url="https://ml.wikipedia.org/wiki?curid=386208" title="അയ്യപ്പൻ കോവിൽ ശ്രീ ധർമ്മശാസ്താ ക്ഷേത്രം">
അയ്യപ്പൻ കോവിൽ ശ്രീ ധർമ്മശാസ്താ ക്ഷേത്രം

കേരളത്തിൽ ഇടുക്കി ജില്ലയിൽ ഇടുക്കി ജലാശയത്തിന് അരികിലായി അയ്യപ്പൻ കോവിൽ പഞ്ചായത്തിലാണ് ഈ ക്ഷേത്രം സ്ഥിതിചെയ്യുന്നത്. പഴയ ആദി ദ്രാവിഡ സംസ്ക്കാരത്തോട് ബന്ധപ്പെട്ടിരുന്നതുമായ പൈതൃകം ഈ ക്ഷേത്രത്തിനുണ്ടെന്ന് വിശ്വസിക്കുന്നു. 
സഹ്യാദ്രിയിൽ പരശുരാമനാൽ പ്രതിഷ്ഠിക്കപ്പെട്ടു എന്ന് വിശ്വസിക്കുന്ന അഞ്ചു ശാസ്താ ക്ഷേത്രങ്ങളിൽ ഒന്നാണിത്. ചില കഥകളിൽ ഈ ക്ഷേത്രം പഞ്ച ശാസ്താ ക്ഷേത്രങ്ങളിൽ ഉൾപ്പെടുത്തിയിട്ടില്ല പകരം കാന്തമല എന്നാണ് കാണുന്നത്. കാന്ത മലയിൽ ശിവ ചൈതന്യമാണ്, ശബരിമലയ്ക്ക് നിലയ്ക്കൽ എന്ന പോലെയാണ് അച്ഛൻ കോവിലിന് കാന്തമല. മറ്റു ചില കഥകളിൽ പഞ്ച ശാസ്താ ക്ഷേത്രങ്ങളിൽ പൊന്നമ്പലമേട് ഉൾപ്പെടുത്തി ഇരിക്കുന്നു, പൊന്നമ്പലമേട് ശബരിമലയുടെ മൂലസ്ഥാനമാണ്. അത് കൊണ്ട് കുളത്തൂപ്പുഴയും, ആര്യങ്കാവും, അച്ഛൻ കോവിലും, അയ്യപ്പൻ കോവിലും, ശബരിമലയുമാണ് പഞ്ച ശാസ്താ ക്ഷേത്രങ്ങളെന്ന് അനുമാനിക്കാം. ഈ അഞ്ചിടത്തും ശാസ്താവിന്റെ വ്യത്യസ്ത അവസ്ഥകളെ അടിസ്ഥാനമാക്കിയാണ് പരശുരാമൻ പ്രതിഷ്ഠ നടത്തിയിരിക്കുന്നതെന്നാണ് ഐതിഹ്യം. കുളത്തുപുഴയിൽ ബാല്യം, ആര്യങ്കാവിൽ കൗമാരം, അച്ഛൻകോവിലിൽ ഗൃഹസ്ഥം, അയ്യപ്പൻകോവിലിൽ വാനപ്രസ്ഥം, ശബരിമലയിൽ സന്യാസം.

പതിനേഴാം നൂറ്റാണ്ടിൽ മധുര ഭരിച്ചിരുന്ന തിരുമലനായ്ക്കൻ ഇവിടെ വേട്ടയ്ക്ക് വരുകയും അമ്പലം കാണാൻ ഇടവരുകയും തുടർന്ന് ക്ഷേത്രത്തിനാവശ്യമായ സഹായങ്ങൾ നല്കുകയും ചെയ്തു. ക്ഷേത്രത്തിന്റെ പരിസരങ്ങളിൽ കാണുന്ന ശിലാ ലിഖിതങ്ങൾ ഇതിനുള്ള തെളിവുകളാണ്. ക്ഷേത്രം വകയായി ധാരാളം സ്വത്തുക്കൾ ഉണ്ടായിരുന്നു. അതിൽ പ്രധാനഭാഗം തമിഴ് നാട്ടിലെ ഡിണ്ടികൽ എന്ന സ്ഥലത്തായിരുന്നു. പത്തനംതിട്ട ജില്ലയിൽ ശാസ്താം കണ്ടം (നാറാണം മുഴി പഞ്ചായത്തിൽ) എന്നറിയപ്പെടുന്ന പ്രദേശവും അയ്യപ്പൻ കോവില് വക ആയിരുന്നു എന്നും കേൾക്കുന്നുണ്ട്. ഊരാളി, മലയരയൻ, മന്നാൻ എന്നീ ആദിവാസി ഗോത്രങ്ങളാണ് ഈ ക്ഷേത്രത്തിന്റെ അവകാശികൾ എന്നാണ് പണ്ട് മുതലേയുള്ള വിശ്വാസം.
വർഷ കാലത്ത് ഇടുക്കി ജലായശത്തിൽ ജലനിരപ്പ് ഉയരുമ്പോൾ ക്ഷേത്രം ജലത്തിനടിയിലാകുന്നു. വേനലിൽ കരയിലൂടെ സഞ്ചരിച്ച് പടികെട്ട് കയറി ക്ഷേത്രത്തിലെത്താം. എന്നാൽ വർഷകാലത്ത് വള്ളങ്ങളിലാണ് ഭക്തർ ക്ഷേത്രത്തിനടുത്ത് അർച്ചനയ്ക്കായി എത്തുന്നത്. റിസർവോയറിൽ ജലം നിറയ്ക്കാൻ തുടങ്ങിയപ്പോൾ (1975ൽ) കേരള സ്റ്റേറ്റ് ഇലക്ട്രിസിറ്റി ബോർഡ് ക്ഷേത്രം പൊളിച്ച് മാറ്റി അടുത്ത് തന്നെയുള്ള തൊപ്പിപ്പാള എന്ന സ്ഥലത്ത് സ്ഥാപിക്കുകയും ചെയ്തു. ഇത് ഊരാളി, മന്നാൻ സമുദായങ്ങളുടെ എതിർപ്പിന് ഇടയാക്കി. തുടർന്ന് 2001ൽ ചില സംഘടനകളുടെ നേതൃത്വത്തിൽ അയ്യപ്പൻ കോവിലിൽ ക്ഷേത്രം പുനർനിർമ്മിച്ചു. ഇതിനെതിരേ ബോർഡ് നിയമ നടപടി സ്വീകരിക്കുകയും കേസ് കട്ടപ്പന സബ് കോടതിയിൽ എത്തുകയും ചെയ്തു. എന്നാൽ തൽക്കാലം ക്ഷേത്രത്തിന്റെ ഇപ്പോഴത്തെ സ്ഥിതി തുടരാൻ കേരള ഹൈക്കോടതി അനുവദിച്ചു. സംസ്ഥാനത്തെ വിവിധ പ്രദേശങ്ങളിൽ നിന്ന് ധാരാളം ഭക്തജനങ്ങളിപ്പോൾ ക്ഷേത്രത്തിൽ എത്തിച്ചേരുന്നുണ്ട്. പുരാതന ക്ഷേത്രത്തിൽ നിന്ന് അയ്യപ്പ സാന്നിധ്യം മാറ്റാനായിട്ടില്ലെന്ന് വിശ്വാസികൾ പറയുന്നു. അയ്യപ്പൻ കോവിൽ ജലാശയത്തിനു കുറുകെ തൂക്കുപാലം നിർമ്മിച്ചതോടെ നിരവധി വിനോദസഞ്ചാരികളും ഇവിടെ എത്തുന്നുണ്ട്


</doc>
<doc id="386211" url="https://ml.wikipedia.org/wiki?curid=386211" title="യാദഗിരി ലക്ഷ്മി നരസിംഹസ്വാമി ക്ഷേത്രം">
യാദഗിരി ലക്ഷ്മി നരസിംഹസ്വാമി ക്ഷേത്രം

തെലങ്കാനയിലെ യാദാദ്രി ഭുവനഗിരി ജില്ലയിലെ യാദഗിരി മലമുകളിൽ സ്ഥിതിചെയ്യുന്ന ഒരു പ്രസിദ്ധ നരസിംഹക്ഷേത്രമാണ് യാദഗിരി ലക്ഷ്മി നരസിംഹസ്വാമി ക്ഷേത്രം (തെലുഗു: యాదగిరి లక్ష్మీనరసింహస్వామి దేవాలయం). മഹാവിഷ്ണുവിന്റെ നാലാമത്തെ അവതാരമായ നരസിംഹമാണ് ഈ ക്ഷേത്രത്തിലെ പ്രധാന പ്രതിഷ്ഠ. 


</doc>
<doc id="386222" url="https://ml.wikipedia.org/wiki?curid=386222" title="സുചെങ്സെററ്റോപ്സ്">
സുചെങ്സെററ്റോപ്സ്

തുടക്ക ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ് സുചെങ്സെററ്റോപ്സ്. ചൈനയിൽ നിന്നും ആണ് ഫോസിൽ കണ്ടു കിട്ടിയിട്ടുള്ളത്.

തലക്ക് പിൻ ഭാഗത്തായി അസ്ഥിയുടെ ആവരണം ആയ ഫ്രിൽ ഉണ്ടായിരുന്നു. ഇവയ്ക്ക് വാലിൽ മുള്ളുകൾ ഉണ്ടായിരുന്നു.

തത്തകളുടെ പോലെയുള്ള ഒരു ചുണ്ടായിരുന്നു ഇവയ്ക്ക്. മറ്റു സെറാടോപിയ ദിനോസറുകളെ പോലെ സസ്യഭോജി ആയ ഇവ ഇതുപയോഗിച്ച് ഇവ കോൻ, പൈൻ എന്നി സസ്യങ്ങൾ ആയിരിക്കണം ഭക്ഷിച്ചിട്ടുണ്ടാവുക എന്ന് കരുതപ്പെടുന്നു.

സെറാടോപിയ എന്ന വിഭാഗത്തിൽ പെട്ട ദിനോസർ ആണ്. നാലു കാലിൽ സഞ്ചരിച്ചിരുന്ന സസ്യഭോജികൾ ആയിരുന്നു ഇവ. ലെപ്റ്റോസെറാടോപിയ എന്ന കുടുംബത്തിൽ ആണ് ഇവയെ വർഗ്ഗീകരിച്ചിരിക്കുന്നതു .


http://www.prehistoric-wildlife.com/species/z/zhuchengceratops.html


</doc>
<doc id="386228" url="https://ml.wikipedia.org/wiki?curid=386228" title="മൈ നെയ്ബർ ടോട്ടോറോ">
മൈ നെയ്ബർ ടോട്ടോറോ

സുറ്റുഡിയോ ഗിബ്ലിയുടെ പ്രസാദനത്തിൽ ഹയാഒ മിയാസാക്കി എഴുതി സംവിധാനം ചെയ്ത 1998-ലെ ഒരു അനിമേഷൻ ഫാന്റസി സിനിമയാണ് "മൈ നെയ്ബർ ടോട്ടോറോ "  (" "ജാപ്പനീസ്: となりのトトロ ). നോറിക്കോ ഹിഡാക്ക, ചിക്ക സാക്കാമോട്ടോ, ഹിട്ടോഷി ടക്കാഗി എന്നിവരാണ് ശബ്ദ അഭിനേതാക്കൾ. സറ്റ്സുക്കി, മേ എന്നീ രണ്ട് ചെറി പെൺകുട്ടികളുടേയും, അച്ഛനായ പ്രൊഫസറിന്റേയും, ജീവിതത്തിലൂടെയുള്ള രസകരമായ സംഭവചേതങ്ങളും, ജപ്പാൻ പ്രാചീന വിശ്വാസമായ  പോസ്റ്റ്വാറിലെ മരങ്ങളിലെ കൂട്ടുകാരായ ജീവചൈതന്യങ്ങളെക്കുറിച്ചുമുള്ളതാണ് സിനിമയുടെ സാരം. 
കൂടാതെ, അനിമെ ഗ്രാന്റ് പ്രിക്സ് പ്രൈസ് 1988-ലെ മികച്ച അനിമേഷൻ സിനിമ എന്നതിൽ ,മെയിനിച്ചി ഫിലിം അവാർഡ്, കിനെമ ജുൻപോ അവാർഡ് എന്നിവയും ലഭിച്ചു. അതേ വർഷം തന്നെ  ബ്ലു റിബ്ബൺ അവാർഡ്സിൽ സ്പെഷ്യൽ അവാർഡും ലഭിച്ചു.

കഥയിലെ പ്രധാന കഥാപാത്രമായ ടോട്ടോറോ വളരെ വേഗത്തിൽ തന്നെ ഒരു പൊതു വ്യക്തിത്വമായി മാറി. 2010-ലെ എമ്പയർ മാഗസിനിന്റെ ലോകത്തിലെ നൂറ് മികച്ചസിനിമകളുടെ ലിസ്റ്റിൽ 41-മത് സ്ഥാനം നേടി. കൂടാതെ ടോട്ടോറോ 50 മികച്ച അനിമേറ്റഡ് കഥാപാത്രങ്ങളിൽ 18-ാമത് സ്ഥാനവും നേടി. 
ടോട്ടോറോ എന്ന കഥാപാത്രത്തെ സ്റ്റുഡിയോ ഗിബ്ലി സിനിമയുടെ രൂപത്തിലും, വീഡിയോ ഗെയിമിന്റെ രൂപത്തിലും അവതരിപ്പിച്ചു. അതുകൊണ്ടുതന്നെ ജാപ്പനീസ് അനിമേഷൻ സിനിമകളിലെ എക്കാലത്തേയും, മികച്ച കഥാപാത്രാമായി ടോട്ടോറോ മാറിക്കൊണ്ടിരുന്നു. 

1958 ജപ്പാനിൽ യൂണിവേഴ്സിറ്റി പ്രൊഫസറായ ടറ്റ്സുവോ കുസാക്കാബേ തന്റെ രണ്ട് പെൺമക്കളായ സറ്റ്സുക്കിയോടൊപ്പവും, മേയോടൊപ്പവും അവരുടെ രോഗബാധിതയായി കിടക്കുന്ന അമ്മയായ യസൂക്കോ ചികിത്സയിലായിരിക്കുന്ന ആശുപത്രിയിൽ നിന്ന് അധികം അകലെയല്ലാത്ത ഒരു പുതിയ വീട്ടിലേക്ക് താമസം മാറ്റുകയാണ്. അവിടെ സറ്റ്സുക്കിയും, മേയും, ചെറിയ കറുത്ത വൃത്താകൃതിയിലുള്ള സുസുവാറ്റാരി എന്ന പേരുള്ള കുറച്ച് ജീവികളെ കാണുകയാണ്. അവയെല്ലാം വെളിച്ചത്തിൽ നിന്ന് ഇരുട്ടിലേക്ക് പോകുന്ന പൊടികണികകളായിരുന്നു. ഒരുദിവസം മേയ് നീളൻ ചെവിയുള്ള രണ്ട് മുയലുകളെ കാണുകയും, അതിനെ തേടി പോകുയും ചെയ്യുന്നു. ആ മുയലുകൾ മേയെ എത്തിച്ചത് വലിയ കർപ്പൂര മരത്തിലേക്കാണ്. അവിടെ വച്ച് മേയ് വളരെവലിപ്പമുള്ള നീളൻ ചെവികളുമുള്ള മറ്റൊരു മുയലിനെ കാണുന്നത്. ടോട്ടോറോ എന്ന വിളിക്കുമ്പോഴൊക്കെ മുരളുന്നതുകൊണ്ട് മേയ് ഈ മുയലിന് ടോട്ടോറോ എന്നുതന്നെ പേര് വച്ചു. അതിനുശേഷം സറ്റ്സുക്കിയും ടോട്ടോറോയെ കാണുന്നു. മരങ്ങളുടെ ജീവചൈതന്യങ്ങളെന്നാണ് ഇവയെ ജപ്പാൻ ചരിത്രം കുറിക്കുന്ന്. രാത്രികാലങ്ങളിൽ ചന്ദ്രനെനോക്കി മണിമുഴക്കുന്നത് ടോട്ടോറോയും കൂട്ടുകാരമാണ്. പരിചയപ്പെടലിനുശേഷം ടോട്ടോറോയും, സറ്റ്സുക്കിയും, മേയും നടത്തുന്ന രസകരമായ സംഭവങ്ങളാണ് മുന്നോട്ട്..


</doc>
<doc id="386230" url="https://ml.wikipedia.org/wiki?curid=386230" title="ബി.എ മലയാളം">
ബി.എ മലയാളം

ബാച്ചിലർ ഓഫ് ആർട്ട്സിൽ ശാസ്ത്രീയ വിദ്യാഭ്യാസ സംബന്ധിതമായി ബിരുദം കുട്ടികൾക്ക് നൽകുന്നതിനായി സർവ്വകലാശാല നടത്തുന്ന പഠനശാഖയാണ് ബി.എ.മലയാളം. ഇതിലൂടെ അനേകം വ്യത്യസ്തങ്ങളായ വൈദഗ്ദധ്യങ്ങളെ കോർത്തിണക്കാൻ മലയാള ഭാഷ സഹായിക്കുന്നു. ബാച്ചിലർ ഓഫ് ആർട്സ് ഇൻ മലയാളം കേന്ദ്രീകരിക്കുന്നത് മലയാള ഭാഷാ പഠനത്തെയാണ്, ഭാഷയുടെ ഉല്പത്തി, ചരിത്രം, മുതലായവ. സംഗ്രഹിക്കുക എന്നതാണ് ഈ വിദ്യാഭ്യാസം കൊണ്ട് ഉദ്ദേശിക്കുന്നത്.
പ്രധാനമായും ദക്ഷിണ ഇന്ത്യൻ സംസ്ഥാനങ്ങളിലാണ് ഈ ശാഖക്ക് പ്രാധാന്യം കുടുതൽ കരസ്ഥമാകുന്നത്, ആ പ്രദേശങ്ങളിലെ പ്രധാന സംസാര ഭാഷയും മലയാളം തന്നെയാണ്.
പ്ലസ്ടു പഠനം വിജയകരമായി പൂർത്തിയാക്കിയവരിൽ 50% അതിനു മുകളിലും ശതമാനം% വിജയം നേടിയവർക്ക് മലയാള പഠനത്തിനായി അപേക്ഷിക്കാവുന്നതാണ്.
മലയാള പഠനത്തിന്റെ സമയ പരിധി 3 വർഷം ആണ്. 3 വർഷത്തെ 6 മാസത്തെ 1 സെമസ്റ്റർ (അർദ്ധവർഷം) കണക്കിന് ഒരു വർഷം 2 സെമസ്റ്റർ വെച്ച് 6 സെമസ്റ്ററുകൾ ആയി ഘടനാ കരിക്കപ്പെട്ടിരിക്കുന്നു.


</doc>
<doc id="386238" url="https://ml.wikipedia.org/wiki?curid=386238" title="ഇൻതിസ്സർ അൽ വാസിർ">
ഇൻതിസ്സർ അൽ വാസിർ

പാലസ്തീൻ ലെജിസ്ലേറ്റീവ് കൗൺസിൽ അംഗവും പാലസ്തീൻ നാഷണൽ അഥോറിറ്റി മന്ത്രിയുമായിരുന്നു ഇൻതിസ്സർ അൽ വാസിർ (English: Intissar al-Wazir () (1941-)
1988ൽ ഇസ്രയേൽ കൊലപ്പെടുത്തിയ പാലസ്തീൻ ലിബറേഷൻ ഓർഗനൈസേഷന്റെ മുതിർന്ന നേതാവായിരുന്ന ഖലീൽ അൽ വാസിറിന്റെ ഭാര്യയാണ് ഇൻതിസ്സർ. 1959ൽ അവർ മഹ്മൂദ് അബ്ബാസിന്റെ ഫതഹ് പാർട്ടിയിൽ ചേർന്നു. പാർട്ടിയിലെ ആദ്യത്തെ വനിതാ അംഗമായിരുന്നു. ഡമസ്‌കസ് സർവ്വകലാശാലയിൽ നിന്ന് ചരിത്രത്തിൽ ബിരുദം നേടി.
1941ൽ പാലസ്തീനിലെ ഗസ സിറ്റിയിൽ ജനിച്ചു. പാലസ്തീനിയൻ വനിതകളുടെ സാമൂഹിക, സാമ്പത്തിക, നിയമ പദവിക്കായി പ്രവർത്തിക്കുന്ന ജനറൽ യൂനിയൻ ഓഫ് പാലസ്തീനിയൻ വിമൻ എന്ന സംഘടനയുടെ സ്ഥാപകരിൽ ഒരാളാണ്. 
1974മുതൽ പാലസ്തീനിയൻ നാഷണൽ കൗൺസിൽ അംഗമാണ്. 1987 മുതൽ ഫതഹ് പാർട്ടിയുടെ കേന്ദ്ര കമ്മിറ്റി അംഗം. 1980 മുതൽ 1985 വരെ ജനറൽ യൂനിയൻ ഓഫ് പാലസ്തീനിയൻ വിമൻ എന്ന സംഘടനയുടെ സെക്രട്ടറി ജനറൽ. 1983ൽ ഫതഹ് റെവല്യൂഷണറി കൗൺസിൽ ഡെപ്യൂട്ടി സെക്രട്ടറി ജനറൽ. 1996ൽ പാലസ്തീൻ ലെജിസ്ലേറ്റീവ് കൗൺസിൽ അംഗമായി തെരഞ്ഞെടുക്കപ്പെട്ടു. 1995 മുതൽ 2005 വരെ പാലസ്തീൻ നാഷണൽ അഥോറിറ്റിയിലെ സാമൂഹിക ക്ഷേമ മന്ത്രിയായി സേവനം അനുഷ്ടിച്ചു.



</doc>
<doc id="386240" url="https://ml.wikipedia.org/wiki?curid=386240" title="രാജസിംഹൻ">
രാജസിംഹൻ

രാജസിംഹൻ (എ.ഡി.1028-1043) ഭരണകാലത്ത് ചോളാകേരളത്തിൻ്റെ ഭൂരിഭാഗത്തും കുറേനാളുകളെങ്കിലും നിലനിന്നു. 
രാജസിംഹൻ ചോളന്മാരുടെ മേൽക്കോയ്മ അംഗീകരിച്ചതായി അദ്ദേഹത്തിൻ്റെ മന്നാൽകോയിൽ ശാസനത്തിൽ നിന്നും മനസ്സിലാക്കാം.


</doc>
<doc id="386241" url="https://ml.wikipedia.org/wiki?curid=386241" title="ഇന്ദുക്കോതവർമ്മ">
ഇന്ദുക്കോതവർമ്മ

കുലശേഖര സാമ്രാജ്യത്തിൽ ഗോദരവിവർമ്മയെ പിന്തുടർന്ന് ഭരണഭാരമേറ്റത് അദ്ദേഹത്തിന്റെ മകൻ ഇന്ദുക്കോതവർമ്മയാണ് (എ.ഡി.944‌-962).
തൃക്കാക്കര,തിരുവൻവണ്ടൂർ മുതലായ സ്ഥലങ്ങളിൽ നിന്നു കിട്ടിയിട്ടുണ്ട്.


</doc>
<doc id="386247" url="https://ml.wikipedia.org/wiki?curid=386247" title="നന്ദിനി (സീരിയൽ)">
നന്ദിനി (സീരിയൽ)

നന്ദിനി അറിയപ്പെടുന്ന ടീ.വി സിരിയല് സൂര്യ ടിവിയിൽ തിങ്കളാഴ്ച മുതൽ വെള്ളിയാഴ്ച വരെ എല്ലാ ദിവസവും രാത്രി 09:00 മണിക്കൂർ പ്രക്ഷേപണം ചെയ്യുകപഡുമ്.ഇത് ഒരു തമിഴ് സീരിയലിന്റെ ഒരു വിവർത്തന രൂപമാണ്.

ഈ സീരിയലിൽ അരുൺന്റെ ഭാര്യ ജാനകി ചില കാരണങ്ങളാൽ ഒരാൾ മരിച്ചു,പക്ഷേ ഒരു ആത്മാവായി മാറുന്നു ചില ദുരാത്മാക്കളിൽ നിന്നും അവളുടെ കുടുംബത്തെ രക്ഷിക്കുന്നു.




</doc>
<doc id="386249" url="https://ml.wikipedia.org/wiki?curid=386249" title="ചാഴൂർകലഹം">
ചാഴൂർകലഹം

രാമവർമ്മയ്ക്കു ശേഷം കേരളവർമ്മ (1746-1749)യൂം രാമവർമ്മ (1749-1760)യും നാടുവാണു.രാമവർമ്മയുടെ കാലത്ത് ചാഴൂർ ശാഖയിലെ അംഗങ്ങൾ പെരുംബടപ്പുമൂപ്പിൽ സ്ഥാനം പുനംസ്ഥാപിക്കണമെന്ന് പ്രക്ഷോപണം കൂട്ടി.കുറേ മുംബ ചില സന്ദർഭങ്ങളിൽപ്പെട്ട് അവർ ആ സ്ഥാനം കെെവെടിഞ്ഞതായിരുന്നു സംഭവം


</doc>
<doc id="386251" url="https://ml.wikipedia.org/wiki?curid=386251" title="പൊയ്ത്ത്">
പൊയ്ത്ത്

അംങ്കത്തിൽ നിന്ന് വ്യത്യസതമായ മറ്റൊരേർപ്പാടായിരുന്നു പൊയ്ത്ത്.രണ്ട് വ്യക്തികളോ ദേശങ്ങളോ തമ്മിലുള്ള സ്വകാരൃസമരമായിരുന്നു അത്.പൊയ്ത്തിനെക്കുറിച്ച് പൊതുജനങ്ങൾക്കും നാട്ടുവാഴികൾക്കും അറിവ് നൽകണമെന്ന് നിർബന്ധമില്ല.

</doc>
<doc id="386267" url="https://ml.wikipedia.org/wiki?curid=386267" title="ഉസ്താദ് ആബിദ് ഹുസൈൻ ഖാൻ">
ഉസ്താദ് ആബിദ് ഹുസൈൻ ഖാൻ

ഹിന്ദുസ്ഥാനി സംഗീതജ്ഞനും രുദ്രവീണാ വാദകനും ആയിരുന്നു ഉസ്താദ് ആബിദ് ഹുസൈൻ ഖാൻ (1907-1978 ബറോഡ) സംഗീതത്തിന്റെ ബാലപാഠങ്ങൾ പിതാവായ ജമാലുദ്ദീൻ ഖാനിൽ നിന്നു അഭ്യസിച്ച അദ്ദേഹം താൻസെന്റെ സമകാലികനായ മിഷ്രി സിങ് രജ്പുത്തിന്റെ ശിഷ്യപരമ്പരയിൽപ്പെട്ട സംഗീതജ്ഞനായിരുന്നു.

രുദ്രവീണയിലെന്നപോലെ വായ്പ്പാട്ടിലും പ്രതിഭ തെളിയിച്ചിരുന്ന ആബിദ് ഹുസൈൻ ഖാൻ ജിജ്ഞിര നാവാബിന്റെ സദസ്യനുമായിരുന്നു.


</doc>
<doc id="386276" url="https://ml.wikipedia.org/wiki?curid=386276" title="നരിയംപാറ">
നരിയംപാറ

കേരളത്തിലെ ഇടുക്കി ജില്ലയിൽ ഉടുമ്പൻചോല താലൂക്കിന്റെ സ്ഥിതി ചെയ്യുന്ന അയ്യപ്പൻകോവിൽ വില്ലേജിലെ കാഞ്ചിയാർ ഗ്രാമപഞ്ചായത്തിലെ ഒരു ഗ്രാമമാണ് നരിയംപാറ. കട്ടപ്പനയുടേയും കാഞ്ചിയാറിന്റെയും ഇടയിലായാണ് നരിയംപാറയുടെ സ്ഥാനം.3 പാതകൾ കൂട്ടിമുട്ടുന്ന ഒരു (ടി (T) ആകൃതിയിലുള്ള റോഡ് ശൃംഖല) കവലയാണ് നരിയംപാറ എന്ന പേരിൽ അറിയപ്പെടാൻ തുടങ്ങിയത്. കവലയുടെ കേന്ദ്ര ഭാഗത്തായി ഓർമ്മ മണ്ഡപം സ്ഥിതി ചെയുന്നുണ്ട്. നരിയംപാറ കാഞ്ചിയാർ പഞ്ചായത്തിന്റെ 8-ാം വാർഡാണ്. കട്ടപ്പന എന്ന പ്രധാന പട്ടണത്തിൽ നിന്നും 5 കി.മി ദൂരത്താണ് സ്ഥിതി ചെയ്യുന്നത്.

കട്ടപ്പനയിൽ നിന്നും കോട്ടയത്തോട്ടുള്ള ഹൈവേ പാതയ്ക്കുള്ളിലാണ് നരിയംപാറ സ്ഥിതി ചെയ്യുന്നത്. കട്ടപ്പനയിൽ നിന്നും കവലയിൽ എത്തുമ്പോൾ 2 പാതകളായി പിരിയുന്നു.
നരിയംപാറ കവലയിൽ നിന്നും ഇടത്തോട് സഞ്ചരിക്കുകയാണെങ്കിൽ നരിയംപാറ സ്കൂൾകവലയിൽ ചെന്നെത്താം. ഈ വഴിയെ അല്പം നിങ്ങുബോൾ നരിയംപാറ ക്ഷിരോല്പാദക സംഘത്തിന് സമീപത്തായി എതിർ വശത്താണ് (ഇടത് ഭാഗത്ത്) കട്ടപ്പന-വള്ളക്കടവ്-നരിയംപാറ ഒറ്റവരിപ്പാത നിലകൊള്ളുന്നത്. വീണ്ടും നരിയംപാറ സ്കൂൾകവലയിൽ വച്ച് പാത വീണ്ടും 3 ആയി പിരിയുന്നു.


ഈ ഗ്രാമത്തിലെ പ്രധാന ആരാധനാലയങ്ങൾ ഇവയാണ്.
എം.എം.എച്ച്.എസ്.എസ് നരിയംമ്പാറ
നരിയംപാറ എന്ന ഈ ചെറു ഗ്രാമത്തിന്റെ പേരിലേക്ക് വഴി ചുണ്ടുന്ന കൂടുതൽ തെളിവുകൾ കുടുതൽ ഒന്നും ലഭ്യമല്ല. പേരിനെക്കുറിച്ചുള്ള അന്വേഷണത്തിൽ ഭിന്നാഭിപ്രായങ്ങൾ ഇന്നും നിലകൊള്ളുന്നുണ്ട്. എങ്കിലും ഈ സ്ഥലത്തിന്റെ വിശ്വസീനീയമായ ഒരു അഭിപ്രായം ഈ പ്രദേശത്തെ ഒരു പാട് വർഷങ്ങൾ പുറകോട്ട് കൊണ്ടു പോകുന്ന ഒരു ചരിത്രത്തെ പ്രതിനിധാനം ചെയ്യുന്നു. രണ്ട് നൂറ്റാണ്ടുകളുടെ ചരിത്രമുണ്ട് ആ കഥക്ക്/ചരിത്രത്തിന്.
എന്തിരുന്നാലും നിലവിലെ "നരിയംപാറ " എന്ന പേരിന്റെ അർത്ഥം മനസ്സിലാക്കണമെങ്കിൽ ഈ നാമത്തെ 3 (മൂന്ന്) ആയി കീറി മുറിക്കണം.
↪"നരി" രണ്ട് അക്ഷരങ്ങൾ ചേർന്ന ആദ്യത്തെ പദമാണിത് ,ഇതിന്റെ അർത്ഥം കുറുക്കൻ, പുലി, കടുവ തുടങ്ങിയ വന്യജീവികളെ പ്രകീർത്തിക്കുന്നു. അതുപോലെ തന്നെ "നാരി" എന്ന പദം സ്ത്രീയെ ആണ് പൊതുവേ സൂചിപ്പിക്കുന്നതെങ്കിലും "ഒരു വൃക്ഷം"
എന്നും ഇതിന് അർത്ഥം ഉണ്ട്.
↪"യം" എന്ന ഒരു വാക്ക് സംയോഗത്തെയാണ് പ്രദർശിപ്പിക്കുന്നത് കീർത്തി, സന്തുഷ്ടത എന്നിവയുടെ ഒത്തു ചേരൽ ആണിത്.
↪ പാറ എന്ന രണ്ട് അക്ഷരങ്ങൾ ചേരുന്ന മൂന്നാമത്തെ വാക്കാണിത്. ഉറപ്പുള്ള വലിയ കല്ല് എന്നതു തന്നെയാണ് ഇവിടെ ഇതിന്റെ അർത്ഥം.
എന്നാൽ നരി യം പാറ എന്ന ഈ പദം ഈ സ്ഥലത്തിന് യാതൊരു വിധ ചരിത്രവും പകർന്നുനൽകുന്നില്ല.
ഈ പ്രദേശത്തിന്റെ ചരിത്രം ഉൾകൊള്ളുന്ന പേര് നരിയംപാറ എന്ന പേര് അല്ല മറിച്ച് അത് "ഹരിയംപാറ " എന്ന നാമം ആയിരിക്കും ഉചിതം.
ഈ പ്രദേശത്തിന്റെ ചരിത്രം ഉറങ്ങുന്നത് ഈ നാമത്തിലാണ് 2 നൂറ്റാണ്ടിലേറെ പഴക്കം ഇതിനുള്ളിൽ ലയിച്ചു ചേർന്നിരിക്കുന്നു. 
↪ "ഹരി" എന്ന വാക്കിന്റെ അർത്ഥം ഒന്നിലേറെ പദങ്ങളെ വിവക്ഷിക്കുന്നു.
മറ്റുള്ളവരെ പാമ്പ്,ആകർഷിക്കുന്നത് ,താന്നിമരം, വിഷ്ണു ഭഗവാൻ എന്നിവ യിലേക്കാണ് ഈ രണ്ട് അക്ഷരങ്ങൾ വിരൽ ചൂണ്ടുന്നത്.
ഇവിടെ പ്രധാനമായും ഹരി എന്ന വാക്ക് പ്രകീർത്തിക്കന്ന് വിഷ്ണു ഭഗവാനെ തന്നെയാണ്.ഈ പ്രദേശത്ത് ഒരു പാട് വർഷങ്ങൾക്ക് മുബ് മുതലെ ആദിവാസികളാണ് താമസിച്ചിരുന്നത് എന്ന ഒരു കിംവദന്തി നിലകൊള്ളുന്നുണ്ട്. അങ്ങനെ ആയി കൊള്ളണമെന്നില്ല. എന്തിരുന്നാലും അവർ ഹരി ഭവവാനെ സ്തുതിക്കുകയും വണങ്ങുകയും പൂജചെയ്യുകയും ഒക്കെ ചെയ്തിരുന്നു. ഹരി ഭഗവാൻ എന്ന് പറയുന്നത്‌ മഹാവിഷ്ണുവിനെ തന്നെയാണ്. അവർ അവിടെ ഒരു ഹരിദേവക്ഷേത്രം സ്ഥാപിതമാക്കുകയും വണങ്ങുകയും ചെയ്തിരുന്നു. അക്കാലത്ത് ഈ സ്ഥലത്തിന്റെ നാമം ഹരിയംപാറ എന്ന് ആയിരുന്നതായി കരുതപ്പെടുന്നു. ആ അമ്പലത്തിന്റെ പ്രത്യേകതകളോ കൃത്യമായ സ്ഥാനമോ ഇന്നും കണ്ടെത്താൻ കഴിഞ്ഞിട്ടില്ല. അമ്പലം നിലകൊണ്ടിരുന്ന സ്ഥലത്ത് വലിയൊരു പാറയും വലിയൊരു വൃക്ഷവും ഉണ്ടായിരുന്നതായും കാലാന്തരത്തിൽ ഈ അമ്പലം നശിക്കുകയുണ്ടായി അതിന്റെ കാരണം അറിയുവാൻ സാധിച്ചിട്ടില്ല.ഇന്ന് ഈ കാലത്ത് പ്രദേശത്ത് സ്ഥിതി ചെയ്യുന്ന മറ്റൊരുക്ഷേത്രത്തിന്റെ സമീപ പ്രദേശത്ത് എവിടെയോ ആയിരുന്നു ഈ അമ്പലത്തിന്റെ സ്ഥാനം എന്ന് കരുതപ്പെടുന്നതിനോടൊപ്പം അന്നും ഇന്നും ഈ പ്രദേശംസർപ്പത്താൽ സംരക്ഷിക്കപ്പെടുന്നതായുമാണ് ഈ നാട്ടിലെ ജനങ്ങളുടെ വിശ്വാസം.
ഹരിക്ഷേത്രത്തിന്റെ ക്ഷയത്താൽ ഉത്സവം കൊണ്ട അമ്പലത്തിൽ വിഷ്ണുദേവ സാന്നിധ്യം നിറഞ്ഞ് നിൽക്കുമെന്നും ഒരു പ്രത്യേക നാളിൽ ഇത് ഹരിക്ഷേത്രമായി പുന:സ്ഥാപിതമാവുമെന്നും പണ്ടെക്ക് പണ്ടേ ആളുകൾ വിശ്വസ്വിച്ചിരുന്നു. കാലക്രമേണ ഹരിയംപാറ ഹരിയ എന്ന പദത്തിലെ ഹ ഒഴിവാക്കപ്പെട്ട് നാരായ എന്ന പദം നാരായണ ആവാം നാരായ മാറി നരിയം ആയി അത് നരിയംപാറ ആയി മാറി ഇതാണ് ഈ പ്രദേശത്തിന്റെ ചരിത്രം. ഇന്ന് ഈ പ്രദേശം കുടിയേറി ജീവിക്കുന്നവർ അറിയാതെ പോയ ചരിത്രം നന്ദി.
ഹരിഃ നാരായണഃ നമഃ


</doc>
<doc id="386278" url="https://ml.wikipedia.org/wiki?curid=386278" title="മുസ്തഫ ലുത്വുഫീ മൻഫലൂത്വി">
മുസ്തഫ ലുത്വുഫീ മൻഫലൂത്വി

അറബി സാഹിത്യത്തിലും കവിതകളിലും വ്യക്തിമുദ്ര പതിപ്പിച്ച ഈജിപ്തുകാരനായ കവിയാണ് മുസ്തഫ ലുത്വുഫി മൻഫലൂത്വി തെളിമയാർന്ന അറബിയിലുള്ള അദ്ദേഹത്തിന്റെ രചനകൾ അറബി ഭാഷയിൽ പ്രസിദ്ധങ്ങളാണ്. പ്രശസ്തമായ ചില ഫ്രഞ്ച് നോവലുകൾ അദ്ദേഹം അറബിയിലേക്ക് മൊഴിമാറ്റം നടത്തിയിട്ടുണ്ട്. അന്നള്റാത്ത് , അൽ അബ്റാത്ത് എന്നിവ ആധുനിക അറബി കൃതികളിൽ ഉന്നത സ്ഥാനം നേടിയ രണ്ടു രചനകളാണ്.

മുസ്തഫ ലുത്വുഫി മൻഫലൂത്വി ഡിസം. 30, 1876 ൽ ഈജിപ്തുകാരനായ പിതാവിന്റെയും തുർക്കി വംശജയായ മാതാവിന്റെയും മകനായി ഈജിപ്തിലെ മൻഫലൂത്ത് പട്ടണത്തിൽ ജനിച്ചു. 9ാം വയസ്സിൽ തന്നെ ഖുർആൻ മനഃപാഠമാക്കിയ അദ്ദേഹം ഈജിപ്തിലെ കെയ്റോവിലുള്ള അൽ അസ്ഹർ യൂണിവേഴ്സിറ്റിയിലാണ് പഠനം പർത്തിയാക്കിയത്.



</doc>
<doc id="386282" url="https://ml.wikipedia.org/wiki?curid=386282" title="ഐഎസ്ഓസിഎആർപി">
ഐഎസ്ഓസിഎആർപി

International Society of City and Regional Planners (ISOCARP) നഗരാസൂത്രണം ചെയ്യുന്ന ഒരു അന്താരാഷ്ട്ര സ്വത്വസംബന്ധമായ സംഘടന സംഘടനയാണ്. 1965-ലാണ് ഇത് സൃഷ്ടിക്കപ്പെട്ടത്. ഇപ്പോൾ 80 ലധികം രാജ്യങ്ങളിൽ നിന്ന് അംഗങ്ങളുണ്ട്. ISOCARP ഔദ്യോഗികമായി അംഗീകരിച്ച ഐക്യരാഷ്ട്രസഭയും യൂറോപ്പിന്റെ കൌൺസിലും ആണ്. ഇത് UNESCO - ലും പ്രവർത്തിക്കുന്നു. ഒരു ഗവൺമെന്റിന്റെ നിയന്ത്രണത്തിലല്ല ഇത്.



</doc>
<doc id="386283" url="https://ml.wikipedia.org/wiki?curid=386283" title="ഇന്റർനാഷണൽ ജിയോഗ്രാഫിക്കൽ യൂണിയൻ">
ഇന്റർനാഷണൽ ജിയോഗ്രാഫിക്കൽ യൂണിയൻ

ഇന്റർനാഷണൽ ജിയോഗ്രാഫിക്കൽ യൂണിയൻ ലോകമെമ്പാടും പ്രവർത്തിക്കുന്ന ഒരു അന്താരാഷ്ട്ര അസോസിയേഷൻ ഓഫ് ഗ്ലോബൽ ആണ്. 1922-ൽ ബെൽജിയം ൽ സ്ഥാപിതമായ ഈ സ്ഥാപനം 1871 ൽ ആദ്യത്തെ ഭൂമിശാസ്ത്ര കോൺഗ്രസ്സിനു ശേഷം സ്ഥാപിതമായി.

യൂണിയന് 34 കമ്മീഷനും നാല് ടാസ്ക് ഫോഴ്സുകളും ഉണ്ട്. ഈ കമ്മീഷനുകളിൽ ഒന്ന് അർബൻ ജിയോഗ്രാഫി കമ്മീഷൻ ആണ്. ഇത് സോഷ്യലിസ്റ്റ് ലോക സമ്പദ്ഘടനയിലെ നഗരങ്ങളും ലോകത്തിലെ സോഷ്യലിസ്റ്റ് സമ്പദ്വ്യവസ്ഥയിലെ നഗരങ്ങളും താരതമ്യം ചെയ്യുന്നു. 1976 ൽ മാസിയിലെ UGI കോൺഫറൻസിൽ ഇത് സൃഷ്ടിക്കപ്പെട്ടതാണ്. പോളണ്ടിൽ പ്രൊഫസർ കാസിമിയേഴ്സ് ഡിസിയോൺസ്ക്കി.



</doc>
<doc id="386285" url="https://ml.wikipedia.org/wiki?curid=386285" title="ഗദ ഉവൈസ്">
ഗദ ഉവൈസ്

ലെബനാനിലെ പ്രമുഖ പത്രപ്രവർത്തകയാണ് ഗദ കറം ഉവൈസ് എന്ന ഗദ ഉവൈസ് (English: Ghada Owais (Arabic: غادة كرم عويس)
1977 നവംബർ ആറിന് ജനിച്ചു, 1999ൽ ലെബനീസ് സർവ്വകലാശാലയിൽ നിന്ന് ബിരുദം നേടി.. 2006 മുതൽ അൽ ജസീറ ചാനലിൽ പത്രപ്രവർത്തകയാണ്.


</doc>
<doc id="386289" url="https://ml.wikipedia.org/wiki?curid=386289" title="ശ്രീകാളഹസ്തി ക്ഷേത്രം">
ശ്രീകാളഹസ്തി ക്ഷേത്രം

ആന്ധ്രാപ്രദേശിലെ കാളഹസ്തി പട്ടണത്തിൽ സ്ഥിതിചെയ്യുന്ന ഒരു പ്രധാന ശൈവക്ഷേത്രമാണ് ശ്രീകാളഹസ്തീശ്വര ക്ഷേത്രം. പഞ്ചഭൂതക്ഷേത്രങ്ങളിൽ ഒന്നായ കാളഹസ്തിയിൽ വായുലിംഗമാണ് സ്ഥിതിചെയ്യുന്നത്. ശിവലിംഗത്തിൽ നിന്ന് രക്തം ഒഴുകുന്നത് തടയാനായി കണ്ണപ്പ തന്റെ രണ്ടു കണ്ണുകൾ ഭഗവാന് നൽകാൻ തയ്യാറായ സ്ഥലമാണ് ഇത്. ശിവൻ കണ്ണപ്പനെ ഈ പ്രവൃത്തിയിൽ നിന്നും തടഞ്ഞുനിർത്തി മുക്തി നൽകി. ക്ഷേത്രനഗരമായ തിരുപ്പതിയിൽനിന്നും 36 കിലോമീറ്റർ അകലെയാണ് കാളഹസ്തീശ്വരക്ഷേത്രം. "രാഹു-കേതു ക്ഷേത്രം," "ദക്ഷിണ കാശി" എന്നീ വിശേഷണങ്ങളുമീ ക്ഷേത്രത്തിനുണ്ട്. 5ആം നൂറ്റാണ്ടിലാണ് പ്രധാന ക്ഷേത്രം നിർമിച്ചത്. ചുറ്റമ്പലം 12ആം നൂറ്റാണ്ടിൽ ചോള രാജാക്കന്മാരും, വിജയ നഗര രാജാക്കന്മാരുമാണ് നിർമ്മിച്ചത്. ശിവനെ വായു രൂപത്തിൽ ശ്രീകാളഹസ്തീശ്വരനായി ഇവിടെ ആരാധിച്ചു വരുന്നു. കാളസർപ്പദോഷപൂജ/രാഹുകേതുദോഷനിവാരണപൂജ എന്നിവയാണ് പ്രധാന വഴിപാടുകൾ. 


</doc>
<doc id="386290" url="https://ml.wikipedia.org/wiki?curid=386290" title="മി. നട് വർലാൽ">
മി. നട് വർലാൽ

1979ൽ ടോണി ഗ്ലാദ് നിർമ്മിച്ച് രാകേഷ് കുമാർ സംവിധാനം ചെയ്ത ഹിന്ദി ചലച്ചിത്രമാണ് മി. നട് വർലാൽ. അമിതാഭ് ബച്ചൻ,രേഖ,[[അജിത് ഖാൻ],[[കാദർ ഖാൻ]],[[അംജത് ഖാൻ]] തുടങ്ങിയവർ അഭിനയിച്ചിരിക്കുന്നു. ഹാസ്യത്തിനും ആവേശത്തിനും നൃത്ത്ത്തിനും പ്രമുഖ്യം നൽകുന്ന ഈ ചിത്രം രേഖ-ബച്ചൻ വിജയജോഡി ഉറപ്പിച്ച ഒരു ചിത്രമാണ്.ഈ സിനിമയുടെ പേരു കുപ്രസിദ്ധ തട്ടിപ്പുകാരനായ നട് വർലാലിന്റെതാണ്. ആനന്ദ് ഭക്ഷി എഴുതിയ വരികൾക്ക്ക്ക് രാജേഷ് റോഷൺ സംഗീതം നൽകിയിരിക്കുന്നു. കുട്ടികൾക്കുള്ള ഒരു പാട്ട് അമിതാഭ് ബച്ചൻ പാടി അഭിനയിച്ചു എന്ന് ഒരു പ്രത്യേകതയും ഈ ചിത്രത്തിനുണ്ട്. കാശ്മീരിലെ ബീർവാ എന്ന സ്ഥലത്താണ് ഈ ചിത്രത്തിന്റെ ലൊക്കേഷൻ ആയിരിക്കുന്നത്. 
അക്കാലത്തെ ഒരു ബോക്സ് ഓഫീസ് ഹിറ്റ് ആയിരുന്നു ഈ ചിത്രം.

വളരെ വിശ്വസ്തനും സത്യസന്ധനുമായ ചേട്ടന്റെ ജീവിതം നശിപ്പിച്ച കൊള്ളക്കാരനെ തളക്കാൻ തട്ടിപ്പുകാരനായ ഒരനുജന്റെ കഥയാണിത്. ആ യാത്രക്കിടയിൽ ഒരു ഗ്രാമത്തിലെത്തുന്നതും അവിടെ പേടിച്ചു ജീവിക്കുന്ന ഗ്രാമീണരുടെ രക്ഷകനാകുന്ന നട് വർലാൽ അവിടുന്ന് തന്റെ കാമിനിയേയും കണ്ടെത്തുന്നു.

ആനന്ദ് ഭക്ഷി എഴുതിയ വരികൾക്ക്ക്ക് രാജേഷ് റോഷൺ സംഗീതം നൽകിയിരിക്കുന്നു. രാജേഷ് റോഷന് ആ വർഷത്തെ സംഗീതസംവിധായകനുള്ള സമ്മാനത്തിന് നിർദ്ദേശിക്കപ്പെട്ടിരുന്നു.

[[വർഗ്ഗം:1979-ൽ പുറത്തിറങ്ങിയ ചലച്ചിത്രങ്ങൾ]]
[[വർഗ്ഗം:ഹിന്ദി ചലച്ചിത്രം]]

</doc>
<doc id="386304" url="https://ml.wikipedia.org/wiki?curid=386304" title="ജിസാറ്റ്-17">
ജിസാറ്റ്-17

ജിസാറ്റ്-17 എന്ന ഉപഗ്രഹം ഫ്രഞ്ച് ഗയാനയിൽ നിന്ന് 2017 ജൂൺ29ന് ഏരിയൻ 5 ഇസിഎ എന്ന റോക്കറ്റിൽ വിക്ഷേപിച്ച ഉപഗ്രഹമാണ്. വിക്ഷേപണ സമയത്തെ ഭാരം 3477 കി.ഗ്രാം ആയിരുന്നു. അതിൽ സാമഗ്രികളായി (Payloads) വിവിധ വാർത്താവിനിമയ സേവനങ്ങൾക്കായുള്ള സാധാരണ സി-ബാൻഡ്, എക്സ്റ്റെൻഡഡ് സി-ബാന്റ്, എസ്-ബാൻഡ് എന്നിവ ഉണ്ട്. കൂടാതെ മുമ്പത്തെ ഇൻസാറ്റ് ഉപഗ്രഹങ്ങൾ നൽകിയിരുന്ന മീറ്റീരിയോളജിക്കൽ ഡാറ്റ റിലേക്കു വേണ്ടതും തിരച്ചിലിനും രക്ഷാദൗത്യത്തിനും വേണ്ട ഉപകരണങ്ങളും ഉണ്ടായിരുന്നു.

സി-ബാൻഡ്, എക്സ്റ്റെൻഡഡ് സി-ബാൻഡ്, എസ്-ബാൻഡ് സേവനങ്ങൾ നൽകികൊണ്ടിരിക്കുന്ന ഉപ്ഗ്രഹങ്ങളുടെ സേവനത്തിന്റെ തുടർച്ചയാണ് ഗിസാറ്റ്-17. അരിയാനെ-5 വിഎ-238 വിക്ഷേപണ വാഹനത്തിലാണ് ഈ ഉപഗ്രഹത്തെ ജിയൊസിങ്ക്രണസ് ട്രാൻസ്ഫർ ഓർബിറ്റിൽ എത്തിച്ചത്. അതിനുശേഷം ഇസ്രോ(ISRO) യുടെ ഹസ്സനിലെ പ്രധാന നിയന്ത്രണ കേന്ദ്രം ഗിസാറ്റ്-17ന്റെ നിയന്ത്രണം ഏറ്റെടുത്തു. അതിനുശേഷം പ്രഥമ ബ്രമണ പഥത്തിലേക്ക് ഉയർത്തുന്നതിന് ദ്രവ അപ്പോജി മോട്ടൊർ (LAM) ഉപയോഗിച്ച് വൃത്താകാര ഭൂസ്ഥിര ഭ്രമണ പഥത്തിലേക്ക് എത്തിച്ചു. 

15 വർഷമാണ് ഭ്രമണപഥത്തിലെ ആയുസ്സായി കണക്കാക്കുന്നത്.


</doc>
<doc id="386313" url="https://ml.wikipedia.org/wiki?curid=386313" title="ഇലക്ട്രിസിറ്റി സമരം">
ഇലക്ട്രിസിറ്റി സമരം

1936 ൽ കൊച്ചിയിൽ ആർ.കെ.ഷൺമുഖചെട്ടി ദിവാനായിരിക്കുപ്പോൾ തൃശുർനഗരത്തിൽ വിദ്ദ്യുച്ഛക്തി വിതരണം ഒരു സ്വകാര്യ കമ്പനിയെ ഏൽപ്പിക്കാൻ സർക്കാർ തീരുമാനിച്ചു. ഇതിൽ പ്രതിഷേധിക്കാൻ സംഘടിപ്പിച്ച സമരം കൊച്ചിയിൽ നടന്ന പ്രക്ഷോഭങ്ങളിൽ വെച്ച ഏറ്റവും ഉജ്ജലമായിരുന്നു.


</doc>
<doc id="386315" url="https://ml.wikipedia.org/wiki?curid=386315" title="രാമവർമ്മ">
രാമവർമ്മ

സ്ഥാണുരവിയുടെ അനന്തരഗാമിയായ രാമവർമ്മകുലശേഖരൻ (എ.ഡി.885-917)സാഹിത്യത്തിൻ്റെയും കലകളുടെയും
പ്രോത്സാഹകൻ എന്ന നിലയിൽ പ്രസിദ്ധനാണ്.'യുധിഷ്ഠിരവിജയം' ,ത്രീപുരദഹനം',ശൗരികഥോയം , തുടങ്ങിയ യമകകാവ്യങ്ങളുടെ കർത്താവായ വാസുദേവഭട്ടതിരി.

</doc>
<doc id="386316" url="https://ml.wikipedia.org/wiki?curid=386316" title="സിഗ്മ">
സിഗ്മ

ഗ്രീക്ക് അക്ഷരമാലയിലെ പതിനെട്ടാമത്തെ അക്ഷരമാണ് സിഗ്മ (ഇംഗ്ലീഷ്: Sigma വലിയക്ഷരം: Σ, ചെറിയക്ഷരം: σ, പദാന്ത്യരൂപം: ς; ), ഇതിന്റെ മൂല്യം 200 ആണ്. ഫിനീഷ്യൻ അക്ഷരമായ ഷിന്നിൽ 𐤔 നിന്നാണ് സിഗ്മ രൂപംകൊണ്ടിരിക്കുന്നത്. ചെറിയക്ഷരം സിഗ്മ രണ്ട് രീതിയിൽ എഴുതുന്നു. സാധാരണയായി σ എന്നാണ് എഴുതുന്നത്, എങ്കിലും സിഗ്മ ഒരു പദത്തിലെ (എല്ലാം വലിയക്ഷരം അല്ലാത്ത പദം) അവസാന അക്ഷരമായി വരുമ്പോൾ ς എന്ന് എഴുതുന്നു

അലിയക്ഷരം സിഗ്മ ( Σ ) കീഴ് പറയുന്നവയുടെ പ്രതീകമായി ഉപയോഗിക്കുന്നു:



These characters are used only as mathematical symbols. Stylized Greek text should be encoded using the normal Greek letters, with markup and formatting to indicate text style.


</doc>
<doc id="386330" url="https://ml.wikipedia.org/wiki?curid=386330" title="അഹ്മദ് കബീർ അൽ രിഫാഈ">
അഹ്മദ് കബീർ അൽ രിഫാഈ

ലോക പ്രശസ്തരായ നാല് ഖുഥുബുകളിലൊരാളാണ് ശൈഖ് അഹ്മദ് കബീർ അൽ രിഫാഈ . രിഫായി ശൈഖ് എന്ന പേരിലാണ് അദ്ദേഹം അറിയപ്പെടുന്നത്. ഇറാഖിലെ ബസ്വറയുടെയും വാസിത്വിന്റെയും ഇടയിലുള്ള ഗ്രാമമാണ് രിഫാഈ. ഈ ഗ്രാമത്തിൽ ബനീ രിഫാഅഃ ഗോത്രത്തിൽ ആയിരുന്നു ഇദ്ദേഹത്തിന്റെ ജനനം. പ്രസിദ്ധമായ സൂഫി സരണി രിഫാഇയ്യ ത്വരീഖത്തിന്റെ സ്ഥാപക ഗുരുവായ ശൈഖ് അഹ്മദ് രിഫാഇയെ സുൽത്താനുൽ ആരിഫീൻ (ആത്മീയ ജ്ഞാനികളുടെ ചക്രവർത്തി ) എന്ന അപര നാമത്തിലാണ് സൂഫികൾ വിശേഷിപ്പിക്കുന്നത്. 

ഹസൻ പ്രവിശ്യയിൽ ഹിജ്റ 500-ൽ (ക്രി.1106 സെപ്റ്റംബർ ) പ്രവാചക പരമ്പരയിൽ പെട്ട കുടുംബത്തിലായിരുന്നു ശൈഖ് രിഫായിയുടെ ജനനം. സമുന്നത പണ്ഡിതനും ഖുർആൻ പാരായണ വിദഗ്ദ്ധനുമായ സയ്യിദ് അബുൽ ഹസ്സൻ അലി പിതാവും , ഫാത്വിമ അൻസാരിയ്യ മാതാവും ആണ്. മാതാപിതാക്കൾ ആത്മീയ തേജസ്വികളായിരുന്നതും,അമ്മാവൻ ശൈഖ് മൻസൂർ സ്സാഹിദ് അറിയപ്പെടുന്ന അധ്യാത്മിക ഗുരുവായിരുന്നതും ശൈഖ് രിഫാഇക്ക് അധ്യാത്മികതയോട് ചെറുപ്പത്തിലേ പ്രതിപത്തിയുണ്ടാകാൻ കാരണമായി എന്ന് വിശ്വസിക്കപ്പെടുന്നു. 

മാതുലനായ ശൈഖ് മൻസൂർ ആയിരുന്നു രിഫാഇയുടെ പ്രഥമ ഗുരു. അലിയ്യുൽ ഖാരി അൽ വാസ്വിത്വിയുടെ ശിഷ്വത്വം സ്വീകരിച്ചു ഖുറാൻ മുഴുവൻ ഹൃദിസ്ഥമാക്കി. ശൈഖ് അബുല്ലൈസ് , ശൈഖ് അബൂബക്കർ അൽ വാസിത്വി, അബ്ദുൽ മലിക്കുൽ ഖർനുബി, ശൈഖ് മൻ സൂറിൽ ബത്വാഇഹി, തുടങ്ങിയ ഗുരുക്കന്മാരിൽ നിന്ന് തജ്വീദ് (ഖുറാൻ പാരായണ ശാസ്ത്രം) , ഫിഖ്ഹ് (കർമ്മ ശാസ്ത്രം), തത്ത്വശാസ്ത്രം , തഫ്സീർ (ഖുർആൻ വ്യാഖ്യാനം) , ഹദീസ് (പ്രവാചക സരണി) , തസ്വവ്വുഫ് (ആധ്യാത്മികത ) ബദീഅ് തുടങ്ങിയ വിജ്ഞാന ശാഖകളിൽ പ്രാവീണ്യം നേടിയ ശേഷം ഗുരുവര്യനായ അബുൽ ഫള്ല് അലിയ്യുല്ഖാരിയിൽ നിന്ന് ഇജാസത്ത്(മാർഗ്ഗ ദർശന അനുമതി) നേടി.

ശൈഖ് മൻസൂറുസാഹിദ് , ശൈഖ് അലിയ്യുൽ വാസിത്വി എന്നിവരിൽ നിന്നും ആധ്യാത്മിക ജ്ഞാനം കരസ്ഥമാക്കിയ അഹ്മദ് വിവിധ പാതകൾ പിന്നിട്ട് സാധക മുറകൾക്കും, ഏകാന്ത വാസത്തിനും, ദേശാടനത്തിനും ശേഷം ജന്മ ഗ്രാമത്തിനടുത്ത പ്രദേശമായ ബത്വാഇയിൽ ആശ്രമം പണിയുകയും ആത്മീയ അധ്യാപനം നടത്തുകയും ചെയ്തു. തീർത്തും ഭൗതിക വിരക്തിയിലധിഷ്ഠിതമായ ജീവിതം നയിച്ചിരുന്ന ഇദ്ദേഹത്തിൽ നിന്നും ലക്ഷ കണക്കിന് മുരീദുകൾ (ശിഷ്യന്മാർ) ബൈഅത് (പ്രതിജ്ഞ ) ചെയ്ത് വിദ്യ നുകർന്നിരുന്നുവന്നു കരുതപ്പെടുന്നു. ആയുധഭ്യാസ പ്രകടനങ്ങളും , സിംഹം , നരി തുടങ്ങിയ ഹിംസ്ര ജന്തുക്കളുമായി ഇട ചേർന്ന് ജീവിക്കുന്നതും രിഫാഇയുടെ മുരീദന്മാരുടെ പ്രതേകതയായിരുന്നു.സാഹസിക പ്രവർത്തനങ്ങളോടൊപ്പം ആതുരാലയങ്ങളിൽ സന്ദർശനം നടത്തിയുള്ള കാരുണ്യ പ്രവർത്തനങ്ങളും അവർ നടത്തിയിരുന്നു. 

ലളിത ജീവിതവും , അധ്യാപനവും കാരുണ്യ പ്രവർത്തനങ്ങളും ആയിരുന്നു അഹ്മദ് രിഫാഇയുടെയും മുഖമുദ്ര. കുഷ്ഠ രോഗികളെ കണ്ടെത്തി ഖാൻ ഖാഹിലേക്ക് (ആശ്രമത്തിലേക്ക് ) കൊണ്ട് വന്ന് പരിചരിക്കാനായിരുന്നു ദിവസത്തിൽ ഏറിയ പങ്കും അദ്ദേഹം മാറ്റിവെച്ചിരുന്നത്. കുഷ്ഠരോഗികളുടെയും പക്ഷവാതരോഗികളുടെയും വസ്ത്രങ്ങൾ അലക്കിക്കൊടുക്കാനും, കുളിപ്പിക്കാനും, മുടി വാർന്നു കൊടുക്കാനും , ഭക്ഷണം നൽകി അവരോടൊപ്പം തന്നെ ഭക്ഷിക്കാനും താല്പര്യം കാട്ടിയിരുന്നു. അന്ധന്മാരെ പരിചരിക്കുക , വിറക് ശേഖരിച്ചു ദരിദ്ര വൃദ്ധ വിധവ ജന വിഭാഗങ്ങൾക്ക് എത്തിച്ചുകൊടുക്കുക, രോഗികളെ സന്ദർശിക്കുക, ആവിശ്യമായ സേവനങ്ങൾ ചെയ്തു കൊടുക്കുക തുടങ്ങിയ പ്രവർത്തനങ്ങളാൽ ജന ഹൃദയത്തിൽ അദ്ദേഹം സ്ഥാനം പിടിച്ചു. രോഗം ബാധിച്ചു തെരുവിലുപേക്ഷിക്കപെടുന്ന മൃഗങ്ങളെ ശുശ്രൂഷിക്കാനും അദ്ദേഹം സമയം കണ്ടെത്തിയാതായി കാണാം. ഇത്തരത്തിൽ 40 ദിവസം ഒരു നായയെ പരിചരിക്കുകയും , പരിചരണത്താൽ രോഗം മാറിയ നായ മരണം വരെ രിഫായിയോടൊപ്പം ഉണ്ടായിരുന്നതും അദ്ദേഹത്തിന്റെ മഹിമ വെളിവാക്കുന്ന സംഭവമാണ്.
ഒട്ടേറെ അത്ഭുത പ്രവർത്തനങ്ങൾ ജീവിതത്തിൽ നടത്തിയെന്ന് വിശ്വസിക്കപ്പെടുന്ന ഇദ്ദേഹം ഹിജ്റ 12 -05 -578 ന് വ്യാഴാഴ്ച ഉച്ച നമസ്കാര സമയത്ത് ലോകത്തോട് വിടപറഞ്ഞു. ഇറാക്കിലെ താൾ ആവാറിലാണ് ഇദ്ദേഹത്തിന്റെ സ്മൃതി മണ്ഡപം സ്ഥിതി ചെയ്യുന്നത്. 


</doc>
<doc id="386335" url="https://ml.wikipedia.org/wiki?curid=386335" title="വെന്നിയിൽ ഗോവിന്ദപ്പണിക്കർ">
വെന്നിയിൽ ഗോവിന്ദപ്പണിക്കർ

Venniyil Govinda Panicker.jpg

മഹാത്മാ ഗാന്ധിയുടെ നേതൃത്വത്തിൽ അയിത്തോച്ചാടന പ്രസ്ഥാനം ആരംഭിച്ചു. കേരളത്തിലും അതിന്റെ അലകൾ ഉയർന്നു. കർമബദ്ധരായി  തീർന്ന സമര ഭടന്മാരുടെ നേതൃത്വം കേരളത്തിൽ കെ. കേളപ്പൻ ഏറ്റെടുത്തു .ആ സേനാനികളുടെ കുട്ടത്തിൽ മധ്യ തിരുവതാംകൂർ സംഭാവന ചെയ്ത ഒരു സ്വാതന്ത്ര്യ അയിത്തോച്ചാടന ഭടൻനായിരുന്നു വെന്നിയിൽ ഗോവിന്ദ പണിക്കർ എന്ന കാഞ്ഞിക്കൽ  ഗോവിന്ദ പണിക്കർ .

സർക്കാരിന്റെ സ്വാതന്ത്ര്യസേനാനികളുടെ പെന്ഷനോ, താമ്രപത്രമോ ,പതക്കമോ , അംഗീകാരമോ ഒന്നും ആഗ്രഹിക്കാതെ നാടിന്നു സ്വാതന്ത്ര്യം നേടികൊടുക്കുവാനും സ്വാമി വിവേകാനന്ദൻ ഭ്രാന്താലയം എന്ന് വിശേഷിപ്പിച്ച കേരളത്തിലെ അധസ്ഥിതരുടെ  ഉന്നമനത്തിനും അവകാശങ്ങൾക്കുമായി പോരാടിയ ഒരു വ്യക്തിയായിരുന്നു പണിക്കർ .

പിന്നോക്ക സമുദായ അംഗങ്ങൾക്ക് പ്രവേശനം നിഷേധിച്ചിരുന്നു ക്ഷേത്രങ്ങളിൽ നിന്നും മനസുകളിൽ നിന്നും അയിത്തം തുടച്ചു മാറ്റുവാനായിരുന്നു കേരളത്തിൽ 1924 മാർച്ച് 30 നു നടന്ന ചരിത്ര പ്രസിദ്ധമായ വൈക്കം സത്യാഗ്രഹം . ഇതിൽ ആദ്യ സത്യാഗ്രഹികളായി അറസ്റ്റുവരിച്ച മുന്ന് പേരിൽ ഒരാൾആയിരുന്നു ഗോവിന്ദ പണിക്കർ അന്ന് പ്രായം 25 വയസ്. 

ചെങ്ങന്നൂർ സമരനായകനും ഡയനാമിറ്റു കേസിലെ മുഖ്യ പ്രതിയുമായിരുന്ന Dr  കെ വി പണിക്കരുടെ ജ്യേഷ്ഠസഹോദരനായിരുന്നു  ഇദ്ദേഹം .

ഇന്ത്യൻ നാഷണൽ  കോൺഗ്രസ്  മണ്ഡലം കമ്മിറ്റി പ്രസിഡണ്ട് , ഡി സി സി അംഗം എന്നി നിലകളിൽ തന്റെ കർമ്മ മണ്ഡലം നിറച്ചു . ജന്മകൊണ്ടു മാന്നാർ സ്വാദേശിയും കർമം കൊണ്ട് ചെന്നിത്തലക്കാരനായിരുന്നു ഗോവിന്ദപണിക്കർ .ചെന്നിത്തല മഹാത്മാ ഹൈ സ്കൂൾ സ്ഥാപകരിൽ ഒരാൾ കൂടിയാണ് പണിക്കർ .

ഉറ്റവരുടെ എതിർപ്പിനെ  അവഗണിച്ചു അതസ്‌തിതരുമായി  ചങ്ങാത്തമുണ്ടാക്കി അവരുടെ ക്ഷേമ പ്രവർത്തനങ്ങൾ ഏറ്റടുത്ത ഇദ്ദേഹം 1972 ഇൽ 78 വയസിൽ അന്തിരിച്ചു .മാവേലിക്കര ചെറുകോൽ വെന്നിയിൽ പരേതയായ ലക്ഷ്മിക്കുട്ടി അമ്മ യാണ് ഭാര്യ.


</doc>
<doc id="386336" url="https://ml.wikipedia.org/wiki?curid=386336" title="താര (ദേവി)">
താര (ദേവി)

ആദിപരാശക്തിയുടെ പത്തുഭാവങ്ങളായ ദശമഹാവിദ്യയിലെ പ്രധാനമായ ഒരു ഭഗവതിയാണ് താര ദേവി. സ്ത്രീ ശക്തിയായ താരയുടെ പേരിനർത്ഥം "സംരക്ഷിക്കുന്നവൾ" എന്നാണ്. ദുർഗ്ഗ, മഹാകാളി അല്ലെങ്കിൽ പാർവതി എന്നീ പരാശക്തി രൂപങ്ങളുടെ താന്ത്രിക ഭാവങ്ങളിൽ ഒന്നാണു താര. കൂടാതെ താരിണി എന്ന നാമത്തിലും എന്നും ഭഗവതി അറിയപ്പെടുന്നു. സംരക്ഷിക്കുക എന്നർതം വരുന്ന താർ എന്ന സംസ്കൃത പദത്തിൽ നിന്നാണു താര എന്ന പേർ ഉളവായിട്ടുള്ളത്. എന്നാൽ മിക്ക തദ്ദേശ ഭാഷകളിലും നക്ഷത്രം എന്നാണു ഈ വാക്കിന്റെ അർത്ഥം. സ്വയം സുന്ദരമായതും എന്നാൽ സ്വയം തന്നെ ശക്തിയാർജിച്ചതുമായ, എല്ലാ ജീവന്റെയും ആധാരമാണു താര എന്നു സാരം. കാളിക്ക് സമാനമായ രൂപത്തിൽ ആണ് താരാഭഗവതിയെ അവതരിപ്പിച്ചിരിക്കുന്നത്. പ്രകൃതി ദുരന്തങ്ങളെ നിയന്ത്രിക്കുന്നതും അവയിൽ നിന്നും രക്ഷകിട്ടുവാനും താരാദേവിയെ ആണ് ഉപാസിക്കേണ്ടത് എന്ന് താന്ത്രികർ വിശ്വസിക്കുന്നു.

താരയെ കുറിച്ചു വാമൊഴിയായി പറഞു വന്ന ഒരു കഥയുണ്ട്. ദേവാസുരന്മാരുടെ പാലാഴി മദനവുമായി ഇത് ബന്ധപ്പെട്ടിരിക്കുന്നു. ഹലാഹല വിഷം കുടിച്ച ശിവൻ അതിന്റെ ശക്തിയാൽ മൊഹാലസ്യ പെട്ടു പോകുന്നു.മഹാദേവിയായ ദുർഗാ മാതാവ് അപ്പോൾ താരാരൂപം ധാരണം ചെയ്തു ,അദ്ദേഹത്തെ മടിയിലിരുത്തി മുലയൂട്ടി ,വിഷവീര്യം നശിപ്പിച്ചു എന്നാണു ഒരു വിശ്വാസം.


</doc>
<doc id="386352" url="https://ml.wikipedia.org/wiki?curid=386352" title="റൻദ ഹബീബ്">
റൻദ ഹബീബ്

ലെബനാൻ വംശജയായ ഫ്രഞ്ച് പത്രപ്രവർത്തകയാണ് റൻദ ഹബീബ് (English:Randa Habib). ഏജൻസി ഫ്രാൻസ് പ്രസ്സ്- എഎഫ്പിയുടെ അമ്മാൻ ബ്യൂറോ ഡയറക്ടറാണ്.
ഇറാഖിലും മറ്റു യുദ്ധ മേഖലകളിൽ നിന്നും വാർൂപൂപോ റിപ്പോർട്ട് ചെയ്തിട്ടുണ്ട്. 2012 ഏപ്രിൽ ഒന്നു മുതൽ എ എഫ് പിയുടെ മിഡിലീസ്റ്റ്, നോർത്തേൺ ആഫ്രിക്ക ഡയറക്ടറായി പ്രവർത്തിക്കുന്നു.
ഫരീദ് ഹബീബ്, ഹിന്ദ് തമ്മർ ദമ്പതികളുടെ മകളായി ലെബനാനിലെ അമ്മാനിൽ ജനിച്ചു. യൂഗോസ്ലോവിയ, ഗ്രീസ്, വെനുസ്വല, ബ്രസീൽ, ഇറാഖ് എന്നിവിടങ്ങളിൽ ലെബനാൻ സ്ഥാനപതിയായി പ്രവർത്തിച്ചയാളായിരുന്നു റൻദയുടെ പിതാവ്. ബ്രസീലിലെ റിയോ ഡി ജെനീറോയിലായിരുന്നു റിൻദയുടെ ഹൈസ്‌കൂൾ പഠനം. ബെയ്‌റൂത്തിലെ സെന്റ് ജോസഫ് സർവ്വകലാശാലയിൽ നിന്ന് അഡ്മിനിസ്‌ട്രേറ്റീവ്, പൊളിറ്റിക്കൽ സയൻസിൽ ബിരുദം നേടി.
സർവ്വകലാശാലയിൽ പഠനം നടത്തുമ്പോൾ തന്നെ, ലെബനാൻ വാരികയായ "മാഗസി"നിൽ ജോലി ചെയ്തു. 1987ൽ എ എഫ് പിയുടെ അമ്മാൻ ബ്യൂറോയിൽ ബ്യൂറോ ചീഫായി.
1988 മുതൽ 2005 വരെ റേഡിയോ മോൺടെ കാർലോയുടെ കറൺസ്‌പോണ്ടന്റായിരുന്നു. 1996ൽ ജോർദാനിൽ ആദ്യത്തെ വിദേശ പ്രസ് ക്ലബ്ബ് സ്ഥാപിച്ചു. ജോർദാൻ രാജാവായിരുന്ന കിങ് ഹുസൈനെ 20ൽ അധികം തവണ അഭിമുഖം നടത്തി. 1980 മുതൽ 2011വരെ ജോർദാൻ ടൈംസിൽ കോളം എഴുതുന്നു. 2011മുതൽ അമ്മാൻ ന്യൂസിലും കോളം ചെയ്തു വരുന്നുണ്ട്.


</doc>
<doc id="386356" url="https://ml.wikipedia.org/wiki?curid=386356" title="സ്ഥിതവൈദ്യുതി">
സ്ഥിതവൈദ്യുതി

സ്റ്റാറ്റിക്ക് വൈദ്യുതി ഒരു മെറ്റീരിയലിന്റെ ഉപരിതലത്തിൽ അല്ലെങ്കിൽ ഇലക്ട്രോണിക് ചാർജുകളുടെ അസന്തുലിതാവസ്ഥയാണ്. ഒരു ഇലക്ട്രിക് അല്ലെങ്കിൽ ഇലക്ട്രിക് ഡിസ്ചാർജ് വഴി നീക്കാൻ കഴിയുന്നതുവരെ ചാർജ് നിലനിൽക്കുന്നു. നിലവിലെ വൈദ്യുതിക്ക് പകരം സ്റ്റാരിക്ക് വൈദ്യുതിക്ക് പേരുണ്ട്, അത് വയറുകളും മറ്റ് കണ്ടക്ടർമാരും വഴി ഊർജ്ജം കൈമാറും. [1]

രണ്ട് ഉപരിതലങ്ങളുമായി ബന്ധപ്പെടാനും വിഭജിക്കപ്പെടുമ്പോഴും ഒരു സ്റ്റാറ്റിക്ക് ഇലക്ട്രിക് ചാർജ് സൃഷ്ടിക്കാൻ കഴിയും, കുറഞ്ഞത് ഒരു ഉപരിതലത്തിൽ ഒരു ഇലക്ട്രിക് വൈദ്യുത പ്രവാഹത്തിന് ഉയർന്ന പ്രതിരോധം (അതിനാൽ അത് ഒരു വൈദ്യുത ഇൻസുലേറ്ററാണ്). സ്ഥായിയായ വൈദ്യുതിയുടെ ഫലങ്ങളാണ് മിക്ക ആളുകളെയും പരിചയപ്പെടുത്തുന്നത്. കാരണം ജനങ്ങൾക്ക് ഒരു വലിയ ഇലക്ട്രിക്കൽ കണ്ടക്ടർ (ഉദാഹരണത്തിന്, ഒരു പാതയിലേക്കുള്ള പാതയോടുകൂടിയോ), അല്ലെങ്കിൽ അധികമുള്ള ചാർജ് നിരുത്സാഹപ്പെടുത്തുന്നത് പോലെ, എതിർ ധ്രുവീകരണം (പോസിറ്റീവ് അല്ലെങ്കിൽ നെഗറ്റീവ്) അധിക ചാർജ്ജ്. നിശ്ചലമായ ഒരു ഞെട്ടിക്കുന്ന ഒരു പ്രതിഭാസം-ഒരു പ്രത്യേക വൈദ്യുത സ്വീകരണം-ചാർജിന്റെ നിഷ്പക്ഷതയാൽ സംഭവിക്കുന്നത്.


</doc>
<doc id="386362" url="https://ml.wikipedia.org/wiki?curid=386362" title="നാഷണൽ ഡെമോക്രാറ്റിക് പാർട്ടി (സെക്യുലർ)">
നാഷണൽ ഡെമോക്രാറ്റിക് പാർട്ടി (സെക്യുലർ)

നായർ സർവീസ്‌ സൊസൈറ്റി നാഷണൽ ഡെമോക്രാറ്റിക്‌ പാർട്ടി (എൻ ഡി പി) എന്ന പേരിൽ രാഷ്‌ട്രീയ പാർട്ടിയുണ്ടാക്കി പ്രത്യക്ഷത്തിൽ രംഗത്തിറങ്ങി. 1973 ജൂലായ് 22നായിരുന്നു നാഷണൽ ഡെമോക്രാറ്റിക് പാർട്ടിയുടെ പിറവി. എൻ.എസ്.എസ്സിന്റെ രാഷ്ട്രീയകക്ഷി കോൺഗ്രസുമായി സഖ്യത്തിൽ മത്സരിച്ച്‌ നിയമസഭയിൽ ഏതാനും സീറ്റ്‌ സ്വന്തമാക്കിയ എൻ ഡി പിക്ക്‌ 1982ലെ കെ കരുണാകരൻ അംഗത്വവുമുണ്ടായിരുന്നു. പക്ഷേ, രാഷ്‌ട്രീയ പാർട്ടി എന്ന നിലക്ക്‌ എൻ ഡി പി ദയനീയമായി പരാജയപ്പെട്ടു. 1994ൽ എൻ ഡി പി പിരിച്ചുവിടാൻ തീരുമാനിച്ച ശേഷമാണ്‌ പ്രശസ്‌തമായ സമദൂര സിദ്ധാന്തം എൻ എസ്‌ എസ്‌ ആവിഷ്‌കരിച്ചത്‌. നായർ സർവീസ്‌ സൊസൈറ്റി അവകാശപ്പെടുന്ന സ്വാധീനം സമുദായത്തിനു മേൽ അവർക്കുണ്ടായിരുന്നുവെങ്കിൽ എൻ ഡി പി എന്ന പരീക്ഷണം പരാജയമാവുമായിരുന്നില്ല. നേതൃത്വത്തിന്റെ നിർദ്ദേശമനുസരിച്ച്‌ രാഷ്‌ട്രീയ നിലപാടുകൾ സ്വീകരിക്കുന്ന വിഭാഗമല്ല നായർ സമുദായമെന്നും എൻ ഡി പിയുടെ പരാജയം തെളിയിക്കുന്നു.

1977ൽ കോൺഗ്രസ്സും സി.പി.ഐ.യും ഉൾപ്പെട്ട മുന്നണിയോടൊപ്പംനിന്ന് തിരഞ്ഞെടുപ്പിൽ മത്സരിച്ചു. അഞ്ചിടത്ത് ജയിച്ചു. എൻ.ഡി.പി.യുടെ രാഷ്ട്രീയചരിത്രത്തിൽ ഏറ്റവുംകൂടുതൽ നിയമസഭാംഗങ്ങളുണ്ടായ തിരഞ്ഞെടുപ്പ്. ആദ്യം എൻ.ഡി.പി., മന്ത്രിസഭയിൽ ഉൾപ്പെട്ടില്ല. രണ്ട് മുഖ്യമന്ത്രിമാർ മാറി ഒടുവിൽ സി.എച്ച്. മുഹമ്മദ്‌കോയ കാവൽ മുഖ്യമന്ത്രിയായപ്പോൾ എൻ.ഡി.പി.ക്കും ഉണ്ടായി, മന്ത്രി എൻ. ഭാസ്‌കരൻ നായർ. മൂന്നുമന്ത്രിമാർ മാത്രമുണ്ടായിരുന്ന ആ മന്ത്രിസഭയിൽ എട്ടുവകുപ്പുകളാണ് ഭാസ്‌കരൻനായർ ഭരിച്ചത്. രണ്ടുമാസം മാത്രമേ അദ്ദേഹം മന്ത്രിയായിരുന്നുള്ളൂവെങ്കിലും.ഐക്യജനാധിപത്യ മുന്നണിയെന്ന ആശയത്തിന് വിത്തുപാകിയത് എൻ.ഡി.പി.യുംകൂടി ചേർന്നാണ്. 

എ.കെ. ആന്റണി മുഖ്യമന്ത്രിയായിരിക്കെയാണ് എൻ.ഡി.പി., യു.ഡി.എഫ്. വിട്ടത്. ആ നിയമസഭയിൽ രണ്ട് എം.എൽ.എ.മാരായിരുന്നു പാർട്ടിക്ക്. കെ.പി. രാമചന്ദ്രൻനായരും ആർ. രാമചന്ദ്രൻനായരും. ആർ. രാമചന്ദ്രൻ നായരെ മന്ത്രിയാക്കാൻ പാർട്ടി തീരുമാനിച്ചപ്പോൾ മറ്റേ രാമചന്ദ്രൻ നായർ പിണങ്ങി. ആർ. രാമചന്ദ്രൻ നായർ മൂന്നുകൊല്ലം ഭരിച്ചപ്പോൾ എൻ.എസ്.എസ്. നേതൃത്വവുമായി ഇടഞ്ഞു. അവസാനം സ്വന്തം മന്ത്രിയെ പുറത്താക്കാൻ എൻ.ഡി.പി.ക്ക് മുഖ്യമന്ത്രിയോട് ആവശ്യപ്പെടേണ്ടിവന്നു. അതിന്റെ ഫലമായി ആർ. രാമചന്ദ്രൻ നായരും കെ.പി. രാമചന്ദ്രൻ നായരോടുകൂടി. രണ്ടുപേരും പാർട്ടിക്ക് പുറത്തുമായി.
അങ്ങനെ എം.എൽ.എ.യും മന്ത്രിയും ഒന്നുമില്ലാതെനിന്ന പാർട്ടിയാണ് 1996ൽ യു.ഡി.എഫ്. വിട്ടത്. 
നെയ്യാറ്റിൻകര, നേമം, വട്ടിയൂർക്കാവ്, തിരുവനന്തപുരം എന്നീ മണ്ഡലങ്ങളിൽ 
എൻ.ഡി.പി.ക്ക് സ്വാധീനമുണ്ടായിരുന്നത്.

2016 ലെ നിയമസഭാ തിരഞ്ഞെടുപ്പിൽ നാഷണൽ ഡെമോക്രാറ്റിക് പാർട്ടി (സെക്യൂലർ) 
ബി.ജെ.പി. നേതൃത്ത്തിൽ ഉള്ള എൻഡിഎയുടെ കേരള സംസ്ഥാന ഘടകത്തിന്റെ ഭാഗം ആയി സഖ്യമുണ്ടാക്കി.


</doc>
<doc id="386366" url="https://ml.wikipedia.org/wiki?curid=386366" title="സവന്നെ ജില്ല">
സവന്നെ ജില്ല

മൗറീഷ്യസ്സിന്റെ തെക്കേ അറ്റത്തുള്ള ജില്ലയാണ് സാവന്നെ (Savanne) . ജില്ലയുടെ വിസ്തീർണ്ണം 244.8 ച. കി.മീ ആണ്. 2015 ഡിസംബറിലെ 68,585 ആയിരുന്നു.
സവന്നെ ജില്ലയിൽ വിവിധ മേഖലകൾ ഉണ്ടായിരുന്നു. ചില മേഖലകളെ പിന്നേയും വിഭജിച്ചിട്ടുണ്ട്.


</doc>
<doc id="386367" url="https://ml.wikipedia.org/wiki?curid=386367" title="സൊരൊടി സർവകലാശാല">
സൊരൊടി സർവകലാശാല

ഉഗാണ്ടയിലെ പൊതു മൾട്ടി കാമ്പസ് സർവകലാശാലയാണ് സൊറോട്ടി സർവകലാശാല (Soroti University) (SUN).ഇത് ഒമ്പത് പൊതു സർവകലാശാലകൾ, ബിരുദദാനസ്ഥാപനങ്ങൾ എന്നിവയിലെ ഒന്നാണ്.

</doc>
<doc id="386368" url="https://ml.wikipedia.org/wiki?curid=386368" title="കൈറ്റ്">
കൈറ്റ്

കേരളത്തിലെ പൊതുവിദ്യാലയങ്ങളിൽ ഐ.ടി അധിഷ്ഠിത പ്രവർത്തനങ്ങൾക്ക് നേതൃത്വം നൽകുന്ന സർക്കാർ കമ്പനിയാണ് കൈറ്റ് (പൂർണ്ണനാമം:കേരള ഇൻഫ്രാസ്ട്രക്ചർ ആൻഡ് ടെക്‌നോളജി ഫോർ എഡ്യുക്കേഷൻ). പൊതുവിദ്യാഭ്യാസ വകുപ്പിനു കിഴിലെ ആദ്യത്തെ സർക്കാർ കമ്പനിയാണിത്. പൊതുവിദ്യാഭ്യാസവകുപ്പിന്റെ ഭാഗമായ ഐ.ടി@സ്‌കൂൾ പ്രോജക്ട് ആണ് കൈറ്റ് ആയി മാറിയത്. അടിസ്ഥാന വികസന പ്രവർത്തനങ്ങൾകൂടി ലക്ഷ്യമിടുന്ന കൈറ്റിന്റെ പ്രവർത്തനമേഖല കമ്പനി രൂപീകരണത്തോടെ ഉന്നതവിദ്യാഭ്യാസ മേഖലയിലേക്കും വ്യാപിപ്പിച്ചു. നവകേരള മിഷൻ തുടങ്ങിയശേഷം രൂപീകൃതമാകുന്ന ആദ്യത്തെ പ്രത്യേക ഉദ്ദേശ്യ കമ്പനിയും 'കൈറ്റ്' ആണ്. ഒരു സെക്ഷൻ 8 കമ്പനിയായാണ് കൈറ്റ് രജിസ്റ്റർ ചെയ്തിരിക്കുന്നത്. 
2001ലാണ് ഐടി@സ്‌കൂൾ പ്രോജക്ട് രൂപീകരിച്ചത്. 2005ൽ പത്താംക്ളാസിൽ ഐടി പാഠ്യവിഷയമായതും എഡ്യൂസാറ്റ് സംവിധാനവും ബ്രോഡ്ബാൻഡ് ഇന്റർനെറ്റ് നടപ്പാക്കിയതും ഐടി@സ്‌കൂളിനെ ശ്രദ്ധേയമാക്കി. 2008 എസ്എസ്എൽസി പരീക്ഷ പൂർണമായും സ്വതന്ത്രസോഫ്റ്റ്വെയറിലേക്കുമാറി. 
നവകേരള മിഷനു കീഴിലുള്ള പൊതുവിദ്യാഭ്യാസ സംരക്ഷണ യജ്ഞത്തിന്റെ ഭാഗമായി പൊതുവിദ്യാലയങ്ങളെ അന്തർദേശീയ നിലവാരത്തിലേക്കുയർത്തുന്നതിനായി 8 മുതൽ 12 വരെയുള്ള സർക്കാർ/എയ്ഡഡ് സ്‌കൂളുകളിലെ ഏകദേശം 45000 ക്ലാസ്‌മുറികൾ ഹൈടെക് നിലവാരത്തിലെത്തിക്കുന്നതിനുള്ള പദ്ധതിയാണ് ഹൈടെക് സ്കൂൾ. ഈ പദ്ധതി വഴി സംസ്ഥാനത്തെ പൊതുവിദ്യാലയങ്ങളിലെ ഓരോ ക്ലാസ്‌മുറിയ്ക്കും ഒരു ലാപ്‌ടോപ്പും മൾട്ടീമീഡിയ പ്രൊജക്ടറും വൈറ്റ് ബോർഡും ശബ്ദസംവിധാനവും വിതരണം ചെയ്യും. പ്രവർത്തനങ്ങളുടെ നിർവഹണങ്ങളുടെ ആദ്യഘട്ടം പൈലറ്റ് പദ്ധതിയായി 2016 സെപ്റ്റംബർ മുതൽ ആലപ്പുഴ, പുതുക്കാട്, കോഴിക്കോട് നോർത്ത്, തളിപ്പറമ്പ് നിയോജകമണ്ഡലങ്ങളിൽ നടത്തുകയുണ്ടായി. ഡിജിറ്റൽ ഇന്ററാക്ടീവ് പാഠപുസ്തകം, എല്ലാ വിഷയങ്ങളുടെയും പാഠ്യപഠനത്തിനു സഹയാകമാകുന്ന ഡിജിറ്റൽ ഉള്ളടക്ക ശേഖരം, എല്ലാവർക്കും മുഴുവൻ സമയപഠനാന്തരീക്ഷം ഉറപ്പാക്കുന്ന സമഗ്രപോർട്ടൽ, ഇ ലേണിങ്/എം ലേണിങ്/ലേണിങ് മാനേജ്മെന്റ് സംവിധാനം, മൂല്യനിർണയ സംവിധാനങ്ങൾ തുടങ്ങിയവയും ഹൈടെക് സ്കൂളിന്റെ ഭാഗമായി നടപ്പിലാക്കുന്നവയാണ്.
ഹൈടെക് സ്കൂൾ പദ്ധതിയുടെ ഭാഗമായി ക്ലാസ്‌മുറികളിൽ 1 മുതൽ 12 വരെ ക്ലാസുകളിലെ പഠനത്തിനാവശ്യമായ റിസോഴ്സുകൾ ഉൾപ്പെടുത്തിക്കൊണ്ട് കൈറ്റ്, സമഗ്ര എന്ന പേരിൽ ഒരു ഇ - പോർട്ടൽ വികസിപ്പിക്കുകയുണ്ടായി. ഈ പോർട്ടലിൽ‌ ഇ - റിസോഴ്സസുകളും പാഠപുസ്തകങ്ങളും ചോദ്യ ശേഖരങ്ങളും ‌ഉൾപ്പെടുത്തിയിട്ടുണ്ട്. മലയാളം, ഇംഗ്ലീഷ്, തമിഴ്, കന്നഡ എന്നീ ഭാഷകളിൽ ഈ വിഭവങ്ങൾ ലഭ്യമാണ്. 
കൈറ്റിന്റെ നേതൃത്വത്തിലുള്ള കേരളത്തിലെ പൊതുവിദ്യാലങ്ങളിൽ പഠിക്കുന്ന വിദ്യാർത്ഥികൾ അംഗങ്ങളായുള്ള പദ്ധതിയാണ് ലിറ്റിൽ കൈറ്റ്സ് ഐ.ടി. ക്ലബ്ബുകൾ. പൊതുവിദ്യാഭ്യാസ സംരക്ഷണ യജ്ഞത്തിന്റെ ഭാഗമായി അനിമേഷൻ, സൈബർ സുരക്ഷ, മലയാളം കമ്പ്യൂട്ടിങ്, ഹാർഡ്വെയറും ഇലക്ട്രോണിക്സും എന്നീ മേഖലകളിൽ വിദ്യാർത്ഥികൾക്ക് പരിശീലനം നൽകുന്നതിനായി ആരംഭിച്ച ഹായ് സ്കൂൾ കുട്ടിക്കൂട്ടം എന്ന പദ്ധതിയാണ് പിന്നീട് ലിറ്റിൽ കൈറ്റ്സ് ആയി മാറിയത്. സ്റ്റുഡന്റ് പോലീസ് കേഡറ്റ് പദ്ധതിയുടെ മാതൃകയിലാണ് ഈ പദ്ധതി നടപ്പിലാക്കിയിരിക്കുന്നത്. 

2018 ജനുവരി 22-ന് കേരളത്തിന്റെ മുഖ്യമന്ത്രി പിണറായി വിജയൻ ലിറ്റിൽ കൈറ്റ്സിന്റെ സംസ്ഥാന തല ഉദ്ഘാടനം തിരുവനന്തപുരത്ത് നിർവ്വഹിച്ചു. 
കേരളത്തിലെ അധ്യാപകർക്കും വിദ്യാർത്ഥികൾക്കും ഓൺലൈനായി പരിശീലനം നൽകുക എന്ന ലക്ഷ്യത്തോടെ കൈറ്റ് ആരംഭിച്ച ഓൺലൈൻ പരിശീലന പോർട്ടലാണ് കൈറ്റ് ഓപ്പൺ ഓൺലൈൻ ലേണിങ്ങ് (KOOL). സഹായക ഫയലുകളുടെയും വീഡിയോ പഠന വിഭവങ്ങളുടെയും സഹായത്തോടെ നിശ്ചിത കാലയളവിലുള്ള കോഴ്സുകളാണ് പോർട്ടലിൽ നല്കിയിരിക്കുന്നത്. പ്രൊബേഷൻ പൂർത്തീകരിക്കേണ്ട അധ്യാപകർക്കുള്ള പരിശീലന പരിപാടിയാണ് ആദ്യ ഘട്ടത്തിൽ ആരംഭിക്കുന്നത്.


</doc>
<doc id="386369" url="https://ml.wikipedia.org/wiki?curid=386369" title="ടകമക ജില്ല">
ടകമക ജില്ല

മഹെയിലെ 22 ഭരണ മേഖലകളിലെ ഒന്നാണ് ടകമക (Takamaka).ഇത് മഹെ ദ്വീപിന്റെ തെക്കുഭാഗത്ത് സ്ഥിതി ചെയ്യുന്നു.   ഇവിടുത്തെ ജ്നസംഖ്യ ഏകദേശം 30000 ആയിരുന്നു.
ഇവിടുത്തെ പ്രധാന വരുമാന മാർഗ്ഗം മീൻപിടുത്തവും കൃഷിയുമാണ്
Anse Takamaka information and photos of Anse Takamaka


</doc>
<doc id="386370" url="https://ml.wikipedia.org/wiki?curid=386370" title="ത്യൊലൊ ജില്ല">
ത്യൊലൊ ജില്ല

മലാവിയിലെ ഒരു ജില്ലയാണ്, ത്യൊലൊ (Thyolo) . ഇതിന്റെ ആസ്ഥാനം ത്യൊലൊ ആണ്. ജില്ലയുടെ വിസ്തീർണ്ണം 1,715 ച. കി.മീ. ആണ്. ജനസംഖ്യ 458,976 ആയിരുന്നു.
ഇവിടെ ഏഴു് ദേശീയ നിയമസ്ഭ മണ്ഡലങ്ങളുണ്ട്.


</doc>
