<doc id="351758" url="https://ml.wikipedia.org/wiki?curid=351758" title="സ്വാൽബാർഡ്">
സ്വാൽബാർഡ്

സ്വാൽബാർഡ് എന്നത് ആർട്ടിക് സമുദ്രത്തിലെ നോർവീജിയൻ ദ്വീപ സമൂഹം ആണ്. ഈ പ്രദേശം യൂറോപ് വന്കരക്കു വടക്കായി നോർവെയ്‌ക്കും ഉത്തരധ്രുവത്തിനും ഇടയിൽ ആണ് സ്ഥിതി ചെയ്യുന്നത്. 74° മുതൽ 81° വരെ വടക്കു അക്ഷാംശത്തിനും 10° മുതൽ 35° കിഴക്കു രേഖാംശത്തിനും ഇടയിൽ ഇത് പരന്ന് കിടക്കുന്നു. സ്‌പിറ്റസ്ബർഗൻ ആണ് ഏറ്റവും വലിയ ദ്വീപു.

ഭരണപരമായി നോർവെയുടെ ഭാഗം ഒന്നുമല്ല ഈ പ്രദേശം എങ്കിലും നോർവെയ്‌ സർക്കാർ നിയമിക്കുന്ന ഒരു ഗവർണറിനാണ് ആണ് പ്രദേശത്തിന്റെ ഭരണ ചുമതല. 2002 മുതൽ ഇവിടെ തിരഞ്ഞെടുക്കപ്പെട്ട ഒരു സർക്കാർ ഉണ്ട്. മുനിസിപ്പാലിറ്റി ഭരണത്തോടു ഏതാണ്ട് സമാനമായ ഭരണ സമ്പ്രദായം ആണ് ഇവിടുള്ളത്.

ആർട്ടിക് പ്രദേശത്തു ആയതിനാൽ ഇവിടം വേനൽക്കാലം മുഴുവൻ സൂര്യൻ ഉദിച്ചു നീക്കുകയും (പകൽ) ശീത കാലത്തു അസ്തമിച്ചു ഇരിക്കുകയും (രാത്രി) ചെയ്യുന്നു. 74° അക്ഷാംശത്തിൽ 99 ദിവസം പകലും 84 ദിവസം രാത്രിയും ആണ്. അതെ സമയം 81° അക്ഷാംശത്തിൽ ഇവ യഥാക്രമം 141ഉം 128ഉം ആണ്.

36,502 km2 ഇവിടം മഞ്ഞു മൂടി കിടക്കുന്നു. 30% പാറയും 10% വിളനിലകളും ആണ്.

 2012ൽ സ്വാൽബാർഡിന്റെ ജനസംഖ്യ 2,642 ആയിരുന്നു. ഇതിൽ 439 പേര് റഷ്യക്കാരും യുക്രേനിയൻകാരും, 10 പേര് പോളിഷ്, 322 പേര് നോർവീജിയൻ. ബാക്കി തായ്‌ലൻഡ്, സ്വീഡൻ, ഡെന്മാർക്, ഇറാൻ, ജർമനി എന്നീ സ്ഥലങ്ങളിൽ നിന്നുമായിരുന്നു.
 ഉയർന്ന അക്ഷാംശത്തിൽ ആയതിനാൽ ഉഷ്ണകാലത്തു 4° മുതൽ 6 ° വരെയും ശീത കാലത്തു -16 മുതൽ -12 വരെയും താപനില നിലനിൽക്കുന്നു

ധ്രുവ കരടികൾ സ്വാൽബാർഡിന്റെ തനതു ചിഹ്നങ്ങൾ ആണ്. ഇവിടുത്തെ പ്രധാന വിനോദ സഞ്ചാര ആകർഷണം കൂടിയാണ്. സ്വാൽബാർഡിൽ ഏതാണ്ട് 3000 ധ്രുവ കരടികൾ ഉണ്ടെന്നു കണക്കാക്കുന്നു.കോങ്ങ് കൾസ് പ്രദേശം ആണ് പ്രധാന പ്രജനന പ്രദേശം.


</doc>
<doc id="351759" url="https://ml.wikipedia.org/wiki?curid=351759" title="ബ്രാസിക്കേൽസ്">
ബ്രാസിക്കേൽസ്

പുഷ്‌പിക്കുന്ന സസ്യങ്ങളിലെ ഒരു നിരയാണ് ബ്രാസിക്കേൽസ് (Brassicales).  എപിജി 2 പ്രകാരം ഇവ ദ്വിബീജപത്രികളിലെ യൂറോസിഡ് 2 വിഭാഗത്തിൽ പെടുന്നു. ഈ നിരയിലെ മിക്കവാറും എല്ലാ അംഗങ്ങൾക്കും ഉള്ള ഒരു സവിശേഷത അവയിലെ glucosinolate (mustard oil) - സംയുക്തങ്ങളുടെ സാന്നിധ്യമാണ്.  മിക്ക രീതികളിലും ഈ നിര ഉണ്ടെങ്കിലും ചിലവയിൽ ഇത് കപ്പാരേൽസ് എന്ന നിരയിലാണ് പെടുത്തിയിരിക്കുന്നത്.

താഴെപ്പറയുന്ന സസ്യകുടുംബങ്ങളാണ് ഈ നിരയിൽ ഉള്ളത്

കപ്പാരേസീയും ബ്രാസ്സിക്കേസീയും അടുത്ത ബന്ധമുള്ളവയാണ്.


</doc>
<doc id="351765" url="https://ml.wikipedia.org/wiki?curid=351765" title="കൽബെലിയ">
കൽബെലിയ

കൽബെലിയ ഗോത്രത്തിൽ പെട്ട ആളുകൾ ഇന്ദ്രിയ വേദ്യമായ രാജസ്ഥാനി നിർത്തരൂപമാണ് കൽബെലിയ. തങ്ങളുടെ സംസ്കാരത്തിന്റെ അഭിവാജ്യഘടകമായ നൃത്തത്തിലൂടെയാണ് അവർ പ്രശസ്തി നേടിയത്. സന്തോഷാവസരങ്ങൾ ആഘോഷിക്കാൻ സ്ത്രീകളും പുരുഷന്മാരും കൽബെലിയയിൽ പങ്കെടുക്കും.

ഒരു സ്ഥലത്തുനിന്നു മറ്റൊരു സ്ഥലത്തേക്ക് ഇടയ്ക്കിടെ മാറുന്നതിൽ അറിയപ്പെടുന്നവരാണ്‌ കൽബെലിയകൾ. പാമ്പുകളെ പിടിച്ച് അവയുടെ വിഷം വിൽക്കുന്നതാണ് കുലത്തൊഴിൽ. അതുകൊണ്ടുതന്നെ അവരുടെ വേഷവും നൃത്തച്ചുവടുകളും പാമ്പുകളുടേതിനു സമാനമാണ്. സപേര, ജോഗിര, ജോഗി എന്നീ പേരുകളിലും ഇവർ അറിയപ്പെടുന്നു. ഗുരു ഗോരഖ്നാഥിന്റെ പന്ത്രെണ്ടാമത്തെ ശിഷ്യനായ കണ്ലിപരിൽനിന്നാണ് ഇവരുടെ പരമ്പരയുടെ തുടക്കം. കൽബെലിയകൾ ഏറ്റവും കൂടുതൽ ഉള്ളത് പാലി ജില്ലയിലാണ്, പിന്നെ അജ്മീർ, ചിറ്റോർഗർ, ഉദൈപൂർ എന്നീ ജില്ലകളിലും. നാടോടി ജീവിതം നയിക്കുന്ന ഇവർ പട്ടിക വർഗത്തിൽ പെട്ടവരാണ്. 

രാജസ്ഥാനിലെ അജ്മീർ ജില്ലയിലെ ഒരു പട്ടണമാണ്‌ അജ്മീർ. എല്ലാ വശവും പർ‌വതങ്ങളാൽ ചുറ്റപ്പെട്ട അജ്മീർ ഒരു മനോഹരമായ നഗരമാണ്‌. ആരവല്ലി മലനിരകളാണ്‌ അജ്മീരിനെ ചുറ്റി നിലകൊള്ളുന്നത്. പൃഥ്വിരാജ് ചൗഹാൻ ഭരിച്ചിരുന്ന കാലത്തെ പേരായ അജയമേരു എന്നും അജ്മീർ അറിയപ്പെടുന്നു. 2001-ലെ കനേഷുമാരി അടിസ്ഥാനമാക്കി നഗരത്തിലെ ജനസംഖ്യ അഞ്ചു ലക്ഷത്തോളമാണ്‌. ബ്രിട്ടീഷ് ഇന്ത്യയിൽ അജ്മീർ-മേർ‌വാഡ പ്രവിശ്യയുടെ ഭാഗമായിരുന്നു ഈ നഗരം. ഇന്ത്യ സ്വതന്ത്രമായതിനു ശേഷം 1956 നവംബർ ഒന്നിന്‌ രാജസ്ഥാന്റെ ഭാഗമാകുന്നതുവരെ പ്രത്യേക സംസ്ഥാനമായിരുന്നു.

എല്ലാ സന്തോഷ വേളകളിലും കൽബെലിയ ഗോത്രക്കാർ നടത്തുന്ന കൽബെലിയ നൃത്തം അവരുടെ സംസ്കാരത്തിന്റെ പ്രധാന ഭാഗമാണ്. അവരുടെ നൃത്തവും പാട്ടും കൽബെലിയക്കാർക്ക് വളരെ അഭിമാനം നൽകുന്നവയാണ്, രാജസ്ഥാനിലെ പ്രാന്തപ്രദേശങ്ങളിൽ തങ്ങൽ പാമ്പുപിടിത്തക്കാരുടെ വ്യക്തിത്വം അടയാളപ്പെടുത്തുന്നവയുമാണ് അവ.
കറുത്ത വസ്ത്രമിട്ട സ്ത്രീകളാണ് നർത്തകർ, അവർ പാമ്പിനെപ്പോലെ വളയുകയും പുളയുകയും ചെയ്യും. എല്ലാ വസ്ത്രങ്ങളും കറുപ്പും ചുവപ്പും നിറത്തിലായിരിക്കും. നൃത്തപ്രകടനം തുടരുമ്പോൾ താളവും നൃത്തവും വേഗത കൂടി കൂടി വരുന്നതാണ്. 2010-ൽ കൽബെലിയ നോടോടി നൃത്തവും പാട്ടും യുനെസ്കോയുടെ ഇൻടാഞ്ചിബിൽ ഹെറിറ്റേജ് ലിസ്റ്റിൽ ഉൾപ്പെട്ടതായി പ്രഖ്യാപിച്ചു. 

പാമ്പുകളുടെ കവിളിൽ സ്ഥിതി ചെയ്യുന്ന വിഷഗ്രന്ഥികൾ ഉല്പാദിപ്പിക്കുന്ന സ്രവമാണ് പാമ്പിൻ വിഷം. പാമ്പിൻ വിഷം സാധാരണ മഞ്ഞ നിറത്തിൽ കാണപ്പെടുന്നു. വിഷഗ്രന്ഥികളോട് ബന്ധിപ്പിച്ചിരിക്കുന്ന ഒരു ജോഡി വിഷപ്പല്ലുകൾ ഇവയുടെ മേൽത്താടിയിൽ ഇരുവശത്തുമായി സ്ഥാപിച്ചിരിക്കുന്നു. ഈ പല്ലുകളിലൂടെയാണ് പാമ്പുകൾ വിഷം ഇരയുടെ ശരീരത്തിലേക്ക് കുത്തി വെയ്ക്കുന്നത്. ശത്രുക്കളിൽ നിന്നും രക്ഷ നേടുവാനും ഇര പിടിക്കുവാനുമാണ് പാമ്പുകൾ വിഷം കുത്തിവെയ്ക്കുന്നത്. പാമ്പിൻ വിഷം ആമാശയത്തിൽ പ്രവേശിക്കപ്പെട്ടാൽ സാധാരണ അപകടം സംഭവിക്കുന്നില്ല. മറിച്ച് വിഷം രക്തത്തിൽ കലർന്ന് ശാരീരികപ്രവർത്തനങ്ങളുടെ സന്തുലനാവസ്ഥയിൽ മാറ്റം ഉണ്ടാകുക വഴി മരണം സംഭവിക്കുന്നു. വ്യത്യസ്തങ്ങളായ പോഷകങ്ങളുടേയും ദീപനരസങ്ങളുടേയും മിശ്രിതമാണ് പാമ്പിൻവിഷം.

രാജവെമ്പാല, മൂർഖൻ, ശംഖുവരയൻ എന്നിവയുടെ വിഷം മനുഷ്യ നാഡീമണ്ഡലത്തെ ബാധിക്കുന്നു. അണലിയുടെ വിഷം രക്തമണ്ഡലത്തെയാണ് ബാധിക്കുന്നത്. നാഡീമണ്ഡലത്തെ ബാധിക്കുന്ന വിഷബാധയേറ്റാൽ കാഴ്ച മങ്ങൽ, ശ്വാസതടസ്സം, അമാശയവേദന എന്നിവ ഉണ്ടാകുന്നു. രക്തമണ്ഡലത്തെ ബാധിക്കുന്ന വിഷബാധ മൂലം കടിയേറ്റ ഭാഗത്ത് നീരും തലകറക്കവും ഉണ്ടാകുന്നു. കൂടാതെ രോമകൂപങ്ങളിലൂടെ രക്തം പൊടിയുകയും ചെയ്യുന്നു.

പ്രധാനമായും പാമ്പിൻ വിഷത്തിനു പ്രതിവിധിയായിത്തന്നെ വിഷം ഉപയോഗിക്കുന്നു. അലോപ്പതി, ആയുർവേദം, ഹോമിയോപ്പതി എന്നീ ചികിത്സാ രീതികളിലെല്ലാം പാമ്പിൻ വിഷം ഉപയോഗിക്കുന്നു. ആയുർവേദത്തിൽ ക്ഷയരോഗചികിത്സക്കായി വിഷം ഉപയോഗിക്കുന്നു. ഹോമിയോപ്പതിയിൽ മൂർഖൻ പാമ്പിന്റെ വിഷം ഹൃദ്രോഗചികിത്സകൾക്കായും ആസ്മ, അപസ്മാരം എന്നീ രോഗങ്ങൾക്കു പ്രതിവിധിയായും ഉപയോഗിക്കുന്നു. അലോപ്പതിയിൽ കൊബ്രോക്സിൻ എന്ന വേദനാസംഹാരിയുടെ നിർമ്മാണത്തിനായി പാമ്പിൻ വിഷം ഉപയോഗിക്കുന്നു. മൂർഖൻ പാമ്പിന്റെ വിഷത്തിൽ നിന്നുമാണ് കൊബ്രോക്സിൻ നിർമ്മിക്കുന്നത്. ക്യാൻസർ ചികിത്സക്കായും പാമ്പിൻ വിഷം ഉപയോഗിക്കുന്നുണ്ട്.

പാമ്പിൻ വിഷത്തിനു പ്രതിവിധിയായി പാമ്പിൻ വിഷം കുതിര, ചെമ്മരിയാട് എന്നിവയുടെ ശരീരത്തിൽ കുറേശ്ശേയായി കുത്തിവെച്ചാണ് ആന്റിവെനം നിർമ്മിക്കുന്നത്. വിഷം കുതിരയുടെ ശരീരത്തിൽ എത്തിച്ചേരുമ്പോൾ അവയിൽ പ്രതിദ്രവ്യങ്ങൾ രൂപം കൊള്ളുന്നു. ഇവ ശാസ്ത്രീയമായി വേർതിരിച്ചെടുത്താണ് പ്രതിവിഷമായി ഉപയോഗിക്കുന്നത്. ഇന്ത്യയിൽ പ്രധാനമായും മുംബൈയിലെ ഹാഫ്കിൻ ഇൻസ്റ്റിറ്റ്യൂട്ട്, പൂനെയിലെ സിറം ഇൻസ്റ്റിറ്റ്യൂട്ട്, ചെന്നൈയിലെ കിങ്സ് ഇൻസ്റ്റിറ്റ്യൂട്ട് എന്നിവിടങ്ങളിൽ പ്രതിവിഷം നിർമ്മിക്കുന്നു.



</doc>
<doc id="351768" url="https://ml.wikipedia.org/wiki?curid=351768" title="ബോബ് ഡിലൻ">
ബോബ് ഡിലൻ

അമേരിക്കക്കാരനായ ഒരു ഗായകനും ഗാനരചയിതാവും കലാകാരനും എഴുത്തുകാരനും സാഹിത്യത്തിനുള്ള നോബൽ സമ്മാനജേതാവുമാണ് ബോബ് ഡിലൻ (Bob Dylan) (; ജനനനാമം Robert Allen Zimmerman, മെയ് 24, 1941) ജനപ്രിയസംഗീതത്തെയും സംസ്കാരത്തെയും അഞ്ചു നൂറ്റാണ്ടിലേറെ സ്വാധീനിക്കാൻ അദ്ദേഹത്തിനു കഴിഞ്ഞു. തന്റെ പ്രസിദ്ധമായ രചനകളെല്ലാം തന്നെ 1960 -കളിൽ ആയിരുന്നു. അന്നത്തെസാമൂഹികപ്രശ്നങ്ങളെ വിശദമാക്കുന്നവയായിരുന്നു അവ. എന്നാൽ തന്റെ തലമുറയ്ക്കുവേണ്ടി സംസാരിക്കുന്നയാളാണ് താൻ എന്ന പത്രക്കാരുടെ വാദത്തെ അദ്ദേഹം തള്ളിക്കളഞ്ഞിരുന്നു. എന്നാലും ആദ്യഗാനങ്ങളായ "ബ്ലോയിങ് ഇൻ ദ വിൻഡും", "ദ റ്റൈംസ് ദെ ആർ എ ചേഞ്ചിങ്" തുടങ്ങിയവയെല്ലാം അമേരിക്കയിലെ വ്യക്തി അവകാശങ്ങളുടെയും യുദ്ധവിരുദ്ധതയുടെയും മുന്നണി ഗാനങ്ങളായി മാറി.

ലോകമെമ്പാടുമായി 10 കോടി ആൽബങ്ങൾ വിറ്റഴിച്ചിട്ടുള്ള ഡിലൻ എക്കാലത്തെയും മികച്ച കലാകാരന്മാരിൽ ഒരാളാണ്.11 ഗ്രാമി പുരസ്കാരവും ഒരു ഓസ്കാർ, ഗോൾഡൻ ഗ്ലോബ് പുരസ്കാരവുമടക്കം നിരവധി പുരസ്കാരങ്ങൾ നേടിയിട്ടുള്ള ഇദ്ദേഹം റോക്ക് ആൻഡ് റോൾ ഹോൾ ഓഫ് ഫെയിം , സോംഗ് റൈറ്റേഴ്സ് ഹോൾ ഓഫ് ഫെയിം തുടങ്ങിയ നിരവധി ഹോൾ ഓഫ് ഫെയ്മിൽ ചേർക്കപ്പെട്ടിട്ടുണ്ട്.2008-ൽ പുലിറ്റ്സർ പുരസ്കാരം ജൂറിയുടെ പ്രത്യേക പരാമർശത്തിനർഹനായ ഡിലനെ 2012 ബറാക് ഒബാമ പ്രസിണ്ടൻഷ്യൽ അവാർഡ് ഓഫ് ഫ്രീഡം നൽകി ആദരിച്ചു.2016-ൽ സാഹിത്യത്തിനുള്ള നോബൽ സമ്മാനം ലഭിച്ചിട്ടുണ്ട്.


</doc>
<doc id="351772" url="https://ml.wikipedia.org/wiki?curid=351772" title="മലാന, ഹിമാചൽ പ്രദേശ്">
മലാന, ഹിമാചൽ പ്രദേശ്

ഹിമാചൽ പ്രദേശിലെ ഒരു പുരാതന ഇന്ത്യൻ ഗ്രാമമാണ് മലാന. പാർവതി താഴ്വാരത്തിനും വശത്തായി കുളു താഴ്വാരത്തിന്റെ വടക്കു-കിഴക്കായി ഒറ്റപെട്ടു കിടക്കുന്നു ഈ ഗ്രാമം. ചന്ദ്രഖാനി, ദിയോട്ടിബ്ബ മലനിരകൾ ഈ ഗ്രാമത്തെ പുറം ലോകത്തു നിന്നും മറയ്ക്കുന്നു. 2,652 മീറ്റർ സമുദ്രത്തിനു മുകളിൽ സ്ഥിതി ചെയ്യുന്ന ഈ പ്രദേശം മലാന നദിക്കരയിൽ കിടക്കുന്ന ഒരു പീഠഭൂമി ആണ്. കനാശി ഭാഷ സംസാരിക്കുന്ന പുരാതന മലാന വംശജർ ഇന്ന് ഏതാണ്ട് 1700ഓളം വരും.

ഐതിഹ്യ പ്രകാരം മലാനയിലെ ജനങ്ങൾ ആര്യന്മാരുടെ നേരിട്ടുള്ള തലമുറ ആണെന്നാണ് വിശ്വാസം. മുഗൾ ഭരണ കാലത്തു അക്ബർ ചക്രവർത്തിക്ക് ഒരു അസുഖം വരികയും ഇവിടത്തെ ചികിത്സ കൊണ്ട് ഭേദം ആവുകയും ചെയ്തതിനാൽ അദ്ദേഹം ഇവിടുത്തക്കാരെ കരം കൊടുക്കുന്നതിൽ നിന്നും ഒഴിവാക്കുകയും അങ്ങനെ സ്വാതന്ത്ര്യം ലഭിക്കുകയും ചെയ്തു എന്ന് പറയപ്പെടുന്നു. മറ്റൊരു വിശ്വാസം അലക്‌സാണ്ടർ ചക്രവർത്തിയുടെ സൈന്യത്തിന്റെ തലമുറകളാണ് ഈ ഗ്രാമം നിർമ്മിച്ചത് എന്നാണു.

മലാന ഹൈഡ്രോ പവർ കേന്ദ്രം ഈ പ്രദേശത്തെ ലോകത്തോട് കൂടുതൽ അടുപ്പിക്കുകയും പുതിയ വരുമാന മാർഗ്ഗം കൊണ്ട് വരികയും ചെയ്തു. പുതിയ ഒരു പാത നിർമ്മിക്കുകയും അത് വഴി എളുപ്പത്തിലുള്ള ഒരു പ്രവേശനമാർഗ്ഗം ഈ ഗ്രാമത്തിലേക്ക് ഉണ്ടാവുകയും ചെയ്തു. അതെ സമയം ഇത് പ്രദേശത്തിന്റെ പ്രകൃതി ഭംഗിക്ക് കോട്ടം വരുത്തി വച്ചു. 2008ൽ ഉണ്ടായ ഒരു തീ പിടുത്തത്തിൽ ഇവിടുത്തെ പല പ്രധാനപ്പെട്ട പാരമ്പര്യ കെട്ടിടങ്ങളും അമ്പലങ്ങളും കത്തി നശിച്ചു.

മലാനയിലെ ആൾക്കാർ സംസാരിക്കുന്ന ഭാഷ "കനാശി/രക്ഷ്" എന്നൊരു ഭാഷയാണ്., ഇത് അവിടുത്തുകാർക്കു മാത്രമേ മനസ്സിലാവൂ. എത്നോലോഗ് എന്ന ഭാഷകളെ കുറിച്ചുള്ള പുസ്തകം ഇങ്ങനെ പ്രതിപാദിക്കുന്നു. കനാശി, മലാനയിലെ ഭാഷ സമീപ പ്രദേശങ്ങളിലെ യാതൊരു ഭാഷയുമായും സാമ്യത പുലർത്തുന്നില്ല. ഇത് സംസ്കൃതത്തിന്റെയും മറ്റു ടിബറ്റൻ ഭാഷകളുടെയും ഒരു സങ്കരമാണ്'. അത് കൊണ്ട് തന്നെ ഈ ഭാഷയെ ഇൻഡോ-യൂറോപ്യൻ ഭാഷകളിൽ പെടുത്താതെ ടിബറ്റൻ-ബർമീസ് ഭാഷകളിൽ ആണ് പെടുത്തിയിരിക്കുന്നത് മാത്രവുമല്ല, ലാഹോൾ-സ്പിതി-കിന്നോർ പ്രദേശങ്ങളിലെ ടിബറ്റൻ-ബർമൻ ഭാഷകളുമായി സാമ്യവുമില്ല ഈ ഭാഷയ്ക്ക്


</doc>
<doc id="351782" url="https://ml.wikipedia.org/wiki?curid=351782" title="അമോക്സിലിൻ">
അമോക്സിലിൻ

അമോക്സിലിൻ ബാക്ടീരിയ ബാധമൂലമുണ്ടാകുന്ന രോഗങ്ങളെ ചികിത്സിക്കാൻ ഉപയോഗിക്കുന്ന ആന്റിബയോട്ടിക്ക് ആണ്. മദ്ധ്യകർണ്ണത്തിൽ ബാധിക്കുന്ന അണുബാധയ്ക്കായി ഇതു ഉപയോഗിച്ചുവരുന്നു. തൊണ്ടയിലെ സ്ട്രെപ്റ്റോക്കോക്കസ് അണുബാധ, ന്യൂമോണിയ, ത്വക്കിലെ അണുബാധ, മൂത്രാശയാണുബാധ തുടങ്ങിയവയ്ക്കും ഉപയോഗിക്കുന്നു. വായിലൂടെയാണ് ഇതു അകത്തെയ്ക്ക് കഴിക്കുന്നത്.

ഓക്കാനം, തടിപ്പ് എന്നീ സാധാരണ സൈഡ് എഫക്ടുകൾ ഉണ്ടാകാറുണ്ട്. നാവിലും മറ്റും ഉണ്ടാകുന്ന പൂപ്പൽ ബാധ കൂടാനും ക്ലാവുലാനിക് ആസിഡിന്റെ കൂടെ ഉപയോഗിച്ചാൽ വയറിളക്കവും ഉണ്ടാകാം. പെനിസില്ലിൻ അലർജ്ജിയുള്ളവർക്ക് ഇത് നൽകാൻ പാടില്ല. കിഡ്നി രോഗമുള്ളവർക്ക് അമോക്സിലിൻ കുറഞ്ഞ അളവിലേ നൽകാവു. എന്നാൽ ഗർഭാവസ്ഥയിലും മുലയൂട്ടുന്ന സമയത്തും ഇതു നൽകിയാൽ കുഴപ്പമില്ല എന്നു തെളിഞ്ഞിട്ടുണ്ട്.

1972ൽ ആണ് അമോക്സിലിൻ ആദ്യമായി കിട്ടിത്തുടങ്ങിയത്. അമോക്സിലിൻ ലോകാരോഗ്യസംഘടനയുടെ അടിസ്ഥാന ആരോഗ്യമേഖലയിൽ വേണ്ട അവശ്യമരുന്നുകളുടെ പട്ടികയിൽ ഏറ്റവും പ്രമുഖമായ സ്ഥാനമുള്ള, ഔഷധമാണ്. കുട്ടികൾക്ക് ഡോക്ടർമാർ സാധാരണ എഴുതിക്കൊടുക്കുന്ന ആന്റിബയോട്ടിക്കുകളിൽ ഒന്നാണിത്. ജെനറിക് ഔഷധങ്ങളിൽ ഒന്നായി അമോക്സിലിനും ചേർത്തിട്ടുണ്ട്. വികസിതരാജ്യങ്ങളിൽ വളരെ ചെലവുകുറഞ്ഞ് ലഭിക്കുന്ന ഈ ഔഷധത്തിന് യു എസ് പോലുള്ള രാജ്യങ്ങളിൽ വില കൂടുതലാണ്. 

അമോക്സിലിൻ അനേകം തരം അണുബാധകൾക്ക് ചികിത്സയ്ക്കായി ഉപയോഗിച്ചുവരുന്നു. ന്യൂമോണിയ, സ്ട്രെപ്റ്റൊകോക്കൽ ഫാറിംഗൈറ്റിസ്, മൂത്രാശയരോഗങ്ങൾ, സാൽമണെല്ല അണുബാധകൾ, ലൈം ഡിസീസ്, ക്ലാമീഡിയ അണുബാധ തുടങ്ങിയവയ്ക്കും ഉപയോഗിച്ചുവരുന്നു. 

സൈനസൈറ്റിസിനു കാരണമായ ബാക്ടീരിയയെ നശിപ്പിക്കാൻ അമോക്സിലിനും അമോക്സിലിൻ - ക്ലാവുലനേറ്റ് സംയുക്തവും ഉപയോഗിച്ചുവരുന്നു. എന്നാൽ കൂടുതൽ സൈനസൈറ്റിസും വൈറസ് മൂലമായതിനാൽ അമോക്സിലിനും അമോക്സിലിൻ - ക്ലാവുലനേറ്റ് സംയുക്തവും ഫലപ്രദമല്ല. ഇക്കാര്യത്തിൽ ചെറിയ ഗുണം അമോക്സിലിൻ ഉപയൊഗിക്കുന്നതിലുണ്ടായാലും അതിന്റെ വിപരീതഗുണം കൂടുതൽ സ്പഷ്ടമായിരിക്കും. 
അമോക്സിലിൻ ത്വക്ക് രോഗമായ, ആഗ്നി വൾഗാരിസ് തുടങ്ങിയവയ്ക്കു ഉപയോഗിക്കുന്നു. 
മറ്റു ഔഷധങ്ങളുമായി പ്രതികരിക്കാത്ത ചില അണുബാധകൾക്കെതിരെയും അമോക്സിലിൻ ഫലപ്രദമാണ്. 

അമോക്സിലിൻ താഴെപ്പറയുന്ന ഔഷധങ്ങളോട് പ്രതികരിച്ചേയ്ക്കാം:



</doc>
<doc id="351785" url="https://ml.wikipedia.org/wiki?curid=351785" title="നിക്കോളാസ് കാർണോ">
നിക്കോളാസ് കാർണോ

ഫ്രഞ്ച് സൈനിക എഞ്ചിനീയറും ഭൗതികശാസ്ത്രഞ്ജനുമായിരിന്നു നിക്കോളാസ് ലിയോണാർദ് സാദി കാർണോ (1796-1832). താപഗതികത്തിന്റെ പിതാവായി അറിയപ്പെടുന്നു. 1824 ൽ പ്രസിദ്ധീകരിക്കപ്പെട്ട തന്റെ ഏക കൃതിയായ "തീയുടെ ചാലകശക്തിയെപറ്റി" ("Reflections on the Motive Power of Fire") എന്ന ഗ്രന്ഥത്തിൽ ഒരു താപയന്ത്രത്തിന് എത്ര മാത്രം പ്രവൃത്തി ലഭ്യമാക്കാൻ കഴിയും എന്നതിനെക്കുറിച്ചുള്ള സിദ്ധാന്തം അവതരിപ്പിച്ചു. കാർണോയുടെ ജീവിതകാലത്ത് അദ്ദേഹത്തിന്റെ സിദ്ധാന്തങ്ങൾ അത്രയൊന്നും ശ്രദ്ധിക്കപ്പെട്ടില്ല. പിന്നീട് റുഡോൾഫ് ക്ലോഷ്യസ് , കെൽവിൻ പ്രഭു എന്നിവർ രണ്ടാം താപഗതിക നിയമത്തിനും എൻട്രോപ്പിയുടെ (ഉത്ക്രമം) നിർവ്വചനത്തിനും കാർണോയുടെ സിദ്ധാന്തങ്ങൾ പ്രയോജനപ്പെടുത്തി.
നിക്കോളാസ് കാർണോ 1796 ജൂൺ 1 ന് പാരീസിൽ ജനിച്ചു. പിതാവ് ലാസേർ കാർണോ ഫ്രഞ്ച് വിപ്ലവ സേനയിലെ സൈനിക എഞ്ചിനീയറും നേതാവും ആയിരിന്നു. 
16 വയസുള്ളപ്പോൾ നിക്കോളാസ് കാർണോ എയ്കോൾ പോളിടെക്കനിക്കിൽ വിദ്യാർത്ഥിയായി ചേർന്നു. സൈനിക സേവനത്തിനായി എഞ്ചിനീയർമാരെ പരിശീലിപ്പിക്കുന്ന സ്ഥാപനമായിരിന്ന ഏയ്കോൾ പോളിടെക്കനിക്ക് ഗണിതശാസ്ത്ര പഠനത്തിന് പേരുകേട്ട സ്ഥാപനമായിരിന്നു. 
1814ൽ ബിരുദം നേടിയ ശേഷം നിക്കോളാസ് കാർണോ ഫ്രഞ്ച് സൈന്യത്തിൽ എഞ്ചിനീയറായി സേവനം ആരംഭിച്ചു. ലാസേർ കാർണോ നെപ്പോളിയന്റെ മന്ത്രിസഭയിൽ അംഗമായിരിന്നു. നെപ്പോളിയന്റെ പതനത്തെ തുടർന്ന് ലാസേർ കാർണോയ്ക്ക് നാടുകടക്കേണ്ടിവന്നു. പിന്നീട് വന്ന ലൂയി XVIII ന്റെ സൈന്യത്തിലെ സേവനം നിക്കോളാസ് കാർണോയ്ക്ക് വിഷമതകൾ നിറഞ്ഞതായിരിന്നു.<br>
നിക്കോളാസ് കാർണോ "തീയുടെ ചാലകശക്തിയെ പറ്റി" എന്ന തന്റെ ഏക പുസ്തകത്തിന്റെ രചന ആരംഭിക്കുന്ന കാലത്ത് ആവിയന്ത്രത്തിന്റെ വ്യാവസായിക - സാമ്പത്തിക പ്രാധാന്യത്തിന് പ്രചാരം ലഭിച്ചിരിന്നൂവെങ്കിലും അതിനെക്കുറിച്ച് ശരിയായ ഒരു ശാസ്ത്രീയ പഠനം നടന്നിരുന്നില്ല. 1712 ൽ ന്യൂകോമെൻ ആവിയന്ത്രത്തിന്റെ ഘടന കണ്ടെത്തുകയും 50 വർഷം കഴിഞ്ഞ് ജെയിംസ് വാട്ട് ആവിയന്ത്രം വികസിപ്പിക്കുകയും ചെയ്തിരിന്നു. ഒന്നിലധികം ഘട്ടങ്ങൾ പ്രവർത്തിക്കുന്ന സങ്കീർണമായ യന്ത്രങ്ങളും കണ്ടെത്തിയിരിന്നു. കൂടാതെ ആന്തരദഹന യന്ത്രത്തിന്റെ ഒരു അപരിഷ്കൃത മാതൃകയും കണ്ടെത്തിയിരിയിന്നു. 
ഈ ആന്തരദഹന യന്ത്രത്തിന്റെ പ്രവർത്തനത്തിലാണ് നിക്കോളാസ് കാർണോ കൂടുതൽ പഠനം നടത്തിയിട്ടുള്ളതും തന്റെ പുസ്തകത്തിൽ വിശദമായി പരാമർശിച്ചിട്ടുള്ളതും. യന്ത്രങ്ങളുടെ പ്രവർത്തനങ്ങളെ കുറിച്ച് ഒരു ഏകദേശ ധാരണ നിലനിന്നിരിന്നൂവെങ്കിലും ശാസ്ത്രീയമായ ഒരു സിദ്ധാന്തത്തിന്റെ അഭാവം ഉണ്ടായിരിന്നു. 1824 ൽ പോലും ഊർജ്ജ സം‌രക്ഷണ നിയമം വികസിച്ചിരുന്നില്ല. ആ കാലത്ത് ഉണ്ടായിരുന്ന താപസിദ്ധാന്തം കലോറി സിദ്ധാന്തമായിരിന്നു. 
കാർണോയുടെ കാലത്തെ എഞ്ചിനീയർമാർ യന്ത്രത്തിന്റെ ദക്ഷത (Efficiency) വർദ്ധിപ്പിക്കുന്നതിന് ഒരുപാട് ശ്രമങ്ങൾ നടത്തിയിരിന്നു. അന്നുള്ള ആവിയന്ത്രങ്ങളുടെ ദക്ഷത 5% മുതൽ 7% വരെ മാത്രമായിരിന്നു. അതായത് ഇന്ധനം കത്തുമ്പോൾ കിട്ടുന്ന താപത്തിന്റെ 93% മുതൽ 95% വരെ പാഴായിരിന്നു. ഈ നഷ്ടം എങ്ങനെ കുറയ്ക്കാം എന്നാണ് കാർണോ ചിന്തിച്ചത്. പ്രവർത്തന പദാർത്ഥത്തിന്റെ താപനില ഉയർത്തിയാൽ ദക്ഷത കൂടും എന്ന് കാർണോ കണ്ടെത്തി. 
ഏറെക്കാലം കാർണോയുടെ കണ്ടെത്തൽ അവഗണിക്കപ്പെട്ടു. കാർണോയുടെ മരണശേഷം കെൽവിൻ പ്രഭു ആണ് ആ കണ്ടെത്തലുകൾ ശാസ്ത്രലോകത്തിന്റെ ശ്രദ്ധയിൽ കൊണ്ടുവന്നത്.
പാരീസിൽ പടർന്നുപിടിച്ച കോളറ ബാധയിൽ 1832 ആഗസ്ത് 24 ന് മുപ്പത്തിയാറാമത്തെ വയസ്സിൽ നിക്കോളാസ് കാർണോ അന്തരിച്ചു.

</doc>
<doc id="351786" url="https://ml.wikipedia.org/wiki?curid=351786" title="പൈറോക്സിക്കാം">
പൈറോക്സിക്കാം

പൈറോക്സിക്കാം(Piroxicam) ഒരു സ്റ്റീറോയിഡല്ലാത്ത ആന്റി ഇൻഫ്ലമാറ്ററി മരുന്നാണ്. non-steroidal anti-inflammatory drug (NSAID). ഇത് ഓക്സിക്കാം ക്ലാസ്സിൽപ്പെട്ടതാണ്. ആർത്രൈറ്റിസ് പോലുള്ള വേദനയുളവാക്കുന്ന വീക്കമുള്ള അവസ്ഥയിലുള്ള ലക്ഷണങ്ങളിൽനിന്നും വിടുതൽ ലഭിക്കാനുള്ള ഔഷധമാണിത്. 

പ്രോക്സിക്കാം പ്രോസ്റ്റാഗ്ലാഡിനുകൾ എന്നയിനം വേദനയ്ക്കും സങ്കോചാവസ്ഥയ്ക്കും വീക്കത്തിനും ഇടയാക്കുന്ന ശരീരത്തിൽ ഉത്പാദിപ്പിക്കുന്ന രാസവസ്തുവിന്റെ ഉത്പാദനം തടയുന്നു. ക്യാപ്സ്യൂൾ, ഗുളികകൾ എന്നീ രൂപത്തിൽ മിക്ക രാജ്യങ്ങളിലും ലഭ്യമാണ്. ചിലയിടത്ത് ജെൽ രൂപത്തിലും ഇത് ലഭിക്കും. 

1980ൽ ഫൈസെർ (Pfizer ) എന്ന മരുന്നുനിർമ്മാണ കമ്പനി ഫെൽഡീൻ എന്ന പേരിൽ പുറത്തിറക്കി. 1992ൽ ഇത് ജെനറിക് മരുന്നായി അംഗീകരിക്കപ്പെട്ടു. അങ്ങനെ അത് ലോകവ്യാപകമായി, അനേകം വ്യാപാരനാമങ്ങളിൽ ഇന്നു ലഭ്യമാണ്. 
സന്ധിവാതത്തിനും മറ്റു സന്ധിവീക്കങ്ങൾക്കും വ്യാപകമായി ഉപയോഗിച്ചുവരുന്നു. വേദനാസംഹാരിയെന്നരീതിയിൽ പ്രവർത്തിക്കുന്നു. യൂറോപ്യൻ മെഡിസിൻസ് ഏജൻസി 2007ൽ ഈ ഔഷധത്തെപ്പറ്റി വീണ്ടുവിചാരം നടത്തുകയുണ്ടായി. അതനുസരിച്ച്, ഇതിന്റെ ഉപയോഗം വളരെ ഗുരുതരമായ വീക്കമുള്ള അവസ്ഥയിലേയ്ക്ക് പരിമിതപ്പെടുത്തി. ഈ സാഹചര്യത്തിൽ മാത്രമെ ഇതിന്റെ അപകടാവസ്ഥ കുറയൂ.

മറ്റു NSAIDകളെപ്പോലെ ഇതിന്റെ പ്രധാന ദോഷഫലങ്ങൾ ഇവയാണ്:
ദഹനവ്യവസ്ഥയുമായി ബന്ധപ്പെട്ട ഓക്കാനം, ആകുലാവസ്ഥ, വയറിളക്കം, ആമാശയ അൾസറും രക്തസ്രാവവും ഇതിന്റെ കൂടെ തലവേദന, ക്ഷീണാവസ്ത, ഉറക്കമില്ലായ്മ, തലകറക്കം, കേൾവിസംബന്ധമായ കുഴപ്പങ്ങൾ(പ്രത്യേകിച്ചും പുറത്തുനിന്നും യാതോരു ശബ്ദസ്രോതസ്സുമില്ലാതിരിന്നാലും ശബ്ദം കേൾക്കുന്ന അവസ്ഥ(tinnitus), ഉയർന്ന രക്തസമ്മർദ്ദം, ഓഡീമ( oedema) എന്ന ശരീര അറകളിൽ ദ്രവം നിറഞ്ഞ് വേദനയുളവാക്കുന്ന അവസ്ഥ, പ്രകാശത്തോടുള്ള അനാവശ്യ പ്രതികരണം, ത്വക്ക് സംബന്ധമായ റിയാക്ഷനുകൾ (അപുർവ്വമായി, സ്റ്റിവെൻസ്-ജോൺസൺ സിൻഡ്രോം ബാഹ്യചർമ്മത്തിഉലുണ്ടാകുന്ന നെക്രോലൈസിസ് (ത്വക്കിന്റെ പുറം പാളിയും ആന്തരപാളിയും തമ്മിൽ പരസ്പരം ബന്ധം വിട്ടുപോകുക), വളരെ അപൂർവ്വമായി, കിഡ്നി കേടുവരുക, പങ്ക്രിയാസ്, കരൾ എന്നിവ നാശോന്മുഖമാകുക, കാഴ്ചാവൈകല്യം, ഇസ്നൊഫിലിയ, അല്വിയോളൈറ്റിസ് തുട്ങ്ങിയ അനേകം ദോഷഫലങ്ങൾ റിപ്പോർട്ട് ചെയ്തിട്ടുണ്ട്. മറ്റു ഈ രൂപത്തിലുള്ള മരുന്നുകളെ അപേക്ഷിച്ച് ഇത് കൂടുതൽ ഗുരുതരമായ പ്രത്യാഘാതങ്ങൾ ദഹനവ്യവസ്ഥയിലും ത്വക്കിലും വരുത്തിവയ്ക്കും. Compared to other NSAIDs it is more prone to causing gastrointestinal disturbances and serious skin reactions.


</doc>
<doc id="351800" url="https://ml.wikipedia.org/wiki?curid=351800" title="ഗിബ്സ് ഫ്രീ എനർജി">
ഗിബ്സ് ഫ്രീ എനർജി

സ്ഥിരമായ താപനിലയിലും മർദ്ദത്തിലുമുള്ള ഒരു താപഗതികവ്യൂഹത്തിന്റെ (ഐസോതെർമൽ ഐസോബാറിക്)പരമാവധി തിരിച്ചെടുക്കാവുന്ന പ്രവൃത്തിയുടെ അളവ് അളക്കാനുപയോഗിക്കുന്ന താപഗതിക പൊട്ടൻഷ്യലാണ് ഗിബ്സ് ഫ്രീ എനർജി (ഐയുപിഎസി നിർദ്ദേശിക്കുന്ന പേര് ഗിബ്സ് എനർജി അല്ലെങ്കിൽ ഗിബ്സ് ഫങ്ഷൻ എന്നാണ്. ഇത് ഫ്രീ എൻഥാൽപി എന്നും അറിയപ്പെടുന്നു. ഹെൽമോൾട്സ് ഫ്രീ എനർജിയിൽനിന്നും വേർതിരിച്ചറിയാനാണിത്.). ബലതന്ത്രത്തിലെപ്പോലെ പൊട്ടൻഷ്യൽ എനർജി കുറയുന്നത് പരമാവധി ചെയ്യാവുന്ന പ്രവൃത്തിയെ അടിസ്ഥാനപ്പെടുത്തിയാണ് നിർവ്വചിച്ചിരിക്കുന്നത്. അതുപോലെ വിവിധ പൊട്ടൻഷ്യലുകൾക്ക് വിവിധ അർത്ഥങ്ങളുമുണ്ടായിരിക്കും. താപഗതികമായി അടഞ്ഞ ഒരു വ്യൂഹത്തിൽനിന്നും വികാസമില്ലാതെ പുറത്തെടുക്കാവുന്ന പരമാവധി പ്രവർത്തിയാണ് ഗിബ്സ് ഫ്രീ എനർജിയുടെ (kj എന്ന് എസ് ഐ യൂണിറ്റിൽ) കുറവ് സൂചിപ്പിക്കുന്നത് (വ്യൂഹത്തിന് അതിന്റെ ചുറ്റുപാടുകളുമായി ചൂടോ പ്രവർത്തിയോ കൈമാറ്റം ചെയ്യാൻ കഴിയും പക്ഷേ അതിൽ കാര്യമില്ല);  പൂർണ്ണമായ ഒരു തിരിച്ചാക്കാവുന്ന പ്രക്രീയയിൽ മാത്രമേ ഈ പരമാവധി പ്രവൃത്തി കൈവരിക്കാൻ സാധിക്കുകയുള്ളു. ഒരു വ്യൂഹം ഒരു പ്രാരംഭ അവസ്ഥയിൽ നിന്നും തിരിച്ചുപോകാവുന്ന തരത്തിൽ അന്തിമ അവസ്ഥയിലേക്ക് മാറുമ്പോൾ ഗിബ്സ് ഫ്രീ എനർജിയിലുണ്ടാവുന്ന കുറവ് ആ വ്യൂഹം അതിന്റെ ചുറ്റുപാടുകളോട് ചെയ്യുന്ന പ്രവർത്തിക്ക് തുല്യമാണ്, അതിന്മേൽ ചെലുത്തപ്പെടുന്ന മർദ്ദത്തിന്റെ പ്രവൃത്തി കുറയ്ക്കപ്പെടും. 

സ്ഥിരമായ താപനിലയിലും മർദ്ദത്തിലുമുള്ള ഒരു വ്യൂഹം രാസസംതുലനത്തിൽ എത്തിച്ചേരുമ്പോൾ കുറയുന്ന താപഗതിക പൊട്ടൻഷ്യലിന്റെ അളവിനെയും ഗിബ്സ് ഫ്രീ എനർജി എന്ന് പറയാം (G കൊണ്ട് സൂചിപ്പിക്കുന്നു. ). വ്യൂഹത്തിന്റെ റിയാക്ഷൻ കോഓർഡിനേറ്റിന് ആധാരമായുള്ള ഇതിന്റെ ഡെറിവേറ്റീവ് സംതുലനാവസ്ഥയിൽ ഇല്ലാതാവുന്നതാണ്. അതായത് സ്ഥിരമായ താപനിലയിലും മർദ്ദത്തിലുമുള്ള പ്രക്രിയയുടെ അനൈച്ഛികത്വത്തിന് G യുടെ കുറവ് ഒരു അനിവാര്യമായ ഘടകമാണ്.  

അമേരിക്കൻ ശാസ്ത്രജ്ഞനായ ജോഷ്യ വില്ലാർഡ് ഗിബ്സ് 1870കളിലാണ് ഗിബ്സ് ഫ്രീ എനർജി (ലഭ്യമായ ഊർജ്ജം എന്നാണ് ശരിക്കും വിളിച്ചിരുന്നത്) എന്ന ആശയം വികസിപ്പിച്ചെടുക്കുന്നത്.

1876 ൽ രചിച്ച അദ്ദേഹത്തിന്റെ ഏറ്റവും ശ്രേഷ്ഠമായ കൃതിയായ ഓൺ ദ ഇക്വിലിബ്രിയം ഓഫ് ഹെട്രോജീനിയസ് സബ്സ്റ്റൻസസ്, എ ഗ്രാഫിക്കൽ അനാലിസിസ് ഓഫ് മൾട്ടി-ഫേസ് കെമിക്കൽ സിസ്റ്റംസിൽ  കെമിക്കൽ ഫ്രീ എനർജിയെപ്പറ്റിയുള്ള അദ്ദേഹത്തിന്റെ ചിന്തകൾ വിശദമായി അവതരിപ്പിച്ചിട്ടുണ്ട്.

1 മോൾ അടിസ്ഥാന അവസ്ഥയിലുള്ള മൂലകങ്ങൾ അടിസ്ഥാന അവസ്ഥയിലുള്ള സംയുക്തമാവുമ്പോൾ ഗിബ്സ് ഫ്രീ എനർജിയിലുള്ള ഉണ്ടാവുന്ന മാറ്റാമാണ് ഒരു സംയുക്തത്തിന്റെ അടിസ്ഥാന ഗിബ്സ് ഫ്രീ എനർജി ഫോർമേഷൻ എന്നു പറയുന്നത്. (25 ഡിഗ്രി സെൽഷ്യസ് താപനിലയിലും 100 കിലോപാസ്കൽ മർദ്ദത്തിലും മൂലകത്തിന്റെ ഏറ്റവും സ്ഥിരമായ രൂപം). ഇതിന്റെ സൂചകം Δ"G"˚.




</doc>
<doc id="351802" url="https://ml.wikipedia.org/wiki?curid=351802" title="ഹൊസബെട്ടു">
ഹൊസബെട്ടു

ദക്ഷിണ കർണ്ണാടകയിലെ ഒരു പട്ടണമാണ് ഹൊസബെട്ടു. കർണ്ണാടക അതിർത്തിയിലുള്ള മൂഡബിദ്രിയുടെ സമീപത്താണ് ഹൊസബെട്ടു സ്ഥിതി ചെയ്യുന്നത്.

2001 ലെ ഇന്ത്യൻ സെൻസസ് പ്രകാരം ഹൊസബെട്ടുവിലെ ആകെയുള്ള ജനസംഖ്യ 5916. ജനസംഖ്യയുടെ 49% പുരുഷന്മാരും 51% സ്ത്രീകളും ആണ്. ദേശീയ സാക്ഷരതയായ 59.5% എന്നതിനേക്കാൾ കൂടുതലാണ് ഹൊസബെട്ടുവിലെ സാക്ഷരത അതായത്74%. പുരുഷന്മാർക്ക് 78% സാക്ഷരതയും സ്ത്രീകൾക്ക് 70% സാക്ഷരതയുമാണുള്ളത്. ആകെയുള്ള ജനസംഖ്യയുടെ 13% ആറ് വയസ്സിൽ താഴെയുള്ള കുട്ടികളാണ്.

തുളു, കന്നട, കൊങ്കണി എന്നിവയാണ് ഹൊസബെട്ടുവിലെ പ്രാദേശിക ഭാഷ.



</doc>
<doc id="351806" url="https://ml.wikipedia.org/wiki?curid=351806" title="മുട്ടത്തൊടി">
മുട്ടത്തൊടി

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് മുട്ടത്തൊടി.

2001 ലെ സെൻസസ് പ്രകാരം മുട്ടത്തൊടിയിലെ ജനസംഖ്യ 16633 ആണ്. അതിൽ 8386 പുരുഷന്മാരും 8247 സ്ത്രീകളൂം ആണ്. 


</doc>
<doc id="351808" url="https://ml.wikipedia.org/wiki?curid=351808" title="അന്റോണിയോ ഗുട്ടെർസ്">
അന്റോണിയോ ഗുട്ടെർസ്

ഐക്യരാഷ്ട്ര സഭയുടെ പുതിയ സെക്രട്ടറി ജനറലാണ് അൻേറാണിയോ ഗുട്ടെറസ്. 1995 മുതൽ 2002 വരെ പോർച്ചുഗീസ് പ്രധാനമന്ത്രിയായിരുന്ന അന്റോണിയോയ്ക്ക് അഞ്ച് സ്ഥിരാംഗ രാഷ്ട്രങ്ങൾ അംഗീകരിച്ച് വോട്ട് ചെയ്തു. 2017 ജനുവരി ഒന്നിന് ഗുട്ടെറസ് സ്ഥാനമേൽക്കുന്ന ഗുട്ടെർസിനു 2022 ഡിസംബർ 31 വരെയാണ് കാലാവധി. കഴിഞ്ഞ പത്തുവർഷമായി അഭയാർഥികൾക്കുളള യു.എൻ ഹൈക്കമ്മീഷണറായി പ്രവർത്തിച്ച് വരികയായിരുന്നു.


</doc>
<doc id="351811" url="https://ml.wikipedia.org/wiki?curid=351811" title="മുന്നാട്">
മുന്നാട്

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് മുന്നാട്. 

ഈ ഗ്രാമം പാണത്തൂർ വഴി കർണ്ണാടകയുമായി ബന്ധപ്പെട്ടു കിടക്കുന്നു. പാണത്തൂരിൽ നിന്നും കർണ്ണാടകയിലെ സുള്ള്യ വഴി ബാംഗ്ളൂർ, മൈസൂർ എന്നിവിടങ്ങളിലേക്ക് എളുപ്പ മാർഗ്ഗമുണ്ട്. മംഗലാപുരം - പാലക്കാട് ലൈനിൽ വരുന്ന കാഞ്ഞങ്ങാട് ആണ് സമീപത്തുള്ള റയിൽവേ സ്റ്റേഷൻ. മംഗലാപുരവും കോഴിക്കോടും വിമാനത്താവള സൗകര്യവും ഉണ്ട്.

2001 ലെ സെൻസസ് പ്രകാരം ആകെയുള്ള ജനസംഖ്യ 8743 ആണ്. അതിൽ 4248 പുരുഷന്മാരും 4495 സ്ത്രീകളും ആണ്. 




</doc>
<doc id="351812" url="https://ml.wikipedia.org/wiki?curid=351812" title="സിറോപീജിയ">
സിറോപീജിയ

അപ്പോസൈനേസീ, സസ്യകുടുംബത്തിലെ ഒരു ജനുസാണ് സിറോപീജിയ (Ceropegia). ആഫ്രിക്ക, തെക്കേഷ്യ, ആസ്ത്രേലിയ എന്നിവിടങ്ങളിലെ തദ്ദേശീയസസ്യമാണ്. 1753 -ൽ പുറത്തിറങ്ങിയ തന്റെ Species plantarum -ത്തിന്റെ ഒന്നാം വോള്യത്തിൽ കാൾ ലിനയേസ്, ആണ് ഈ ജനുസിനെപ്പറ്റി വിവരിച്ചതും ഈ നാമം നൽകിയതും. പൂക്കൾ മെഴുകുകൊണ്ടുള്ള ഒരു ഫൗണ്ടൻ പോലെ തോന്നിയതിനാലാണ് ഈ പേര് അദ്ദേഹം നൽകിയത്. (‘"keros"’ = മെഴുക്   ‘"pege"’ = ഫൗണ്ടൻ) (Pooley, 1998). റാന്തൽ പുഷ്പം, പാരച്ചൂട്ട് പുഷ്പം, ബുഷ്മാന്റെ പൈപ്, പാരാസോൾ പുഷ്‌പം, സ്നെയ്‌ക് ക്രീപ്പർ, വൈൻഗ്ലാസ് വള്ളി, റോസറി വള്ളി, നെക്‌ലേസ് വള്ളി എന്നെല്ലാം പേരുകളുണ്ട്.

ചില സ്പീഷിസുകളുടെ വേരുകൾ വണ്ണം വച്ച് കിഴങ്ങുപോലെയാകാറുണ്ട്. ചില സ്പീഷുസുകളിലെ ഇലകൾ വണ്ണം വച്ച് മാംസളമായി കാണാറുണ്ട്. ഒരു കൂടു പോലെയോ, പൈപ്പുപോലെയോ തോന്നിക്കുന്ന ദളപുടമാണ് സിറൊപീജിയയുടേത്. അഞ്ച് ഇതളുകൾ ആവും ഉണ്ടാവുക. ഈച്ചകളാൽ പരാഗണം നടത്താൻ തക്ക രീതിയിലാണു പൂക്കളുടെ വിന്യാസം. പലതരം ഈച്ചവർഗ്ഗങ്ങൾ ഇവയുടെ പരാഗണത്തിനു സഹായിക്കുന്നുണ്ട്. പലസ്ഥലങ്ങളിലും കൂടുപോലെയിരിക്കുന്ന പൂക്കളിൽ താൽക്കാലികമായി കുടുങ്ങിപ്പോകുന്ന ഈച്ചകൾ രക്ഷപ്പെടുമ്പോഴേക്കും പരാഗണം നടക്കുന്നു.

അറിയപ്പെടുന്ന 180 ഓളം സ്പീഷിസുകൾ ഉണ്ട്, പല പുതിയ സ്പീഷിസുകളും കണ്ടുപിടിച്ചുകൊണ്ടിരിക്കുന്നു. ആഫ്രിക്കയിലെങ്ങും മഡഗാസ്കറിലും ഏഷ്യയിലും ആസ്ത്രേലിയയിലുമെല്ലാം കണ്ടുവരുന്നു.



</doc>
<doc id="351817" url="https://ml.wikipedia.org/wiki?curid=351817" title="മീഥൈൽ സാലിസിലേറ്റ്">
മീഥൈൽ സാലിസിലേറ്റ്

മീഥൈൽ സാലിസിലിക്കേറ്റ്Methyl salicylate (oil of wintergreen or wintergreen oil) ഒരു കാർബണിക എസ്റ്റെർ ആണ്. പ്രകൃതിയിൽ അനേകം സസ്യങ്ങൾ ഈ രാസവസ്തു നിർമ്മിക്കുന്നുണ്ട്. പ്രത്യേകിച്ച് വിന്റെർഗ്രീൻ എന്ന് അമേരിക്കൻ സസ്യം. മീഥൈൽ സാലിസിലിക്കേറ്റ് കൃത്രിമമായും നിർമ്മിച്ചുവരുന്നു. ഒരു സുഗന്ധദ്രവ്യമായും ആഹാരത്തിലും ബീവറേജുകളിലും ബാമുകളിലും ഉപയോഗിക്കുന്നുണ്ട്.

ഫ്രഞ്ചു രസതന്ത്രജ്ഞനായിരുന്ന അഗസ്തെ ആന്ദ്രെ തോമസ് കഹോർസ് (1813–1891) ആണ് 1843ൽ ആദ്യമായി Gaultheria procumbens എന്ന സസ്യത്തിനിന്നും മീഥൈൽ സാലിസിലിക്കേറ്റ്' വേർതിരിച്ചെടുത്തത്. അദ്ദേഹം ഇത് ഒരു സാലിസിലിക്ക് ആസിഡിന്റെയും മെതനോളിന്റെയും എസ്റ്റർ ആണെന്നു തിരിച്ചറിയുകയും ചെയ്തു.



</doc>
<doc id="351818" url="https://ml.wikipedia.org/wiki?curid=351818" title="കോക്കര നമ്പൂതിരി">
കോക്കര നമ്പൂതിരി

മദ്ധ്യകേരളത്തിൽ ജീവിച്ചിരുന്ന ആയുർവേദ ആചാര്യനും കൊച്ചി രാജകൊട്ടാരത്തിലെ വൈദ്യനുമായിരുന്നു കോക്കര നമ്പൂതിരി. കരാട്ടു നമ്പൂതിരിയുടെ പാരമ്പര്യത്തെ മുറുകെപിടിച്ചവരിൽ പ്രമുഖനായ ഒരു വിഷവൈദ്യനായിരുന്നു അദ്ദേഹം. കോക്കര നമ്പൂതിരിയുടെ ജീവിതകാലം ഏതെന്നോ പൂർണ്ണമായ പേര് എന്തായിരുന്നുവെന്നോ വ്യക്തമല്ല. 1800കളിൽ ജിവിച്ചിരുന്നു എന്ന് കരുതപ്പെടുന്നു. കൊച്ചി രാജവംശത്തിന് ചികിത്സ കിട്ടിയിരുന്നത് കോക്കര നമ്പൂതിരിയിൽനിന്നായിരുന്നു. രാമവർമ്മ കുഞ്ഞിക്കിടാവ് (1858-1932) കോക്കര നമ്പൂതിരിയുടെ നേരിട്ടുള്ള ശിഷ്യനായിരുന്നു. കേരളീയ വിഷചികിത്സയെ പരിഷകരിച്ചതിൽ പ്രധാനി കോക്കര നമ്പൂതിരിയായിരുന്നു എന്ന് പല വൈദ്യൻന്മാരും പറയുന്നു. വിഷചികിത്സാ രീതികളെ നവീകരിക്കുകയും പുതിയ സങ്കേതകങ്ങൾ ആവിഷ്കരിക്കുകയും ഔഷധങ്ങളിൽ പല പ്രയോഗങ്ങളും ഉൾപ്പെടുത്തിയതായി വൈദ്യന്മാർ സാക്ഷ്യപ്പെടുത്തുന്നു. കോക്കര നമ്പൂതിരി തന്റെ അറിവ് പുസ്തകരൂപത്തിലാക്കിയിരുന്നില്ല. എന്നാൽ അദ്ദേഹത്തിന് കേരളത്തിലങ്ങോളമിങ്ങോളം ശിഷ്യന്മാരുണ്ടായിരുന്നു. അദ്ദേഹത്തിന്റെ വൈവിദ്ധ്യപൂർണ്ണമായ ചികിത്സാരീതി ശിഷ്യന്മാർ ഇരുകൈയ്യും നീട്ടി സ്വീകരിക്കുകയും പ്രചരിപ്പിക്കുകയും ചെയ്തു.

പ്രയോഗസമുച്ചയം എന്ന വിഷചികിത്സാഗ്രന്ഥത്തിലെ അവതാരികയിൽ പുത്തേഴത്ത് രാമമേനോൻ ഇങ്ങനെ എഴുതുന്നു,


</doc>
<doc id="351820" url="https://ml.wikipedia.org/wiki?curid=351820" title="മോർട്ടിമർ വീലർ">
മോർട്ടിമർ വീലർ

ബ്രിട്ടീഷ് പുരാവസ്തു ഗവേഷകനും ബ്രിട്ടീഷ് സൈനിക ഉദ്യോഗസ്ഥനുമായിരുന്നു മോർട്ടിമർ വീലർ (സർ റോബർട്ട് എറിക് മോർട്ടിമർ വീലർ - ജ:10 സെപ്റ്റം: 1890 – 22 ജൂലൈ 1976) ആർക്കിയോളജിക്കൽ സർവേ ഓഫ് ഇന്ത്യയുടെ 1944 മുതൽ 1948 വരെയുള്ള മേധാവിയുമായിരുന്നു വീലർ. പുരാവസ്തുശാസ്ത്രത്തിൽ ഇരുപത്തിനാല് പുസ്തകങ്ങളോളം രചിച്ച വീലർ ലണ്ടൻ മ്യൂസിയത്തിന്റെ കാര്യനിർവ്വാഹകനായും ചുമതല വഹിച്ചിട്ടുണ്ട്.
പുറംകണ്ണികൾ


</doc>
<doc id="351821" url="https://ml.wikipedia.org/wiki?curid=351821" title="ഓൾമെസാർടാൻ മിഡോക്സോമിൽ">
ഓൾമെസാർടാൻ മിഡോക്സോമിൽ

ഓൾമെസാർടാൻ മിഡോക്സോമിൽ ഉയർന്ന രക്തസമ്മർദ്ദത്തെ ചികിത്സിക്കാനുള്ള ഔഷധമാണ്. 1995ൽ ഡൈച്ചി സാക്യോ കോർപരേഷൻ ആണ് വികസിപ്പിച്ചത്.

</doc>
<doc id="351823" url="https://ml.wikipedia.org/wiki?curid=351823" title="വെറാപാമിൽ ഹൈഡ്രോക്ലോറൈഡ്">
വെറാപാമിൽ ഹൈഡ്രോക്ലോറൈഡ്

അഞൈന പെക്റ്റോറിസ്, ഹൃദയസംബന്ധമായ അസുഖങ്ങൾക്കും കൂടെക്കൂടെയുണ്ടാകുന്ന തലവേദനയ്ക്കും ഉയർന്ന രക്തസമ്മർദ്ദത്തിന്റെ ചികിത്സയ്ക്കും ഉപയോഗിക്കുന്നു.

</doc>
<doc id="351826" url="https://ml.wikipedia.org/wiki?curid=351826" title="അമിട്രിപ്ടൈലിൻ">
അമിട്രിപ്ടൈലിൻ

അമിട്രിപ്ടൈലിൻ ഒരു മാനസികരോഗങ്ങൾക്കുപയോഗിക്കുന്ന മരുന്ന് ആകുന്നു. ഡിപ്രഷൻ, ആകാംഷാരോഗം, ശ്രദ്ധ കേന്ദ്രീകരിക്കാനാവാത്ത വസ്ഥ, ഹൈപ്പർ ആക്റ്റിവിറ്റി ഡിസോഡർ, ബൈപൊളാർ ഡിസോർഡർ തുടങ്ങിയവയ്ക്കള്ള ചികിത്സയ്ക്കായി ഉപയൊഗിക്കുന്നു.

</doc>
<doc id="351827" url="https://ml.wikipedia.org/wiki?curid=351827" title="ടെക്കോഫൈല്ലേസീ">
ടെക്കോഫൈല്ലേസീ

സപുഷ്പികളിൽപ്പെടുന്ന ഒരു സസ്യകുടുംബമാണ് ടെക്കോഫൈല്ലേസീ (Tecophilaeaceae). ഈ സസ്യകുടുംബം ഏകബീജപത്ര സസ്യങ്ങളിലെ അസ്പരാഗേൽസ് നിരയിലാണ് ഉൾപ്പെടുന്നത്. സസ്യകുടുംബത്തിൽ 9 ജീനസ്സുകളിലായി ഏകദേശം 27 സ്പീഷിസുകൾ ഉൾപ്പെടുന്നു.

ഈ അടുത്തകാലത്താണ് ടാക്സോണമിസ്റ്റുകൾ ഈ സസ്യകുടുംബത്തെ അംഗീകരിച്ചത്. ആഫ്രിക്ക, തെക്കേ അമേരിക്ക, വടക്കേ അമേരിക്കയുടെ പടിഞ്ഞാറു ഭാഗം എന്നിവിടങ്ങളിലെ ഉഷ്ണ-മിതശീതോഷ്ണ മേഖലകളിൽ ഈ കുടുംബത്തിലെ സസ്യങ്ങൾ കാണപ്പെടാറുണ്ട്.




</doc>
<doc id="351832" url="https://ml.wikipedia.org/wiki?curid=351832" title="ദേലമ്പാടി">
ദേലമ്പാടി

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് ദേലമ്പാടി. 
2001 ലെ സെൻസസ് പ്രകാരം ദേലമ്പാടിയിലെ ആകെയുള്ള ജനസംഖ്യ 7377 ആണ്. അതിൽ 3749 പുരുഷന്മാരും 3628 സ്ത്രീകളും ആണ്. 
കാസർഗോഡ് ഭാഗത്ത് നിന്നുള്ള പടിഞ്ഞാറൻ റോഡ് മംഗലാപുരത്തേക്കുള്ള നാഷ്ണൽ ഹൈവേ 66 മായി ബന്ധപ്പെട്ട് കിടക്കുന്നു. ഈ റോഡ് കർണ്ണാടകയിലെ സുള്ള്യയുമായി ബന്ധപ്പെട്ട് കിടക്കുന്നു. മൈസൂർ, ബാംഗ്ളൂർ എന്നിവിടങ്ങളിൽ എത്താനുള്ള എളുപ്പവഴിയാണിത്. മംഗലാപുരം - പാലക്കാട് ലൈനിൽ വരുന്ന കാസർഗോഡ് ആണ് സമീപത്തുള്ള റയിൽവേ സ്റ്റേഷൻ. മംഗലാപുരം വിമാനത്താവള സൗകര്യം ലഭ്യമാണ്.


</doc>
<doc id="351834" url="https://ml.wikipedia.org/wiki?curid=351834" title="ഫുക്കുഷിമ നഗരം">
ഫുക്കുഷിമ നഗരം

ഫുക്കുഷിമ നഗരം ജപ്പാനിലെ ഫുക്കുഷിമ ജില്ലയുടെ തലസ്ഥാനമാണ്‌. മെയ്‌ 2011 ലെ കണക്കനുസരിച്ച്, ചതുരശ്ര കിലോമീറ്ററിൽ 390 ജനസാന്ദ്രതയുള്ള ഈ നഗരത്തിൽ 290,064 ജനങ്ങൾ വസിക്കുന്നു. 2011 ൽ ലോക ശ്രദ്ധ നേടിയ ഫുക്കുഷിമ ആണവദുരന്തം നടന്ന ഫുക്കുഷിമ ഡൈച്ചി ആണവ നിലയം ഈ നഗരത്തിൽ ആണ് സ്ഥിതി ചെയ്യുന്നത്.


</doc>
<doc id="351837" url="https://ml.wikipedia.org/wiki?curid=351837" title="ലവ് മാരേജ് (ചലച്ചിത്രം)">
ലവ് മാരേജ് (ചലച്ചിത്രം)

1975-ൽ ഹരിഹരൻ സംവിധാനം ചെയ്ത ചിത്രമാണ്ലവ് മാരേജ്. പ്രേം നസീർ,ജയഭാരതി,അടൂർ ഭാസി, ബഹദൂർ തുടങ്ങിയവർ അഭിനയിച്ചിരിക്കുന്നു. മങ്കൊമ്പ് ഗോപാലകൃഷ്ണന്റെ വരികൾക്ക് ആഹ്വാൻ.സെബാസ്റ്റ്യൻ ആണ് സംഗീതം ചെയ്തിരിക്കുന്നത്.

 മങ്കൊമ്പ് ഗോപാലകൃഷ്ണന്റെ വരികൾക്ക് ആഹ്വാൻ.സെബാസ്റ്റ്യൻ ആണ് സംഗീതം കൈകാര്യം ചെയ്തിരിക്കുന്നത്


</doc>
<doc id="351840" url="https://ml.wikipedia.org/wiki?curid=351840" title="ദ്രവീകൃത പ്രകൃതി വാതകം">
ദ്രവീകൃത പ്രകൃതി വാതകം

ദ്രവീകൃത പ്രകൃതി വാതകം - സി എൻ ജി (Compressed Natural Gas - CNG) പെട്രോൾ ഡീസൽ എന്നിവയ്ക്ക് പകരമായി ഉപയോഗിക്കാവുന്ന ഒരു ഇന്ധനം ആണ്. സി എൻ ജിയുടെ ജ്വലനം പുറത്തുവിടുന്ന വിഷവാതകങ്ങളുടെ അളവ് മറ്റു ഇന്ധനങ്ങളെ അപേക്ഷിച്ച് കുറവാണ്‌. ഇതിന് വായുവിനേക്കാൾ ഭാരം കുറവായതുകൊണ്ടുതന്നെ ഇന്ധന ചോർച്ച ഉണ്ടാകുന്നപക്ഷം വായുവിൽ പെട്ടെന്ന് തന്നെ ലയിച്ചു ചേരുന്നു. അതിനാൽ ഇത് മറ്റ് ഇന്ധനങ്ങളേക്കാൾ സുരക്ഷിതവും ആണ്.


</doc>
<doc id="351844" url="https://ml.wikipedia.org/wiki?curid=351844" title="ബ്യൂപ്രോപ്പീയോൺ">
ബ്യൂപ്രോപ്പീയോൺ

ബ്യൂപ്രോപ്പീയോൺ വിഷാദരോഗത്തിനും പുകവലി നിർത്തുന്നതിനുമുള്ള ഔഷധമാണ്. അനെകം വ്യാപരനാമങ്ങളിൽ ഈ മരുന്ന് പുറത്തിറക്കുന്നുണ്ട്. ക്യാനഡയിലും അമേരിക്കൻ ഐക്യനാടുകളിലും വ്യാപകമായി നിർദ്ദേശിക്കപ്പെടുന്ന വിഷാദരോഗത്തിനെതിരായ ഔഷധമാണ് ബ്യൂപ്രോപ്പീയോൺ. ബ്യൂപ്രോപ്പീയോൺ ഗുളികരൂപത്തിലാണ് പല രാജ്യങ്ങളിലും ലഭിക്കുന്നത്. പക്ഷേ ഡോക്ടറുടെ നിർദ്ദേശമില്ലാതെ ഇതു വാങ്ങുന്നതിനു പലയിടത്തും നിയന്ത്രണങ്ങളുണ്ട്. 

ബ്യൂപ്രോപ്പീയോൺ norepinephrine-dopamine reuptake inhibitor ആയി പ്രവർത്തിക്കുന്നു. മറ്റു വിഷാദരോഗത്തിനെതിരായ മരുന്നുകൾ ഉപയോഗിക്കുമ്പോൾ ഉണ്ടാകുന്ന ഭാരം കൂടുന്ന അവസ്ഥയും ലംഗികശേഷിക്കുറവോ ഇതിനില്ല. എന്നാൽ ഇതിനുള്ള പ്രധാന ദോഷം അപസ്മാരസാദ്ധ്യതയാണ്. 


</doc>
<doc id="351845" url="https://ml.wikipedia.org/wiki?curid=351845" title="ശാക്തേയം">
ശാക്തേയം

ശൈവ, വൈഷ്ണവ മതങ്ങളെ പോലെ പ്രധാന ഹൈന്ദവവിഭാഗങ്ങളിൽപ്പെട്ട ഒന്നാണ് വാമചാരം അഥവാ ശാക്തേയം (Shaktism ;) ഭഗവതിയെ ഉപാസിക്കുന്ന രാജസപൂജ ആണിതെന്ന് സങ്കല്പം. മോക്ഷമാർഗ്ഗം മാത്രമായ മറ്റ് ആചാര പദ്ധതികളിലും നിന്ന് വ്യത്യസ്തമായി ഭോഗമോക്ഷപ്രദമായ ഒരു ഉത്തമ തന്ത്രപദ്ധതി കൂടിയാണ് ശാക്തേയം. ഇതിൽ ഉപാസിക്കപ്പെടുന്ന ദേവി ഉപാസകന്റെ പ്രാണശക്തി തന്നെയാണ് എന്ന് വിശ്വസിക്കപ്പെടുന്നു. അതിനാൽ ഇത് അദ്വൈതപൂജയായി കണക്കാക്കപ്പെടുന്നു. മഹാമായയും അനാദിയുമായ പരാശക്തി അഥവാ ആദിപരാശക്തി എന്ന ലോകമാതാവാണ്‌ പ്രപഞ്ചത്തിന്റെ സൃഷ്ടി, സ്ഥിതി, സംഹാരം എന്നിവയ്ക്കെല്ലാം മൂലകാരണമെന്ന് ശാക്തേയർ വിശ്വസിക്കുന്നു. ആദിശക്തിയുടെ ഈ മൂന്നു ത്രിഗുണങ്ങൾ അഥവാ കൃത്യമുഖങ്ങളാണു് ബ്രഹ്മാവ് (രജോഗുണം) , മഹാവിഷ്ണു(സത്വഗുണം), പരമശിവൻ(തമോഗുണം) എന്നീ ത്രിമൂർത്തികൾ, മറ്റുള്ള എല്ലാ ദേവതാസങ്കൽ‌പ്പങ്ങളും അവതാരങ്ങളും ജീവിവൈവിദ്ധ്യങ്ങളും പരാശക്തി എന്ന മൂലത്തിൽ നിന്നാണുണ്ടായത്. 

ദേവി സാക്ഷാൽ ശിവശക്തി ആണ് . നിർഗുണ പരബ്രഹ്മമായ ശിവന്റെ പാതി (അർദ്ധനാരീശ്വരൻ) ആയി ശിവനോടൊപ്പം സർവ്വവും സൃഷ്ടിച്ച ലളിത ത്രിപുരസുന്ദരിയാണ് ആദിപരാശക്തി എന്ന് ശാക്തേയ ഗ്രന്ഥങ്ങളിൽ പറയുന്നു. 

ശാക്തേയം വീരാരാധന കൂടിയാണ്. ക്ഷത്രീയ സ്വഭാവമുള്ള ഉപാസനാപദ്ധതി കൂടിയാണ്. പഴശ്ശിരാജ യുദ്ധത്തിന് പുറപ്പെടും മുൻപ് മൃദങ്കശൈലേശ്വരി ക്ഷേത്രത്തിൽ ഗുരുസി നടത്തി ദേവിയെ ഉപാസിച്ചിരുന്നതായി ചരിത്രം പറയുന്നു. 

കുളാർണ്ണവതന്ത്രം, മഹാനിർവാണ തന്ത്രം തുടങ്ങിയവ പ്രമുഖ താന്ത്രിക ഗ്രന്ഥങ്ങൾ ഇതേപ്പറ്റി വ്യക്തമാക്കുന്നുണ്ട്. ഭക്ഷ്യയോഗ്യമായ കോഴി,മത്സ്യം എന്നിവ കറിയാക്കിയും മറ്റും ഉപയോഗിച്ചുകൊണ്ടുള്ള പഞ്ചമകാരപൂജ ശാക്തേയ സമ്പ്രദായത്തിൽ ഒഴിച്ചുകൂടാനാകാത്തതാണ്. എന്നാൽ ദക്ഷിണാചാരികളായ ചില വൈദികർ ഇന്നിതിന് പകരമായി കുമ്പളങ്ങ ഉപയോഗിക്കാറുണ്ട്. എന്നാൽ അങ്ങനെ ചെയ്യുന്നത് ശാക്തേയപൂജ ആണോ എന്ന കാര്യത്തിൽ ഉപാസകർക്കിടയിൽ അഭിപ്രായ വ്യത്യാസമുണ്ട്. 

പരാശക്തിയുടെ മൂർത്ത രൂപമായി ശ്രീദുർഗ്ഗയെ (പാർവ്വതി) കണക്കാക്കപ്പെടുന്നു. കാളി(സംഹാരം), ലക്ഷ്മി(ഐശ്വര്യം), സരസ്വതി(വിദ്യ) തുടങ്ങിയ മൂന്ന് പ്രധാന രൂപങ്ങളിൽ പരാശക്തിയെ ശാക്തേയർ ആരാധിക്കുന്നു. കർമ്മം ചെയ്യുവാനുള്ള പ്രചോദനമായ ഇച്ഛാശക്തി, ക്രിയാശക്തി, ജ്ഞാനശക്തി എന്നിവയായും ഈ മൂന്ന് ഭാവങ്ങളെ കണക്കാക്കപ്പെടുന്നു. കൂടാതെ ഭുവനേശ്വരി, ഭദ്രകാളി, ചാമുണ്ഡ, ചണ്ഡിക, അന്നപൂർണ, കാർത്യായനി, കുണ്ഡലിനി, കുറുംബ, ചീർബ ഭഗവതി, പുതിയ ഭഗവതി പൂമാല ഭഗവതി തുടങ്ങി നിരവധി സങ്കൽപിച്ചിരിക്കുന്നു ഇതു കൂടാതെ തന്നെ ഒരുപാട്തു രൂപ ഭാവങ്ങൾ അധികമായി കാണം ടങ്ങി പല ഭാവങ്ങളിലും ജഗദംബയെ സങ്കൽപ്പിക്കുന്നു. നവദുർഗ്ഗ, സപ്തമാതാക്കൾ, ദശമഹാവിദ്യ, അഷ്ടലക്ഷ്മി തുടങ്ങിയവയെല്ലാം മഹാമായയുടെ വിവിധ രൂപങ്ങളാണ്.

സ്ത്രീയാണ് സൃഷ്ടിയുടെ ആധാരം എന്ന സങ്കൽപ്പത്തിൽ നിന്നാണ് ശാക്തേയർ ശക്തിസ്വരൂപിണിയായ ഭഗവതിയെ ആരാധിച്ചത്. സ്ത്രീക്ക് മേൽക്കൈ ഉണ്ടായിരുന്ന ഒരു സമൂഹത്തിന്റെ ദേവതാ സങ്കല്പങ്ങൾ ആയും ഇതിനെ കണക്കാക്കുന്നു. ശാക്തേയ വിശ്വാസമനുസരിച്ചു എല്ലായിടത്തും നിറഞ്ഞു നിൽക്കുന്നതും എല്ലാ ചരാചരങ്ങളും മോക്ഷം പ്രാപിക്കുന്നതും ആദിപരാശക്തിയെ തന്നെ ആണ്. .. ശാക്തേയ സമ്പ്രദായത്തിന്റെ പ്രധാന ഗ്രന്ഥങ്ങൾ ആഗമ നിഗമ ശാസ്ത്രങ്ങളാണ് ശാക്തേയപൂജയിൽ സ്ത്രീക്ക് വളരെ പ്രാധാന്യം നൽകുന്നു. ഇതിൽ സ്ത്രീക്ക് അശുദ്ധി ഇല്ല. ശക്തിപൂജക്ക് വർണ്ണമോ ജാതിയോ ലിംഗഭേദമോ ബാധകമല്ലാത്തതിനാൽ എല്ലാ വിഭാഗങ്ങളുടെയും ആരാധനാപദ്ധതി കൂടിയാണ് ശാക്തേയം. പ്രത്യേകിച്ചും മാതൃദേവതകളെ ആരാധനയിലെ ശാക്തേയം ഇതിന്‌ അഭേദ്യമായ ബന്ധമുണ്ട്. ഒരു വിഭാഗം തീയ്യർ, മൂസത്, അടിയോടി, കിരിയത്ത് നായർ , അടികൾ, ചാലിയ നായർ വിഭാഗം, പാണർ പുലയർ മറ്റ് സമുദായങ്ങൾ എന്നിവർ പാരമ്പര്യമായി ശാക്തേയ ഉപാസകർ ആണെന്ന് കണക്കാക്കപ്പെടുന്നു. 

കേരളത്തിൽ കൊടുങ്ങല്ലൂർ ഭഗവതീ ക്ഷേത്രത്തിലും, മാമാനിക്കുന്നു തുടങ്ങി മറ്റ് അനേകം ദേവീക്ഷേത്രങ്ങളിലും കുറുംബക്കാവുകളിലും ഈ സമ്പ്രദായം കാണാം. എങ്കിലും ഇന്നിതിന് കുറെയേറെ ആചാരലോപം സംഭവിച്ചിട്ടുണ്ട് എന്ന് പറയാതെ വയ്യ. പണ്ട് കാലത്ത് തറവാടുകളിൽ സ്ഥാപിച്ചിരുന്ന ശക്തിപീഠത്തിലും, മച്ചകത്ത് കുടിയിരുത്തിയ കുലദേവതക്കും വർഷംതോറും ശാക്തേയപൂജ നടത്തിയിരുന്നു. കുടുംബത്തിന്റെ ഐശ്വര്യത്തിനും പ്രതാപം നിലനിർത്തുന്നതിനും വേണ്ടിയാണ് ഈ പൂജ ചെയ്തിരുന്നത് എന്നാണ് അവർ വിശ്വസിച്ചിരുന്നത്. ഇത് മിക്കവാറും ആ കുടുംബത്തിലെ അംഗം തന്നെയാവും ചെയ്യുന്നത്. നേപ്പാൾ, കാശ്മീർ, ബംഗാൾ എന്നിവിടങ്ങളിൽ ശാക്തേയ സമ്പ്രദായം വളർച്ച നേടിയിട്ടുണ്ട്. എന്നാൽ കാശ്മീരിൽ ഇന്നിത് അത്ര കണ്ടു പ്രചാരത്തിൽ ഇല്ല.


</doc>
<doc id="351851" url="https://ml.wikipedia.org/wiki?curid=351851" title="തമ്പാൻ മേലത്ത്">
തമ്പാൻ മേലത്ത്

തമ്പാൻ മേലത്ത് (ജനനം: 1970 ജൂൺ 20, കാറഡുക്ക, കേരളം)കേരളീയനും ധ്രുവ-സമുദ്രശാസ്ത്രഗവേഷകനുമാണ്. 
നാഷണൽ സെന്റർ ഫോർ അന്റാർക്ടിക് ആന്റ് ഓഷ്യൻ റിസർച്ചിൽ സീനിയർ സയന്റിസ്റ്റ് ആണ്. തമ്പാൻ മേലത്ത് ആണ് ഇന്ത്യയിൽ ആദ്യമായി അന്റാർക്ടിക്ക് ഐസ് കോർ ഉപയോഗിച്ചുള്ള പഠനശാഖ ഗോവയിലെ നാഷണൽ സെന്റർ ഫോർ അന്റാർക്ടിക്ക് ആന്റ് ഓഷ്യൻ റിസർച്ചിൽ ആരംഭിച്ചത്. ഇതിലേയ്ക്കായി, 2002ൽ, ഗോവയിൽ തമ്പാൻ ഇന്ത്യയിലെ ആദ്യത്തെ ഐസ് കോർ ലബോറട്ടറി സ്ഥാപിച്ചു.

കേരളത്തിലെ കാസർഗോഡ് ജില്ലയിലെ കാറഡുക്ക ഗ്രാമത്തിൽ 1970 ജൂൺ 20നു ജനിച്ചു. പിതാവ്: പരേതനായ, അടുക്കാത്ത് കുഞ്ഞിരാമൻ നായർ. അമ്മ: മേലത്ത് അമ്മാളു അമ്മ.
അന്റാർട്ടിക്ക, ആർട്ടിക്, ഹിമാലയം, തെക്കൻ സമുദ്രം എന്നിവിടങ്ങളിൽ പലതവണ പര്യവേക്ഷണസംഘങ്ങളെ നയിച്ചിട്ടുണ്ട്. 2010ലെ 2300 കിലോമീറ്റർ നീളുന്ന അതിസാഹസികമായ ആദ്യ ഇന്ത്യൻ ദക്ഷിണധ്രുവപര്യവേക്ഷണം നടത്തിയ അപൂർവ്വം ചില ഗവേഷകരിൽ ഒരാളാണ്. അന്റാർക്ടിക് ഐസ് കോർ പഠനസംഘത്തിലും അംഗമായിരുന്ന തമ്പാൻ മേലത്ത്, ഈ പഠനത്തിലൂടെ ആഗോളതാപനം ധ്രുവപ്രദേശത്തെ മഞ്ഞുപാളികളിൽ എന്തു മാറ്റമുണ്ടാക്കുമെന്ന് പഠിച്ചു. ഇന്ത്യയുടെ ഹൈ അൾട്ടിട്യൂഡ് റിസർച്ച് സ്റ്റേഷൻ ഹിമാൻഷ് ഹിമാലയത്തിൽ സ്ഥാപിക്കാൻ നേതൃത്വം വഹിച്ചു. 13500 അടി ഉയരത്തിലാണ് ഹിമാൻഷ് സ്ഥാപിച്ചിരിക്കുന്നത്. ഹിമാചൽപ്രദേശിലെ സ്പിതി താഴ്വരയിലാണ് ഈ ഗവേഷണസ്ഥാപനം സ്ഥാപിച്ചത്.

കേരളത്തിലെ കാസർഗോഡു് ജില്ലയിലെ കാറഡുക്കയിൽ ജനിച്ചു. കാറഡുക്ക ഗവൺമെന്റ് വൊക്കേഷണൽ ഹയർ സെക്കന്ററിയിൽ പഠിച്ചു (1975 - 1985). കാസർഗോഡ് ഗവൺമെന്റ് കോളെജിൽ നിന്നും ജിയോളജിയിൽ ബിരുദമെടുത്തു. തുടർന്ന്, 1992ൽ കൊച്ചി ശാസ്ത്രസാങ്കേതിക സർവ്വകലാശാലയിൽനിന്ന് മറൈൻ ജിയോളജിയിൽ ഒന്നാം റാങ്കോടെ ബിരുദാനന്തരബിരുദം നേടി. കേന്ദ്ര ഗവണ്മെന്റിന്റെ എൻ ഇ റ്റി (നെറ്റ്) സ്കോളർഷിപ്പോടെ ഗോവയിൽ നാഷണൽ ഇൻസ്റ്റിട്യൂട്ട് ഓഫ് ഓഷ്യനോഗ്രഫി|നാഷണൽ ഇൻസ്റ്റിട്യൂട്ട് ഓഫ് ഓഷ്യനോഗ്രഫിയിൽ പി എച്ച് ഡി ചെയ്തു. പ്രശസ്തമായ ഡി എ എ ഡി (DAAD)ഫെലോഷിപ്പ് കിട്ടി ജർമ്മനിയിലെ ബ്രെമെൻ സർവ്വകലാശാലയിലും ഗവേഷണം ചെയ്തു. 2001 ൽ ജെ എസ് പി എസ് (ജപ്പാൻ സൊസൈറ്റി ഫോർ ദ പ്രൊമോഷൻ ഓഫ് സയൻസ്), ഫെലോഷിപ്പ് ലഭിച്ച് ടോക്കിയോയിൽ പോസ്റ്റ് ഡോക്ടറൽ ഗവേഷണം നടത്തി. 2000ൽ കേരളത്തിലെ കാസറഗോഡ് ഗവണ്മെന്റ് കോളേജിൽ അദ്ധ്യാപകനായി ഔദ്യോഗികജീവിതം ആരംഭിച്ചു. പിന്നീട്, നാഷണൽ ഇൻസ്റ്റിട്യൂട്ട് ഓഫ് ഓഷ്യനൊഗ്രഫിയിൽ ശാസ്ത്രജ്ഞനായി. 2002ൽ നാഷണൽ സെന്റർ ഫോർ അന്റാർക്ടിക്ക് ആന്റ് ഓഷ്യൻ റിസർച്ചിൽ സീനിയർ സയന്റിസ്റ്റ്. ഇപ്പോൾ അവിടുത്തെ പ്രൊജക്ട് ഡയറക്ടറും ഹിമ ശാസ്ത്ര (ക്രിസോഫിയർ സയൻസ്) ശാഖയുടെ തലവനും ആണ്. 

ഡോ. തമ്പാന്റെ ശാസ്ത്രഗവേഷണപ്രവർത്തനങ്ങൾക്ക് അംഗീകാരമായി അനേകം ദേശീയവും അന്തർദ്ദേശീയവുമായ പുരസ്കാരങ്ങൾ ലഭിച്ചിട്ടുണ്ട്.
ഡോ. മേലത്ത്, താഴെപ്പറയുന്ന വിവിധ ദേശീയ അന്തർദ്ദേശിയ ശാസ്തസാങ്കേതികബോഡികളിൽ ക്ഷണിക്കപ്പെട്ട അംഗമായിട്ടുണ്ട്:


</doc>
<doc id="351854" url="https://ml.wikipedia.org/wiki?curid=351854" title="സായൂജ്യം">
സായൂജ്യം

1979 ൽ പുറത്തിറങ്ങിയ ജി. പ്രേംകുമാർ സംവിധാനം ചെയ്ത ഒരു മലയാള ചലച്ചിത്രമാണ് സായൂജ്യം. പ്രധാന വേഷങ്ങളിൽ ജയൻ, ജയഭാരതി, എം.ജി. സോമൻ, തിക്കുറിശ്ശി സുകുമാരൻ നായർ എന്നീ താരങ്ങളായിരുന്നു അഭിനയിച്ചത്. ചിത്രത്തിന്റെ സംഗീതം കെ.ജെ. ജോയി ആയിരുന്നു.

ശക്തനായ ഒരാളുടേ ദുഷ്ടത എങ്ങനെ മറ്റുള്ളവരെ ബാധിക്കുന്നു എന്നതാണ് ഈ ചിത്രം തിരക്കുന്നത്. മേനോൻ മുതലാളി ദുരഭിമാനിയും ദുഷ്ടനുമാണ്. അയാൾ ആരുടെയും ദുഃഖം കാണാറില്ല. അയാളുടെ പുത്രി രമ ജൊലിക്കാരിയുടെ മകനായ ബാലനെ പ്രേമിച്ചു. ഗർഭിണിയുമായി. ഇതറിഞ്ഞ് മുതലാളി ബാലനെ കൊല്ലാൻ എർപ്പാടാക്കി.അവൾ പ്രസവിച്ചകുഞ്ഞിനേയും തന്റെ ഭൃത്യനായ രാഘവനെകൊല്ലാനേല്പിച്ചു. തലക്കടിയേറ്റ അയാളെ കാണാതെ, അച്ഛന്റെ നിർബന്ധത്തിൻ രമ രാജനെ വിവാഹം ചെയ്യുന്നു. സുഖകരമായ അവരുടെ ദാമ്പത്യത്തിലേക്ക് അന്ധനായ ബാലൻ രാജന്റെ സുഹൃത്ത് എന്നനിലയിൽ കടന്നുവരുന്നു. കാാഴ്ച തിരിച്ച് കിട്ടുന്നു. തന്റെ പുത്രൻ അനാധാലയത്തിലുണ്ടെന്നറിഞ്ഞ് രമ രാജനറിയാതെ അവനെ കാണാനെത്തുന്നു. രാജൻ അറിഞ്ഞ് എതിർക്കുന്നു. കുഞ്ഞ് അസുഖം ബാധിക്കുന്നു. അവനെ അവർ എറ്റെടുക്കുന്നു. 

യൂസഫലി കേച്ചേരിഎഴുതിയ വരികൾക്ക് കെ ജെ ജോയി ഈണം നൽകിയ പാട്ടുകൾ

സായൂജ്യം 1979


</doc>
<doc id="351856" url="https://ml.wikipedia.org/wiki?curid=351856" title="ഇവിടെ കാറ്റിനു സുഗന്ധം">
ഇവിടെ കാറ്റിനു സുഗന്ധം

1979 ൽ പുറത്തിറങ്ങിയ പി.ജി. വിശ്വംഭരൻ സംവിധാനം ചെയ്ത ഒരു മലയാള ചലച്ചിത്രമാണ് ഇവിടെ കാറ്റിനു സുഗന്ധം.കലൂർ ഡെന്നീസ് കഥയെഴുതി ആലപ്പി ഷെരീഫ് തിരക്കഥയും സംഭാഷണവും തയ്യാറാക്കിയ ഈ ചിത്രത്തിലെ പ്രധാന താരങ്ങൾ ജയൻ, ജയഭാരതി, ശ്രീവിദ്യ, ശങ്കരാടി എന്നിവരായിരുന്നു.ബിച്ചു തിരുമല എഴുതിയ വരികൾക്ക് സംഗീതസംവിധാനം കെ.ജെ. ജോയി നിർവ്വഹിച്ചു. 
സ്ത്രീപുരുഷബന്ധങ്ങളിലെ ചതി, വിശ്വാസവഞ്ചന എന്നിവയിൽ അധിഷ്ഠിതമായ ഒരു കഥ. ചെറിയമ്മ അച്ഛനെ ഒളിച്ച് മറ്റൊരാളുമായി ബന്ധപ്പെടുന്നത് കണ്ട് വളർന്ന സ്ത്രീകളൊട് മുഴുവൻ സംശയമായിരുന്നു ജയദേവൻ എന്ന ബാങ്ക് ഓഫീസർക്ക്. എല്ലാവരും കൂടി നിർബന്ധിച്ച് വിവാഹം ചെയ്തത് അനുജൻ സ്നേഹിച്ച പെണ്ണിനെ. ഇന്ദുവിന് ഗോപിയുടെ സ്നേഹം അറിയില്ലായിരുന്നു. അതിനിടയിൽ അവരുടെ അനുജത്തി സുനിത ജയന്റെ പഴയ ഒരു സുഹൃത്തിനെ സ്നേഹിച്ച് ഗർഭിണിയായി. ആദ്യം അയാൾ വിവാഹം നിരസിച്ചെങ്കിലും ജയന്റെ സഹോദരിയാണെന്നറിഞ്ഞ് വിവാഹത്തിനു തയ്യാറായി. പണ്ട് ഗോപി ഇന്ദുവിനെഴുതിയ കത്ത് ജയനു കിട്ടുന്നു. അയാൾ അവളെ വെറുക്കുന്നു. ആരെല്ലാം പറഞ്ഞിട്ടും അയാൾ അവളെ സ്വീകരിക്കൻ തയ്യാറായില്ല. രാമൻപിള്ളസാർ മരിക്കുന്നു. പുത്രന്റെ സ്ഥാനത്തുനിന്ന് കർമ്മം കഴിക്കാൻ ജയൻ വിസമ്മതിക്കുന്നു. അഭിമാനമെല്ലാം ഉപേക്ഷിച്ച് ഗോപി ഏട്ടനെ താനെഴുതിയകത്തിനെക്കുറിച്ച് ഇന്ദുവിനറിയില്ല എന്നകാര്യം മനസ്സിലാക്കിക്കുന്നു. ജയൻ അംഗീകരിക്കുന്നു ശുഭം.

ഗാനങ്ങൾ :ബിച്ചു തിരുമല<br>
ഈണം :കെ.ജെ. ജോയ്

ഇവിടെ കാറ്റിനു സുഗന്ധം (1979


</doc>
<doc id="351864" url="https://ml.wikipedia.org/wiki?curid=351864" title="സ്‌ട്രാറ്റജിക് പെട്രോളിയം റിസർവ് (ഇന്ത്യ)">
സ്‌ട്രാറ്റജിക് പെട്രോളിയം റിസർവ് (ഇന്ത്യ)

അത്യാവശ്യഘട്ടങ്ങളിൽ ഉപയോഗിക്കാനായി ഇന്ത്യ രൂപകൽപ്പന ചെയ്തിരിക്കുന്ന പെട്രോളിയത്തിന്റെ ശേഖരമാണ് സ്‌ട്രാറ്റജിക് പെട്രോളിയം റിസർവ് (Indian Strategic Petroleum Reserve) (ISPR). രാജ്യത്തിന് 10 ദിവസത്തേക്ക് ആവശ്യമായ 50 ലക്ഷം ടൺ ക്രൂഡ് എണ്ണ സംഭരിക്കുകയാണ് ലക്ഷ്യം. ഇന്ത്യൻ സ്‌ട്രാറ്റജിക് പെട്രോളിയം റിസർവ്‌സ് ലിമിറ്റഡിനാണ് ഇതിന്റെ ചുമതല.

എളുപ്പത്തിൽ എണ്ണശുദ്ധീകരണശാലകളിൽ എത്തിക്കത്തക്ക വിധത്തിൽ അവയുടെ അടുത്തായി മംഗലാപുരം, വിശാഖപട്ടണം, ഉഡുപ്പിക്ക് അടുത്തുള്ള പാഡൂർ എന്നിവിടങ്ങളിലാണ് ഇവ സ്ഥിതിചെയ്യുന്നത്. എന്തെങ്കിലും തടസ്സമുണ്ടായാൽ നേരിടാനുള്ള ഇപ്പോൾ നിലവിലുള്ള കാര്യങ്ങൾക്ക് പുറമെയാണിവ.

വിശാഖപട്ടണം (1.33 എം.എം.ടി.), മംഗലാപുരം (1.5 എം.എം.ടി.), പാഡൂർ (2.5 എം.എം.ടി.) എന്നീ മൂന്നു കേന്ദ്രങ്ങളിലായി ആകെ 5.33 എം.എം.ടി. അസംസ്‌കൃത എണ്ണ ശേഖരിക്കാനുള്ള കേന്ദ്രമാണ് ഇന്ത്യൻ തന്ത്രപ്രധാന പെട്രോളിയം ശേഖരം ലിമിറ്റഡ് (ഐ.എസ്.പി.ആർ.എൽ.)
അടുത്തപടിയായി മറ്റു നാലിടങ്ങളിൽ കൂടി ഇത്തരം സംഭരണികൾ തുടങ്ങാൻ ഇന്ത്യയ്ക്ക് പദ്ധതികളുണ്ട്. രാജസ്ഥാനിലെ ബികാനീർ, ഗുജറാത്തിലെ രാജ്കോട്ട്, കർണ്ണാടകത്തിലെ പാദൂർ, ഒഡിസയിലെ ജാജ്പൂർ ജില്ല എന്നിവയാണവ.
പാഡൂരിലെ എസ്.പി.ആർ. കേന്ദ്രം 0.625 ദശലക്ഷം മെട്രിക് ടൺ(എം.എം.ടി.) ശേഖരണ വ്യാപ്തിയുള്ള നാല് അറകളോടുകൂടിയ, ഭൂമിക്കടിയിലുള്ള പാറകൾക്കിടയിലെ ഗുഹയാണ്. വൈദേശിക ദേശീയ എണ്ണക്കമ്പനികൾ വഴി കർണാടക പാഡൂരിലെ പാഡൂർ തന്ത്രപ്രധാന പെട്രോളിയം ശേഖരം (എസ്.പി.ആർ.) നിറയ്ക്കുന്നതിനു പ്രധാനമന്ത്രിയുടെ അധ്യക്ഷതയിൽ ചേർന്ന കേന്ദ്രമന്ത്രിസഭാ യോഗം 2018 നവംബറിൽ അനുമതി നൽകി. കേന്ദ്രഗവൺമെന്റിന്റെ ബജറ്റ് വിഹിതം കുറച്ചുകൊണ്ടുവരുന്നതിനാണ് പി.പി.പി. മാതൃകയിൽ ഈ എസ്.പി.ആർ. നിറയ്ക്കാനുള്ള പദ്ധതി.
20 മീറ്റർ വീതിയും 30 മീറ്റർ ആഴവും 6.6 കിലോമീറ്റർ നീളവുമുള്ള ഭൂഗർഭ അറയാണ് പെർദയിലേത്. ഇവിടെ 15 ലക്ഷം ടാൻ ക്രൂഡ് എണ്ണ ശേഖരിക്കാൻ കഴിയും.

ലോകത്തിലെ സ്‌ട്രാറ്റജിക് പെട്രോളിയം റിസർവുകൾ



</doc>
<doc id="351870" url="https://ml.wikipedia.org/wiki?curid=351870" title="ബ്ലോയിംഗ് ഇൻ ദ വിൻഡ്">
ബ്ലോയിംഗ് ഇൻ ദ വിൻഡ്

സാഹിത്യത്തിനുള്ള നോബൽ പുരസ്കാരം നേടിയ ബോബ് ഡിലൻ രചിച്ച പ്രധാന ഗാനങ്ങളിലൊന്നാണ് ബ്ലോയിംഗ് ഇൻ ദ വിൻഡ്. 1962 ൽ ആദ്യമായി അവതരിപ്പിച്ച ഈ ഗാനം പിന്നീട് 1963 ൽ "THE FREE LIVING" എന്ന ആൽബത്തിലുൾപ്പെടുത്തി പുറത്തിറക്കി. പ്രതിഷേധ ഗാനം എന്ന നിലയിൽ ലോകമെമ്പാടുമുള്ള യുദ്ധവിരുദ്ധ - പൗരാവകാശ പ്രവർത്തകരുടെ ഉണർത്തുഗീതമായി ഇത് മാറി. സമാധാനം, യുദ്ധം, സ്വാതന്ത്ര്യം  എന്നിവയെക്കുറിച്ച് ഉത്തരമില്ലാത്ത നിരവധി ചോദ്യങ്ങൾ ഈ ഗാനമുന്നയിക്കുന്നു. 

1994 ൽ ഗ്രമ്മി ഹാൾ ഓഫ് ഫേമിൽ ഈ ഗാനത്തെ ഉൾപ്പെടുത്തി. 2004 ൽ റോളിംഗ് സ്റ്റോൺസ് മാസികയുടെ 500 മഹത്തായ പാട്ടുകളുടെ പട്ടികയിൽ ഈ ഗാനത്തിന്14 ആം സ്ഥാനമായിരുന്നു. ലോകമെമ്പാടുമുള്ള യുദ്ധവിരുദ്ധ - പൗരാവകാശ പ്രവർത്തകരുടെ സ്വാതന്ത്ര്യ സ്വപ്നങ്ങളുടെ ഉണർത്തു ഗീതമായി. പത്തുകോടിയിലധികം ഡിസ്‌കുകൾ വിറ്റു റെക്കോർഡ് സൃഷ്ടിച്ച ഗാനമാണ് ബ്ളോയിംഗ് ഇൻ ദ് വിൻഡ്.  

നിരവധി കൃതികളിലും പല ദേശങ്ങളിലെ പാഠപുസ്തകങ്ങളിലും ഈ കവിതയും അതിലെ വരികളും ഉപയോഗിക്കപ്പെട്ടിട്ടുണ്ട്. 

ഡഗ്ളസ് ആദംസിന്റെ ഹിച്ച് ഹൈക്കർസ് ഗൈഡ് ടു ഗാലക്സി എന്ന സയൻസ് ഫിക്ഷൻ ആത്യന്തിക ചോദ്യം ആ ഗാനത്തിലെ ആദ്യ വരികളായ "How many roads must a man walk down?"എന്നതാണ്.

1994 ലെ ഫോറസ്റ്റ് ഗംപ് എന്ന ചലച്ചിത്രത്തിലും ഈ ഗാനമുപയോഗിച്ചിട്ടുണ്ട്. 

1975 ൽ ശ്രീലങ്കയിലെ ഹൈസ്കൂൾ പാഠപുസ്തകത്തിൽ ഷേക്സ്പിയർ കൃതി ഒഴിവാക്കി ഈ കവിത ഉൾപ്പെടുത്തിയത് വിവാദമായിരുന്നു.

കേരളത്തിലെ പത്താം ക്ലാസ് വിദ്യാർത്ഥികൾക്കുള്ള ഇംഗ്ലീഷ് പാഠപുസ്തകത്തിൽ (2016)ഇതുൾപ്പെടുത്തിയിട്ടുണ്ട്. 





</doc>
<doc id="351879" url="https://ml.wikipedia.org/wiki?curid=351879" title="പൂമഠത്തെ പെണ്ണ്">
പൂമഠത്തെ പെണ്ണ്

1984-ൽ ഹരിഹരൻ സംവിധാനം ചെയ്ത ചിത്രമാണ്പൂമഠത്തെ പെണ്ണ്. പ്രേം നസീർ,ഉണ്ണിമേരി,എം.ജി. സോമൻ,കെ പി ഉമ്മർതുടങ്ങിയവർ അഭിനയിച്ചിരിക്കുന്നു. മങ്കൊമ്പ് ഗോപാലകൃഷ്ണന്റെ വരികൾക്ക് ജി. ദേവരാജൻ ആണ് സംഗീതം ചെയ്തിരിക്കുന്നത്.

വാസുദേവൻ മകനോടൊത്ത് തന്റെ അനുജൻ എസ് ഐ രാജന്റെ കൊലയാളിയെ അന്വേഷിച്ച് വരുന്നു. വഴിയിൽ വച്ച സമ്പന്നയായ നളിനിയുമായി ഇടയുന്നു. കാലിദ് ഇടപെട്ട് സ്വന്തം വീട്ടിലേക്ക് കൊണ്ടുപോകുന്നു. പൂമഠത്തെ സ്വത്തുക്കൾ ചേട്ടൻ മരിച്ചുപോയതോടെ അനുജൻ ശ്രീധരൻ കൈക്കലാക്കാൻ നോക്കുന്നു. അതിനു ചേട്ടന്റെ മകളായ നളിനിയെ കൊച്ചനിയനെ കൊണ്ട് വിവാഹം കഴിപ്പിക്കാൻ ശ്രമിക്കുന്നു നളിനി എതിർക്കുന്നു. നളിനിയുടെ കാമുകനായിരുന്നു രാജഗോപാൽ. നളിനി തന്റെ പാടം കൊയ്യുമ്പോൾ ഗുണ്ടകൾ തടയുന്നു. വാസു രക്ഷിക്കുന്നു. നളിനി വാസുവിന്റെ സംരക്ഷണം ആവശ്യപ്പെടുന്നു. കൊച്ചനിയനാണ് രാജന്റെ കൊലയാളീ എന്നറിയുന്നു. പുതിയ സി ഐ സോമശേഖരൻ തന്ത്രപൂർവ്വം കൊലയാളീകളെ അറസ്റ്റ് ചെയ്യുന്നു. കൊച്ചനിയൻ ഓടി രക്ഷപ്പെട്ട് പൂമഠത്തിലെത്തുന്നു. നളിനി അവനെ കൊല്ലുന്നു. 


 മങ്കൊമ്പ് ഗോപാലകൃഷ്ണന്റെ വരികൾക്ക്ജി. ദേവരാജൻ ആണ് സംഗീതം കൈകാര്യം ചെയ്തിരിക്കുന്നത്


</doc>
<doc id="351880" url="https://ml.wikipedia.org/wiki?curid=351880" title="പുറംകടൽ നിലംതല്ലിസ്രാവ്">
പുറംകടൽ നിലംതല്ലിസ്രാവ്

പുറം കടൽ വാസിയായ ഒരു മൽസ്യമാണ് പുറംകടൽ നിലംതല്ലിസ്രാവ് അഥവാ Pelagic Thresher Shark (Whiptail Shark). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.

ഏകദേശം 3 മീറ്റർ വരെയാണ് ഇവ നീളം , ചില പെൺ മത്സ്യങ്ങൾ 3.8 മീറ്റർ വരെ നീളം വെക്കാറുണ്ട് . ഭാരം 70 മുതൽ 88.4 വരെ ആണ് . വളരെ നീളമേറിയ വാലാണ് ഇവയുടെ സവിശേഷത , ഈ വാല് കൊണ്ട് തല്ലി മയക്കി ഇവ ചെറു മത്സ്യങ്ങളെ ഭക്ഷിക്കാറുണ്ട് .

ഉഷ്‌ണമേഖല കടലുകളിൽ ആണ് ഇവയെ കാണുന്നത് . പുറം കടൽ വാസി ആണെകിലും ഇടക്ക് ഇവയെ തീര കടലിലും കാണുന്നു .

തൃഷർ കുടുംബത്തിൽ പെട്ട സ്രാവ് ആണ് ഇവ. ഈ കുടുംബത്തിലെ ഏറ്റവും ചെറിയ ഇനമാണ് ഇവ.

കേരളത്തിലെ മൽസ്യങ്ങളുടെ പട്ടിക



</doc>
<doc id="351881" url="https://ml.wikipedia.org/wiki?curid=351881" title="ഇക്ത്യോവെനേറ്റർ">
ഇക്ത്യോവെനേറ്റർ

തുടക്ക ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ് ഇക്ത്യോവെനേറ്റർ . മാംസഭോജി ആയ ഇവയുടെ മുഖ്യ ആഹാരം മൽസ്യങ്ങൾ ആയിരുന്നു. പേര് സൂചിപ്പിക്കുന്നതും മൽസ്യാഹാരി ആണ് എന്നാണ്. ഫോസിൽ കിട്ടിയിട്ടുള്ളത് ലാവോസിൽ നിന്നും ആണ്.

ഏകദേശം 7.5‭-9 മീറ്റർ വരെ ആണ് നീളം കണക്കാക്കിയിട്ടുള്ളത് . ഈ കൂട്ടത്തിലെ മറ്റു ദിനോസറുകളെ അപേക്ഷിച്ചു ഇവയുടെ മുതുകിൽ രണ്ടു സെയിൽ ഉണ്ടായിരുന്നു (വാലിന്റെ തുടക്കം വരെ ഒന്ന് , വാലിന്റെ മുകളിൽ വേറെ ഒന്ന്).

2010 ൽ ആണ് ഇവയുടെ ഫോസിൽ കണ്ടു കിട്ടുന്നത് , 2012 വർഗ്ഗീകരണവും നടന്നു . ഒരു ഉപവർഗ്ഗത്തെ മാത്രമേ വർഗ്ഗീകരിച്ചിട്ടുള്ളു Ichthyovenator laosensis . ഹോളോ ടൈപ്പ് (MDS BK10-01 — 15 ) തല ഒഴിക്കെ ഉള്ള ഒരു ഭാഗിക അസ്ഥികൂടം ആണ്.

ഇവ തെറോപോഡ് ദിനോസർ വിഭാഗത്തിൽപ്പെടുന്നു. ഇതുവരെ കണ്ടെത്തിയിട്ടുള്ളതിൽ വച്ച് ഏറ്റവും വലിയ മാംസഭോജിയായ സ്പൈനോസോറസിന്റെ കുടുംബത്തിൽ ആണ് ഇവ.



</doc>
<doc id="351882" url="https://ml.wikipedia.org/wiki?curid=351882" title="കാപ്രിഫോളിയെസീ">
കാപ്രിഫോളിയെസീ

സപുഷ്പികളിൽപ്പെടുന്ന ഒരു സസ്യകുടുംബമാണ് കാപ്രിഫോളിയെസീ (Caprifoliaceae). ദ്വിബീജപത്ര സസ്യങ്ങളിലെ ഈ കുടുംബത്തിൽ 42 ജീനസ്സുകളിലായി ഏകദേശം 860 ഓളം സ്പീഷിസുകൾ ഉൾപ്പെടുന്നു. ലോകമെമ്പാടും വിതരണം ചെയ്യപ്പെട്ട ഈ സസ്യകുടുംബത്തിലെ അംഗങ്ങലെ വ്യാപകമായി കാണപ്പെടുന്നത് വടക്കേ അമേരിക്ക , കിഴക്കൻ ഏഷ്യ എന്നിവിടങ്ങളിലാണ്. 
കോണക്കാര, ചുവന്ന മൊട്ടുമൂക്കൻ, മൊട്ടുമൂക്കൻ തുടങ്ങിയ സസ്യങ്ങളെല്ലാം ഈ കുടുംബത്തിൽ ഉൾപ്പെടുന്നവയാണ്.
ഈ സസ്യകുടുംബത്തിലെ മിക്ക അംഗങ്ങളും ചെറിയ മരങ്ങളോ, കുറ്റിച്ചെടികളോ അപൂർവ്വമായി ആരോഹികളും ഓഷധിസസ്യങ്ങളും കാണപ്പെടാറുണ്ട്, ഇത്തരം സസ്യങ്ങൾ മിതോഷ്ണമേഖലയിൽ കാണപ്പെടുന്നവയാണ്. ഇലകൾ സമ്മുഖ (opposite) മായി വിന്യസിച്ചിരിക്കുന്നതും ലളിതവും (simple) ഉപപർണ (stipule) ങ്ങളില്ലാത്തവയുമാണ്. ഇലകൾ നിത്യഹരിതമോ അല്ലെങ്കിൽ പൊഴിയുന്ന സ്വഭാവത്തോടു കൂടിയവയോ ആണ്. 



</doc>
<doc id="351886" url="https://ml.wikipedia.org/wiki?curid=351886" title="മിഷേൽ ടെമർ">
മിഷേൽ ടെമർ

ബ്രസീലിന്റെ മുപ്പത്തിയേഴാമത്തേയും നിലവിലെയും പ്രസിഡന്റാണ് മിഷെൽ ടെമർ.യഥാർത്ഥ നാമം മിഷേൽ മിഗൽ ഏലിയാസ് ടെമർ ലുലിയ.ബ്രസീലിലെ ആദ്യ വനിത പ്രസിഡന്റായ ദിൽമ റൂസഫ് ഇംപീച്ച്മെന്റിലൂടെ പുറത്തായതോടെയാണ് മിഷേൽ ടെമർ പ്രസിഡന്റായി ചുമതലയേറ്റത്.പതിമൂന്ന് വർഷമായി ബ്രസീൽ ഭരിച്ചിരുന്ന വർക്കേഴ്സ് പാർട്ടിയുടെ ഭരണത്തിന് ടെമറിലൂടെ അവസാനമായി.രണ്ട് ദശാബ്ദമായി യബ്രസീലിൽ ഡെമോക്രാറ്റിക്ക് മൂവ്മെന്റ് പാർട്ടിയുടെ പ്രസിഡന്റ് സ്ഥാനാർത്ഥികളെ മെനയുന്നതിൽ പ്രധാനപങ്കുവഹിക്കുന്ന ടെമറിനെ മുമ്പ് ബി.ബി.സി 'കിങ് മേക്കർ,ബട്ട് നെവർ എ കിങ്' എന്ന് വിശേഷിപ്പിച്ചിരുന്നു.എഴുപത്തഞ്ചുകാരനായ മിഷേൽ ടെമർ ആണ് ബ്രസീലിലെ ഏറ്റവും പ്രായം കൂടിയ പ്രസിഡന്റ്.
സാവോ പോളോയിലെ ടീറ്റെയിൽ1940-ൽ ജനിച്ചു.വടക്കൻ ലെബനനിൽ നിന്ന് ബ്രസീലിലേയ്ക്ക് കുടിയേറിയ നാഖൗൽ മിഗൽ ടെമറിന്റെയും മാർക്ക് ബാർബാർ ലുലിയയുടെയും ആറുമക്കളിൽ ഇളയമകനായ ടെമർ സാവോപോളോ സർവകലാശാലയിൽ നിന്ന് നിയമബിരുദവും പൊന്തിഫിക്കൽ കാത്തോലിക്ക് യൂണിവേഴ്സിറ്റിയിൽ നിന്ന് ഡോക്റ്ററേറ്റും നേടിയിട്ടുണ്ട്.പൊന്തിഫിക്കൽ കാത്തോലിക്ക് യൂണിവേഴ്സിറ്റിയിൽ പ്രഫസറായി.കവി കൂടിയായ ടെമർ 'അനോണിമസ് ഇന്റിമസി' എന്ന കവിതാസമാഹാരവും ഭരണഘടനാ നിയമങ്ങളെക്കുറിച്ചുളള ഗ്രന്ഥവും രചിച്ചിട്ടുണ്ട്.32കാരിയായ മുൻ മിസ് സാവോ പോളോ മാർസെല്ലയാണ് ടെമറിന്റെ ജീവിതപങ്കാളി.
രണ്ടുതവണ സ്റ്റേറ്റ് പ്രോസിക്യൂട്ടറായി ജോലിചെയ്തിട്ടുളള ടെമർ1987 മുതൽ ആറുതവണ നാഷണൽ കോൺഗ്രസ് ഓഫ് ബ്രസീലിന്റെ അധോസഭയായ ചേംബർ ഓഫ് ഡെപ്യൂട്ടീസിൽ അംഗമായി .മൂന്നുതവണ അധ്യക്ഷനായി തിരഞ്ഞെടുക്കപ്പെട്ടു.ബ്രസീലിന്റെ ഇപ്പോഴത്തെ ഭരണഘടന നടപ്പാക്കിയ നാഷണൽ കോൺസ്റ്റിറ്റ്യുവന്റ് അസംബ്ലിയിൽ അംഗമായിരുന്നു.ബ്രസീലിയൻ ഡെമോക്രാറ്റിക്ക് മൂവ്മെന്റ് പാർട്ടിയുടെ പ്രസിഡന്റായി തിരഞ്ഞെടുക്കപ്പെട്ട ടെമർ,ദിൽമ റൂസസഫ്സർക്കാരിൽ വൈസ് പ്രസിഡന്റായി.ദിൽമാ റൂസഫ് ഇംപീച്ച്മെന്റ് വഴി അധികാരത്തിൽ നിന്ന് പുറത്തായപ്പോൾ 2016 ആഗസ്റ്റ് 31-ന് പ്രസിഡന്റ് ആയി അധികാരത്തിലേറി .


</doc>
<doc id="351887" url="https://ml.wikipedia.org/wiki?curid=351887" title="വനാകാ തടാകം">
വനാകാ തടാകം

ന്യൂസിലന്റിലെ ദക്ഷിണദ്വീപിലുള്ള ഒരു തടാകമാണ് വനാകാ തടാകം. ഒട്ടാഗോ മേഖലയിൽ ദക്ഷിണ ആൽപ്സ് പർവതനിരകളുടെ താഴെയായാണ് വനാകാ തടാകം നിലകൊള്ളുന്നത്. സമുദ്രനിരപ്പിൽ നിന്നും 300 മീറ്റർ ഉയരത്തിൽ സ്ഥിതി ചെയ്യുന്ന ഈ തടാകത്തിന്റെ ആകെ വിസ്തീർണ്ണം 192 ചതുരശ്ര കിലോമീറ്റർ ആണ്. മവോറി ഭാഷയിൽ "ഒനാക" എന്നാണ് ഈ തടാകം അറിയപ്പെടുന്നത്. ന്യൂസിലൻഡിലെ നാലാമത്തെ ഏറ്റവും വലിയ തടാകമാണിത്. വനാക തടാകത്തിന്റെ ശരാശരി ആഴം 300 മീറ്റർ ആണ്. തടാകക്കരയിലായി ഇതേപേരിൽ ഒരു ചെറുപട്ടണവുമുണ്ട്. ദക്ഷിണദ്വീപിലെ ഏറ്റവും വലിയ നദിയായ ക്ലൂത്ത നദി ഉത്ഭവിക്കുന്നത് വനാകാ തടാകത്തിൽ നിന്നുമാണ്.


</doc>
<doc id="351888" url="https://ml.wikipedia.org/wiki?curid=351888" title="ഐറ്റേസീ">
ഐറ്റേസീ

സപുഷ്പികളിൽപ്പെടുന്ന ഒരു സസ്യകുടുംബമാണ് ഐറ്റേസീ (Iteaceae).  യുഎസ്എ , തെക്ക്കിഴക്കേ ആഫ്രിക്ക , ഏഷ്യയുടെ തെക്കുകിഴക്കൻ ഭാഗങ്ങൾ വടക്കുഭാഗം എന്നിവിടങ്ങളിൽ ഈ കുടുംബത്തിലെ സസ്യങ്ങൾ വളരാറുണ്ട്. ഈ കുടുംബത്തിൽ 3 ജീനസ്സുകളിലായി ഏകദേശം 18 സ്പീഷിസുകൾ ഉൾപ്പെടുന്നു.

ഈ സസ്യകുടുംബത്തിൽ മരങ്ങളും, കുറ്റിച്ചെടികളുമാണ് ഉൾപ്പെടുന്നത്.



</doc>
<doc id="351891" url="https://ml.wikipedia.org/wiki?curid=351891" title="സുന്ദർ നഗർ">
സുന്ദർ നഗർ

ഹിമാചൽ പ്രദേശിലെ മണ്ഡി ജില്ലയിലുള്ള ഒരു മുൻസിപ്പൽ ടൗൺ ആണ് സുന്ദർ നഗർ. ഹിമാലയത്തിന്റെ മടിത്തട്ടിൽ, സമുദ്രനിരപ്പിൽ നിന്നും 800 മീറ്റർ ഉയരത്തിലായാണ് ഈ നഗരം സ്ഥിതി ചെയ്യുന്നത്. രാജഭരണകാലത്ത് സുന്ദർ നഗർ, "സുകേത്" എന്ന നാട്ടുരാജ്യം ആയിരുന്നു. ചണ്ടീഗഡ് - മനാലി ദേശീയപാതയിലൂടെ ചണ്ടീഗഡിൽ നിന്നും 170 കിലോമീറ്റർ സഞ്ചരിച്ചാൽ സുന്ദർ നഗറിലെത്താം. ഷിംല - 135 കി.മീ, മനാലി- 126 കി.മീ , ധരംശാല -170 കി.മീ, കുളു -84 കി.മീ, ഡൽഹി - 416 കി.മീ എന്നിങ്ങനെയാണ് പ്രധാന സ്ഥലങ്ങളിലെ നിന്നും ഇവിടേക്കുള്ള ദൂരവ്യത്യാസം. ഏറ്റവുമുടുത്ത റെയിൽവെ സ്റ്റേഷൻ പത്താൻകോട്ടിലും വിമാനത്താവളം കുളുവിലുമാണ് സ്ഥിതി ചെയ്യുന്നത്. നഗരഹൃദയത്തിലായി 7 കി.മീ വിസ്തൃതിയുള്ള ഒരു തടാകവുമുണ്ട്. 2001 ലെ സെൻസസ് പ്രകാരം 24,000 ആണ് ഇവിടുത്തെ ജനസംഖ്യ .



</doc>
<doc id="351896" url="https://ml.wikipedia.org/wiki?curid=351896" title="ആർത്തർ ബി മക്ക്ഡൊനാൾഡ്">
ആർത്തർ ബി മക്ക്ഡൊനാൾഡ്

ആർത്തർ ബി മക്ക്ഡൊനാൾഡ്  ഒരു കനേഡിയൻ ആസ്റ്റ്രോ ഫിസിസിസ്റ്റാണ്. അദ്ദേഹം സദ്ബറി നൂറ്റ്രിനോ ഇൻസ്റ്റിട്ട് ഓഫ് ഒബ്സർവേറ്ററി ഡയറക്ടറാണ്. ജാപ്പനീസ് ഊർജ്ജതന്ത്രഞ്ജനായ ടകാക്കി കജീറ്റ യോടൊപ്പം 2015-ലെ ഊർജ്ജതന്ത്രത്തിനുള്ള നോബേൽ പങ്കിട്ടു.

നോവ സ്കോട്ടിയയിലെ സിഡ്നിയിൽ 1943 ആഗസ്റ്റ് 29 -നാണ് മക്കഡോനാൾഡ് ജനിച്ചത്. 1964-ൽ ഫിസിക്സിൽ ബി.എസ്.സി യും, 1965-ൽ നോവ സ്കോട്ടിയയിലെ ദാൽഹൗസി യൂണിവേഴ്സിറ്റിയിൽ .വച്ച് എം.എസ്.സിയും  നേടി.പിന്നീട് കാലിഫോർണിയ ഇൻസ്റ്റിറ്റ്യൂട്ട് ഓഫ് ടെക്നോളജിയിൽ വച്ച് 1969-ൽ തന്റെ പി.എച്ച്.ഡി പൂർത്തിയാക്കി.

1970 മുതൽ 1982 വരെ  മക്ക്ഡൊനാൾഡ്  ഓട്ടവയിലെ ചാൽക്ക് നൂക്ലിയർ ലബോറട്ടറീസിലെ റിസർച്ച് ഓഫീസറായി പ്രവർത്തിച്ചിരുന്നു.പിന്നീട് 1982 മുതൽ 1989 വരെ പ്രിൻസ്റ്റോൺ യൂണിവേഴ്സിറ്റിയിലെ ഊർജ്ജതന്ത്രത്തിലെ പ്രൊഫസറായി ജോലി ചെയ്തു.അവിടെ നിന്ന് വിരമിച്ച് പിന്നീട് ക്വീൻ യൂണിവേഴ്സിറ്റിയിൽ ചേർന്നു. അദ്ദേഹം ഇപ്പോൾ ക്വീൻ യൂണിവേഴ്സിറ്റയിലെ യണിവേഴ്സിറ്റി റിസർച്ച് ചെയറാണ്. കൂടാതെ പെരീമീറ്റർ ഇൻസ്റ്റിറ്റ്യൂട്ട് ഫോർ തിയററ്റിക്കൽ ഫിസിക്സിന്റെ ബോർഡ് മെമ്പറുകൂടിയാണ്.

ന്യൂട്രിനോകൾക്ക് മാസ്സ് ഉണ്ടോ  എന്ന് ഊർജ്ജതന്ത്രജ്ഞമാർ പരിശോധിക്കുകയായിരുന്നു. 1960 കൾക്ക് മുമ്പ് പരീക്ഷണങ്ങൾ കാണിച്ചത് നൂറ്റ്രിനോകൾക്ക് മാസ്സ് ഉണ്ട് എന്നായിരുന്നു. സൂര്യന്റെ തിയററ്റിക്കൽ മോഡലുകൾ തെളിയിച്ചത് നൂറ്റ്രിനോകൾ ചിതറികിടക്കുന്നവയാണെന്നാണ് .ഭൂമിയിലെ നൂറ്റ്രിനോ ഡിറ്റക്ടറുകൾ അതുതന്നെ കാണിച്ചുകൊണ്ടിരുന്നു. കാരണം നൂറ്റ്രിനോ വരുന്നത് മൂന്ന് രീതിയിലാണ്( ഇലക്ട്രോൺ, മുവോൺ, ടോ നൂറ്റ്രിനോസ്) അതുകൊണ്ടുതന്നെ സോളാർ നൂറ്റ്രിനോ ഡിറ്റക്ടറുകൾ ഇലക്ട്രോൺ നൂറ്റ്രിനോകളെ മാത്രമെ ഡിറ്റക്റ്റ് ചെയ്തു. ഒരു ന്യൂട്രിനോ ആന്ദോളനം ചെയ്യുകയാണെങ്കിൽ ക്വാണ്ടം മെക്കാനിക്ക്സ് അനുസരിച്ച് അതിന് മാസ്സുണ്ട്.

ആഗ്സത് 2001ന് മാക്ക്ഡോനാൾഡിന്റെ കീഴിൽ സദ്ബറി നൂട്രിനോ ഒബ്സർവേറ്ററിയുടെ അടിസ്ഥാനത്തിൽ ഭൂമിക്കടിയിൽ ഒരു നൂട്രിനോ ഡിറ്റക്ടർ സ്ഥാപിച്ചു.അതിലൂടെ നൂട്രിനോ മറ്റ് രണ്ട് തരത്തിലുള്ള നൂട്രിനോകളുമായി ആന്ദോളനം ചെയ്യുന്നുണ്ടെന്ന് കണ്ടെത്തി. എല്ലാ ശാസ്ത്ര മാഗസിനുകളും ഈ വിഷയത്തെ പ്രധാനപ്പെട്ട ഒന്നായി കണക്കാക്കി. ഇത് 2007-ലെ ഊർജ്ജതന്ത്രത്തിനുള്ള ബെൻജമിൻ ഫ്രാങ്ക്ലിൻ മെഡൽ, 2015-ലെ ഊർജ്ജതന്ത്രത്തിനുള്ള നോബേൽ, 2015-ലെ ഫണ്ടമെന്റൽ ഫിസിക്സ് പ്രൈസ് എന്നിവ നേടികൊടുത്തു.



</doc>
<doc id="351897" url="https://ml.wikipedia.org/wiki?curid=351897" title="സെഞ്ചൂറിയൻ">
സെഞ്ചൂറിയൻ

ദക്ഷിണാഫ്രിക്കയിലെ ഗൗട്ടെങ് പ്രവിശ്യയിലുള്ള ഒരു പട്ടണമാണ് സെഞ്ചൂറിയൻ. പ്രിട്ടോറിയയ്ക്കും ജൊഹാന്നസ് ബർഗ്ഗിനുമിടയിലാണ് സെഞ്ചൂറിയൻ സ്ഥിതി ചെയ്യുന്നത്. ഹെന്നോപ്പ്സ് നദി സെഞ്ചൂറിയൻ പട്ടണത്തിന്റെ ഹൃദയഭാഗത്തുകൂടി ഒഴുകുന്നു. "വെർവേഡ്ബർഗ്ഗ്" എന്നാണ് പ്രാദേശികഭാഷയിൽ ഈ മുൻസിപ്പൽ പട്ടണം അറിയപ്പെടുന്നത്. ദക്ഷിണാഫ്രിക്കൻ വ്യോമസേന മ്യൂസിയം സെഞ്ചൂറിയനിൽ സ്ഥിതി ചെയ്യുന്നു. ദക്ഷിണാഫ്രിക്കയിലെ പ്രധാന അന്താരാഷ്ട്ര ക്രിക്കറ്റ് സ്റ്റേഡിയങ്ങളിലൊന്നായ സൂപ്പർസ്പോർട്ട് പാർക്ക് സെഞ്ചൂറിയനിലാണ് സ്ഥിതി ചെയ്യുന്നത്. ധാരാളം ഫോസിലുകൾ കണ്ടെത്തിയിട്ടുള്ള ലോകപൈതൃകകേന്ദ്രങ്ങളിലൊന്നായ സ്റ്റെർക്ഫോണ്ടെയ്ൻ ഗുഹയും ഇവിടെയാണ് സ്ഥിതി ചെയ്യുന്നത്. ഔദ്യോഗിക കണക്കുകൾ അനുസരിച്ച് രണ്ടരലക്ഷത്തോളം ആളുകൾ സെഞ്ചൂറിയനിൽ താമസിക്കുന്നു.

=പുറത്തേക്കുള്ള കണ്ണികൾ==


</doc>
<doc id="351898" url="https://ml.wikipedia.org/wiki?curid=351898" title="മാർഷൽ, അലാസ്ക">
മാർഷൽ, അലാസ്ക

മാർഷൽ, കുസിൽവാക്ക് സെൻസസ് മേഖലയിലുള്ള അലാസ്ക സംസ്ഥാനത്തെ ഒരു പട്ടണമാണ്. 2000 ലെ യു.എസ്. സെൻസസ് അനുസരിച്ച് പട്ടണത്തിലെ ജനസംഖ്യ 394 ആണ്. ഭൂമിശാസ്ത്രംമാർഷൽ പട്ടണത്തിന്റെ അക്ഷാംശ രേഖാംശങ്ങൾ . ആണ്.

യൂണൈറ്റഡ് സ്റ്റേറ്റ്സമ സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി ആണ്. 


</doc>
<doc id="351900" url="https://ml.wikipedia.org/wiki?curid=351900" title="തോപ്പിൽ ജോപ്പൻ">
തോപ്പിൽ ജോപ്പൻ

ജോണി ആന്റണി സംവിധാനം ചെയ്ത് 2016ൽ പുറത്തിറങ്ങിയ ഒരു മലയാള ചലച്ചിത്രമാണ് തോപ്പിൽ ജോപ്പൻ. മമ്മൂട്ടിയാണ് ഈ ചിത്രത്തിൽ കേന്ദ്ര കഥാപാത്രത്തെ അവതരിപ്പിക്കുന്നത്. മംത മോഹൻദാസ്, ആൻഡ്രിയ ജെർമിയ, സലിം കുമാർ, അലൻസിയർ ലേ എന്നിവരും പ്രധാന വേഷങ്ങളിലെത്തുന്നു. 2016 ഒക്ടോബർ 7ന് തോപ്പിൽ ജോപ്പൻ തിയറ്ററുകളിലെത്തി


വിദ്യാസാഗർ ആണ് തോപ്പിൽ ജോപ്പന്റെ സംഗീതസംവിധാനം നിർവഹിച്ചിരിക്കുന്നത്. റഫീഖ് അഹമ്മദ്, വയലാർ ശരത്ചന്ദ്രവർമ്മ എന്നിവർ രചിച്ച ആറു ഗാനങ്ങളാണ് ഈ ചിത്രത്തിൽ ഉള്ളത്.


</doc>
<doc id="351904" url="https://ml.wikipedia.org/wiki?curid=351904" title="ഐസോയേസീ">
ഐസോയേസീ

സപുഷ്പികളിൽപ്പെടുന്ന ഒരു സസ്യകുടുംബമാണ് ഐസോയേസീ അഥവാ ഫൈക്കോയിഡേസീ (Aizoaceae or Ficoidaceae). ഈ സസ്യകുടുംബത്തിൽ ഏകദേശം 135 ജീനസ്സുകളിലായി ഏകദേശം 1900 ത്തോളം സ്പീഷിസുകൾ ഉൾപ്പെടുന്നു. ഈ കുടുംബത്തിലെ സസ്യങ്ങൾ സാധാരണയായി പരവതാനി കളകൾ (carpet weeds) എന്നാണ് അറിയപ്പെടുന്നത്. കുറ്റിച്ചെടികളും, ചെടികളും ഉൾപ്പെടുന്ന ഒരു സസ്യകുടുംബമാണിത്. ദക്ഷിണാഫ്രിക്ക, ആഫ്രിക്ക, ഏഷ്യ, ഓസ്ട്രേലിയ, കാലിഫോർണിയ, ദക്ഷിണ അമേരിക്ക എന്നീ പ്രദേശങ്ങളുടെ ഉഷ്ണമേഖലകളിൽ ഇവ വ്യാപിച്ചിരിക്കുന്നു. 

നിരവധി ഐസോയേസീ സസ്യങ്ങൾ ഭക്ഷ്യയോഗ്യമാണ്:


</doc>
<doc id="351907" url="https://ml.wikipedia.org/wiki?curid=351907" title="ഭുന്തർ വിമാനത്താവളം">
ഭുന്തർ വിമാനത്താവളം

ഹിമാചൽ പ്രദേശിലെ കുളു പട്ടണത്തിന്റെ പ്രാന്ത പ്രദേശമായ ഭുന്തറിൽ സ്ഥിതി ചെയ്യുന്ന ഒരുചെറു പ്രാദേശിക വിമാനത്താവളമാണ് "ഭുന്തർ വിമാനത്താവളം". കുളു- മണാലി വിമാനത്താവളം/ കുളു വിമാനത്താവളം എന്നീ പേരുകളിലാണ് ഭുന്തർ വിമാനത്താവളം അറിയപ്പെടുന്നത്. ബിയാസ് നദിയുടെ കരയിൽ സ്ഥിതി ചെയ്യുന്ന ഭുന്തർ വിമാനത്താവളം ഇന്ത്യയിലെ തന്നെ ഏറ്റവും ഉയരത്തിൽ സ്ഥിതി ചെയ്യുന്ന വിമാനത്താവളങ്ങളിലൊന്നാണ്. കുത്തനെയുള്ള ഇവിടുത്തെ റൺവെ പൈലറ്റുമാർക്ക് വലിയ വെല്ലുവിളിയാണുണ്ടാക്കുന്നത്. അതുകൊണ്ടുതന്നെ വളരെക്കുറച്ചു വിമാനങ്ങളേ ഇവിടെനിന്നും സർവീസ് നടത്തുന്നുള്ളു. ബിയാസ് നദിയിൽ വെള്ളപ്പൊക്കമുണ്ടാകുമ്പോൾ ഭുന്തർ വിമാനത്താവളം അടച്ചിടാറുണ്ട്. 2008ൽ ഭുന്തർ വിമാനത്താവളത്തിലെ ആധുനിക ടെർമിനൽ ഉദ്ഘാടനം ചെയ്യപ്പെട്ടു .
എയർ ഇന്ത്യ റീജിയണൽ, ഡെക്കാൻ ചാർട്ടേഴ്സ് എന്നീ എയർലൈനുകളാണ് ഭുന്തർ വിമാനത്താവളത്തിൽ നിന്നും നിലവിൽ സർവീസ് നടത്തുന്നത് .
താഴെപ്പറയുന്ന എയർലൈനുകൾ ഭുന്തർ വിമാനത്താവളത്തിൽ നിന്നും പ്രാദേശിക വിമാനസർവീസുകൾ നടത്തുന്നു.



</doc>
<doc id="351909" url="https://ml.wikipedia.org/wiki?curid=351909" title="കം‌പാല">
കം‌പാല

ഉഗാണ്ടയുടെ തലസ്ഥാനവും രാജ്യത്തിലെ ഏറ്റവും വലിയ നഗരവുമാണ് കം‌പാല(Kampala) 4.03% ജനസംഖ്യാവർധനവ് രേഖപ്പെടുത്തിയിരിക്കുന്ന ഈ നഗരം ലോകത്തിൽ ഏറ്റവും വേഗത്തിൽ ജനസംഖ്യ വർധിക്കുന്ന നഗരങ്ങളിൽ പതിമൂന്നാം സ്ഥാനത്താണ്.കിഴക്കൻ ആഫ്രിക്കയിൽ ഏറ്റവും നല്ല ജീവിതസൗകര്യങ്ങളുള്ള നഗരമായി ന്യൂയോർക്കിലെ മെർസർ കമ്പാലയെ തെരഞ്ഞെടുത്തിട്ടുണ്ട് ഉഗാണ്ടയുടെ തെക്ക്ഭാഗത്ത്‌ വിക്ടോറിയ തടാകത്തിനു സമീപത്തായി സമുദ്രനിരപ്പിൽനിന്ന്‌ 11900 മീറ്റർ ഉയരത്തിൽ സ്ഥിതിചെയ്യുന്നു. 

ബുഗാണ്ട രാജ്യത്തിന്റെ തലസ്ഥാനമായിരുന്നു കംപാല. 1962-ൽ ഉഗാണ്ടയുടെ ആസ്ഥാനമായി. 1978-ൽ തുടങ്ങിയ ഉഗാണ്ട-ടാൻസാനിയ യുദ്ധത്തിൽ തകർക്കപ്പെടുകയുണ്ടായി

കോപ്പൻ കാലാവസ്ഥാ വിഭാഗീകരണ രീതിയനുസരിച്ച് Af (ഉഷ്ണമേഖലാ മഴക്കാടുകൾ) വിഭാഗത്തിൽപ്പെടുന്നു. മഴക്കാലം ആഗസ്ത് മുതൽ ഡിസംബർ വരേയും ഫെബ്രുവരി മുതൽ ജൂൺ വരേയും ആണ്. ശരാശരി വർഷപാതം ഏറ്റവു കൂടൂതൽ ഇടിമിന്നൽ ഉണ്ടാവുന്ന സ്ഥലങ്ങളിലൊന്നാണ് കം‌പാല


</doc>
<doc id="351916" url="https://ml.wikipedia.org/wiki?curid=351916" title="മാനിഹോട്ട്">
മാനിഹോട്ട്

യൂഫോർബിയേസീ സസ്യകുടുംബത്തിലെ ഒരു ജനുസാണ് മാനിഹോട്ട് (Manihot). 1754 ലാണ് ഇതിനെ വിവരിച്ചത്. അമേരിക്കകളിലെ തദ്ദേശവാസിയായ മാനിഹോട്ടിലെ ഏറ്റവും പ്രസിദ്ധമായ സ്പീഷിസ് മരച്ചീനിയാണ് ("Manihot esculenta"). പലശലഭങ്ങളും ഈ ജനുസിലെ ചെടികളുടെ ഇലകൾ ഭക്ഷിക്കാറുണ്ട്.


</doc>
<doc id="351917" url="https://ml.wikipedia.org/wiki?curid=351917" title="ക്രൈസ്റ്റ്‌ചർച്ച് അന്താരാഷ്ട്ര വിമാനത്താവളം">
ക്രൈസ്റ്റ്‌ചർച്ച് അന്താരാഷ്ട്ര വിമാനത്താവളം

ന്യൂസിലൻഡിലെ ദക്ഷിണദ്വീപിലെ പ്രധാന നഗരമായ ക്രൈസ്റ്റ്ചർച്ചിൽ സ്ഥിതിചെയ്യുന്ന ഒരു രാജ്യാന്തര വിമാനത്താവളമാണ് ക്രൈസ്റ്റ്ചർച്ച് അന്താരാഷ്ട്ര വിമാനത്താവളം.ക്രൈസ്റ്റ്ചർച്ച് നഗരത്തിൽനിന്നും 12 കിലോമീറ്റർ മാറി പ്രാന്തപ്രദേശമായ ഹെയർവുഡിലാണ് ഈ വിമാനത്താവളം സ്ഥിതി ചെയ്യുന്നത്.ഓക്‌ലൻഡ് വിമാനത്താവളം കഴിഞ്ഞാൽ ന്യൂസിലൻഡിലെ ഏറ്റവും വലുതും തിരക്കേറിയതുമായ വിമാനത്താവളമാണ് ക്രൈസ്റ്റ്ചർച്ച് വിമാനത്താവളം. 1940 മെയ് 18ന് ആണ് ക്രൈസ്റ്റ് ചർച്ച് വിമാനത്താവളം തുറന്നത്. പത്ത് വർഷങ്ങൾക്ക് ശേഷം 1950ൽ ന്യൂസിലന്റിലെ ആദ്യ രാജ്യാന്തര വിമാനത്താവളമായി ക്രൈസ്റ്റ്ചർച്ച് വിമാനത്താവളം മാറി. ന്യൂസിലൻഡിന്റെ ദേശീയ എയർലൈനായ എയർ ന്യൂസിലന്റിന്റെ ഒരു പ്രധാന ഹബ്ബ് ആണ് ക്രൈസ്റ്റ് ചർച്ച് വിമാനത്താവളം.



</doc>
<doc id="351923" url="https://ml.wikipedia.org/wiki?curid=351923" title="യെസ് മിനിസ്റ്റർ">
യെസ് മിനിസ്റ്റർ

അന്തരാഷ്ട്ര  തലത്തിൽ ഏറെ ജനപ്രീതി നേടിയ ബ്രിട്ടിഷ് രാഷ്ടീയ ആക്ഷേപഹാസ്യ (Politicസിal Satire )  ടി.വി. പരമ്പരയാണ് യെസ് മിനിസ്റ്റർ. ഈ പരമ്പരയുടെ തുടർച്ച ആണ് യെസ് പ്രൈം മിനിസ്റ്റർ എന്ന ടി.വി പരമ്പര.അന്റ്ണി ജേ (Antony Jay), ജോന്നാതൻ ലിൻ(Jonathan Lyn) എന്നിവർ രചിച്ച് ,   ബി.ബി. സി സംപ്രക്ഷേണം ചെയ്തതാണ് ഈ പരമ്പര. പിൽക്കാലത്ത് റേഡിയോ നാടക പരമ്പരയായും ബി.ബി.സി ഇത് സംപ്രേഷണം ചെയ്തിരുന്നു. തിരക്കഥ സമാഹാരമായി പുസ്തകരൂപത്തിലും ഇത് ലഭ്യമാണ് .

1980 മുതൽ 1984 വരെ 21 എപ്പിസോഡുകളായിട്ടാണ് യെസ് മിനിസ്റ്റർ കളിച്ചത്. യെസ് പ്രൈം മിസിറ്റർ 1986 മുതൽ 88 വരെ കളിച്ചതും കൂടി കൂട്ടിയാൽ 39 എപ്പിസോഡുകൾ. ഒരോ എപ്പിസോഡും അവസാനിക്കുന്നത് "എസ് മിനിസ്റ്റർ" അല്ലെങ്കിൽ "എസ് പ്രൈം മിനിസ്റ്റർ" എന്ന് കഥാപാത്രം ഉത്തരം പറഞ്ഞുകൊണ്ടാണ്.

ബ്രിട്ടിഷ് ഭരണ ആസ്ഥാനമായ വൈറ്റ് ഹാളിലെ ഒരു കേന്ദ്രമന്ത്രിയുടെ മന്ത്രാലയവും അവിടുത്തെ സംഭവങ്ങളുമാണ് ടി.വി പരമ്പരയുടെ കാതൽ. സർക്കാർ കെടുകാര്യ സ്ഥതയും , മന്ത്രിമാർ അടക്കമുള്ള ഉന്നതരുടെ പിടിപ്പുകേടും , അജ്ഞതയും, ഉദ്യോഗസ്ഥ വൃത്തതിന്റെ അധികാര മോഹങ്ങളും ചുവപ്പ് നാട പ്രയോഗവും എല്ലാം നർമ്മത്തിൽ പൊതിഞ്ഞ് അവതരിക്കുന്നതാണ് ഈ പരമ്പരകൾ രണ്ടും.
ജിം ഹാക്കർ എന്ന പ്രതിപക്ഷ എം.പി അടങ്ങുന്ന പാർട്ടി പൊതു തിരിഞ്ഞെടുപ്പ് വിജയിച്ച് ഭരണത്തിലേറുന്നതാണ് കഥയുടെ തുടക്കം.കൂട്ടു കക്ഷി മുന്നണിയിലെ ഒരു പാർട്ടിയുടെ എം.പി എന്നു മാത്രമേ നാമറിയുന്നുള്ളൂ. അത് ബ്രിട്ടനിലെ പ്രധാന കക്ഷികൾ ആരുമല്ല എന്നും.പ്രധാന മന്ത്രി ഹാക്കറിനു മന്ത്രി സ്ഥാനം നൽകുന്നു. Minister of Administrative Affairs എന്ന പദവിയാണ് ഹാക്കറക്ക്. (അങ്ങനെയൊരു മന്ത്രാലയം ബ്രിട്ടനിൽ ശരിക്കും ഇല്ല). ഹംഫ്രീ ആപ്പിൾബൈ അഥവ സർ ഹംഫ്രി (Humphrey Appleby) എന്ന പെർമനന്റ് സെക്രട്ടറിയും ബെർണാഡ് വൂളി (Bernard Woolley) എന്ന പ്രിൻസിപ്പൾ പ്രൈവറ്റ് സെക്രട്ടറിയും അടങ്ങുന്നതാണ് ഹാക്കറുടെ ഓഫീസ്. ഇവർ മൂവരും ചേർന്നുണ്ടാകുന്ന അനുഭവങ്ങളും സംജാതമാവുന്ന സ്ഥിതി വിശേഷങ്ങളുമാണ് സീരിയലിൽ ഉടനീളം .
ഹംഫ്രീ മന്ത്രിയോട് പുറമെ ആദരവും താഴ്മയും കാണിക്കാറുണ്ടെങ്കിലും സിവിൽ സർവ്വിസിന്റെ അധികാര പ്രയോഗങ്ങളിൽ അണുവിട പോലും വീഴ്ച്ച കാണിക്കാൻ തയ്യാറാവാത്ത ആളാണ്. ഹാക്കറുടെ പദ്ധതികൾക്ക് പാരവെയ്ക്കാൻ എപ്പോഴും ശ്രമിക്കുന്ന ആളാണ് സ്വന്തം സെക്രട്ടറി.സെക്രട്ടറിയുടെ സ്വന്തം പദ്ധതികൾ മുടക്കാൻ ഹാക്കറും അവസരം പാഴാക്കാറില്ല. എന്നാൽ ഇരുവരുടേയും നിലനിൽപ്പിനു സംയുക്ത ഭീഷണി നേരിടിമ്പോൾ അവർ അഭിപ്രായ വ്യത്യാസങ്ങൾ എല്ലാം മറന്ന് ഒന്നിക്കാറുമുണ്ട്.
ജൂനിയർ സിവി സർവ്വന്റായ വൂളിക്ക് മന്ത്രിയോട് അനുഭാവമാണ് ഉള്ളതെങ്കിലും തൊട്ട് മേലെയുള്ള ഹംഫ്രീ അത് നിരുൽസാഹപ്പെടുത്തുന്നു." മന്ത്രിമാർ ഇന്നു വരും നാളെ പോകും പക്ഷേ നിന്റെയൊക്കെ ഭാവി തീരുമാനിക്കുന്നത് ഞങ്ങളെ പോലുള്ള സീനിയേഴ്സ് ആണെന്ന് ഓർമ്മ വേണം" എന്ന് ഹംഫ്രീ ഇടയ്കിടെ വിരട്ടി നിർത്താറുണ്ട്. ഹാക്കറിനും ഹംഫ്രീക്കും ഇടയിൽപ്പെടുന്ന വൂളിക്ക് ചെകുത്താനും കടലിനുമിടയിലുള്ള അനുഭവമാണ് .

Audience Appreciation Indexൽ 90+ നേടി ജനപ്രിയ പട്ടികയിൽ മുന്നിലായിരുന്നു ഈ പരമ്പര.
1980, 81, 82 വർഷങ്ങളിൽ കോമഡി സീരിസിനുള്ള ബാഫ്ട (BAFTA) അവാർഡുകൾ യെസ് മിനിസ്റ്ററിനായിരുന്നു.
1986, 87 വർഷങ്ങളിൽ ഈ അവാർഡിനു യെസ് പ്രൈം മിനിസ്റ്ററിനും നോമിനേഷൻ ലഭിച്ചിരുന്നു.
81, 82 , 86, 87 ൽ സർ ഹംഫ്രീ കഥാപാത്രം അവതരിപ്പിച്ച നിജിൽ ഹൊതൊൺ ആയിരുന്നു BAFTA Best Light Entertaiment Performance Award ജേതാവ്. ഈ നാലു തവണയും പോൾ എഡിംഗ്ടൺണും നോമിനേഷൻ ലഭിച്ചിരുന്നു 
ബ്രിട്ടണിലെ എക്കാലത്തേയ്യും മികച്ച 100 ടെലിവിഷൻ പ്രോഗ്രാമുകളുടെ പട്ടികയിൽ (2000ൽ പ്രസിധ്ധീകരിച്ചത്) ഒമ്പതാം സ്ഥാനം ഈ രണ്ട് പരമ്പരങ്ങളും സംയുക്തമായി പങ്കിട്ടു.
പരമ്പര ആദ്യമായി ഇറങ്ങിയ കാലത്തെ ബ്രിട്ടിഷ് പ്രധാന മന്ത്രിയായിരുന്ന മാർഗററ്റ് താച്ചർ ഈ രണ്ട് പരമ്പരയുടേയും പ്രഖ്യാപിത ആസ്വാദകയായിരുന്നു. "അധികാരത്തിന്റെ ഇടനാഴികളിൽ സംഭവിക്കുന്ന കാര്യങ്ങളുടെ തനിമയോടെയുള്ള അവതരണം എനിക്ക് എന്തെന്നില്ലാത്ത ആനന്ദം തന്നിട്ടുണ്ട്." എന്നാണ് താച്ചർ ഒരിക്കൽ പറഞ്ഞത്.
1984 ൽ രചിയിതാക്കളായ ജേയെയും ലിനിന്നെയും ആദരിക്കുന്ന ഒരു ചടങ്ങിൽ താച്ചർ എത്തി നായകരായ എഡിംഗ്ഡണിനും ഹൊതൊണിനുമൊപ്പം ഒരു ചെറു നാടകത്തിൽ (sketch) അഭിനയിച്ചു. അഭിനേതാക്കൾക്കിരുവർക്കും യാതൊരു താല്പര്യവും ഇല്ലായിരുന്നു താച്ചർക്കോപ്പം അഭിനയിക്കാൻ. "പരിപാടി ഒരു നനഞ്ഞ പടക്കം പോലെ ചീറ്റി പോയി "എന്നായ്രിരുന്നു ഒരു വിശേഷണം.
ബ്രിട്ടിഷ് പൊളിറ്റിക്സ് പഠിപ്പിക്കുന്ന പല ടെക്സ്റ്റ് ബുക്കുകളിലും ഈ പരമ്പര പാഠ്യപരാമർശമാണ്. ഉദ്യോഗസ്ഥ വർഗ്ഗവും രാഷ്ടീയക്കാരും തമ്മിലുള്ള ബന്ധത്തെ യാതൊരു അതിശയോക്തിയും ഇല്ലാതെ യാഥാർഥ്യത്തോടെ ചിത്രീകരിക്കുന്നതാണ് പരമ്പര എന്ന് രാഷ്ടീയ മീം മാസ നിരീക്ഷകർ സാക്ഷ്യപ്പെടുത്തിയിട്ടുണ്ട്.

പുസ്തകമായും ടി.വി , അന്യഭാഷാ പുനർ നിർമ്മാണമായും, ഇംഗ്ലീഷ് പുനസംപ്രേഷണമായും ധാരാളം രാജ്യങ്ങളിൽ ഈ പരമ്പര കൊണ്ടാടപ്പെട്ടിട്ടുണ്ട്. ഹിന്ദിയിൽ ജി മന്ത്രിജി എന്ന പേരിൽ സ്റ്റാർ ടി.വി ഇത് പുനർനിർമ്മിച്ചിറക്കിയിരുന്നു.
ചൈനീസ് ഭാഷയിൽ മുഴുനീള പരമ്പര പുസ്തക രൂപത്തിൽ പ്രസിദ്ധീകരിച്ചത് സർക്കാർ ഉടമസ്ഥതിയിലുള്ള പ്രസാധകരാണ്.


</doc>
<doc id="351925" url="https://ml.wikipedia.org/wiki?curid=351925" title="എഫ് . ഇ. പർഗിറ്റർ">
എഫ് . ഇ. പർഗിറ്റർ

പൗരസ്ത്യപൈതൃക ഗവേഷകനും ബ്രിട്ടീഷ് ഇന്ത്യയിലെ ഉയർന്ന സിവിൽ ഉദ്യോഗസ്ഥനുമായിരുന്നു എഫ്. ഇ. പർഗിറ്റർ. ( ഫ്രെഡറിക് ഈഡൻ പർഗിറ്റർ -ജ: 1852 - 18 ഫെബ്:1927) ഇന്ത്യൻ സിവിൽ സർവ്വീസ് പരീക്ഷ വിജയിച്ചതിനെത്തുടർന്നു 1875 ൽ ആണ് അദ്ദേഹം ഇന്ത്യയിൽ സേവനത്തിനെത്തിയത്. 1875 മുതൽ 1906 വരെ അദ്ദേഹം ഇന്ത്യയിൽ സേവനം അനുഷ്ഠിച്ചിരുന്നു. കൽക്കത്ത ഹൈക്കോടതിയിലെ ഒരു ന്യായാധിപനായും ഉയർത്തപ്പെട്ട പർഗിറ്റർ 1906 ൽ സേവനത്തിൽ നിന്നും സ്വയം വിരമിച്ച് സ്വദേശത്തേയ്ക്കു മടങ്ങുകയായിരുന്നു.

ചന്ദ്രഗുപ്തമൗര്യന്റെ കാലഘട്ടത്തെയും അക്കാലത്തെ സാമൂഹ്യജീവിതത്തെയും കുറിച്ച് അദ്ദേഹം ആധികാരികമായ വിവരങ്ങൾ നൽകിയിട്ടുണ്ട്.
1. A Revenue History of the Sundarbans from 1870 to 1920. Calcutta: Bengal Board of Revenue, 1920. 
2. The Markandeya-Puranam Sanskrit Text English Translation with Notes and Index of Verses. Edited by Shastri K.L. Joshi; Translated by Pargiter, F. Eden. 
3. Ancient Indian Historical Tradition. London, Oxford University Press, 1922. 
4. A Revenue History of the Sundarbans from 1765 to 1870. Calcutta: Bengal Board of Revenue, 1935.


</doc>
<doc id="351927" url="https://ml.wikipedia.org/wiki?curid=351927" title="ചെസ്റ്റർ എ. ആർഥർ">
ചെസ്റ്റർ എ. ആർഥർ

അമേരിക്കൻ ഐക്യനാടുകളുടെ ഇരുപത്തിഒന്നാമത്തെ പ്രസിഡന്റും ഇരുപതാമത്തെ വൈസ് പ്രസിഡന്റുമായിരുന്നു ചെസ്റ്റർ എ. ആർഥർ - Chester Alan Arthur.
1881 സെപ്തംബർ 19 മുതൽ 1885 മാർച്ച് നാലുവരെ അമേരിക്കയുടെ പ്രസിഡന്റായി. 1881 മാർച്ച് നാലു മുതൽ 1881 സെപ്തംബർ 19വരെ അമേരിക്കൻ ഐക്യനാടുകളുടെ വൈസ് പ്രസിഡന്റുമായിരുന്നു ഇദ്ദേഹം.


</doc>
<doc id="351929" url="https://ml.wikipedia.org/wiki?curid=351929" title="എറോൻ">
എറോൻ

ആദിമഗോത്രങ്ങളുടെ തനതായ കൃഷി സമ്പ്രദായമായ പുനം കൃഷിയ്ക്കുപയോഗിച്ചിരുന്ന ഒരു നെൽവിത്താണ് എറോൻ. 170 മുതൽ 175 ദിവസം വരെയാണ് ഈയിനം നെല്ലിന്റെ മൂപ്പ്. അഞ്ചടിയോളം ഉയരത്തിൽ വളരും. മണികൾക്ക് കറുപ്പുനിറമാണ്. 30-38 മേനിവിളവ് സാധാരണയായി ലഭിക്കും. കതിരിൽ മണികളുടെ എണ്ണം സാധാരണയിൽ കവിഞ്ഞുണ്ടാകും. മണികളുടെ ഇരുഭാഗത്തുമായി ചിറകുകൾ പോലുള്ള പ്രത്യേക വളർച്ചയുണ്ടാവും.

ഈ പേരുവന്നതിനുപിന്നിൽ ഒരു കഥ പ്രചാരത്തിലുണ്ട്. ഒരേ അതിരിൽ തൊട്ടടുത്ത് താമസിക്കുന്ന കൃഷിക്കാരായ രണ്ട് അയൽക്കാരിൽ ഒരാൾ, മറ്റൊരാളോട് കൃഷിയ്ക്ക് ഒരു പൊതി വിത്ത് കുറവ് വന്നതിനാൽ, വിത്ത് കടം ചോദിച്ചു. അസൂയാലുവായ ഒരു കൃഷിക്കാരൻ വിത്ത് മുളയ്ക്കാതിരിക്കാൻ പുഴുങ്ങിയിട്ടാണ് കൊടുത്തത്. രണ്ടുപേരും വിത്ത് വിതച്ചപ്പോൾ അത്ഭുതമെന്നൊണം, ചതി നടത്തിയ പുഴുങ്ങാത്ത നല്ല വിത്ത് വിതച്ച കൃഷിക്കാരന്റെ വിത്ത് മുളച്ചില്ല. പുഴുങ്ങിയ വിത്ത് വിതച്ച കൃഷിക്കാരന്റെ നെല്ല് മുളയ്ക്കുകയും ചെയ്തു. അത് മാത്രമല്ല കതിരു വിരിഞ്ഞപ്പോൾ നെന്മണികൾക്കെല്ലാം ഈരണ്ടു ചിറക് (എറക്) ഉണ്ടായിരുന്നു. എറകുപോലെ പ്രത്യേകവളർച്ചയുള്ള ഈ നെൽവിത്തിനെ എറോൻ എന്ന് വിളിക്കുന്നു.


</doc>
<doc id="351932" url="https://ml.wikipedia.org/wiki?curid=351932" title="ഈഗിൾസ്">
ഈഗിൾസ്

ഒരു അമേരിക്കൻ റോക്ക് സംഗീത സംഘമാണ് ഈഗിൾസ്. 1971-ൽ ലോസ് ഏഞ്ചൽസിൽ വെച്ച് രൂപീകൃതമായ ഈഗിൾസ്ന് അഞ്ച് നമ്പർ ഗാനവും ആറ് നമ്പർ വൺ ആൽബങ്ങളുമാണുള്ളത്. ആറ് ഗ്രാമി പുരസ്കാരവും അഞ്ച് അമേരിക്കൻ സംഗീത പുരസ്കാരവും നേടിയിട്ടുള്ള ഇവർ ലോകമെമ്പാടുമായി 15 കോടി ആൽബങ്ങൾ വിറ്റഴിച്ചിട്ടുണ്ട്..ഇത് ഇവരെ ലോകത്തിലെ എക്കാലത്തെയും മികച്ച അഞ്ചാമത്തെയും അമേരിക്കയിലെ ഒന്നാമത്തെയും സംഗീത സംഘമാക്കി മാറ്റി.. ഇവരുടെ ഹോട്ടൽ കാലിഫോർണിയ എന്ന പേരിലുള്ള ഗാനവും ആൽബവും ലോകപ്രശസ്തമാണ്. 2Ol3-ൽ പുറത്തിറങ്ങിയ ഇതേ പേരിലുളള മലയാള ചലച്ചിത്രം ഈ ഗാനത്തെ കുറിച്ച് പരാമത്തിക്കുന്നുണ്ട്.


</doc>
<doc id="351935" url="https://ml.wikipedia.org/wiki?curid=351935" title="ഹിവി അൽ ബൽഖി">
ഹിവി അൽ ബൽഖി

വടക്കൻ അഫ്ഗാനിസ്ഥാനിലെ ബൽഖ് പ്രവിശ്യയിൽ പൊതുവർഷം ഒൻപതാം നൂറ്റാണ്ടവസാനം ജനിച്ച ബൈബിൾ വ്യാഖ്യാതാവും വിമർശകനുമായിരുന്നു ഹിവി അൽ ബാൽഖി. ഹിവിയുടെ ജീവിതകഥയുടെ വിശദാംശങ്ങൾ ലഭ്യമല്ല. ഖുറാസാനിലെ ബൽഖിൽ ജനിച്ചെങ്കിലും, മദ്ധ്യകാലയഹൂദതയുടെ സാംസ്കാരികകേന്ദ്രമായിരുന്ന ബാബിലോണിയയിലായിരുന്നിരിക്കാം അദ്ദേഹത്തിന്റെ ജീവിതം.

ബൈബിളിനെ വിമർശനബുദ്ധിയോടെ വിലയിരുത്തുകയും അതിന്റെ ദൈവികതയെ സംബന്ധിച്ച് ഇരുനൂറു സന്ദേഹങ്ങൾ ഉന്നയിക്കുകയും ചെയ്ത ഒരു രചനയുടെ പേരിലാണ് ഹിവി അറിയപ്പെടുന്നത്. ഏറെ പ്രചാരം ലഭിച്ച ഹിവിയുടെ വിമർശനം ബാബിലോണിയയിൽ സൂറായിലെ യഹൂദവേദവിദ്യാലയങ്ങളിലെ പാഠപദ്ധതിയെപ്പോലും സ്വാധീനിച്ചു. അവിടെ അദ്ധ്യാപകർ ഹിവിയുടെ നിലപാടുകൾ പിന്തുടരുന്ന പാഠപുസ്തകങ്ങൾ പ്രബോധനത്തിന് ഉപയോഗിക്കുന്നത് സമകാലീനനും യഹൂദസ്കോളാസ്റ്റിക് ചിന്തയുടെ പ്രോത്ഘാടകനുമായിരുന്ന സാദിയാ ഗാവോന്റെ ശ്രദ്ധയിൽ പെട്ടതായി പറയപ്പെടുന്നു. ആ പുസ്തകങ്ങളുടെ ഉപയോഗം വിലക്കിയ സാദിയ, ഹിവിയുടെ വാദങ്ങൾക്ക് ഒരു പ്രത്യാഖ്യാനവും ചമച്ചു. ഏതായാലും, ഹിവിയുടെ കൃതിയോ സാദിയായുടെ പ്രത്യാഖ്യാനമോ സമ്പൂർണ്ണരൂപത്തിൽ നിലവിലില്ല.

വിവിധസ്രോതസ്സുകളിൽ നിന്നായി ഹിവിയുടെ കൃതിയിൽ ഏതാണ്ട് പകുതിയോളം പുനഃസൃഷ്ടിക്കപ്പെട്ടിട്ടുണ്ട്. പദ്യശൈലിയിലായിരുന്നു അദ്ദേഹത്തിന്റെ രചന. മദ്ധ്യകാലയഹൂദതയിൽ ഭക്തിസാഹിത്യത്തിനു പുറത്ത് പിറന്ന കാവ്യരചനകളിൽ ആദ്യത്തേതെന്നു അദ്ദേഹത്തിന്റെ കൃതി വിശേഷിപ്പിക്കപ്പെട്ടിട്ടുണ്ട്. പുരാതനജൂതരചനകളുടെ വിഖ്യാതശേഖരമായ കെയ്റോ ഗെനീശായിലെ ഒരു ശകലം ഹിവിയുടെ കൃതി പിന്തുടർന്നെഴുതിയതും അതിന്റെ മാതൃക പ്രതിഫലിപ്പിക്കുന്നതുമായി കരുതപ്പെടുന്നു. എബ്രായഭാഷയിലെങ്കിലും മുസ്ലിം വായനക്കാർക്കു പോലും സാമാന്യം പ്രാപ്യമാകും വിധം അറബിലിപിയിലാണ് അതിന്റെ രചന. ഹിവിയുടെ മൂലകൃതിയുടെ ഭാഷ നിശ്ചയമില്ല. ഒരുപക്ഷേ, അത് അറബി ആയിരുന്നിരിക്കാം. പതിനൊന്നാം നൂറ്റാണ്ടുവരെ ബാബിലോണിയയിൽ പ്രചാരത്തിലിരുന്ന അരമായ ഭാഷയിൽ അദ്ദേഹം രചന നിർവഹിച്ചിരിക്കാനുള്ള സാദ്ധ്യതയും തള്ളിക്കളയാനാവില്ല.

യഹൂദപാരമ്പര്യത്തിലെ സന്ദേഹശാഖക്കു ലഭിച്ച മുഖ്യസംഭാവനയായിരുന്നു ഹിവിയുടെ രചന. എങ്കിലും അദ്ദേഹം ഉന്നയിച്ച സംശയങ്ങൾ ഭാഗികമായി മാത്രമേ വിമർശകന്മാരുടെ ഉദ്ധരണികൾ വഴി പരിരക്ഷിക്കപ്പെട്ടിട്ടുള്ളു. 

പരിശുദ്ധരായ മാലാഖാമാരോടെന്നതിനു പകരം അശുദ്ധിനിറഞ്ഞ മനുഷ്യവർഗ്ഗത്തോടു സഹവസിക്കാൻ ദൈവം തീരുമാനിച്ചതെന്ത്; ഭക്ഷണപാനീയങ്ങൾ ആവശ്യമില്ലാതിരിക്കെ ബലികളും കാഴ്ചയപ്പവും, വെളിച്ചം വേണ്ടെന്നിരിക്കെ മെഴുകുതിരികളും ദൈവം ആവശ്യപ്പെടുന്നതെന്ത്; എന്നിവ അദ്ദേഹത്തിന്റെ സന്ദേഹങ്ങളിൽ ചിലതായിരുന്നു. മനുഷ്യരോട് ചെയ്ത പ്രതിജ്ഞകൾ ദൈവം ലംഘിക്കുന്നതായി കരുതിയ ഹിവി, അതിനുള്ള ന്യായവും തിരക്കി. സാദിയായുടെ പ്രത്യാഖ്യാനത്തിൽ പരാമർശിക്കപ്പെട്ട ഈ സന്ദേഹങ്ങൾ, സാദിയായെ ആശ്രയിച്ച ഇതരവിമർശകന്മാരുടെ ഉദ്ധരണികളിൽ നിലനിന്നു. ബൈബിളിൽ പൊരുത്തക്കേടുകൾ കണ്ടെത്തി അതിന്റെ ദൈവികതയെ നിഷേധിക്കുകയായിരുന്നു ഹിവിയുടെ വിമർശനരീതി. പഞ്ചഗ്രന്ഥിയുടെ ഭാഗമായ നിയമാവർത്തനപ്പുസ്തകത്തിലെ "കർത്താവിന്റെ പങ്ക് അവന്റെ ജനമാണ്; യാക്കോബ് അവന്റെ അവന് അവകാശപ്പെട്ടതാണ്" എന്ന വചനം ഉദ്ധരിക്കുന്ന ഹിവി, അത്, ദൈവത്തിന്റെ ഏകത്വത്തെ സംബന്ധിച്ച യഹൂദവിശ്വാസത്തിനു നിരക്കാത്തതാണെന്നു വാദിച്ചു. ഹിവിയുടെ ഈ വാദങ്ങളെല്ലാം സാദിയായുടെ പ്രത്യാഖ്യാനത്തിൽ തിരസ്കരിക്കപ്പെടുന്നു. ഹിവിയുടെ ഇരുനൂറു സന്ദേഹങ്ങളിൽ നാല്പതോളമെണ്ണം സാദിയായുടെ മറുപടിയിൽ കണ്ടെത്താനായിട്ടുണ്ട്.

ഹിവിയുടെ മറ്റു ചില വാദങ്ങൾ തന്റെ പഞ്ചഗ്രന്ഥി വ്യാഖ്യാനത്തിൽ ഉദ്ധരിക്കുന്ന പന്ത്രണ്ടാം നൂറ്റാണ്ടിലെ യഹൂദചിന്തകൻ അബ്രഹാം ഇബിൻ എസ്രാ, അവയെ തീവ്രഭാഷയിൽ ശപിച്ചു തള്ളുന്നു. ഈജിപ്തിൽ നിന്നുള്ള പലായനത്തിൽ ഇസ്രായേൽ ജനതക്കു കടന്നു പോകാൻ ചെങ്കടൽ അത്ഭുതകരമായി പിളർന്നു എന്ന ബൈബിൾ സാക്ഷ്യം സംശയിച്ച ഹിവി, പ്രകൃതിയിൽ സ്വാഭാവികമായി നടക്കുന്ന കടലിന്റെ കയറ്റിറക്കങ്ങളാകാം അതിനു പിന്നിലുള്ളതെന്നു കരുതിയതായി ഇബിൻ എസ്രാ പറയുന്നു. ദൈവദർശനത്തിനു ശേഷം സീനായ് മലയിറങ്ങിവന്ന മോശെയുടെ മുഖത്തു കാണപ്പെട്ടതായി പറയുന്ന തിളക്കം, ദീർഘദിവസങ്ങളിലെ ഉപവാസത്തെ തുടർന്നു മുഖചർമ്മത്തിനുണ്ടായ വരൾച്ചയാവില്ലേ എന്ന ഹിവിയുടെ സന്ദേഹവും ഇബിൻ എസ്രാ രേഖപ്പെടുത്തുന്നു. വാഗ്ദത്തഭൂമിയിലേക്കുള്ള പ്രയാണത്തിൽ ഇസ്രായേൽ ജനത്തിനു മരുഭൂമിയിൽ വീണുകിട്ടിയതായി പറയപ്പെടുന്ന മന്നായെക്കുറിച്ചുള്ള ബൈബിൾ കഥയും ഹിവിയുടെ സംശയത്തിനു വിഷമായതായി ഇബിൻ എസ്രാ പറയുന്നു.

ഇസ്ലാമികവിഭാഗങ്ങൾക്കൊപ്പം, സൊരാസ്ട്രിയനിസവും, ബുദ്ധമതവും, മനിക്കേയവാദവും നിലനിന്ന മദ്ധ്യേഷ്യയിൽ ജനിച്ച ഹിവി യഹൂദപശ്ചാത്തലത്തിൽ നിന്നുള്ളവനായിരുന്നെങ്കിലും യഹൂദതയിലെ റബൈനിക, കാരാരിയ വിഭാഗങ്ങൾക്കു പുറത്തുള്ളവനായിരുന്നിരിക്കണം. യഹൂദ, സൊരാസ്ട്രിയൻ, മനിക്കേയൻ വിശ്വാസങ്ങളുടേയും ജ്ഞാനവാദക്രിസ്തീയതയുടേയും വിരുദ്ധാകർഷണങ്ങൾ മൂലം ബുദ്ധിപരമായ സംഘർഷത്തിനടിപ്പെട്ട മനുഷ്യനായി ചില പണ്ഡിതന്മാർ അദ്ദേഹത്തെ കാണുന്നു. അദ്ദേഹം വിശ്വാസം ത്യജിച്ച ജൂതനോ ക്രിസ്ത്യാനിയോ സൊരാസ്ട്രിയനോ ആയിരുന്നിരിക്കാമെന്നു വാദമുണ്ട്. ലഭ്യമായ വിവരങ്ങൾ കണക്കിലെടുക്കുമ്പോൾ, ഹിവിയുടെ വിമർശനം ബൈബിളിനെ കേന്ദ്രീകരിച്ചുള്ളതായിരുന്നു. ബൈബിളിനു ശേഷമുള്ള കാലത്ത് രൂപപ്പെട്ട് യഹൂദതയിൽ മാന്യത നേടിയ റബൈനികലിഖിതങ്ങളെ അദ്ദേഹം പരിഗണിക്കുന്നതേയില്ല. ജൂത, ഇസ്ലാം മതങ്ങൾക്കെതിരെയുള്ള സൊരാസ്ട്രിയൻ വിമർശനത്തെ അനുസ്മരിപ്പിക്കുന്നവയാണ് ഹിവിയുടെ സന്ദേഹങ്ങളെന്നതും ശ്രദ്ധിക്കപ്പെട്ടിട്ടുണ്ട്.

ഇബിൻ എസ്രായേപ്പോലുള്ള വിമർശകരുടെ തീവ്രശാപങ്ങൾ, അവരുടെ വേദപുസ്തകവ്യാഖ്യാനങ്ങൾ വായിക്കപ്പെടുന്ന കാലത്തോളം ഹിവിയുടെ സന്ദേഹങ്ങളും ഓർമ്മിക്കപ്പെടും എന്ന അവസ്ഥയുണ്ടാക്കിയതായി ക്രിസ്റ്റഫർ ഹിച്ചൻസ് നിരീക്ഷിക്കുന്നു. പാഷണ്ഡിയായ ഹിവി (Hiwi the Heretic), ഹിവി എന്ന നായ് (Hiwi the Dog), എന്നീ നിന്ദാനാമങ്ങളിലാണ്, യാഥാസ്ഥിതികവിമർശകർ ഹിവിയെ പരാമർശിക്കുന്നത്. പഹലവിഭാഷയിലെ ജൂതവിരുദ്ധ സംവാദസാഹിത്യത്തിലാകാം, ഹിവിയുടെ സന്ദേഹങ്ങളുടെ സ്രോതസ്സെന്നു കരുതുന്നവരുണ്ട്. ഹിവിയുടെ നിലപാടുകളുടെ തിരസ്കാരത്തിൽ, യഹൂദതയിലെ റബൈനിക, കാരാരിയ ശാഖകൾ ഒത്തുചേരുന്നു.


</doc>
<doc id="351936" url="https://ml.wikipedia.org/wiki?curid=351936" title="ഷിമോഗ ജില്ല">
ഷിമോഗ ജില്ല

ഷിവമോഗ ജില്ല ഇന്ത്യയിൽ കർണാടക സംസ്ഥാനത്തിലെ ഒരു ജില്ലയാണ്. പശ്ചിമഘട്ടത്തിലെ മലനാട് പ്രദേശത്തിലാണ് ഇത് പ്രമുഖമായും സ്ഥിതി ചെയ്യുന്നത്. ഷിവമോഗ പട്ടണം ആണ് പ്രധാന ഭരണ കേന്ദ്രം. ജോഗ് വെള്ളച്ചാട്ടം ഇവിടുത്തെ ഒരു പ്രധാന വിനോദസഞ്ചാര കേന്ദ്രം ആണ്. 2011ലെ കാനേഷുമാരി പ്രകാരം ഇവിടുത്തെ ജനസംഖ്യ 1,755,512 ആണ്. ഭദ്രാവതി, ഹോസാനഗർ, സാഗർ, ഷിമോഗ, ശികാരിപുർ, സൊറാബ്‌, തീർത്ഥഹള്ളി എന്നിങ്ങനെ ഏഴു താലൂക്കുകൾ ആണുള്ളത്. 

 സാഗർ, ഹോസർനഗർ, ശിക്കാരിപൂർ, സൊറാബ്‌ താലൂക്കുകൾ ചേർത്തു സാഗർ ജില്ല ഉണ്ടാക്കാനുള്ള ഒരു ആലോചന ഉണ്ട്.

ഷിവമോഗ ജില്ല പണ്ട് മണ്ട്ലി എന്നാണു അറിയപ്പെട്ടിരുന്നത്. പേരിനെ കുറിച്ച് പല കഥകൾ നിലവിൽ ഉണ്ട്. പ്രധാനമായും ശിവനുമായി ബന്ധപെടുത്തിയുള്ളതാണ്. ശിവ-മുഖ, ശിവനെ-മൂഗു (മൂക്ക്), ശിവനെ- മൊഗേ (പൂക്കൾ) എന്നിങ്ങനെ പല പേരുകൾ രൂപാന്തരം പ്രാപിച്ചതാണ് എന്ന് പറയപ്പെടുന്നു. മറ്റൊരു കഥ നിലനിൽക്കുന്നത്. സിഹി-മൊഗേ എന്ന വാക്കിൽ നിന്നാണ് ഉത്ഭവിച്ചത് എന്നാണു. സിഹി-മൊഗേ എന്നാൽ മധുരപാത്രം എന്നർത്ഥം. ഈ കഥ പ്രകാരം ഷിമോഗയിൽ പണ്ട് മഹർഷി ദുർവാസാവിന്റെ ഒരു ആശ്രമം ഉണ്ടായിരുന്നു. അദ്ദേഹം തന്റെ മൺകലത്തിൽ മധുര ചെടി വര്ഗങ്ങള് തിളപ്പിച്ചിരുന്നു. കുറച്ചു കന്നുകാലി ഇടയന്മാർ ഇത് വഴി വരികയും ഈ മൺകലം കാണാൻ ഇടയാവുകയും ചെയ്തു. അങ്ങനെ അവർ ഈ സ്ഥലത്തിന് ഈ പേരിട്ടു.

ത്രേതാ യുഗത്തിൽ മാരീചാ വധം നടന്നത് തീർത്ഥഹള്ളിയിൽ ആണെന്ന് വിശ്വസിക്കുന്നു. ഷിമോഗ മൂന്നാം നൂറ്റാണ്ടിൽ മൗര്യരാജവംശത്തിന്റെ കീഴിൽ ആയിരുന്നു. സതകർണി എഴുത്തുകൾ ശിക്കാരിപൂർ താലൂക്കിൽ കണ്ടെടുത്തിട്ടുണ്ട്. 200 CEയിൽ, ശതവാഹന സാമ്രാജ്യം തകർന്നതിനു ശേഷം ഇവിടം കടമ്പകളുടെ കീഴിലായി. കന്നഡ ഭാഷയായ്ക്കു ഭരണ ഭാഷ പദവി നൽകിയത് കടമ്പകൾ ആണ്. 

എട്ടാം നൂറ്റാണ്ടിൽ ഈ ജില്ല ഭരിച്ചത് രാഷ്ട്രകൂടർ ആയിരുന്നു. പിന്നീട് കല്യാണി ചാലുക്യാസ് കീഴ്പെടുത്തി. പന്ത്രണ്ടാം നൂറ്റാണ്ടിൽ ഇവരുടെ ശക്തി ക്ഷയിച്ചപ്പോൾ ഹൊയ്സല രാജവംശം ഇവിടം ഭരിച്ചു. ഹൊയ്സലക്കാരുടെ തോൽവിക്ക് ശേഷം വിജയനഗര സാമ്രാജ്യം ആയി. തളികോട്ട യുദ്ധത്തിൽ വിജയനഗര രാജവംശം തോറ്റപ്പോൾ കേളടി നായകാസ് ഭരിച്ചു. 1763ൽ ഹൈദരാലി കേളടികളെ കീഴടക്കുകയും ഷിമോഗയെ മൈസൂർ രാജവംശത്തിന്റെ കീഴിൽ  ആക്കുകയും ചെയ്തു. പിന്നീട് ഇന്ത്യക്ക് സ്വാതന്ത്ര്യം ലഭിക്കുന്ന വരെ മൈസൂർ രാജവംശത്തിൽ ആയിരുന്നു.എട്ടാം നൂറ്റാണ്ടിൽ ഈ ജില്ല ഭരിച്ചത് രാഷ്ട്രകുടാസ് ആയിരുന്നു.  പിന്നീട് കല്യാണി ചാലുക്യാസ് കീഴ്പെടുത്തിപന്ത്രണ്ടാം നൂറ്റാണ്ടിൽ ഇവരുടെ ശക്തി ക്ഷയിച്ചപ്പോൾ ഹൊയ്സല രാജവംശം ഇവിടം ഭരിച്ചു. ഹൊയ്സലക്കാരുടെ തോൽവിക്ക് ശേഷം വിജയനഗര സാമ്രാജ്യം ആയി. തളികോട്ട യുദ്ധത്തിൽ വിജയനഗര രാജവംശം തോറ്റപ്പോൾ കേളടി നായകാസ് ഭരിച്ചു. 1763ൽ ഹൈദരാലി കേളടികളെ കീഴടക്കുകയും ഷിമോഗയെ മൈസൂർ രാജവംശത്തിന്റെ കീഴിൽ ആക്കുകയും ചെയ്തു. പിന്നീട് ഇന്ത്യക്ക് സ്വാതന്ത്ര്യം ലഭിക്കുന്ന വരെ മൈസൂർ രാജവംശത്തിൽ ആയിരുന്നു. 

ഷിമോഗ ജില്ല മലനാട് പ്രദേശത്തിലാണ് സ്ഥിതി ചെയ്യുന്നത്. 'മലനാടിലെക്കുള്ള കവാടം' എന്നും ഈ ഷിമോഗ അറിയപെടുന്നു. ഹാവേരി, ദാവനഗേരെ, ചിക്കമങ്ങളൂർ, ഉടുപ്പി, ഉത്തര കർണാടക എന്നീ ജില്ലകൾ ആണ് ചുറ്റും.8465 ചതുരശ്ര കി.മി ആണ് വിസ്താരം
2011 കാനേഷുമാരി പ്രകാരം ഷിമോഗയിൽ 1,755,512 ജനസംഖ്യ ഉണ്ട്, ലിംഗാനുപാതം 995 സ്ത്രീകൾക്ക് 1000 പുരുഷന്മാർ ആണ്. 640ൽ 275ആം സ്ഥാനമാണ് ജനസംഖ്യയിൽ.  80.5% ആണ് സാക്ഷരത. 


</doc>
<doc id="351937" url="https://ml.wikipedia.org/wiki?curid=351937" title="മുറേ നദി">
മുറേ നദി

ഓസ്ട്രേലിയയിലെ ഏറ്റവും നീളമേറിയ നദിയാണ് മുറേ . ന്യൂസൗത്ത് വെയിൽസിലെ ഓസ്ട്രേലിയൻ ആൽപ്സ് പർവ്വതനിരകളിൽ നിന്നുമുത്ഭവിക്കുന്ന മുറേ നദി ദക്ഷിണസമുദ്രത്തിലാണ് പതിക്കുന്നത്. ന്യൂ സൗത്ത് വെയിൽസ് , വിക്ടോറിയ പ്രവിശ്യകളിലെ കാർഷികാവശ്യത്തിനായുള്ള ജലം മുറേ നദിയാണ് പ്രദാനം ചെയ്യുന്നത്. 2508 കിലോമീറ്റർ ആണ് മുറേ നദിയുടെ നീളം. ഓസ്ട്രേലിയയിലെ രണ്ടാമത്തെ ഏറ്റവും വലിയ നദിയായ ഡാർലിങ് നദി മുറേയുടെ പോഷകനദിയാണ്. ന്യൂ സൗത്ത് വെയിൽസിലെ വെന്റ്വർത്ത് എന്ന സ്ഥലത്തുവെച്ചാണ് ഡാർലിങ് നദി, മുറെ നദിയിൽ പതിക്കുന്നത് ആൽബറി, മ്വൊവാമ, സ്വാൻഹിൽ തുടങ്ങിയവയാണ് മുറേ നദിയുടെ കരയിലുള്ള പ്രധാന പട്ടണങ്ങൾ.


</doc>
<doc id="351941" url="https://ml.wikipedia.org/wiki?curid=351941" title="കുക്കുമിസ്">
കുക്കുമിസ്

കുക്കുർബിറ്റേസീ സസ്യകുടുംബത്തിലെ ഒരു ജനുസാണ് കുക്കുമിസ് (Cucumis). ചെറുപല്ലവങ്ങളുടെ സഹായത്താൽ പിടിച്ചുകയറുന്ന വള്ളിച്ചെടികളാണ് മിക്കവയും. വെള്ളരിയും ("Cucumis sativus"), തൈക്കുമ്പളവും ("Cucumis melo") ഈ ജനുസിൽ ഉള്ളവയാണ്. ആഫ്രിക്കയിൽ 30 സ്പീഷിസുകളും", "ഇന്ത്യ, തെക്കുകിഴക്കനേഷ്യ, ആസ്ട്രേലിയ എന്നിവിടങ്ങളിൽ 25 സ്പീഷിസുകളും കാണുന്നു




</doc>
<doc id="351944" url="https://ml.wikipedia.org/wiki?curid=351944" title="സെഞ്ചുറി എഗ്">
സെഞ്ചുറി എഗ്

ചൈനയിൽ പ്രചാരത്തിലുള്ള ഒരു മുട്ട വിഭവമാണ് സെഞ്ചുറി എഗ് ഇതിനെ പിഡാൻ എന്നും പറയും. ഇതിനെ പ്രിസർവ്ഡ് എഗ് എന്നും 100വർഷ എഗ് എന്നും 1000വർഷ എഗ് എന്നും മില്ലേനിയം എഗ് എന്നും പറയും. അനേകം ആഴ്ചകളോ മാസങ്ങളോ കളിമണ്ണിന്റെയും ചാരത്തിന്റെയും ഉപ്പിന്റെയും ക്വുൿലൈമിന്റെയും അരിയുടെയും ഒരു മിശ്രിതത്തിലിട്ട് വച്ച് ഉണ്ടാക്കുന്ന വിഭവമാണിത്. കോഴി, താറാവ് ക്വയിൽ മുട്ടകൾ എന്നിവയുടെയെല്ലാം മുട്ടയാണ് ഇതിനായി ഉപയോഗിക്കുന്നത്. ഉണ്ടാക്കുന്ന രീതിയനുസരിച്ച് കാലയളവ് വ്യത്യാസപ്പെട്ടിരിക്കും.

ഹൈഡ്രജൻ സൾഫൈഡിന്റെയും അമോണിയയുടെയും സാന്നിദ്ധ്യമുള്ളതുകൊണ്ട് ഇതിന്റെ മഞ്ഞക്കരു കരിംപച്ചനിറമോ തവിട്ടുനിറമോ ആയിമാറുന്നു. ഇതിന് ശക്തമായ ഗന്ധവും ക്രീം പോലെയുള്ള സ്വഭാവവുമായിരിക്കും. വെള്ളക്കരു ഇരുണ്ടതും ജെൽപോലുള്ളതും ഉപ്പുരസമുള്ളതുമായി മാറിയിരിക്കും. സെഞ്ചുറി എഗിന്റെ മാറ്റത്തിനുകാരണമായി പ്രവർത്തിക്കുന്നത് ആൽക്കലൈൻ സാൾട്ടാണ്. ഉണ്ടാക്കുന്ന പ്രക്രിയയിൽ ഇത് എഗിനള്ളിലെ പിഎച്ച് മൂല്യം പതുക്കെ 9 മുതൽ 12 ആയി ഉയർത്തുന്നു. ഈ രാസമാറ്റം നിറവും മണവുമില്ലാത്ത ചില സങ്കീർണ്ണ പ്രോട്ടീൻ, ഫാറ്റ് സംയുക്തങ്ങളെ വിഘടിപ്പിക്കുന്നു. ഇതാണ് സെഞ്ചുറി എഗിന് വിവിധ തരത്തിലുള്ള മണവും സ്വാദും നൽകുന്നത്

സെഞ്ചുറി എഗായിമാറിയ ചില മുട്ടകളുടെ വെള്ളക്കരുവിനുപുറത്ത് പൈൻമരത്തിന്റെ ശിഖിരങ്ങൾ പോലുള്ള വരകളും ചിത്രങ്ങളും കാണപ്പെടുന്നു ഇതിൽനിന്നാണ് ഇവയുടെ ചൈനീസ് പേരുകളിലൊന്നായ പൈൻ-പാറ്റേൺഡ് എഗ് എന്ന പേര് കിട്ടിയത്.

1


</doc>
<doc id="351945" url="https://ml.wikipedia.org/wiki?curid=351945" title="കിനാനൂർ">
കിനാനൂർ

കേരളത്തിലെ കാസർഗോഡ് ജില്ലയിലുള്ള ഒരു 
മലയോര ഗ്രാമമാണ് കിനാനൂർ.

2001 ലെ ഇന്ത്യൻ സെൻസസ് പ്രകാരം കിനാനൂർ ഗ്രാമത്തിലെ ആകെയുള്ള ജനസംഖ്യ 9003 ആണ്. അതിൽ 4326 പുരുഷന്മാരും 4677 സ്ത്രീകളൂം ആണ്. 

ഈ ഗ്രാമത്തിലെ കാര്യനിർവ്വഹണം പുതിയതായി രൂപീകരിക്കപ്പെട്ട വെള്ളരിക്കുണ്ട് താലൂക്കിന്റെ കീഴിലാണ് നടത്തുന്നത്.

നീലേശ്വരം വഴി പോകുന്ന നാഷ്ണൽ ഹൈവേ മംഗലാപുരവുമായി ബന്ധപ്പെട്ടു കിടക്കുന്നു. മംഗലാപുരം - പാലക്കാട് ലൈനിൽ വരുന്ന നീലേശ്വരവും കാഞ്ഞങ്ങാടും ആണ് സമീപത്തുള്ള റയിൽവേ സ്റ്റേഷൻ. മംഗലാപുരത്തും കണ്ണൂരും വിമാനത്താവള സൗകര്യവും ഉണ്ട്.


</doc>
<doc id="351946" url="https://ml.wikipedia.org/wiki?curid=351946" title="പ്രൊബോസിഡേ">
പ്രൊബോസിഡേ

സസ്തനികളെ വർഗ്ഗീകരിച്ചിരിക്കുന്നതിലെ ഒരു നിരയാണ് പ്രൊബോസിഡേ (Proboscidea). (from the Greek προβοσκίς and the Latin proboscis). ഇന്നുള്ളതിൽ ഏക കുടുംബമായ Elephantidae -യും നിരവധി വംശനാശം വന്ന കുടുംബങ്ങളും ഇതിൽ അടങ്ങിയിരിക്കുന്നു. 1811-ൽ J. Illiger ആണ് ഈ നിരയെ ആദ്യമായി വിവരിച്ചത്. തുമ്പിക്കൈയുള്ള സസ്തനികളാണ് ഇതിൽ ഉണ്ടായിരുന്നത്. പിന്നീട് കൊമ്പുകളും ബലമാർന്ന തുമ്പിക്കൈകളും ഇവയുടെ സവിശേഷതയായി എണ്ണി. ആദ്യകാലത്ത് വികാസം പ്രാപിക്കാത്ത തുമ്പിക്കൈകൾ ആയിരുന്നു ഇവയ്ക്ക് ഉണ്ടായിരുന്നത്. കരയിൽ ജീവിച്ച ഏറ്റവും വലിയ ജീവിയെന്നു കരുതുന്ന "Palaeoloxodon namadicus  "ഈ നിരയിൽ ആയിരുന്നു ഉണ്ടായിരുന്നത്, അതിന് പല ദിനോസറുകളെയും അപേക്ഷിച്ച് 22 ടൺ ഭാരവും 2 മീറ്റർ ഷോൾഡർ ഉയരവും ഉണ്ടായിരുന്നതായി കരുതുന്നു.

"എറീത്തേറിയം", ആണ് ഏറ്റവും പുരാതനമായി അറിയപ്പെടുന്ന അംഗം, പിന്നീട് ഒരു കുറുക്കന്റെ മാത്രം വലിപ്പമുള്ള ഫോസ്‌ഫാതേറിയവും, രണ്ടിനെയും മൊറോക്കോയിലെ പാലിയോസീൻ നിക്ഷേപങ്ങളിൽ നിന്നാണു കണ്ടെത്തിയത്..


</doc>
<doc id="351954" url="https://ml.wikipedia.org/wiki?curid=351954" title="ഖാർത്തൂം">
ഖാർത്തൂം

സുഡാന്റെ തലസ്ഥാന നഗരവും ഓംഡർമാനിനുശേഷം സുഡാനിലെ രണ്ടാമത്തെ വലിയ നഗരവുമാണ് ഖാർത്തൂം Khartoum ( ) . വിക്ടോറിയ തടാകത്തിൽനിന്നും ഉൽഭവിക്കുന്ന വെള്ള നൈൽ, എത്യോപ്യയിൽനിന്നും ഉൽഭവിക്കുന്ന നീല നൈൽ എന്നിവയുടെ സംഗമസ്ഥാനത്തായാണ് ഈ നഗരം സ്ഥിതിചെയ്യുന്നത്. ഈ നഗരത്തിലെ ജനസംഖ്യ 5,185,000 ആണ്. നൈൽ നദികളാൻ വേർതിരിക്കപ്പെട ഓംഡർമാൻ, ഖാർത്തൂം നോർത്ത് എന്നീ പട്ടണങ്ങൾ ഖാർത്തൂമിനു തൊട്ടടുത്തായി സ്ഥിതിചെയ്യുന്നു. 

ഈജിപ്തുകാർ സുഡാനെ കീഴടക്കിയശേഷം ഇബ്രാഹിം പാഷ 1823-ൽ സ്ഥാപിച്ചതാണ് ഖാർത്തൂം നഗരം. പുരാതന നൂബിയൻ തലസ്ഥാനമായിരുന്ന സോബ നഗരത്തിനു ഇരുപത്തിയൊന്നു കിലോമീറ്റർ വടക്കായാണ് ഈ നഗരം സ്ഥാപിക്കപ്പെട്ടത്. 1869-ൽ ഈജിപ്തിലെ ഭരണാധികാരിയായിരുന്ന ഖെദീപ് ഇസ്മെയിൽ ബ്രിട്ടീഷുകാരനായിരുന്ന സാമുവൽ ബേക്കറിനെ, ദക്ഷിണസുഡാൻകൂടി ഉത്തരസുഡാനോടു ചേർക്കുന്നതിനും അടിമക്കച്ചവടം നിർത്തലാക്കുന്നതിനും നിയോഗിച്ചു. എന്നാൽ, 'ദൈവത്താൽ നിർദ്ദേശിക്കപ്പെട്ട വഴികാട്ടി' (mahdi) എന്ന് സ്വയം വിശേഷിപ്പിച്ചുകൊണ്ട് മതനേതാവായ മുഹമ്മദ് അഹമ്മദ്, ഇസ്ലാമിനെ നവീകരിക്കുന്നതിനും എല്ലാ വിദേശികളെയും സുഡാന്റെ മണ്ണിൽ നിന്ന് ഓടിക്കുന്നതിനുമായി ഒരു വിപ്ലവത്തിനു രൂപം നല്കി. തുടർന്ന് ചാൾസ് ജോർജ് ഗോർഡൻ എന്ന ജനറലിനെ ബ്രിട്ടീഷ് ഗവൺമെന്റ് സുഡാനിലേക്കയച്ചു. ഖാർത്തൂമിൽ നിന്ന് ഈജിപ്ഷ്യൻ പട്ടാളത്തെ മുഴുവൻ ഒഴിച്ചുവിടുകയെന്നതായിരുന്നു ഇദ്ദേഹത്തിനു നല്കിയിരുന്ന നിർദ്ദേശം. എന്നാൽ ജനറൽ ഗോർഡൻ ഖാർത്തൂമിന് പ്രതിരോധമേർപ്പെടുത്തുകയാണ് ചെയ്തത്. ഒരു വർഷം നീണ്ടു നിന്ന യുദ്ധത്തിനുശേഷം 1885 ജനുവരിയിൽ ഗോർഡൻ കൊല്ലപ്പെട്ടു. 1898 ആയപ്പോഴേക്കും വിപ്ലവം പൂർണമായി അവസാനിക്കുകയും ഈജിപ്തും ബ്രിട്ടനും ഒരുമിച്ച് സുഡാൻ ഭരിക്കാൻ തീരുമാനിക്കുകയും ചെയ്തു. ജനറൽ ഹെർബെർട്ട് കിഷ്നർ ആയിരുന്നു ഈ ഭരണമാറ്റം നടപ്പിൽ വരുത്തിയത്. അന്നുമുതൽ 1956 വരെയും ആംഗ്ലോ-ഈജിപ്ഷ്യൻ സുഡാന്റെ തലസ്ഥാനമായിരുന്നു ഖാർത്തൂം. 1956-ൽ സുഡാൻ സ്വതന്ത്രരാഷ്ട്രമായതിനുശേഷവും ഖാർത്തൂം തലസ്ഥാനനഗരിയായി തുടർന്നു. 


</doc>
<doc id="351959" url="https://ml.wikipedia.org/wiki?curid=351959" title="ജലീയ ലായനി">
ജലീയ ലായനി

ലായകം ജലമായ ലായനിയാണ് ഒരു ജലീയ ലായനി. 



</doc>
<doc id="351960" url="https://ml.wikipedia.org/wiki?curid=351960" title="കോളിച്ചാൽ">
കോളിച്ചാൽ

കേരളത്തിലെ കാസർഗോഡ് ജില്ലയിലുള്ള ഒരു മലയോര പട്ടണം ആണ് കോളിച്ചാൽ. കോളിച്ചാൽ മുൻപ് ഹോസ്ദുർഗ്ഗ് താലൂക്കിൽ ആയിരുന്നു, നിലവിൽ വെള്ളരിക്കുണ്ട് താലൂക്കിലാണ്. ഒരു പാലത്തിന്റെ രണ്ടു ഭാഗത്തായി ആണ് ഈ ചെറിയ പട്ടണം നിലകൊള്ളുന്നത്. കിഴക്കേ ഭാഗത്ത്‌ പനത്തടി, പടിഞ്ഞാറു ഭാഗത്ത് കല്ലറും പഞ്ചായത്ത് എന്നിവ. കാഞ്ഞങ്ങാടാണ് അടുത്ത റെയിൽവേ സ്റ്റേഷൻ. ദേശീയ പാതയും മലയോര ഹൈവേയും ഇവിടെ സംഗമിക്കുന്നു.
കോളിച്ചാൽ പാണത്തൂർ ബന്തടുക്ക സുള്ളിയ വഴി കർണ്ണാടകയുമായി ബന്ധപ്പെട്ടു കിടക്കുന്നു. മൈസൂർ, ബാംഗ്ളൂർ എന്നിവിടങ്ങളിലേക്ക് കർണ്ണാടകയിലെ സുള്ള്യ വഴിയോ ബാഗമണ്ഡല വഴിയോ എളുപ്പം എത്തിച്ചേരാം. മംഗലാപുരം - പാലക്കാട് ലൈനിൽ വരുന്ന കാഞ്ഞങ്ങാട് ആണ് സമീപത്തുള്ള റയിൽവേ സ്റ്റേഷൻ. വിമാനത്താവളങ്ങൾ മംഗലാപുരത്തും കോഴിക്കോടും ഉണ്ട്.

മലയാളം,ഇംഗ്ലീഷ്, തുളു, ഹിന്ദി, കണ്ണട, തമിഴ്, എന്നിവയാണ് ഇവിടത്തെ സംസാര ഭാഷകൾ.

ഗവണ്മെന്റ് UP സ്കൂൾ പ്രാന്തരക്കാവ്. സെന്റ് മേരീസ്‌ കോളജ് കോളിച്ചാൽ എന്നിവയാണ് ഇവിടത്തെ പ്രധാന വിദ്യാഭ്യാസ സ്ഥാപനങ്ങൾ


</doc>
<doc id="351964" url="https://ml.wikipedia.org/wiki?curid=351964" title="ആദം സാംപ">
ആദം സാംപ

ഓസ്ട്രേലിയക്കുവേണ്ടി അന്താരാഷ്ട്ര ക്രിക്കറ്റ് മൽസരങ്ങൾ കളിക്കുന്ന താരമാണ് ആദം സാംപ. 1992 മാർച്ച് 31ന് ന്യൂ സൗത്ത് വെയിൽസിലാണ് അദ്ദേഹം ജനിച്ചത്. 2016ലെ ചാപ്പൽ - ഹാഡ്‌ലി ട്രോഫിയിലെ രണ്ടാം മൽസരത്തിലൂടെയാണ് അദ്ദേഹം രാജ്യാന്തര ക്രിക്കറ്റിൽ അരങ്ങേറുന്നത് . ഒരു വലംകൈയൻ ലെഗ് ബ്രേക്ക് ബൗളറാണ് സാമ്പ. 2016 ഐ.പി.അല്ലിൽ റൈസിങ് പൂനൈ സൂപ്പർജെയന്റ്സ് ടീമംഗം ആയിരുന്നു അദ്ദേഹം. ആഭ്യന്തര ക്രിക്കറ്റിൽ സൗത്ത് ഓസ്ട്രേലിയ, മെൽബൺ സ്റ്റാർസ് എന്നീ ടീമുകൾക്കുവേണ്ടിയാണദ്ദേഹം കളിക്കുന്നത്.


</doc>
<doc id="351968" url="https://ml.wikipedia.org/wiki?curid=351968" title="കിവാലിന, അലാസ്ക">
കിവാലിന, അലാസ്ക

നോർത്ത് ആർട്ടിക് ബറോയിലുൾപ്പെട്ട അലാസ്ക സംസ്ഥാനത്തെ വില്ലേജും പട്ടണവും കൂടിച്ചേർന്ന സ്ഥലമാണ് കിവാലിന. ഇവിടുത്തെ ജനസംഖ്യം 2000 ലെ യു.എസ്. സെൻസസ് അനുസരിച്ച് കേവലം 374 മാത്രമാണ്. സമുദ്രജലനിരപ്പ് ക്രമേണ ഉയർന്നു കൊണ്ടിരിക്കുന്നതും തീരം അൽപാൽപമായി ഇടിഞ്ഞു വീഴുന്നതും വില്ലേജ് സ്ഥിതി ചെയ്യുന്ന ദ്വീപിന്റെ നില നിൽപ്പിനു ഭീക്ഷണിയാണ്. 2013 ലെ ഒരു പഠനപ്രകാരം 2025 ആകുമ്പോഴേയ്ക്കും ദ്വീപ് പ്രളയത്തിൽ നശിച്ചു പോകുമെന്നു വിശ്വസിക്കപ്പെടുന്നു.


</doc>
<doc id="351971" url="https://ml.wikipedia.org/wiki?curid=351971" title="കോൾഡ് ബേ, അലാസ്ക">
കോൾഡ് ബേ, അലാസ്ക

അമേരിക്കൻ ഐക്യനാടുകളിലെ സംസ്ഥാനമായ അലാസ്കയിലെ അലോഷിയൻ ഈസ്റ്റ് ബറോയിൽ ഉൾപ്പെട്ട ഒരു പട്ടണമാണ് കോൾഡ് ബേ. പട്ടണത്തിലെ ജനസംഖ്യ 108 ആണ്. അലാസ്ക അർദ്ധദ്വീപിലെ പ്രധാന വാണിജ്യകേന്ദ്രങ്ങളിൽ ഒന്നാണ് കോൾഡ് ബേ. കോൾഡ് ബേ എയർപോർട്ടും ഇവിടെ സ്ഥിതി ചെയ്യുന്നു.


</doc>
<doc id="351972" url="https://ml.wikipedia.org/wiki?curid=351972" title="നൃത്തം ചെയ്യുന്ന പെൺകുട്ടി (മോഹൻജൊദാരോ)">
നൃത്തം ചെയ്യുന്ന പെൺകുട്ടി (മോഹൻജൊദാരോ)

2500 ബി.സി.യിൽ നിർമ്മിക്കപ്പെട്ടതെന്നു കരുതുന്ന വെങ്കലപ്രതിമയാണ് നൃത്തം ചെയ്യുന്ന പെൺകുട്ടി. 1926-ൽ സിന്ധു നദീ തട സംസ്കാരത്തിന്റെ ഭാഗമായ (ഇന്നു പാകിസ്‌താന്റെ ഭാഗം) മോഹൻജെദാരോയിൽനിന്നാണ്‌ ഇത് കണ്ടെത്തിയത്‌.  ഇപ്പോൾ ഈ പ്രതിമ, ന്യൂഡൽഹിയിലെ നാഷണൽ മ്യൂസിയത്തിൽ പ്രദർശിപ്പിച്ചിരിക്കുന്നു.
1926-ൽ മോഹൻജൊദാരൊയിൽ നിന്ന്ഏണസ്റ്റ് മക്കെയുടെ നേതൃത്വത്തിലുള്ള പര്യവേക്ഷകസംഘമാണ് ഇത് കണ്ടെത്തിയത്.ഇത് ലാഹോർ മ്യൂസിയത്തിന്റെ ഭാഗമായിരുന്നു. 1946 ൽ സംഘടിപ്പിച്ച പ്രദർശനത്തിനായി ബ്രിട്ടീഷുകാരനായ പുരാവസ്തു ശാസ്ത്രജ്ഞൻ മോട്ടിമർ വീലറാണ് ഓടിൽ നിർമിച്ച 10.8 സെൻറി മീറ്ററുള്ള ‘നൃത്തം ചെയ്യുന്ന പെൺകുട്ടി’യെ ഇന്ത്യയിലെത്തിച്ചത്‌. ‘പ്രീസ്റ്റ്‌ കിംഗ്‌’ എന്ന പ്രതിമയും അദ്ദേഹം ഇന്ത്യയിലേക്കു കൊണ്ടുവന്നിരുന്നു. 1947 ൽ ഇന്ത്യ സ്വതന്ത്രമായപ്പോൾ പാകിസ്താൻ ഈ പ്രതിമകൾ തിരികെചോദിച്ചെങ്കിലും നൽകിയില്ല. നിരന്തരമായി പാക്‌ ഉദ്യോഗസ്ഥർ ഇന്ത്യയിലെത്തി ശ്രമിച്ചതിന്റെ ഫലമായാണ് ‘പ്രീസ്റ്റ്‌ കിംഗ്‌’, ‘ഉപവസിക്കുന്ന ബുദ്ധൻ’ എന്നീ പ്രതിമകൾ മടക്കി നൽകിയത്‌.

25,00 വർഷത്തോളം പഴക്കമുള്ള ഈ വെങ്കലപ്രതിമക്ക് 10.5 സെന്റീമീറ്റർ (4.1 in) ഉയരമുണ്ട്. ഒരു കൈ ഇടുപ്പിനു വെച്ചു നർത്തകർ നിൽക്കുന്ന രൂപത്തിലാണ് നൃത്തം ചെയ്യുന്ന പെൺകുട്ടിയുടെ ശില്പം. നഗ്നയായ പെൺകുട്ടിയുടെ കഴുത്തിൽ മാലയും ഇടതുകൈയിൽ 25-ഉം വലതുകൈയിൽ നാലും വളകളും അണിഞ്ഞിട്ടുണ്ട്. പെൺകുട്ടിയുടെ കൈകൾക്ക്.അസാധാരണവലിപ്പമുണ്ട്. ഇടതുകൈയിലെ താളമിടാനുപയോഗിക്കുന്ന ഉപകരണം തുടയിൽ അമർത്തിപ്പിടിച്ച നിലയിലാണ്.  

'നൃത്തം ചെയ്യുന്ന പെൺകുട്ടി'യുടെ വെങ്കലശില്പം ഇന്ത്യയിൽനിന്ന് പാകിസ്താനിലേക്ക് തിരികെകൊണ്ടുവരണമെന്ന് ലഹോർ
ഹൈക്കോടതിയിൽ, പാക് അഭിഭാഷകൻ ജാവേദ് ഇക്ബാൽ ജഫ്രി ഹർജി നൽകിയിരുന്നു. 2014 ൽ ‘നൃത്തം ചെയ്യുന്ന പെൺകുട്ടി’യെ തിരിച്ചുതരണമെന്ന്‌ ഇന്ത്യയോട്‌ ആവശ്യപ്പെടാൻ പാകിസ്താനിലെ സിന്ധ്‌ പ്രവിശ്യാസർക്കാർ തീരുമാനിച്ചിരുന്നു.


</doc>
<doc id="351974" url="https://ml.wikipedia.org/wiki?curid=351974" title="ഗ്രോവെർ ക്ലീവലാന്റ്">
ഗ്രോവെർ ക്ലീവലാന്റ്

അമേരിക്കൻ ഐക്യനാടുകളുടെ ഇരുപത്തിരണ്ടാമത്തെയും ഇരുപത്തിനാലാമത്തെയും പ്രസിഡന്റായിരുന്നു അഭിഭാഷകനായിരുന്ന ഗ്രോവെർ ക്ലീവലാന്റ് - Grover Cleveland. 
1893 മാർച്ച് നാലുമുതൽ 1897 മാർച്ച് നാലുവരെയും 1885 മാർച്ച് നാലുമുതൽ 1889 മാർച്ച് നാലു വരെയും അമേരിക്കയുടെ പ്രസിഡന്റായി സേവനം അനുഷ്ടിച്ചു.

1837 മാർച്ച് 18ന് ന്യൂ ജെഴ്സിയിലെ കാൾഡ്‌വെലിൽ ജനിച്ചു.


</doc>
<doc id="351996" url="https://ml.wikipedia.org/wiki?curid=351996" title="ഇടിമുഴക്കം">
ഇടിമുഴക്കം

ഇടിമുഴക്കം 1980 ൽ പുറത്തിറങ്ങിയ ശ്രീകുമാരൻ തമ്പി സംവിധാനം ചെയ്ത ഒരു മലയാള ചലച്ചിത്രമായിരുന്നു. പ്രധാനവേഷങ്ങളിൽ ജയൻ, രതീഷ്, ശുഭ, ശോഭന (ചെമ്പരുത്തി ഫെയിം), സുകുമാരി എന്നിവരാണഭിനയിച്ചത്. സംഗീത സംവിധാനം നിർവ്വഹിച്ചത് ശ്യാം ആയിരുന്നു.

ഗാനങ്ങൾ : ശ്രീകുമാരൻ തമ്പി <br>
ഈണം : ശ്യാം .

ഇടിമുഴക്കം


</doc>
<doc id="351997" url="https://ml.wikipedia.org/wiki?curid=351997" title="ബെഞ്ചമിൻ ഹാരിസൺ">
ബെഞ്ചമിൻ ഹാരിസൺ

യുണൈറ്റഡ് സ്റ്റേറ്റ്സിന്റെ 23 ആമത്തെ പ്രസിഡന്റായിരുന്നു ബെഞ്ചമിൻ ഹാരിസൺ . അദ്ദേഹത്തിന്റെ ഭരണകാലം 1889 മുതൽ 1893 വരെയായിരുന്നു. അമേരിക്കയുടെ ഒമ്പതാമത്തെ പ്രസിഡന്റ് വില്ല്യം ഹെൻട്രി ഹാരിസൺന്റെ പൌത്രനായിരുന്നു.


</doc>
<doc id="351998" url="https://ml.wikipedia.org/wiki?curid=351998" title="മനൊക്കോട്ടാക്ക്, അലാസ്ക">
മനൊക്കോട്ടാക്ക്, അലാസ്ക

മനൊക്കോട്ടാക്ക് ( സെൻട്രൽ അലാസ്കൻ യുപിക് ഭാക്ഷയിൽ "Manuquutaq" ) ഡില്ലിങ്ഘാം സെൻസസ് മേഖലയിലുൾപ്പെട്ട അലാസ്ക സംസ്ഥാനത്തെ ഒരു ചെറു പട്ടണമാണ്. 2010 ലെ സെൻസസ് പ്രകാരം പട്ടണത്തിലെ മൊത്തം ജനസംഖ്യ 442 ആണ്.ഭൂമിശാസ്ത്രംമനൊക്കോട്ടാക്കിന്റെ അക്ഷാംശ രേഖാംശങ്ങൾ ആണ്. According to the യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ അനുസരിച്ച് പട്ടണത്തിന്റെ ആകെ വിസ്തൃതി 37.1 സ്ക്വയർ മൈലാണ് (96.2 km). ഇതിൽ 35.8 സ്ക്വയർ മൈൽ (92.6 km) കരഭാഗം മാത്രവും ബാക്കി 1.4 സ്ക്വയർ മൈൽ (3.6 km), അല്ലെങ്കിൽ 3.79% വെള്ളം നിറഞ്ഞ ഭാഗവുമാണ്. 


</doc>
<doc id="352005" url="https://ml.wikipedia.org/wiki?curid=352005" title="ഇസാനോസോറസ്">
ഇസാനോസോറസ്

അന്ത്യ ട്രിയാസ്സിക് കാലത്തു ജീവിച്ചിരുന്ന ഒരു ദിനോസർ ആണ് ഇസാനോസോറസ്. തായ്‌ലൻഡിൽ നിന്നും ആണ് ഫോസിൽ കണ്ടു കിട്ടിയിട്ടുള്ളത്. ഒരേ ഒരു ഉപവർഗ്ഗത്തെ മാത്രമേ ഇത് വരെ വർഗ്ഗീകരിച്ചിട്ടുള്ളു . ഇതേ കുടുംബത്തിൽ ഉള്ള മറ്റു ദിനോസറുകളുടെ ആദ്യ കണ്ണി ആയിരിക്കണം ഇവ എന്ന് അനുമാനിക്കുന്നു.

21 അടി മാത്രം ഉണ്ടായിരുന്ന ദിനോസർ ആയിരുന്നു ഇവ. ഈ കുടുംബത്തിലെ മറ്റു ദിനോസറുകളുമായി താരതമ്യം ചെയുമ്പോൾ വളരെ ചെറുതാണ് ഇവ.



</doc>
<doc id="352006" url="https://ml.wikipedia.org/wiki?curid=352006" title="തീവണ്ടിപ്പാത">
തീവണ്ടിപ്പാത

തീവണ്ടിപ്പാത, റെയിൽ ഗതാഗതത്തിന് ഉപയോഗിക്കുന്നതിന് വേണ്ട പാത, ഫാസ്റ്റ്നേഴ്സ്, സ്ലീപ്പേഴ്സ്, ട്രാക്ക് ബല്ലാസ്റ്റ് (പാത അടിഭാരം)എന്നിവ അടങ്ങിയ നിർമിതിയാണ്.
തീവണ്ടിചക്രങ്ങൾക്ക് ഉരുളുന്നതിന് അവലംബിക്കാവുന്ന പ്രതലമായിരിക്കും തീവണ്ടിപ്പാത. ബ്രിട്ടീഷ് ഇംഗ്ലീഷിൽ railway track എന്നും അമേരിക്കൻ ഐക്യനാടുകളിൽ railroad trackഎന്നും പറയുന്നു. പാതകൾ വൈദ്യുത വണ്ടികൾക്കോ വൈദ്യുതട്രാമുകൾക്കോ മുകളിലൂടെ പൊകുന്ന ലൈനുകൾക്കു വേണ്ടിയുള്ളതും മൂന്നാമത്തെ പാതയുള്ളതും ഉണ്ട്.

പുതിയ സാങ്കേതിക വികാസങ്ങൾ എന്തായാലും ലോകത്ത് ഏറ്റവും കൂടുതൽ ഉപയോഗിക്കുന്നത് പൊടിച്ച കല്ലുകൾക്കു (ബല്ലാസ്റ്റ്) മീതെ പ്രീസ്റ്റ്രെസ്സ്ഡ് കോൺക്രീറ്റ് അല്ലെങ്കിൽ മരത്തിന്റെ സ്ലീപ്പറുകളിൽ ഉറപ്പിച്ചിട്ടുള്ള അടിപരന്ന പാതകളാണ്.
മിക്ക കൂടുതൽ ഗതാഗതമുള്ള തീവണ്ടിപ്പാതകളും ഭാരത്തെ വീതിക്കുന്നതിന് ചെയ്യുന്നതിന് തുടർച്ചയായി വിളക്കിചേർത്ത പാളങ്ങളെ ബേസ്പ്ലേറ്റു വഴി, സ്ലീപ്പറുകളോട് പിടിപ്പിച്ചിരികുന്നു. കോൺക്രീറ്റ് സ്ലീപ്പർ ഉപയോഗിക്കുന്നിടങ്ങളിൽ പാളത്തിനും ടൈപ്ലേറ്റിനും ഇടയ്ക്ക് പ്ലാസ്റ്റിക്കോ റബ്ബരോ പാഡുകൽ വയ്ക്കാറുണ്ട്. പ്പാളത്തിനെ സ്ലീപ്പറിനോട് അടുപ്പിച്ച് നിറുത്തുന്നതിന് resilient fastenings ഉപയൊഗിക്കുന്നുണ്ട്.

രാസപരിചരണം നടത്തിയ മരം സ്ലീപ്പറായി ഉപയോഗിച്ചിരുന്നു. പ്രീ-സ്ട്രെസ്സ്ഡ് കോൺക്രീടറ്റ് സ്ലീപ്പറുകൾ മരം കിട്ടനില്ലാത്തപ്പോഴും കൂടുതൽ ഭാരവും വേഗവും വേണ്ടിടത്തും ഉപയോഗിക്കാറുണ്ട്. അപൂർവമായി ഉരുക്കും ഉപയോഗിക്കാറുണ്ട്.

പാത അടിഭാരം (track ballast ) സാധാരണയായി ചെറിയ കരിങ്കളുകളാണ്. സ്ലീപ്പറുകളെ താങ്ങി നിറുത്തലാണ് ഇവയുടെ ഉദ്ദേശം. തടസ്സമില്ലത്ത നീരൊഴുക്കിനും ചെറിയ ക്രമീകരണങ്ങൾക്കും ഇവ പറ്റും.

പരമ്പരാഗത പാത ഘടനയ്ക്ക് സംരക്ഷണ ചെലവ് കൂടുതലാണ്. ഗുണക്കുറവും നീർച്ചാളുകളുടെ തകരാറും പ്രശ്നമാവാറുണ്ട്. അടിഭാരമില്ലാത്ത പാതകൾകൊണ്ട് ഈ പ്രശ്നങ്ങൾ പരിഹരിക്കാനാവും. ഇവ ഏറ്റവും ലളിതരൂപത്തിലുള്ളതാണ്. ഇവ തുടർച്ചയായ കോൺക്രീറ്റ് സ്ലാബ്ബുകളിൽ resilient padകൾ ഉപയോഗിച്ച് പാറ്റകളെ നേരിട്ട് ഉറപ്പിക്കുകയാണ് ചെയ്യുന്നത്. ഒരുപാടു രീതികൾ വേറെയുമുണ്ട്.
എന്നാൽ അടിഭാരമില്ലാത്ത പാതകൾക്ക് പ്രാരംഭ ചെലവുകൾ കൂടുതലാണ്. നിലവിലുള്ള പാതകൾ ഐത്തരം പാതകളാക്കണമെങ്കിൽ ഒരുപാടുകാലം ആ വഴിക്കുള്ള ഗതാഗതം നിറുത്തി വെയ്ക്കേണ്ടി വരും. 
ആയുഷ്കാല കാലത്തെ ചെലവു കുറവാണെങ്കിലും. വളരെ വേഗം കൂടിയ ഭാരം കൂടൂതൽ വഹിക്കേണ്ട പാതകളിലും സംരക്ഷണം ബുദ്ധിമുട്ടുള്ളിടത്തും( ഉദാഹരണം –ടണലുകൾ)കൂടുതൽ ബലം ആവശ്യമുള്ള ചെറിയ കൂട്ടി ചേർക്കലുകൾക്കും മാത്രമെ സാധാരണ ഉഅപയോഗിക്കുന്നുള്ളു.
17‌-ആം നൂറ്റാണ്ടിൽ ഖനികളിൽ ഉപയോഗിച്ചിരുന്ന മരപ്പാതകളിൽ തുടങ്ങിയ വികസനമാണ്.

നിശ്ചിത നീളത്തിലാണ് പാളങ്ങൾ ഉണ്ടാക്കുന്നത്. തുടർച്ചയായ പ്രതലം കിട്ടുന്നതിന് അവ തമ്മിൽ ഫിഷ് പ്ലേറ്റുകൾ എന്നറിയുന്ന ലോഹകഷണങ്ങൾ ഉപയൊഗിച്ച് ബോൾട്ട് ഇട്ട് മുറുക്കേണ്ടതുണ്ട്. ഇവയെ ജോയന്റഡ് പാതകൾ (jointed track)എന്നു പറയുന്നു. കൂടുതൽ വേഗത ആവശ്യമുള്ളിടത്ത് തുടർച്ചയായി ഉരുക്കി ചേർത്താണ് ഉപയോഗിക്കുന്നത്. ഇവയെ തുടർച്ചയായി ഉരുക്കി ചെർത്ത പാത (continuous welded rail-CWR)എന്നും പറയുന്നു. .

CWR പാതകൾ ആ പ്രദേശത്തെ ഏറ്റവും കുറവും ഊഷ്മാവിന്റെയും ശരാശരി ഊഷ്മാവുള്ള ("rail neutral temperature"). സമയത്താണ് ഉറപ്പിക്കുന്നത്.

ഒരു സ്ഥലത്തുനിന്ന്് മറ്റൊരിടത്തേക്ക് നീക്കേണ്ടി വരുംപ്പോഴാണ് ഇത്തരം പാതക്കൾ നിർമ്മിക്കുന്നത്. 




</doc>
<doc id="352009" url="https://ml.wikipedia.org/wiki?curid=352009" title="ഡേവിഡ് ടർപ്പി">
ഡേവിഡ് ടർപ്പി

ഡേവിഡ് ബാറ്റിൽ ടർപ്പി (July 8, 1828 – April 21, 1909) ഒരു അമേരിക്കൻ രാഷ്ട്രീയ നേതാവായിരുന്നു.

ടർപ്പി ഒഹിയോയിലെ ഹാമിൽട്ടൺ കൌണ്ടിയിലാണ് ജനിച്ച്. കെന്യോൻ കോളജിൽ നിന്നും in 1848 ൽ ബിരുദമെടുത്തു. നിയമബിരുദം നേടിയതിനു ശേഷം ഇന്ത്യാനായിലെ ലോഗൻസ്പോർട്ടിലേയ്ക്കു മാറത്താമസിച്ചു. അവിടെ അദ്ദേഹം അഭിഭാഷകനായി ജീവിതമാരംഭിച്ചു. താമസിയാതെ യു.എസ്. ഡെമോക്രാറ്റിക് പാർട്ടിയിലെ സജീവ പ്രവർത്തികനായി മാറുകയും ജീവിതം രാഷ്ട്രസേവനത്തിനായി ഉഴിഞ്ഞുവയ്ക്കുകയും ചെയ്തു. 

1852 ൽ ഇരുപത്തിനാലാമത്തെ വയസിൽ ഡേവിഡ് ടർപ്പി സ്റ്റേറ്റ് ലെജിസ്ലേച്ചറിലേയ്ക്കു തെരഞ്ഞെടുക്കപ്പെട്ടു. ഒരു തവണ തെരഞ്ഞെടുക്കപ്പെട്ടതിനു ശേഷം വീണ്ടും അഭിഭാഷക വൃത്തിയിലേയ്ക്കു തിരിച്ചു വന്നു. 1858 ൽ ഒരു വർഷത്തേയ്ക്കു കൂടി അദ്ദേഹം സ്റ്റേറ്റ് ലെജിസ്ലേച്ചറിലേയ്ക്കു തെരഞ്ഞെടുക്കപ്പെട്ടു. 1863 ൽ ടർപ്പി ഇന്ത്യാനായിൽ നിന്നും യുണൈററഡ് സ്റ്റേറ്റ്സ് സെനറ്റിലേയ്ക്കു തെരഞ്ഞടുക്കപ്പെട്ടു. രാജ്യദ്രോഹക്കുറ്റം ആരോപിക്കപ്പെട്ട് സെനറ്റിൽ നിന്നു Jesse D. Bright പുറത്താക്കിയപ്പോഴായിരുന്നു ഇത്. ജെസെ ബ്രൈറ്റിന്റ ഔദ്യോഗിക കാലാവധി അവസാനക്കുന്നതിനു മുമ്പുള്ള ഒഴിവു നികത്തുന്നതിനായുള്ള തെരഞ്ഞടുപ്പായിരുന്നു ഇത്. ഏകേദശം ഒരു മാസത്തെ കാലാവധി മത്രമുള്ള നിയമനയായിരുന്നു ഇത്. ഇതു കഴിഞ്ഞയുടനെ വീണ്ടം ടർപ്പി പഴയ അഭിഭാഷകവൃത്തിയിലേയ്ക്കു മടങ്ങി.

1872 ൽ ടർപ്പി ഇന്ത്യാനായിലെ ഇന്ത്യാനാപോളിസിലേയ്ക്കു് കർമ്മ മേഖല മാറ്റി. 1872 ൽ വീണ്ടും സ്റ്റേറ്റ് ലെജിസ്ലച്ചറിലേയ്ക്കു തെരഞ്ഞെടുക്കപ്പെടുകയും അസംബ്ലി സ്പീക്കറായി 1874 മുതൽ 1875 വരെ സേവനമനുഷ്ഠിക്കുകയും ചെയ്തു. ഇന്ത്യാനായിലെ യുണൈറ്റഡ് സ്റ്റേറ്റ്സ് ഡിസ്റ്റ്ട്രിക്റ്റ് അറ്റോർണിയായി 1886 മുതൽ 1887 വരെ ജോലി ചെയ്തു.

1887 ൽ ടർപ്പി യുണൈറ്റഡ് സ്റ്റേറ്റ്സ് സെനറ്റിലേയ്ക്കു് ഇന്ത്യാനായിൽ നിന്നും വീണ്ടും തെരഞ്ഞടുക്കപ്പെട്ടും. ഇത്തവണ മുഴുവൻ സമയ ജോലിയായിരുന്നു. 

Benjamin Harrison നെയാണ് അദ്ദേഹം സെനറ്റിലെയ്ക്കുള്ള തെരഞ്ഞടുപ്പിൽ പരാജയപ്പെടുത്തിയത്. Benjamin Harrison താമസിയാതെ യു.എസ്. പ്രസിഡന്റായി അവരോധിതനായി. 1893 ൽ ടർപ്പി വീണ്ടും സെനറ്റിലെത്തുകയും 1887 മുതൽ 1899 കാലഘട്ടങ്ങളിലായി ഏകദേശം 12 വർഷത്തോളം രാജ്യസേവനം ചെയ്യുകയും ചെയ്തു. സെനറ്റർ എന്ന നിലയിൽ 1983 മുതൽ 1895 വരെയുള്ള കാലഘട്ടത്തിൽ സെൻസസ് കമ്മിറ്റിയുടെ ചെയർമാൻ, 1898 മുതൽ 1899 വരെയുള്ള കാലഘട്ടത്തിൽ ഡെമോക്രാറ്റിക് കോൺഫറൻസ് ചെയർമാൻ എന്നീ നിലകളിലും സേവനമനുഷ്ഠിക്കുകയുണ്ടായി. അതുപോലെതന്നെ Hawaii യു.എസിനോടു ചേർക്കുന്നതിനുള്ള ഒരു ജനഹിതപരിശോധനയെ പിന്തുണയ്ക്കുകയും ചെയ്തു. പിന്നീടു നടന്ന തെരഞ്ഞെടുപ്പില് Albert J. Beveridge നോട് അദ്ദേഹം പരാജയപ്പെട്ടു. പിന്നീട് അദ്ദേഹം ഔദ്യോഗി ജീവിത്തിൽ നിന്നു വിരമിക്കുകയും ഇന്ത്യാനാപോളിസിൽ വച്ച് അന്തരിക്കുകയും ചെയ്തു. 


</doc>
<doc id="352011" url="https://ml.wikipedia.org/wiki?curid=352011" title="ബക്ക്ലാന്റ്, അലാസ്ക">
ബക്ക്ലാന്റ്, അലാസ്ക

ബക്ക്ലാന്റ് പട്ടണം ("Nunatchiaq" in Iñupiaq) നോർത്ത് വെസ്റ്റ് ആർട്ടിക് ബറോയിലുൾപ്പെട്ട് അലാസ്ക സംസ്ഥാനത്തെ ഒരു പട്ടണമാണ്. 2010 ലെ സെൻസസ് അനുസരിച്ച് ജനസംഖ്യ 416 ആണ്. 

ബക്ക്ലാന്റിന്റെ അക്ഷാംശ രേഖാംശങ്ങൾ ആണ്. United States Census Bureau യുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി , ആണ്. ഇതിൽ കരഭാഗവും ബാക്കി , അതായത്13.48 ശതമാനം ഭാഗം വെള്ളമുള്ള ഭാഗവുമാണ്.


</doc>
<doc id="352015" url="https://ml.wikipedia.org/wiki?curid=352015" title="മെക്കൊറ്യൂക്ക്, അലാസ്ക">
മെക്കൊറ്യൂക്ക്, അലാസ്ക

മെക്കൊറ്യൂക്ക്, നുനിവാക്ക് ദ്വീപിലുള്ള ബെഥേൽ സെൻസസ് മേഖലയിലുൾപ്പെട്ട് അലാസ്ക സംസ്ഥാനത്തെ ഒരു പട്ടണമാണ്. 2010 സെൻസസ് അനുസരിച്ച് പട്ടണത്തിലെ ജനസംഖ്യ 191 ആണ്. 

ഏകദേശം 2000 വർഷങ്ങളായി നുനിവാക്ക് ദ്വീപിൽ നുനിവാർമ്യൂട്ട് (ക്യൂപിക്) വർഗ്ഗക്കാർ താമസമുറപ്പിച്ചു വരുന്നു. ആദ്യ യൂറോപ്യൻ സമ്പർക്കമുണ്ടാകുന്നത്, 1821 ൽ റഷ്യൻ-അമേരിക്കൻ കമ്പനിയുടെ ആളുകൾ ഈ ദ്വീപിൽ പര്യവേക്ഷണം നടത്തുന്ന കാലത്താണ്. 16 വില്ലേജുകളിലായി 400ൽപ്പരം ആളുകൾ ഇവിടെ ജീവിച്ചിരുന്നതായി റഷ്യൻ-അമേരിക്കൻ കമ്പനി രേഖപ്പെടുത്തിയിട്ടുണ്ട്.


</doc>
<doc id="352017" url="https://ml.wikipedia.org/wiki?curid=352017" title="ക്ലാർക്ക്സ് പോയിന്റ്, അലാസ്ക">
ക്ലാർക്ക്സ് പോയിന്റ്, അലാസ്ക

ക്ലാർക്ക്സ് പോയിന്റ്, ഡില്ലിംഘാം സെൻസസ് മേഖലയിലുൾപ്പെട്ട അമേരിക്കൻ ഐക്യനാടുകളിലെ സംസ്ഥാനമായ അലാസ്കയിലെ ഒരു പട്ടണമാണ്. 2010 ലെ സെൻസസ് അനുസരിച്ച ഇവിടുത്തെ ജനസംഖ്യ 62 ആയിരുന്നു.

ക്ലാർക്ക്സ് പോയിന്റിന്റെ അക്ഷാംശ രേഖാംശങ്ങൾ . ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ, കണക്കുകൾ പ്രകാരം ഈ പട്ടണത്തിന്റെ ആകെവിസ്തൃതി 4.1 ചതുരശ്ര മൈലാണ് (11 ചതുരശ്ര കിലോമീറ്റർ) ആണ്, അതിൽ 3.1 ചതുരശ്ര മൈൽ (8.0 ചതുരശ്ര കിലോമീറ്റർ) പ്രദേശം കരഭാഗവും ബാക്കി 0.9 ചതുരശ്ര മൈൽ (2.3 ചതുരശ്ര കിലോമീറ്റർ) പ്രദേശം (22.66 ശതമാനം) വെള്ളവും കൂടി ളൾപ്പെട്ടതാണ്.


</doc>
<doc id="352018" url="https://ml.wikipedia.org/wiki?curid=352018" title="മാത്യു എം. കുഴിവേലി">
മാത്യു എം. കുഴിവേലി

കേരളത്തിൽ ബാലസാഹിത്യത്തെ പരിപോഷിപ്പിക്കുന്നതിനു ശ്രമിച്ചവരിൽ പ്രമുഖനാണ് മാത്യു എം. കുഴിവേലി. മാതൃകാധ്യാപകൻ, വിദ്യാഭ്യാസ വിചക്ഷണൻ, പ്രസാധകൻ, ബാല സാഹിത്യകാരൻ, മലയാളത്തിലെ പ്രഥമ എൻസൈക്ലോ പീഡിയാകാരൻ എന്നിങ്ങനെ ബഹുമുഖ മേഖലകളിൽ പ്രവർത്തിച്ചു. 1941-ൽ ബാലൻ എന്ന പ്രസിദ്ധീകരണശാല നിർമിച്ച അദ്ദേഹം മുന്നൂറോളം പുസ്തകങ്ങൾ പ്രസിദ്ധീകരിച്ചു. ബാലസാഹിത്യത്തെ പരിപോഷിപ്പിക്കേണ്ടതിന്റെ ആവശ്യകത മനസ്സിലാക്കിയ അദ്ദേഹം അറുപതോളം പുസ്തകങ്ങൾ സ്വന്തമായി രചിച്ചു. കുട്ടികളുടെ പ്രായഭേദമനുസരിച്ച് നാലുവിഭാഗങ്ങളിലായാണ് പുസ്തകങ്ങൾ എഴുതിയത്. വിവിധ വൈജ്ഞാനികശാഖകളെ എല്ലാ വിഭാഗത്തിലും ഉൾപ്പെടുത്താനും അദ്ദേഹം ശ്രദ്ധിച്ചിരുന്നു. 1948ൽ ബാലൻ എന്ന ആനുകാലികവും കുട്ടികൾക്കായി അദ്ദേഹം പുറത്തിറക്കി. വിജ്ഞാനം എന്ന പേരിൽ എട്ടുഭാഗം വരുന്ന ഒരു വിജ്ഞാനകോശവും അദ്ദേഹം പുറത്തിറക്കി. 1974ൽ അദ്ദേഹം അന്തരിച്ചു.

ശ്രീ കുഴിവേലി പാലായിലെ ഒരിടത്തരം കൈസ്തവ കുടുംബത്തിലാണ് ജനിച്ചത് (1905 ഏപ്രിൽ 20). തിരുവിതാംകൂറിലും തമിഴ്നാട്ടിലുമായി വിദ്യാഭ്യാസം പൂർത്തിയാക്കിയ ശേഷം ശ്രീ കുഴിവേലി അധ്യാപന വൃത്തിയിൽ പ്രവേശിച്ചു. ഹൈസ്കൂൾ അധ്യാപകനായും, ട്രെയിനിങ്ങ് സ്കൂൾ ഹെഡ്മാസ്റ്ററായും, പതിനാല് വർഷം സേവനം അനുഷ്ഠിച്ചതിനുശേഷം 1942-ൽ തിരുവിതാംകൂർ സർവകലാശാലയിൽ പ്രസിദ്ധീകരണ വിഭാഗം ഡെപ്യൂട്ടി സൂപ്രണ്ടായി തിരുവനന്തപുരത്തു വന്നു.വിവിധ രംഗങ്ങളിൽ വ്യക്തിമുദ്ര പതിപ്പിച്ച് അദ്ദേഹം മരണം വരേയും, തിരുവന്തപുരത്തുകാരനായി തന്നെ ജീവിച്ചു.

പാലായിൽ അധ്യാപകനായിരുന്ന കാലത്തുതന്നെ വിദ്യാഭ്യാസ രചനകളിലും, പ്രസാധനങ്ങളിലും കുഴിവേലി തല്പരനായിരുന്നു. "സ്കൂൾ മാസ്റ്റർ" എന്ന പേരിൽ 1936-ൽ ആരംഭിച്ച മാസിക അഞ്ചുവർഷക്കാലം മുടക്കാതെ പ്രസിദ്ധീകരിക്കാൻ കഴിഞ്ഞു. കുട്ടികൾക്കുവേണ്ടി മലയാളത്തിൽ ആദ്യമായി "ബാലൻ വാരിക" എന്ന പേരിൽ ഒരു ന്യൂസ് പേപ്പർ ആരംഭിച്ചതും (1947) മലയാള മാധ്യമ ചരിത്രത്തിലെ ശ്രദ്ധേയമായ ഒരധ്യായമാണ്. കേരളാ യൂണിവേഴ്സിറ്റി പ്രസിദ്ധീകരണ വിഭാഗം അദ്ധ്യക്ഷനായിരിക്കെ തന്നെ വിദ്യാഭ്യാസ വകുപ്പിനുവേണ്ടി അനേകം സമിതികളിൽ അംഗമായും, അദ്ധ്യക്ഷനായും അദ്ദേഹം പ്രവർത്തിക്കുകയുണ്ടായി. അദ്ധ്യാപകരെ പരിശീലിപ്പിക്കുന്നതിനുവേണ്ടി അനേകം ഗ്രന്ഥങ്ങൾ അക്കാലത്ത് ശ്രീ. കുഴിവേലി രചിക്കുകയും, പ്രസിദ്ധീകരിക്കുകയും ചെയ്തു. വിദ്യാഭ്യാസ ചരിത്രം, ശിശുവിദ്യാഭ്യാസം പ്രാചീന കേരള വിദ്യാഭ്യാസം എന്നീ കൃതികൾ ആ പരമ്പരയിൽ പ്രത്യേകം പരാമർശിച്ചിട്ടുള്ളവയാണ്.

അദമ്യമായ അനുഭവസമ്പത്തും, അധ്യാപന രംഗത്തുനിന്ന് ആർജിച്ച അനുഭവസമ്പത്തും, ബാല സാഹിത്യ രചനയ്ക്കും, അവയുടെ പ്രസിദ്ധീകരണത്തിനും, ശ്രീ. കുഴിവേലിക്ക് പ്രചോദനമായി. ബാലൻ പബ്ലിക്കേഷൻസ് എന്ന പേരിൽ തിരുവനന്തപുരത്തുനിന്നും, 1942-ൽ ബാലസാഹിത്യ രചനയ്ക്കും, അവയുടെ പ്രസിദ്ധീകരണത്തിനുമായി ഒരു സ്ഥാപനം തന്നെ ആരംഭിച്ചു. തികച്ചും ശാസ്ത്രീയമായ രീതിയിൽ ഒരു ബാലസാഹിത്യ പ്രസ്ഥാനം തന്നെ രൂപപ്പെടാൻ അത് കാരണമായി. ശൈശവം മുതൽ യൗവനാരംഭം വരെയുള്ള ശാരീരികവും, മാനസികവുമായ വളർച്ചയെ അപഗ്രഥിച്ച് അഞ്ച് ഗ്രേഡുകളായി തിരിച്ചാണ് 300 ഓളം ബാലസാഹിത്യ കൃതികളുടെ രചനയ്ക്ക് കുഴിവേലി മാർഗ്ഗനിർദ്ദേശം നൽകിയത്. പ്രശസ്തരായ ഒട്ടേറെ എഴുത്തുകാർ ആ പരിശ്രമത്തിൽ കുഴിവേലിയോടൊപ്പം ചേർന്നു. മലയാളം ബാലസാഹിത്യത്തിന്റെ ചരിത്രം കുഴിവേലിയുടെകൂടി ജീവിതമാകുന്നത് ഇങ്ങനെയാണ്.

വൈജ്ഞാനിക ഗ്രന്ഥങ്ങളുടെ സാന്നിദ്ധ്യം ഡോ. ഗുണ്ടർട്ടിന്റെ കാലംമുതൽ തന്നെ മലയാളത്തിൽ വേരുപിടിക്കാൻ തുടങ്ങിയെങ്കിലും വിശ്വവിജ്ഞാനകോശം അഥവ എൻസൈക്ലോപീഡിയ എന്ന ആശയത്തെ മലയാളി മനസ്സുകളിൽ ഉറപ്പിച്ചത് ശ്രീ. കുഴിവേലിയാണ്. മലയാളത്തിൽ ഒരു വിശ്വവിജ്ഞാനകോശം തയ്യാറാക്കുന്നതിനായി അദ്ദേഹം വിവിധ ഭാഷകളിലുള്ള വിജ്ഞാനകോശങ്ങളെക്കുറിച്ച് പഠിച്ചു. തമിഴ്, തെലുങ്ക് തുടങ്ങിയ എൻസൈക്ലോപീഡിയയുടെ പ്രവർത്തനം മദിരാശിയിൽ പോയി അദ്ദേഹം നേരിട്ടുകണ്ടു മനസ്സിലാക്കി. വളരെയധികം ദുരിതവും, ദുഃഖവും, ധനനഷ്ടവുമെല്ലാം സഹിച്ച് അദ്ദേഹം എൻസൈക്ലോപീഡിയ തയ്യാറാക്കാനുള്ള റിപ്പോർട്ട് യൂണിവേഴ്സിറ്റിക്ക് സമർപ്പിച്ചു. പക്ഷേ അവർ അത് മുഖവിലയ്ക്കെടുക്കാതെ തള്ളിക്കളഞ്ഞു. പിന്നീടദ്ദേഹം "വിജ്ഞാനം-മലയാളം പോപ്പുലർ എൻസൈക്ലോപീഡിയ" എന്ന പേരിൽ സ്വന്തമായൊരു എൻസൈക്ലോ പീഡിയ പ്രസിദ്ധീകരിക്കാൻ തീരുമാനിച്ചു.

അതിന്റെ ഏഴാം വാല്യം വരെ ഒരു മുടക്കവും കൂടാതെ പ്രസിദ്ധീകരിക്കാൻ കഴിഞ്ഞു. അവസാനത്തെ എട്ടാം വാല്യവും പുറത്തിറക്കിയ ശേഷം ഒന്നരമാസം കഴിഞ്ഞ് 1947 ഒക്ടോബർ 27ന് ശ്രീ. കുഴിവേലി അന്തരിച്ചു.


</doc>
<doc id="352019" url="https://ml.wikipedia.org/wiki?curid=352019" title="പയ്യക്കാൽഭഗവതിക്ഷേത്രം">
പയ്യക്കാൽഭഗവതിക്ഷേത്രം

വടക്കേമലബാറിൽ കാസർഗോഡ് ജില്ലയിലെ ഹൊസ്ദുർഗ്ഗ്താലൂക്കിൽ തൃക്കരിപ്പൂർ ഗ്രാമപഞ്ചായത്തിലെ വടക്കെതൃക്കരിപ്പൂർ ഗ്രാമാതൃത്തിക്കുള്ളിൽ തൃക്കരിപ്പൂർ പട്ടണത്തിൽ നിന്നും ഏകദേശം ഒന്നരകിലോമീറ്റർ കിഴക്ക്- വടക്ക് ഭാഗത്തായുള്ള കൊയോങ്കര എന്ന ദേശത്ത് സ്ഥിതിചെയ്യുന്ന പൌരാ ണീകമായ ഒരു ദേവീക്ഷേത്രമാണ് പയ്യക്കാൽ ഭഗവതീക്ഷേത്രം (കൊയോങ്കര ശ്രീ പയ്യക്കാൽ ഭഗവതീക്ഷേത്രം). ഈ ക്ഷേത്രം പരിപാലിച്ചുപോരുന്നത് "മുകയ" എന്ന്പേരായ മത്സ്യബന്ധനം ഉപജിവനമാക്കിമാറ്റിയ ഒരു ജാതി സമുദായക്കാരാണ് . യുഗാന്തരങ്ങൾക്ക്മുമ്പ് ഈ ക്ഷേത്രം ബ്രാഹ്മണരുടെതായിരുന്നുവത്രെ പിന്നീട് അവർ ഇവിടം വിട്ട് പോകുമ്പോൾ മുകയസമുദായത്തിൽപെട്ടവർക്ക് കൈമാറിയെന്നാണ് ഐതിഹ്യം. വർഷങ്ങളുടെ കാലപ്പഴ ക്കത്താൽ ജീർണ്ണാവസ്ഥയിലായതും മേൽക്കുരഓടുപാകിയതുമായിരുന്ന ഈ ക്ഷേത്രം 2003 ൽ മേൽക്കൂര ചെമ്പ്പാകി പുനരുദ്ധാരണംനടത്തി. ഈ ക്ഷേത്രത്തിലെആചാര-അനുഷ്ഠാനങ്ങൾ വളരെ സങ്കീർണ്ണതയുള്ളതാണ്. 

കളിമൺപാത്രങ്ങളുണ്ടാക്കുന്ന "കുശവൻ" എന്ന് പേരുള്ള സമുദായക്കാരുടെ സങ്കേതമായിരുന്നതിനാലാണ് ഈ ക്ഷേത്രം സ്ഥിതി ചെയ്യുന്ന കൊയോങ്കര എന്ന സ്ഥലത്തിന് ആപേര് വരാൻ കാരണമെന്ന് പഴമക്കാർ പറയുന്നു. കുശവൻ സമുദായത്തിൽ പെട്ടവർ അധിവസിക്കുന്ന സ്ഥലമായതിനാൽ "കൊശവൻ കര"എന്നായിരുവത്രെ ഈക്ഷേത്രം സ്ഥിചെയ്യുന്ന പ്രദേശത്തിന്റെ പൌരാണീകമായനാമം. പിന്നീട് കാലാന്തരത്തിൽ ആപേര് ലോപിച്ച് പിൽക്കാലത്ത് "കോയോങ്കര" എന്നായിമാറി എന്ന് പറയപ്പെടുന്നു.ഈക്ഷേത്രത്തിൽ നിന്നും ഏകദേശം അരകിലോമീറ്റർ കിഴക്കോട്ട് നടന്നകന്നാൽ കണ്ണൂർജില്ലയിൽ പ്രവേശിക്കാം. കണ്ണൂർ-കാസർഗോഡ് ജില്ലകളിലെ മറ്റ് ഇതരസമുദായത്തിൽപ്പെട്ട ക്ഷേത്രങ്ങളും തറവാടുകളുമായി ഈക്ഷേത്രത്തിന് ഭേദിക്കാനാകാത്ത ബന്ധമാണുള്ളത്. ഈക്ഷേത്രത്തിലെ പ്രധാന ഉത്സവം മീനമാസത്തിലെ കാർത്തികനാൾ തുടങ്ങി പൂരം നാൾ വരെയുള്ള പൂരോത്സവമാണ്. ഒന്നിടിവിട്ടുള്ള കൊല്ലങ്ങളിൽ നടക്കുന്ന പാട്ടുത്സവം വളരെ ശ്രേദ്ധേയവും ആചാരപൊരുമയാലും സമ്പന്നമാണ്. നാലാം പാട്ടുത്സവത്തിന് രാവിലെ ദേവിയുടെ ആരൂഢസ്ഥാനമായ ഇടയിലെക്കാടിലേക്ക് വെള്ളാപ്പ് പുഴയിലൂടെയുള്ള ചങ്ങാട യാത്ര സുന്ദരമാണ്. കളത്തിലരി എന്ന് പറയുന്ന സമാപദിവസമായ ആറാംപാട്ട് നാൾ ഉച്ച കഴിഞ്ഞ് മാരിമാറ്റൽ എന്നൊരു ചടങ്ങുണ്ട്. ഈക്ഷേത്രത്തിൽനിന്നും കുറച്ചകലെ പടിഞ്ഞാറ്ഭാഗത്തായി മൃഗാശുപത്രി പരിസരത്തുള്ള പയ്യക്കാൽ ഭഗവതിക്ഷേത്രത്തിന്റെ അധീനതയിലുള്ളസ്ഥലമാണ് നൂറ്റാണ്ടുകൾപഴക്കമുള്ള മാരിക്കളം, ഇവിടെ നടക്കുന്ന മാരിമാറ്റൽ എന്ന ചടങ്ങ് കാണുവാൻ വേണ്ടി നൂറ് കണക്കിനാളുകളാണ് ഇവിടെ എത്തിച്ചേരുക.


</doc>
<doc id="352022" url="https://ml.wikipedia.org/wiki?curid=352022" title="സാന്തോസൈലം">
സാന്തോസൈലം

മരങ്ങളും കുറ്റിച്ചെടികളും ഉൾപ്പെടെ റൂട്ടേസീ സസ്യകുടുംബത്തിലെ 250 -ഓളം സ്പീഷിസുകൾ ഉൾപ്പെടുന്ന ഒരു ജനുസാണ് സാന്തോസൈലം (Zanthoxylum). ലോകത്തെല്ലായിടത്തും ഉഷ്ണ-മിതോഷ്ണ മേഖലകളിൽ കാണുന്നുണ്ട്. പലമരങ്ങളുടേയും കാതലിനു മഞ്ഞനിറമാണ് അതിൽനിന്നാണ് ജനുസിന് ഈ പേരു വന്നതും.

പല സ്പീഷിസിന്റെയും ഫലങ്ങൾ മസാലയായി ഉപയോഗിക്കാറുണ്ട്, ബോൺസായി മരങ്ങളാക്കി വളർത്താനും പലതും ഉപയോഗിക്കുന്നു. തൊലി പല്ലുവേദനയ്ക്കും വാതത്തിനും കോളിക്കിനും ഔഷധമായി ഉപയോഗിക്കുന്നു.



പുരാതന ഗ്രീക്കിൽ ("xanthos"), എന്നാൽ മഞ്ഞ എന്നും  ("xylon") എന്നാൽ മരം എന്നും ആണ് അർത്ഥം. ഈ മരങ്ങളുടേ വേരിൽ നിന്നും ഒരു മഞ്ഞ നിറം വേർതിരിച്ചിരുന്നു. 
ഈ ജനുസിലെ മ്പ്[അല മരങ്ങളും ബോൺസായി ആക്കിമാറ്റാൻ ഉത്തമമാണ്. മുറിക്കുള്ളിലും ഇവയെ വളർത്താൻ എളുപ്പമാണ്.

പല സ്പീഷിസുകളിൽ നിന്നും മസാലയ്ക്ക് യോഗ്യമായ വസ്തുക്കൾ ഉണ്ടാക്കാറുണ്ട്. സാന്തോസൈലം പിപെറ്റത്തിന്റെ കുരുക്കൾ പൊടിച്ചണ് സിചുവാൻ പെപ്പർ ഉണ്ടാക്കുന്നത്. മഹരാഷ്ട്ര, കർണ്ണാടകം, ഗോവ എന്നിവിടങ്ങളിൽ മുള്ളിലവിന്റെ കായകൾ വെയിലത്ത് ഉണങ്ങി കറിമസാലയായി ഉപയോഗിക്കുന്നു. മഴക്കാലത്ത് ഉണ്ടാകുന്നതിനാൽ ഈ കായകൾ ആ സമയത്തുതന്നെയുള്ള കൃഷ്ണജന്മാഷ്ടമിയുമായി ബന്ധപ്പെട്ടിരിക്കുന്നുണ്ട്.

ഭക്ഷണങ്ങളിൽ ചേർക്കാൻ നേപാൾ, സിക്കിം, ഡാർജിലിംഗ് എന്നിവിടങ്ങളിൽ ഇത് ഉപയോഗിക്കാറുണ്ട്..

സാന്തോസൈലത്തിലെ ചെടികളിൽ സെസാമിൻ (sesamin) എന്നൊരു നിറം അടങ്ങിയിട്ടുണ്ട്. 

പല ശലഭകുടുംബത്തിലെ അംഗങ്ങളും ഈ സ്പീഷിസിലെ ചെടികളുടെ ഇലകൾ ഭക്ഷണമായി ഉപയോഗിക്കുന്നു.




</doc>
<doc id="352023" url="https://ml.wikipedia.org/wiki?curid=352023" title="എഡ്മണ്ട് ജെ. റാൻഡോൾഫ്">
എഡ്മണ്ട് ജെ. റാൻഡോൾഫ്

എഡ്മണ്ട് ജെ. റാൻഡോൾഫ് വിർജീനിയായിലെ ഏഴാമത്തെ ഗവർണറും രണ്ടാമത്തെ യു.എസ്. സ്റ്റേറ്റ് സെക്രട്ടറിയുമായിരുന്നു. (ജീവിതകാലം: 1753 ആഗസ്റ്റ് 10 മുതൽ 1813 സെപ്റ്റംബർ 12 വരെ) 

1753 ആഗസ്റ്റ് 10 ന് വിർജീനിയായിലെ വില്യംസ്ബർഗ്ഗിൽ ജനിച്ചു. അദ്ദേഹം വിദ്യാഭ്യാസം ചെയ്തത് College of William and Mary യിൽ നിന്നായിരുന്നു. ബിരുദ പഠനത്തിനു ശേഷം പിതാവ് John Randolph നോടും അമ്മാവൻ Peyton Randolph നോടുമൊപ്പം ചേർന്ന് നിയമം പഠിക്കുവാൻ ആരംഭിച്ചു. 1775 ൽഅമേരക്കൻ സ്വാതന്ത്ര്യസമരത്തിന്റെ തുടക്ക സമയത്ത് റാൻഡോൾഫിന്റെ പിതാവ് ബ്രിട്ടനോട് കൂറു പുലർത്തുകയും ബ്രിട്ടനിലേയ്ക്ക്; തിരിച്ചു പോകുകയും ചെയ്തു. എഡ്മണ്ട് റാൻഡോൾഫ് അമേരിക്കയിൽ തുടരുകയും അവിടെ കോണ്ടിനെന്റൽ ആർമിയിൽ ചേർന്ന് ജനറൽ ജോർജ്ജ് വാഷിംഗ്ടണോടൊത്ത് പ്രവർത്തിക്കുകയും ചെയ്തു.


</doc>
<doc id="352027" url="https://ml.wikipedia.org/wiki?curid=352027" title="കായകൽപ്പം">
കായകൽപ്പം

ആരോഗ്യവും ദീർഘായുസ്സും സാധിക്കുന്നതിനു സിദ്ധവൈദ്യത്തിൽ ഉപയോഗിക്കുന്ന പദ്ധതിയാണ് കായകൽപ്പം. കൽപ്പശബ്ദത്തിനു സമർത്ഥമെന്നാണർഥം. കായകൽപ്പത്തിനു കായത്തിന്റെ ഉത്കർഷം എന്ന താൽപര്യമാണുളളത്. ആയുർവേദത്തിലെ രസായനത്തിന്റെ പ്രയോജനം തന്നെയാണ് സിദ്ധവൈദ്യത്തിലെ കായകല്പത്തിനുളളത്. ആയുർവേദത്തിൽ ലൈംഗികമായ സാമർഥ്യത്തിനു വാജീകരണമെന്ന ഒന്നു പ്രത്യേകിച്ച് പറയുന്നുണ്ടെങ്കിലും സിദ്ധവൈദ്യത്തിൽ ആ വിഷയം ചർച്ചചെയ്യുന്നില്ല. സ്വർണവും രസവും കായകല്പത്തിനുപയോഗിക്കുന്നു.

ആയുർവേദത്തിലെ രസായനത്തിന് കുടീപ്രവേശികമെന്നും വാതാതപികമെന്നും രണ്ടുവിഭാഗങ്ങളുണ്ട്. പ്രത്യേകിച്ചു നിർമ്മിക്കപ്പെട്ടിട്ടുളള കുടിയിൽ, പഥ്യത്തിൽ പ്രത്യേക നിഷ്കർഷയോടെ സേവിക്കപ്പെടുന്നതാണ് കുടീപ്രവേശികം. അത്ര നിഷ്കർഷയില്ലാതെ സാമാന്യമായ നിയന്ത്രണത്തോടെ സേവിക്കപ്പെടുന്നതാണ് വാതാതപികം. എന്നാൽ കായകല്പത്തിൽ അത്തരം വിഭജനങ്ങൾ ഇല്ല.

ശുദ്ധിയിലും നിർമ്മാണക്രമത്തിലും എന്തെങ്കിലും തകരാറുണ്ടെങ്കിൽ ഉദ്ദേശിക്കുന്ന ഫലം കിട്ടുകയില്ലെന്നുമാത്രമല്ല പലതരത്തീലും ഫലം വിപരീതമാകാം. സ്വർണ്ണവും ചില വിശിഷ്ടങ്ങളായ രസൗഷധങ്ങളും മധ്യവയസ്സു കഴിഞ്ഞവർക്കും ഉജ്ജീവനത്തിനു വേണ്ടി കല്പമായി ഉപയോഗിക്കുന്നു. നെല്ലിക്ക, ചിറ്റമൃത് മുതലായ മരുന്നുകളും ആ വിഷയത്തിൽ ഉപയോഗിക്കുന്നു.

http://www.keralaayurvedapackages.org/kayakalpa.html

http://siddham.in/kayakalpa/

</doc>
<doc id="352029" url="https://ml.wikipedia.org/wiki?curid=352029" title="സാപ്പിൻഡേൽസ്">
സാപ്പിൻഡേൽസ്

സപുഷ്പിസസ്യങ്ങളിലെ ഒരു നിരയാണ് സാപ്പിൻഡേൽസ് (Sapindales) . നാരകങ്ങൾ, മേപ്പിൾ, ലിച്ചികൾ, റംബൂട്ടാൻ, മാങ്ങ, കശുവണ്ടി, വേപ്പ് എന്നിവയെല്ലാം ഈ നിരയിലെ പ്രസിദ്ധമായ സസ്യങ്ങളാണ്.

2009 -ലെ എ പി ജി 3 പ്രകാരം ഈ 9 കുടുംബങ്ങളാണ് ഇതിൽ ഉള്ളത്


The APG II system of 2003 allowed the optional segregation of families now included in the Nitrariaceae.

In the classification system of Dahlgren the Rutaceae were placed in the order Rutales, in the superorder Rutiflorae (also called Rutanae). The Cronquist system of 1981 used a somewhat different circumscription, including the following families:
The difference from the APG III system is not as large as may appear, as the plants in the families Aceraceae and Hippocastanaceae stay in this order at APG III (both included in family Sapindaceae). The species now composing the family Nitrariaceae in APG III also belonged to this order in the Cronquist system as part of the family Zygophyllaceae, while those now in the family Kirkiaceae were present as part of the family Simaroubaceae.


</doc>
<doc id="352031" url="https://ml.wikipedia.org/wiki?curid=352031" title="ഹിബിസ്കസ്">
ഹിബിസ്കസ്

സപുഷ്പികളിൽപ്പെടുന്ന ഒരു സസ്യകുടുംബമായ മാൽവേസിയിലെ ഒരു ജീനസ്സാണ് ഹിബിസ്കസ് (Hibiscus""') (/hᵻˈbɪskəs/ or /haɪˈbɪskəs/) താരതമ്യേനെ വലിയ ജീനസ്സായ ഇതിൽ 600ഓളം സ്പീഷിസുകൾ ഉൾപ്പെടുന്നു. ലോകമെമ്പാടുമുള്ള  മിതശീതോഷ്ണ, ഉഷ്ണമേഖല പ്രദേശങ്ങളിലും ഇവ കാണപ്പെടുന്നു. കാഴ്ചയിൽ സുന്ദരവും വലുതുമായ ഇവയുടെ പൂക്കളെ സാധാരണയായി ഹിബിസ്കസ് എന്നാണ് വിളിക്കാറ്. ഈ ജീനസ്സിൽ ഏകവർഷിസസ്യങ്ങളും, ചിരസ്ഥായിസസ്യങ്ങളും കുറ്റിച്ചെടികളും, ചെറുമരങ്ങളും ഉൾപ്പെടുന്നു. ഗ്രീക്കു പദമായ ഹിബിസ്കോസ് (hibískos) ൽ നിന്നുമാണ് ഈ ജീനസ്സിന് ഹിബിസ്കസ് എന്ന പേരു കിട്ടിയത്.

ചെമ്പരത്തി, ചേഞ്ച് റോസ്, പനച്ചിയം, വൈശ്യപ്പുളി , പൂവരശ്ശ്, തൈപ്പരുത്തി, പുളിവെണ്ട എന്നിവയെല്ലാം ഈ ജീനസ്സിൽ ഉൾപ്പെടുന്നവയാണ്.   

ഇവയുടെ ഇലകൾ ഏകാന്തരന്യാസം (alternate or spiral phyllotaxis) ക്രമീകരിക്കപ്പെട്ടതും ജാലികാസിരാവിന്യാസത്തോടു കൂടിയവയുമാണ്. ഇവയ്ക്ക് പത്രവൃന്തത്തിന്റെ അടിയിലായി ഉപപർണ്ണങ്ങൾ കാണപ്പെടുന്നു. ദ്വിലിംഗ സ്വഭാവത്തോടു കൂടിയ ഇവയുടെ പൂക്കൾ പ്രസമത (കൃത്യം മൂന്നായി വിഭജിക്കാവുന്ന-actinomorphy)പാലിക്കുന്നവയാണ്. ഇവയുടെ പൂക്കൾ വലുതും, അഞ്ചോ അതിൽ കൂടുതലോ  പുഷ്പദളങ്ങൾ ചേർന്നതാണിവയുടെ ദളപുടം, ദളങ്ങളുടെ താഴ്ഭാഗം കൂടിച്ചേർന്ന് കാഹളം ആകൃതിയിലുള്ളതും മിനുസമുള്ളതുമായിരിക്കും. വെള്ള, ഇളം റോസ്, ചുവപ്പ്, ഓറഞ്ച്, മഞ്ഞ, ധൂമം എന്നീ വർങ്ങളിലുള്ളപൂക്കൾ ഇത്തരം സസ്യങ്ങളിൽ കാണപ്പെടാറുണ്ട്. 4-18 സെ.മീ വീതിയുള്ളതാണിവയുടെ പൂക്കൾ. ഹിബിസ്കസ് സ്പീഷീസുകളായ തൈപ്പരുത്തി, ചേഞ്ച് റോസ് എന്നീ സസ്യങ്ങളുടെ പൂക്കളുടെ നിറം ഓരോ ഘട്ടങ്ങളിലും വ്യത്യാസപ്പെടാറുണ്ട്. അധികം മാംസളമല്ലാത്ത, അഞ്ചറകളോടു കൂടിയതാണിയുടെ ഫലങ്ങൾ. ധാരാളം വിത്തുകളുൾകൊള്ളുന്നതാണ് ഓരോ അറകളും. കായകൾ പാകമായാൽ അവപൊട്ടി വിത്തുകൾ പുറത്തേക്കു വരും.

ഈ ജീനസ്സിലെ സ്പീഷിസുകൾ പല രാജ്യങ്ങളുടേയും ദേശീയപുഷ്പമാണ്. ഹെയ്റ്റിയുടെ ദേശീയപുഷ്പമായ ഹിബിസ്കസ് സ്പീഷിസനെ അവരുടെ ദേശീയ ടൂറിസം മുദ്രാവാക്യത്തിലും പ്രതിപാതിച്ചിട്ടുണ്ട്. മറ്റു രാജ്യങ്ങളായ ദക്ഷിണ കൊറിയയിൽ Hibiscus syriacus ആണ് ദേശീയപുഷ്പമെങ്കിൽ മലേഷ്യയിൽ ചെമ്പരത്തിയാണ്.

മെസ്റ്റ അല്ലെങ്കിൽ കെനാഫ് (Hibiscus cannabinus) എന്നറിയപ്പെടുന്ന ഹിബിസ്കസ് സ്പീഷീസ് ഉപയോഗിച്ച് കടലാസു നിർമ്മിക്കാറുണ്ട്. 

ഹിബിസ്കസ് ചായ(Hibiscus Tea) എന്ന പാനീയം ഉണ്ടാക്കാറുണ്ട്. പൂവ് ഉണക്കിയും അല്ലാതെയും ചായ ഉണ്ടാക്കാനുപയോഗിക്കാറുണ്ട്.

ഹിബിസ്കസ് സ്പീഷീസുകളിൽ മിക്കതും ഭക്ഷ്യയോഗ്യമാണ്. ഉദാഹരണമായി പുളിവെണ്ട("Hibiscus sabdariffa") എന്ന ഹിബിസ്കസ് സ്പീഷീസ് പച്ചക്കറിയായി ഉപയോഗിക്കാറുണ്ട്. 

ലെപിഡോപ്റ്റെറ പൂമ്പാറ്റ സ്പീഷിസുകളുടെ ശലഭപ്പുഴുക്കളുടെ ഭക്ഷ്യസസ്യമാണ് മിക്ക ഹിബിസ്കസ് സ്പീഷീസുകളും


</doc>
<doc id="352035" url="https://ml.wikipedia.org/wiki?curid=352035" title="മസ്നവി">
മസ്നവി

വിഖ്യാത സൂഫി ചിന്തകനും പേർഷ്യൻ കവിയും ദാർശനികനുമൊക്കെയായിരുന്ന ജലാലുദ്ദീൻ റൂമിയുടെ ഏറ്റവും പ്രശസ്തമായ രചനയാണ് ദേറി പേർഷ്യൻ ഭാഷയിൽ രചിക്കപ്പെട്ട ബൃഹത്ത് കാവ്യമായ മസ്നവി. മസ്നവി എ മഅനവി എന്നാണ് മുഴുവൻ പേര്.
മസ്നവി എന്നാൽ ഈരടികൾ എന്നർത്ഥം. അന്ത്യ പ്രാസമുള്ള ഈരടികളയാണ് മസ്നവികൾ എന്നു പറയുന്നത്. മഅനവി എന്നാൽ അഗാധമായ ജ്ഞാനം , ശ്രേഷ്ഠമായ ഉൾക്കാഴ്ച്ച എന്നൊക്കെയും. ജ്ഞാനം വീശുന്ന ഈരടികൾ എന്ന് വിവക്ഷ.
നിത്യ ജീവിതത്തിൽ പ്രചരിതമായിരുന്ന നാടൻ കഥകളും, സംഭവങ്ങളും , ഖുർആനിൽ നിന്നും ഹദീസുകളിൽ നിന്നും എnടുത്ത സാരോപദേശ വിവരണങ്ങളും കാവ്യാത്മകമായി പുനരാവിഷക്കരിക്കുകയാണ് റൂമി ഇവിടെ. അവയ്ക്കെല്ലാം ഒരോ ഗുണ പാഠങ്ങളും നൽക്കുന്നു. എന്നാൽ ഈ വ്യാഖ്യാനങ്ങൾക്കെല്ലാം റൂമി നൽകുന്നത് ഒരു സൂഫി കാഴ്ച്ചപാടാണ് . ഒരിടത്ത് സമാധാനമായി ഇരുന്ന് ജീവിതം എന്ത് അതിന്റെ അർത്ഥമെന്ത് എന്ന് ആലോചിക്കാൻ തയ്യാറുള്ള ആരും വായിച്ചിരിക്കേണ്ടുന്ന കൃതി എന്ന് മസ്നവി വിശേഷിക്കപ്പെട്ടിട്ടുണ്ട്.

മൂലഭാഷയായ പാഴ്സിയിൽ നിന്നും നേരിട്ടുള്ള വിവർത്തനം.ആറു വോള്യങ്ങളിലായി ഇരുപത്തിയേഴായിരത്തോളം വരികളുൾക്കൊള്ളുന്നതും പതിമൂന്നാം ശതകത്തിൽ പാഴ്‌സിഭാഷയിൽ സൂഫികവി ജലാലുദ്ദീൻ റൂമി രചിച്ചതുമായ മസ്‌നവി എന്ന ബൃഹദ്ഗ്രന്ഥത്തിൽ നിന്നുള്ള ആദ്യത്തെ നാനൂറിൽപ്പരം വരികളുടെ പദ്യപരിഭാഷയും വിശദമായ ആസ്വാദനവും.

പരിഭാഷ, വ്യാഖ്യാനം: സി.ഹംസ

തന്റെ ജീവിതത്തിന്റെ അവസാനത്തെ പതിനഞ്ച് വർങ്ങളിലായിട്ടാണ് ഈ മഹാ കാവ്യം റൂമി രചിക്കുന്നത്. (രചന കാലം 1258-1273) . അവസാന ഭാഗം പൂർത്തീകരിക്കും മുമ്പ് തന്റെ 67ആം വയസ്സിൽ റൂമി മരണമടയുകയുണ്ടായി.
റൂമിയുടെ മുൻ തലമുറക്കാരായിരുന്ന സൂഫി ശ്രേഷ്ഠരായ സനായിയുടേയും, ഫരീദ് അത്താറിന്റേയും കൃതികൾ റൂമിയുടെ ശിഷ്യർ ഭക്തിപൂർവ്വം വായിക്കുകയും അതിൽ രമിക്കുകയും ചെയ്യുന്നുണ്ട്. ആ നിലവാരമുള്ള ഒരു കൃതി രചിക്കാൻ റൂമിയുടെ ശിഷ്യ പ്രധാനിയായ ഹുസാമുദ്ദീൻ ആവശ്യപ്പെട്ടത് പ്രകാരമാണത്രെ റൂമി മസ്നവിയുടെ രചനയിലേർപ്പെട്ടത്ത്.
ചർച്ചാവിഷയങ്ങൾ 
ആദ്യ രണ്ട് പുസ്തകങ്ങൾ ലോകീക ജീവിതത്തെയും ആത്മാവിന്റെ ദോഷൈക പ്രവണതേയും ആത്മവഞ്ചന എന്നീ വിഷയങ്ങളെ പരാമർശിക്കുന്നു.
അടുത്ത രണ്ട് പുസ്തകങ്ങൾ യുക്തി ജ്ഞാനം എന്നീ വിഷയങ്ങളെ പറ്റിയാണ്. ഇവിടെ ബൈബിളിലേയും ഖുർആനിലേയും മൂസാ അഥവാ മോശ പ്രവചകനെ റൂമി പ്രിതീകത്മകമായി ചിത്രീകരിക്കുന്നു.
ഒടുവിലത്തെ രണ്ട് പുസ്ത്കങ്ങൾ ഭൗതികതെയെ നിരാകരിച്ചു കൊണ്ടല്ലാതെ ദൈവപ്രാപ്ത്തി സാധ്യമല്ല എന്ന് സ്ഥാപിക്കാൻ റൂമി ശ്രമിക്കുന്നു.

25000 തിനുമേൽ വരികളുള്ള ബൃഹത്ത് കാവ്യമാണ് മസ്നവി .അതിനാൽ തന്നെ അദ്യാവസാനം വരെ ഒരേ അവതരണ ശൈലി ഒഴിവാക്കാൻ റൂമി ശ്രദ്ധിച്ചിരിക്കുന്നു. പല ശബ്ദങ്ങളാണ് വൈവിധ്യത്തിനായി റൂമി തിരിഞ്ഞെടുത്തത്. അതിൽ ചിലത് ഇവയാണ്.

https://buybooks.mathrubhumi.com/product/masnavi/

</doc>
<doc id="352036" url="https://ml.wikipedia.org/wiki?curid=352036" title="ക്രാക്കോവ്">
ക്രാക്കോവ്

പോളണ്ടിലെ ഏറ്റവും പുരാതനമായ നഗരങ്ങളിൽ ഒന്നും ഏറ്റവും വലിയ രണ്ടാമത്തെ നഗരവുമാണ് ക്രാക്കോവ് (Kraków Cracow,Krakow (, ), വിസ്തുല നദീതീരത്തായി () സ്ഥിതിചെയ്യുന്ന ഈ നഗരം ഏഴാം നൂറ്റാണ്ടിനാണ് സ്ഥാപിക്കപ്പെട്ടത്. പോളണ്ടിലെ പ്രധാന സാമ്പത്തികകേന്ദ്രങ്ങളിൽ ഒന്നായ ഈ നഗരം വിദ്യാഭ്യാസ സാംസ്കാരിക കലാകേന്ദ്രമാണ്. 1038 മുതൽ 1569 വരെ പോളണ്ട് രാജവംശത്തിന്റെ തലസ്ഥാനവും 1569 മുതൽ 1795 വരെ പോളിഷ് ലിത്വേനിയൻ കോമൺ‌വെൽത് തലസ്ഥാനവും ആയിരുന്നു;


</doc>
<doc id="352038" url="https://ml.wikipedia.org/wiki?curid=352038" title="പെരുംകണ്ണൻ നിലംതല്ലിസ്രാവ്">
പെരുംകണ്ണൻ നിലംതല്ലിസ്രാവ്

കടൽവാസിയായ ഒരു മൽസ്യമാണ് പെരുംകണ്ണൻ നിലംതല്ലിസ്രാവ് അഥവാ Bigeye Thresher Shark. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.

മുട്ടയിടുന്ന ഇനത്തിൽ പെട്ട സ്രാവാണ് ഇവ, എന്നിരുന്നാലും മുട്ടകൾ അമ്മയുടെ വയറ്റിന്റെ ഉള്ളിൽ തന്നെ വിരിഞ്ഞു കുഞ്ഞുങ്ങൾ വളർച്ച പ്രാപിക്കാതെ മറ്റു മുട്ടകൾ ഭക്ഷണമാകുന്നു , ഒരു പ്രാവശ്യം 1-2 കുഞ്ഞുങ്ങൾ ഇവയ്ക്ക് ഉണ്ടാക്കു.

പകൽ സമയം ആഴ കടലിലും രാത്രി കടലിന്റെ മുകൾ തട്ടിലും വസിക്കുന്ന ഡൈൽ വെർട്ടിക്കൽ മൈഗ്രേഷൻ നടത്തുന്ന ചുരുക്കം ജീവികളിൽ ഒന്നാണ് ഇവ.

തൃഷർ കുടുംബത്തിൽ പെട്ട സ്രാവ് ആണ് ഇവ.

കേരളത്തിലെ മൽസ്യങ്ങളുടെ പട്ടിക


</doc>
<doc id="352040" url="https://ml.wikipedia.org/wiki?curid=352040" title="വെണ്ടയിലെ കുരുടിപ്പ് രോഗം">
വെണ്ടയിലെ കുരുടിപ്പ് രോഗം

വെണ്ടയെ ആക്രമിക്കുന്ന ഒരു രോഗമാണ് കുരുടിപ്പ് അഥവാ മൊസൈക്ക് രോഗം. വൈറസുകളാണ് (Bhendi yellow vein mosaic virus) ഇതിന്റെ രോഗകാരി. ഇലകളിലെ ഞരമ്പുകൾ മഞ്ഞ നിറമാകുന്നതും ചെടിയുടെ വളർച്ച മുരടിക്കുന്നതുമാണ് പ്രധാന ലക്ഷണങ്ങൾ. കുരുടിപ്പ് വന്ന ചെടികളിൽ ക്രമാതീതമായി വിളവ് കുറയുന്നതും വിളവ് തരാതെ ചെടി പൂർണ്ണമായും നശിക്കുന്നതും മറ്റു ലക്ഷണങ്ങളാണ്. ചെറിയ ചെടികളിൽ മുതൽ വിളവ് തരുന്ന ചെടികളിൽ വരെ ഈ രോഗബാധ കണ്ടു വരുന്നു. കുരുടിപ്പിന്റെ രോഗകാരി വൈറസുകളായതിനാൽ രോഗം വന്നതിനു ശേഷമുള്ള സമ്പൂർണ്ണ നിയന്ത്രണം സാധ്യമല്ല. രോഗത്തിന്റെ ചെറുക്കാനുള്ള മുൻകരുതലെന്നോണം കർഷകർ ചെയ്തു വരുന്ന നിയന്ത്രണ മാർഗങ്ങളും പലപ്പോഴും വേണ്ടത്ര ഗുണം ചെയ്യാറില്ല. കുരുടിപ്പ് രോഗം കൊണ്ടു മാത്രം പല വെണ്ടക്കർഷകർക്കും വലിയ വിളവ് നഷ്ടവും അതുവഴി സാമ്പത്തിക നഷ്ടവും സംഭവിക്കാറുണ്ട്.

ഇതിനു പ്രതിവിധിയായിക്കൊണ്ട് കേരള കാർഷിക സർവ്വകലാശാല, വെള്ളാനിക്കര ഹോർട്ടികൾച്ചർ കോളേജിലെ ഒളെരികൾച്ചർ വിഭാഗം ശാസ്ത്രജ്ഞർ വികസിപ്പിച്ചെടുത്ത കുരുടിപ്പ് രോഗ പ്രതിരോധ ശേഷിയുള്ള വെണ്ടയിനമാണ് 'സുസ്ഥിര'. പശ്ചിമ ആഫ്രിക്കൻ നാടുകളിൽ കണ്ടു വരുന്ന Abelmoschus caillei എന്ന ഇനത്തിൽ നിന്നും പ്രകൃതിദത്ത- ഉൽപ്പരിവർത്തനം ( natural mutation) വഴി ഒറ്റച്ചെടി-നിർധാരണം ( single plant selection ) ചെയ്തെടുത്തതാണ് ഈ ഇനം. കേരളത്തിലെ കാലാവസ്ഥയ്ക്കും വീട്ടുകൃഷി രീതിക്കും (homestead farming) ഈ ഇനം ഏറെ അനുയോജ്യമാണ്. നീണ്ട- പച്ച നിറത്തിലുള്ള കായ്കളുണ്ടാകുന്ന സുസ്ഥിര, കൊമ്പുകോതൽ പ്രക്രിയയിലൂടെ (stem pruning) ദീർഘ കാല വിളയായും (perennial crop) പരിപാലിക്കാം.3 വർഷം വരെ ഒരേ ചെടിയിൽ നിന്നും വിളവെടുക്കാവുന്നതാണ്. മറ്റു വെണ്ടയിനങ്ങളെ അപേക്ഷിച്ച് ഈ ഇനം പൂവിടാൻ കൂടുതൽ സമയമെടുക്കും. വിത്തു നട്ട് 50- 52 ദിവസമെടുക്കും പൂവിടാൻ. വിളദൈർഘ്യവും സുസ്ഥിരക്ക് താരതമ്യേന കൂടുതലാണ് (6 മാസം). കായ്കൾക്ക് ഏകദേശം 22 cm നീളവും 20-30 g തൂക്കവും വരും. ഒരു ഹെക്ടറിൽ നിന്നും ശരാശരി 18 ടൺ വിളവ് ലഭിക്കും. 


</doc>
<doc id="352054" url="https://ml.wikipedia.org/wiki?curid=352054" title="ജെയിംസ് ബ്രയന്റ് കോണന്റ്">
ജെയിംസ് ബ്രയന്റ് കോണന്റ്

ഹാർവാഡ് സർവ്വകലാശാലയുടെ പ്രസിഡന്റായി മാറിയ അമേരിക്കൻ രസതന്ത്രജ്ഞനാണ് ജെയിംസ് ബ്രയന്റ് കോണന്റ് (മാർച്ച് 26, 1893 –ഫെബ്രുവരി 11, 1978) പടിഞ്ഞാറാൻ ജർമ്മനിയിലെ ആദ്യത്തെ അമേരിക്കൻ അംബാസഡറായിരുന്നു. 1916ൽ കോണന്റിനു രസതന്ത്രത്തിൽ പിഎച്ച്.ഡി കിട്ടീരുന്നു.ഒന്നാം ലോകമഹായുദ്ധത്തിൽ അമേരിക്കൻ പട്ടാളത്തിൽ രാസായുധം വികസിപ്പിക്കാനായി ജോലി ചെയ്തു.

അദ്ദേഹം 1919ൽ ഹാർവാഡ് സർവകലാശാലയിൽ രസതന്ത്രത്തിൽ അസിസ്റ്റന്റ് പ്രൊഫസറായി.1929ൽ കാർബണിക രസതന്ത്രത്തിൽ ഷെൽഡൻ എമെരി പ്രൊഫസർ ആയി. പ്രാകൃതിക വസ്തുക്കളുടെ സ്വാഭാവിക ഘടനയിൽ അദ്ദേഹം ഗവേഷണം നടത്തിയിരുന്നു. രാസപ്രവർത്തനത്തിന്റെ പ്രതിപ്രവർത്തന നിരക്കും രാസസന്തുലിതാവസ്ഥയും തമ്മിലുള്ള സങ്കീർണ്ണമായ ബന്ധത്തെ പറ്റി ആദ്യമായി മനസ്സിലാക്കിയ ആളാണ്. ഓക്സിഹീമോഗ്ലോബിന്റെ ജീവരസതന്ത്രം (biochemistry)പഠിച്ച് methemoglobinemia രോഗത്തിലേക്ക് വെളിച്ചം വീശി. ഹരിതകത്തിന്റെ ഘടനയെ പറ്റി വിശദീകരിക്കാൻ സഹായിച്ചു. അംമ്ലാധിഷ്ടിത രസതന്തത്തിലെ ആധുനിക തത്ത്വങ്ങളിലെ അടിസ്ഥാനത്തിനു വേണ്ട ഉൾക്കാഴ്ച നൽകി.


</doc>
<doc id="352064" url="https://ml.wikipedia.org/wiki?curid=352064" title="കാന്തം കൊളുത്ത്">
കാന്തം കൊളുത്ത്

എട്ടു മീറ്ററോളം ഉയരം വയ്ക്കുന്ന ഒരു ചെറുവൃക്ഷമാണ് കാന്തം കൊളുത്ത്. . ഇതിന്റെ കായയിൽ നിന്നും ഒരു എണ്ണ ലഭിക്കാറുണ്ട്. വിത്തുവഴിയാണ് വംശവർദ്ധന. 



</doc>
<doc id="352065" url="https://ml.wikipedia.org/wiki?curid=352065" title="ഫ്രഡറിക്ക് ജോലിയോ ക്യൂറി">
ഫ്രഡറിക്ക് ജോലിയോ ക്യൂറി

രസതന്ത്രത്തിനുള്ള നോബൽ സമ്മാന ജേതാവായ ഫ്രഞ്ച് ഭൗതികശാസ്ത്രംശാസ്ത്രജ്ഞനായിരിന്നു ഴാൻ ഫ്രഡറിക്ക് ജോലിയോ ക്യൂറി (1900- 1958). പ്രസിദ്ധ ഭൗതികശാസ്ത്രജ്ഞയായ ഇറേൻ ജോലിയോ ക്യൂറിയുടെ ഭർത്താവാണ്.

ഴാൻ ഫ്രഡറിക്ക് 1900 മാർച്ച് 19ന് പാരീസിൽ ജനിച്ചു. ഭൗതികശാസ്ത്രത്തിലാണ് ബിരുദം എടുത്തത്. 1925ൽ മേരി കപൂറിയുടെ റേഡിയം ഇൻസ്റ്റിറ്റ്യൂട്ടിൽ സഹായിയായി ജോലിക്ക് ചേർന്നു. അവിടെ വച്ചാണ് ഇറേൻ കുറെയെ കണ്ടുമുട്ടിയതും വിവാഹം ചെയ്തതും. ക്യൂറി ദമ്പതികൾക്ക് ആൺമക്കൾ ഇല്ലായിരിന്നു. അതിനാൽ കുടുംബപ്പേര് നിലനിർത്തുവാനായി ജോലിയോ ക്യൂറി എന്ന പേര് സ്വീകരിച്ചു.
വിവാഹശേഷം ജോലിയോ ക്യൂറിയും ഇറേൻ ക്യൂറിയും ഒരുമിച്ചാണ് ഗവേഷണങ്ങൾ നടത്തിയിരുന്നത്. ന്യൂട്രോണിന്റേയും പോസിട്രോണിന്റേയും കണ്ടുപിടിത്തത്തിന്റെ അടുത്ത് വരെ അവർ എത്തിയതായിരിന്നു. പക്ഷേ അതിന് മുമ്പ് തന്നെ ജെയിംസ് ചാഡ് വിക്ക് ന്യൂട്രോണും ആൻഡേഴ്സൺ പോസിട്രോണും കണ്ടു പിടിച്ചു. പിന്നീടും ഫ്രഡറിക്ക് - ഇറേൻ ദമ്പതിമാർ ഗവേഷണം തുടർന്നു. 
അലൂമിനിയത്തിൽ ആൽഫാ കിരണങ്ങൾ തൊടുത്തുവിടുന്ന പരീക്ഷണങ്ങൾ ചെയ്തു. പരീക്ഷണത്തിൽ ഇടയ്ക്കിടെ ആൽഫാ കിരണങ്ങൾ തൊടുത്ത് വിടുന്നത് നിർത്തുമായിരിന്നു. ആ സമയത്ത് അലൂമിനിയത്തിൽ നിന്ന് റേഡിയോ ആക്ടീവ് വികിരണങ്ങൾ പുറപ്പെടുന്നതായി കണ്ടു. അങ്ങനെ പ്രോട്ടോണുകൾ നഷ്ടപ്പെടുന്നത് മൂലം ചില അലൂമിനിയം ആറ്റങ്ങൾ ഫോസ്ഫറസ് ആയി മാറുന്നതും മനസ്സിലാക്കി. ഈ ഫോസ്ഫറസ് ആറ്റങ്ങൾ പ്രകൃതിയിൽ കാണപ്പെടാത്ത റേഡിയോ ആക്ടീവ് ഐസോട്ടോപ്പുകളായിന്നു. അങ്ങനെ 1934 ൽ ക്രിത്രിമ റേഡിയോ ആക്ടീവത കണ്ടുപിടിക്കപ്പെട്ടു. ഈ കണ്ടുപിടിത്തത്തിന് 1935ൽ രസതന്ത്രത്തിനുള്ള നെബേൽ സമ്മാനം ഫ്രഡറിക്ക് ജോലിയോ ക്യൂറിക്കും ഇറേൻ ജോലിയോ ക്യൂറിക്കും നൽകപ്പെട്ടു.


</doc>
<doc id="352066" url="https://ml.wikipedia.org/wiki?curid=352066" title="ഇന്റർഗാലക്ടിക് നക്ഷത്രം">
ഇന്റർഗാലക്ടിക് നക്ഷത്രം

ഒരു താരാപഥത്തിനുപുറത്ത് കാണുന്ന നക്ഷത്രത്തിനെയാണ് ഇന്റർഗാലക്ടിക് നക്ഷത്രം (Intergalactic star) എന്നുപറയുന്നത്. 1990 മുതൽ ഇത്തരം നക്ഷത്രങ്ങൾ ശാസ്ത്രസമൂഹത്തിന്റെ സമഗ്ര ചർച്ചക്ക് വിഷയമായിട്ടുണ്ട്. ഇവ സാധാരണയായി താരാപഥങ്ങൾ കൂട്ടിയിടിക്കുമ്പോഴോ അല്ലെങ്കിൽ ഒരു ദ്വന്ദ്വ നക്ഷത്രങ്ങൾ ഒരു തമോദ്വാരത്തിനുചുറ്റും സഞ്ചരിക്കുമ്പോഴോ (മിക്കവാറും എല്ലാ താരാപഥങ്ങളുടെയും മദ്ധ്യത്തിൽ ഇവയെ കാണാം)ആണ് സംഭവിക്കുന്നതെന്നാണ് അനുമാനിക്കുന്നത്. 

താരാപഥങ്ങളിൽ മാത്രമേ നക്ഷത്രങ്ങൾ ഉണ്ടായിരിക്കുകയുള്ളൂ എന്ന വിശ്വാസം 1997 ൽ താരാപഥാന്തര നക്ഷത്രങ്ങളുടെ കണ്ടെത്തലോടെ അസ്ഥിരപ്പെട്ടു. വിർഗോ ക്ലസ്റ്ററിലാണ് ആദ്യത്തെ താരാപഥാന്തര നക്ഷത്രത്തിനെ കണ്ടെത്തിയത്. ഇന്ന് ഏതാണ്ട് 1 ട്രില്യൺ എണ്ണത്തിനെ തിരിച്ചറിഞ്ഞിട്ടുണ്ട്.

"കാണാതായ ബാരിയോണുകൾ പ്രശ്ന" മാണ് ഇന്റർഗാലക്ടിക് നക്ഷത്രങ്ങളുടെ കണ്ടെത്തലോടെ പരിഹരിക്കപ്പെടുന്നത്. ആസ്ട്രോ ഫിസിക്സ് ശാസ്ത്രജ്ഞരും കോസ്മളജി ശാസ്ത്രജ്ഞരും എല്ലാ സാധാരണ വസ്തുക്കളെയും ബാരിയോണുകളായാണ് കരുതുന്നത്. പ്രപഞ്ചത്തിന്റെ ഉത്ഭവവും വികാസവും പ്രവചിക്കുന്ന നിരവധി സിദ്ധാന്തങ്ങൾ കാണാതായ ബാരിയോണുകൾ പ്രശ്നം പരാമർശിച്ചിട്ടുണ്ട്. അവ പറയുന്നത് ശാസ്ത്രജ്ഞർ കണ്ടെത്തിയതിനേക്കാൾ വളരെയധികം ബാരിയോണുകൾ പ്രപഞ്ചത്തിൽ യഥാർത്ഥത്തിൽ കാണേണ്ടതാണ് എന്നാണ്.



</doc>
<doc id="352067" url="https://ml.wikipedia.org/wiki?curid=352067" title="എച്.എച് ഹോംസ്">
എച്.എച് ഹോംസ്

എച്.എച് ഹോംസ് എന്നറിയപ്പെടുന്ന ഹെർമൻ വെബ്സ്റ്റെർ മട്ഗെറ്റ്‌ അഥവാ ഡോക്റ്റർ ഹെന്റി ഹോവാർഡ്‌ ഹോംസ് അമേരിക്കയിലെ ഒരു ആദ്യകാല ആധുനിക കൊലയാളികളിൽ ഒരാളായിരുന്നു .
ഒരു കൊലയാളി എന്നത് കൂടാതെ നല്ലൊരു തട്ടിപ്പുകാരനും ഒന്നിൽ കൂടുതൽ ഭാര്യമാരും ഉള്ളയാളായിരുന്നു ഹോംസ്. 27 കൊലപാതകങ്ങൾക്ക് ഹോംസ് കുറ്റസമ്മതം നടത്തി. എന്നാൽ അതിൽ 9 എണ്ണം ആണ് ഉറപ്പു വരുത്തിയത്. പക്ഷേ, യഥാർത്ഥ കൊലപാതകത്തിന്റെ എണ്ണം 200 വരുമെന്ന് പറയപ്പെടുന്നു.


</doc>
<doc id="352070" url="https://ml.wikipedia.org/wiki?curid=352070" title="ഇടനീർ">
ഇടനീർ

കേരളത്തിലെ കാസർഗോഡ് ജില്ലയിലുള്ള ചെങ്കള പഞ്ചായത്തിലെ ഒരു കുഗ്രാമമാണ് ഇടനീർ (എടനീർ). ഇടനീർ മഠം എന്ന ഹൈന്ദവാശ്രമം ഏറെ പ്രശസ്തമാണ്. ജില്ലാ ആസ്ഥാനത്തിനു 10 കിലോമീറ്റർ വടക്കു കിഴക്ക് ഭാഗത്തായി ഇടനീർ മഠം സ്ഥിതിചെയ്യുന്നുണ്ട്. കലയ്ക്കും പഠനത്തിനും ഏറെ പ്രാധാന്യം കൊടുക്കുന്നുണ്ട് ഇവിടെ. ശങ്കരാചാര്യരുടെ ശക്ഷ്യഗണത്തിലെ തൊട്ടകാചാര്യയുടെ വംശപാരമ്പര്യത്തിൽ പെട്ടതാണ് മഠവും അനുബന്ധ സ്ഥാപനങ്ങളും. സ്വാമിജിസ് ഹൈസ്കൂൾ എന്ന വിദ്യാഭ്യാസ സ്ഥാപനം നടത്തുന്നത് ഈ മഠം തന്നെയണ്.

13 മിലോമീറ്റർ ദൂരെയാണ് കാസർഗോഡ് പട്ടണം. കാഞ്ഞങ്ങാട് പട്ടണത്തിലേക്ക് 33 കിലോ മീറ്റർ ദൂരമുണ്ട്. അടുത്തുള്ള റെയിൽ വേ സ്റ്റേഷൻ കാസർഗോഡ് തന്നെയാണ്.

ശ്രീ ഇടനീർ മുട്ട് ::ഖിളർ ജുമാ മസ്ജിദ് 


</doc>
<doc id="352071" url="https://ml.wikipedia.org/wiki?curid=352071" title="വാസുദേവ് വിഷ്ണു മിറാഷി">
വാസുദേവ് വിഷ്ണു മിറാഷി

സംസ്കൃതപണ്ഡിതനും ചരിത്രകാരനുമായിരുന്നു വാസുദേവ് വിഷ്ണു മിറാഷി((1893 മഹാരാഷ്ട്ര–1985)ഭാരതീയവിജ്ഞാനശാഖയിൽ ഗണ്യമായ സംഭാവനകൾ മിറാഷി നൽകിയിട്ടുണ്ട്.ശിലാ-വെങ്കല ലിഖിതങ്ങളെ സംബന്ധിച്ചും നാണയവിജ്ഞാനീയത്തിലും പഠനങ്ങൾ നടത്തിയിട്ടുള്ള അദ്ദേഹം കാളിദാസന്റേയും ഭവഭൂതിയുടേയും കൃതികളെ സംബന്ധിച്ചും ഗവേഷണം നടത്തിയിട്ടുണ്ട്.


</doc>
<doc id="352072" url="https://ml.wikipedia.org/wiki?curid=352072" title="ഒളോർ">
ഒളോർ

കേരളത്തിന്റെ ഒരു തനതു മാവിനമാണ് ഒളോർ (Olor). കോഴിക്കോട് ജില്ലയാണ് ഒളോർ മാമ്പഴത്തിന്റെ കേന്ദ്രം. ഇന്ത്യൻ വിപണയിൽ ആദ്യമെത്തുന്ന മാമ്പഴമിതാണ്. ഫെബ്രുവരി - മാർച്ചിൽ പഴുക്കാൻ തുടങ്ങുന്നു. രുചിയിൽ വ്യത്യസ്തമായ ഒളോർ മാമ്പഴത്തിന് പ്രത്യേകിച്ച് വടക്കേ ഇന്ത്യയിൽ ആരാധകരേറെയുണ്ട്.

ഈ മാമ്പഴത്തിന് ഇടത്തരം വലിപ്പവും കോഴി മുട്ടയുടെ ആകൃതിയുമാണ്. കഴമ്പ് മൃദുവും ചെറിയ തോതിൽ നാരും ഉണ്ട്. മാമ്പഴത്തിന് ടർപ്പന്റൈയിന്റെ നേരിയ ഗന്ധമുണ്ട്.




</doc>
<doc id="352073" url="https://ml.wikipedia.org/wiki?curid=352073" title="സിഡ (ജീനസ്)">
സിഡ (ജീനസ്)

സപുഷ്പികളിൽപ്പെടുന്ന ഒരു സസ്യകുടുംബമായ മാൽവേസിയിലെ ഒരു ജീനസ്സാണ് സിഡ (Sida). ലോകമെമ്പാടുമുള്ള ഉഷ്ണമേഖല, മിതോഷ്ണമേഖലകളിൽ ഈ ജീനസ്സിലെ സസ്യങ്ങൾ കാണപ്പെടുന്നു, പ്രധാനമായും അമേരിക്കയിൽ ഇവ സാധാരണമാണ്. ഈ സസ്യജനുസ്സിലെ സസ്യങ്ങളെ പൊതുവിൽ സിഡാസ് എന്നാണ് വിളിക്കുന്നത്.

ആനക്കുറുന്തോട്ടി (Sida rhombifolia), വെള്ളൂരം (Sida cordifolia), വള്ളിക്കുറുന്തോട്ടി (sida cordata) തുടങ്ങിയവയെല്ലാം ഈ സസ്യജനുസ്സിലെ സ്പീഷിസുകളാണ്.

ഏകവർഷിസസ്യങ്ങളും, ചിരസ്ഥായിസസ്യങ്ങളും ഉൾപ്പെടുന്ന ഈ ജീനസ്സിൽ ഓഷധികളോ 20 സെന്റീമീറ്റർ (7.9 ഇൻ) മുതൽ രണ്ടു മീറ്റർ (6 അടി 7ഇൻ)വരെ വളരുന്ന കുറ്റിച്ചെടികളും ഉൽപ്പെടുന്നു. മിക്കസസ്യങ്ങളും രോമമുള്ളവയാണ്. ഇവയുടെ ഇലകൾ ഏകാന്തരന്യാസം (alternate or spiral phyllotaxis) ക്രമീകരിക്കപ്പെട്ടതും ജാലികാസിരാവിന്യാസത്തോടു കൂടിയവയുമാണ്. ഇവയ്ക്ക് പത്രവൃന്തത്തിന്റെ അടിയിലായി ഉപപർണ്ണങ്ങൾ കാണപ്പെടുന്നു. ഇലയുടെ വക്കുകൾ ദാന്തുരമാണ്. ഇവയുടെ പൂക്കൾ ഒറ്റയ്ക്കോ പൂങ്കുലകളായോ ആണ് ഉണ്ടാകുന്നത്. ദ്വിലിംഗ സ്വഭാവത്തോടു കൂടിയ ഇവയുടെ പൂക്കൾ പ്രസമത പാലിക്കുന്നവയാണ്. രോമാവൃതമായ അഞ്ച് വിദളങ്ങളും മിനുസമാർന്ന 5 ദളങ്ങളും കൂടിച്ചേർന്നതാണ് ഇവയുടെ പുഷ്പവൃന്തം. മഞ്ഞ, ഓറഞ്ച്, അല്ലെങ്കിൽ വെള്ള എന്നീ നിറങ്ങളിലാണ് ഇവയുടെ ദളങ്ങളുണ്ടാകാറ്. പുംബീജപ്രധാനമായ കേസരങ്ങളുടെ(stamen)കീഴ്ഭാഗം കൂടിച്ചേർന്നും അതിന്റെ മുകൾ ഭാഗത്ത് തമ്മിൽ അകന്നും ഓരോന്നിന്റേയും അഗ്രഭാഗങ്ങളിൽ ഏകകോശ പരാഗി(Anther)കളും ഉൾപ്പെടുന്നതാണ് ഇവയുടെ കേസരപുടം. ഉയർന്ന അണ്ഡാശയത്തോടുകൂടിയ ഇവയുടെ അണ്ഡാശയവും(Ovary) അതിൽ 5 മുതൽ 12 അറകളും ഓരോ അറകളിലും ഓരോ അണ്ഡകോശങ്ങളും(Ovules) കാണപ്പെടുന്നു.

ചിത്രശലഭങ്ങളേയും നിശാശലഭങ്ങളേയും ഈ ജീനസ്സിലെ മിക്ക സസ്യങ്ങളും ആകർഷിക്കാറുണ്ട്.  ആനക്കുറുന്തോട്ടി ("Sida rhombifolia")എന്ന സിഡസ്പീഷിസ് "Pyrgus oileus" എന്ന ശലഭത്തിന്റെ ലാർവയുടെ ആതിഥേയ സസ്യമാണ്.

ഗ്രീക്ക് ഭാഷയിൽ നിന്നാണ് സിഡ എന്ന പദം കാൾ ലിനേയസ് ഈ സസ്യജനുസ്സിനായി തിരഞ്ഞെടുത്തത്. 

സിഡ സസ്യജനുസ്സിലെ ചില സ്പീഷിസുകൾ താഴെ ചേർക്കുന്നു.: 


</doc>
<doc id="352075" url="https://ml.wikipedia.org/wiki?curid=352075" title="പാലാരിവട്ടം മേൽപ്പാലം">
പാലാരിവട്ടം മേൽപ്പാലം

കൊച്ചിയിൽ പാലാരിവട്ടത്ത്, ഒറ്റത്തൂണിൽ തീർത്ത നാലുവരി ഫ്ലൈ ഓവർ ആണിത്. 442 മീറ്റർ പാലവും ഇരുഭാഗത്തുമുള്ള അനുബന്ധറോഡുകളുംകൂടി മേൽപ്പാലത്തിന്റെ ആകെ നീളം 750 മീറ്റർ ആണ്. ഇതിനു 35 മീറ്റർ നീളമുള്ള രണ്ടും 22 മീറ്റർ നീളമുള്ള 17ഉം സ്പാനുകൾ ഉണ്ട്. ഒരു മീറ്റർ വ്യാസമുള്ള 86 പൈലുകൾ തീർത്ത അസ്ഥിവാരത്തിലാണ് പാലം നിൽക്കുന്നത്. 122 ഗർഡറുകളാണ് പാലത്തിൽ സ്ഥാപിച്ചിരിക്കുന്നത്. 39 കോടിരൂപ ചെലവിട്ടാണ് പാലം നിർമ്മിച്ചിരിക്കുന്നത്. 

സംസ്ഥാനസർക്കാറിനു കീഴിലുള്ള കേരള റോഡ് ഫണ്ട് ബോർഡിനു ഇന്ധനസെസ് വിഹിതമായി ലഭിക്കുന്ന തുക ഉപയോഗിച്ചാണ് പാലം നിർമ്മിച്ചത്. ദേശീയപാത 66, തിരക്കേറിയ എറണാകുളം - മൂവാറ്റുപുഴ സംസ്ഥാനപാത എന്നിവ സന്ധിക്കുന്ന പാലാരിവട്ടം ജംഗ്ഷനിലാണ് പാലം. 

2014 സെപ്തംബറിൽ നിർമ്മാണപ്രവർത്തങ്ങൾ ആരംഭിച്ചു. ആർ ഡി എസ് പ്രൊജക്ട് എന്ന സ്ഥാപനമാണ് പാലം നിർമ്മിച്ചത്. 

2016 ഒക്ടോബർ 12 ബുധനാഴ്ച മുഖ്യമന്ത്രി ശ്രീ പിണറായി വിജയൻ പാലം നാടിനു സമർപ്പിച്ചു. പാലം നിർമ്മിച്ച് 2 വർഷം ആയപ്പോൾ പാലത്തിൽ ആറിടത്ത് വിള്ളൽ കണ്ടെത്തിയിരുന്നു. തുടർന്ന് 2019 മേയ് 1-ന് രാത്രി മുതൽ പാലം ഒരു മാസത്തേക്ക് അറ്റകുറ്റപ്പണികൾക്കായി അടച്ചുപൂട്ടി. മേൽപ്പാലനിർമ്മാണത്തിൽ ഗുരുതര പിഴവ് ഉണ്ടായതാണ് രണ്ടര വർഷം കൊണ്ട് പാലത്തിന്റെ ബലക്ഷക്ഷയത്തിനു കാരണമെന്ന് വിദഗ്ദ്ധർ പറയുന്നു. പാലം തുറന്ന് ഒരു വർഷം കഴിഞ്ഞപ്പോൾ തന്നെ പാലത്തിലെ റോഡിലെ ടാറിളകിയിരുന്നു. എക്സ്പാൻഷൻ ജോയിന്റുകളുടെയും പാലത്തെ താങ്ങി നിർത്തുന്ന ബെയറിംഗുകളുടെയും നിർമ്മാണത്തിലുണ്ടായ വീഴ്ചയാണ് ബലക്ഷയത്തിലേക്ക് നയിച്ചത്. പാലത്തിന്റെ സുരക്ഷയെ കുറിച്ച് ഐഐടി മദ്രാസ് പഠനം നടത്തിയിരുന്നു.


</doc>
<doc id="352078" url="https://ml.wikipedia.org/wiki?curid=352078" title="മരനച്ചെലി">
മരനച്ചെലി

Madras treeshrew, Indian treeshrew എന്നെല്ലാമറിയപ്പെടുന്ന മരനച്ചെലി "Anathana"  എന്ന ജനുസിലെ ഏക ജീവി ആണ്. ഇവയെ മധ്യ ഇന്ത്യയിലെയും തെക്കേ ഇന്ത്യയിലെയും മലങ്കാടുകളിൽ കാണാം. ഇതിന്റെ ജനുസ് നാമം തമിഴിലെ  "moongil anathaan" (വാച്യാർത്ഥത്തിൽ "മുള അണ്ണാൻ") എന്നതിൽ നിന്നും സ്പീഷിസ് നാമം മദ്രാസിലെ ഇന്ത്യൻ സിവിൽ സർവ്വീസ് ഉദ്യോഗസ്ഥനായിരുന്ന സർ വാൾട്ടർ എലിയട്ടിന്റെ പേരിൽ നിന്നുമാണ് വന്നത്.

16 മുതൽ 18.5 സെന്റീമീറ്റർ വരെ നീളമുള്ള മരനച്ചെലിയുടെ വാലിന് 16.5 മുതൽ 19.5 സെന്റീമീറ്റർ വരെ നീളമുണ്ടാവും. 

പല്ലുകളുടെ സ്ഥാനം 2.1.3.33.1.3.3 × 2 = 38 എന്നായതിനാൽ ഒരു മിശ്രഭുക്ക് ഭക്ഷണരീതിയാണെന്നു അനുമാനിക്കാം.

"Tupaia" എന്ന ജനുസിൽ ഇതിന്റെ പെടുത്താമെന്ന് ചില ശാസ്ത്രകാരന്മാർ അഭിപ്രായപ്പെടുന്നുണ്ടെങ്കിലും മിക്കവരും ഇതിനെ പ്രത്യേകമായിത്തന്നെ നിലനിർത്തുന്നു.

ഗംഗാനദിക്കു തെക്കുഭാഗത്താണ് ഇവയെ കാണുന്നത്. മൂന്നു ഉപസ്പീഷിസുകളെയാണ് വിവരിച്ചിട്ടുള്ളത്. "A. e. ellioti" പൂർവ്വഘട്ടത്തിലും, Biligirirangan മലകളിലും  ഷെവരായ് കുന്നുകളിലും ഇന്ത്യയിലെ മറ്റു തെക്കൻ മലകളിലും കാണുന്നു. "A. e. pallida" മധ്യേന്ത്യയിൽ, പ്രത്യേകിച്ചും മധ്യപ്രദേശിലും റെയ്പ്പൂരിലും കാണുന്നു. "A. e. wroughtoni" - യെ സത്‌പുര മലനിരകളിലും മുംബൈയ്ക്കടുത്തും കാണുന്നു. ഇവയെ പശ്ചിമഘട്ടത്തിൽ വയനാട്ടിലെ പേരിയയിലും മഹാബലേശ്വറിലും കണ്ടതായി റിപ്പോർട്ടുണ്ട്. ഏറ്റവും വടക്കുനിന്നും ബീഹാറിലെ ഗർവാ ജില്ലയിൽ നിന്നുമാണ് കണ്ടിട്ടുള്ളത്. പലയിടത്തുനിന്നും പലപ്പോഴായും കണ്ടിട്ടുണ്ടെങ്കിലും ഇവ എത്രത്തോളമുണ്ടെന്ന് ശരിക്കും അറിയില്ല.

ഇവ എപ്പോഴും മരങ്ങളുടെ മുകളിൽ ആവണമെന്നില്ല. മിക്കവാറും നിലത്ത് പ്രാണികളും വിത്തും തിരക്കിനടക്കുകയാകും. രൂപവും വാലിന്റെ നിറവും നിവർന്നുനടക്കുമ്പോൾ മുന്നോട്ടുള്ള വളവും കൊണ്ട് ഇവയെ അണ്ണാന്മാരിൽ നിന്നും എളുപ്പം തിരിച്ചറിയാം. 

പതിയെ മുകളിലോട്ടുകയറുന്ന ഇവ തല താഴോട്ടാക്കിയാണ് താഴോട്ട് ഇറങ്ങുന്നത്. ഇതു ചിലപ്പോൾ മണം രേഖപ്പെടുത്താനാവാം, ഇവയുടെ മണം ഉൽപ്പാദിപ്പിക്കുന്ന ഗ്രന്ഥികൾ കഴുത്തിലാണ്.

ചോരകുടിക്കുന്ന ഒരു പേൻ ആയ "Docophthirus acinetus" മരനച്ചെലിയുടേ ദേഹത്തുമാത്രമേ കണ്ടെത്തിയിട്ടുള്ളൂ. അതുപോലെ Tupaiidae കുടുംബത്തിലെ അംഗങ്ങളെ ഈ ജനുസ് ജീവികളുടെ ദേഹത്തെ കാണാറുള്ളൂ. Endoparasitic microfiliriae യേയും ഇവയിൽ കണ്ടെത്തിയിട്ടുണ്ട്. കിന്നരിപ്പരുന്ത് ഇവയെ ഇരതേടാറുണ്ട്.



</doc>
<doc id="352079" url="https://ml.wikipedia.org/wiki?curid=352079" title="സ്ലാഷ്">
സ്ലാഷ്

ഒരു ബ്രിട്ടീഷ്-അമേരിക്കൻ സംഗീതജ്ഞനും ഗാനരചയിതാവുമാണ് സ്ലാഷ്..അമേരിക്കൻ റോക്ക് സംഗീത സംഘമായ ഗൺസ് എൻ' റോസസ് ന്റെ പ്രധാന ഗിറ്റാറിസ്റ്റ് എന്ന നിലയിൽ ഇദ്ദേഹം വളരെ പ്രശസ്തനാണ്.

എക്കാലത്തെയും മികച്ച ഗിറ്റാറിസ്റ്റുകളിൽ ഒരാളായ സ്ലാഷിനെ ടൈം മാഗസിൻ എക്കാലത്തെയും മികച്ച 10 ഇലക്ട്രിക്ക് ഗിറ്റാറിസ്റ്റുകളിൽ രണ്ടാമനായി തിരഞ്ഞെടുത്തിട്ടുണ്ട്.ഗൺസ് എൻ' റോസസ് - ലെ അംഗം എന്ന നിലയിൽ റോക്ക് ആൻഡ് റോൾ ഹോൾ ഓഫ് ഫെയിം - ൽ ചേർക്കപ്പെട്ടിട്ടുണ്ട്.


</doc>
<doc id="352085" url="https://ml.wikipedia.org/wiki?curid=352085" title="ബൈറ്റ്നെറിയോയ്ഡീ">
ബൈറ്റ്നെറിയോയ്ഡീ

സപുഷ്പികളിൽപ്പെടുന്ന ഒരു സസ്യകുടുംബമായ മാൽവേസിയിലെ ഒരു ഉപകുടുംബമാണ് ബൈറ്റ്നെറിയോയ്ഡീ (Byttnerioideae).


</doc>
<doc id="352091" url="https://ml.wikipedia.org/wiki?curid=352091" title="ശ്രീനി മണവാട്ടിത്തവള">
ശ്രീനി മണവാട്ടിത്തവള

ശ്രീനി മണവാട്ടിത്തവള, ("Hylarana sreeni") റാമിഡെ (Ramidae) കുടുംബത്തിൽ പെട്ട ഒരു തവള സ്പീഷിസ് ആണ്. ഇവ കേരളത്തിലും തമിഴ്നാട്ടിലുമായി പശ്ചിമ ഘട്ടത്തിന്റെ തെക്ക് പടിഞ്ഞാറ് ഭാഗത്തും പടിഞ്ഞാറൻ ഭാഗത്തും ആയി 100 മീറ്റർ മുതൽ 1000 മീറ്റർ വരെ ഉയരത്തിൽ കാണുന്നു. 



</doc>
<doc id="352092" url="https://ml.wikipedia.org/wiki?curid=352092" title="കൂട്ടുപുഴ പാലം">
കൂട്ടുപുഴ പാലം

കൂട്ടുപുഴ പാലം കണ്ണൂർ ജില്ലയിലെ കൂട്ടുപുഴ എന്ന സ്ഥലത്ത് സ്ഥിതിചെയ്യുന്നു. 1928ലാണ് ഈ പാലം നിർമ്മിക്കപ്പെട്ടത്. കേരള കർണ്ണാടക അതിർത്തിയിലാണ് ഈ പാലം സ്ഥിതിചെയ്യുന്നത്. മദ്ധ്യഭാഗത്ത് തൂണുകളൊന്നുമില്ലാത്ത പാലമാണിത്. സംസ്ഥാനപാത 30ൽ ആണിതു സ്ഥിതിചെയ്യുന്നത്. കണ്ണൂരിൽനിന്നും വടക്കു-കിഴക്കായി 60 കിലോമീറ്ററും ഇരിട്ടിയിൽ നിന്നും വടക്കു് 15 കിലോമീറ്ററും അകലെയാണ്. 


</doc>
<doc id="352093" url="https://ml.wikipedia.org/wiki?curid=352093" title="മംഗലപ്പുഴ പാലം">
മംഗലപ്പുഴ പാലം

ദേശീയപാത 47ൽ സ്ഥിതിചെയ്യുന്ന ഒരു പാലമാണ് മംഗലപ്പുഴ പാലം. പെരിയാറിനുകുറുകേ ആലുവയിലാണ് ഈ പാലം സ്ഥിതിചെയ്യുന്നത്. മാർത്താണ്ഡവർമ്മ പാലത്തിൽനിന്ന് മൂന്ന് കിലോമീറ്റർ അകലെയായാണ് ഈ പാലം നിലനിൽക്കുന്നത്. ദേശീയപാത വികസനത്തിന്റെ ഭാഗമായി ദേശീയപാതഅതോറിട്ടിയാണ് പുതിയ പാലം പഴയപാലത്തിന് സമാന്തരമായി നിർമ്മിച്ചത്. ആലുവയെയും ദേശത്തിനെയും ബന്ധിപ്പിക്കുന്ന പാലമാണിത്. ആലുവ പൊന്തിഫിക്കൽ സെമിനാരി ഈ പാലത്തിന്റെ അടുത്തായാണ് സ്ഥിതിചെയ്യുന്നത്.


</doc>
<doc id="352094" url="https://ml.wikipedia.org/wiki?curid=352094" title="അമാറ്റ (നിശാശലഭം)">
അമാറ്റ (നിശാശലഭം)

ടൈഗർ നിശാശലഭങ്ങൾ എന്നറിയപ്പെടുന്ന എറെബിഡേ (Erebidae) കുടുംബത്തിലെ ഒരു ജനുസ് ആണ് അമാറ്റ (Amata).


</doc>
<doc id="352096" url="https://ml.wikipedia.org/wiki?curid=352096" title="വാൽവെട്ടിതുറൈ കൂട്ടക്കൊല 1989">
വാൽവെട്ടിതുറൈ കൂട്ടക്കൊല 1989

1989 ഓഗസ്റ്റ് രണ്ടു, മൂന്നു തീയതികളിൽ ജാഫ്നയിലെ ഒരു തീരപ്രദേശമായ വാൽവെട്ടിതുറൈയിൽ 64 ശ്രീലങ്കൻ തമിഴ് വംശജരെ ഇന്ത്യൻ സമാധാന സംരക്ഷണ സേന കൊലപ്പെടുത്തിയ സംഭവമാണ് വാൽവെട്ടിതുറൈ കൂട്ടക്കൊല എന്നറിയപ്പെടുന്നത്. തീവ്രവാദ സംഘടനയായ എൽ.ടി.ടി.ഇ ഇന്ത്യൻ സൈന്യത്തിനു നേരെ നടത്തിയ ഒരു ആക്രമണത്തിൽ ഒരു ഓഫീസർ ഉൾപ്പെടെ, ആറു സൈനികർ കൊല്ലപ്പെട്ടിരുന്നു. ഇതിനു മറുപടി എന്നോണമായിരുന്നു വാൽവെട്ടിതുറൈ കൂട്ടക്കൊല നടന്നത്. സാധാരണ ജനങ്ങളുടെ നേർക്കു നടന്ന ക്രൂരത എന്നായിരുന്നു മാധ്യമങ്ങൾ ഈ നടപടിയെ വിശേഷിപ്പിച്ചത്. ഇന്ത്യയുടെ മൈ ലായ് എന്നാണ് പിന്നീട് ഇന്ത്യയുടെ പ്രതിരോധ മന്ത്രി ആയ ജോർജ് ഫെർണാണ്ടസ് ഈ സംഭവത്തെ വിശേഷിപ്പിച്ചത്.

ശ്രീലങ്ക ബ്രിട്ടന്റെ കോളനി ആയിരുന്ന കാലത്ത് 60ശതമാനത്തോളം, സർക്കാർ ജോലികളും, ന്യൂനപക്ഷമായ ശ്രീലങ്കൻ തമിഴ് അഭയാർത്ഥികൾക്കായിരുന്നു. ശ്രീലങ്കൻ ജനസംഖ്യയുടെ 15 ശതമാനത്തോളം മാത്രമേ ഈ സമൂഹം ഉണ്ടായിരുന്നുള്ളു. തമിഴർക്ക് ഏറെ പ്രാതിനിധ്യമുള്ള പ്രദേശമായ ജാഫ്നയിൽ ക്രിസ്ത്യൻ മിഷണറിമാരുടേയും, ഹൈന്ദവ നവോത്ഥാനപ്രസ്ഥാനത്തിന്റേയും ഒക്കെ കൊണ്ട് ലഭ്യമായ പാശ്ചാത്യ വിദ്യാഭ്യാസത്തിന്റെ സഹായം കൊണ്ടായിരുന്നു ഇത്. 1948 ൽ ശ്രീലങ്ക സ്വതന്ത്രമായതിനെത്തുടർന്ന്, ഈ തമിഴ് സമൂഹത്തിനു നേരെ കടന്നാക്രമണങ്ങളുണ്ടായി. ഇതു വിമത ഗ്രൂപ്പുകൾ സൃഷ്ടിക്കുന്നതിലേക്കും, തദ്വാരാ രൂക്ഷമായ ആഭ്യന്തര സംഘർഷങ്ങളിലേക്കു വഴിവെച്ചു.

ശ്രീലങ്കയിലെ ആഭ്യന്തരയുദ്ധം നിറുത്തലാക്കി തമിഴർക്കും സമാധാനപൂർണ്ണമായ ജീവിതം വാഗ്ദാനം ചെയ്തുകൊണ്ടു നയപരമായും, സൈനികപരമായും പ്രശ്നത്തിൽ ഇടപെടാൻ ഇന്ത്യ തയ്യാറായി. ഇതിന്റെ ഫലമായി ശ്രീലങ്കൻ-ഇന്ത്യ ഉടമ്പടി രൂപപ്പെട്ടു. ഇന്ത്യക്കുവേണ്ടി പ്രധാനമന്ത്രി രാജീവ് ഗാന്ധിയും, ശ്രീലങ്കൻ പ്രസിഡന്റ് ജെ.ആർ. ജയവർദ്ധനെയുമാണ് കരാറിൽ ഒപ്പു വെച്ചത്.

1989 ഓഗസ്റ്റ് രണ്ടാം തീയതി വാൽവെട്ടിതുറൈ ചന്തയിലുണ്ടായ ഒരു ആക്രമണത്തിൽ ഇന്ത്യൻ സമാധാന സംരക്ഷണസേനയിലെ ഒരു ഓഫീസർ ഉൾപ്പെടെ പത്തുപേർ കൊല്ലപ്പെട്ടു. നിരവധി പേർക്കു പരുക്കേൽക്കുകയും ചെയ്തു. സ്ഥലത്തു പട്രോൾ നടത്തിയിരുന്ന ഇന്ത്യൻ സൈന്യത്തിനുനേരെ അപ്രതീക്ഷിതമായ ആക്രമണമായിരുന്നു എൽ.ടി.ടി.ടി പുറത്തെടുത്തത്. ആക്രമണത്തെത്തുടർന്ന് കൂടുതൽ സേന സംഭവസ്ഥലത്തെത്തിയെങ്കിലും തീവ്രവാദികൾ അവിടെ നിന്നും പിൻവാങ്ങി. ഇതിനെ തുടർന്ന് ഏതാണ്ടു മുന്നൂറോളം ആളുകൾ സമീപത്തുള്ള രണ്ടു വീടുകളിലായി അഭയം തേടി. സുബ്രഹ്മണ്യം,ശിവഗണേഷ് എന്നിവരുടെ വീടുകളായിരുന്നു ഇത്.

ഉച്ചകഴിഞ്ഞ് ഒന്നരമണിയായപ്പോഴേക്കും, ഇന്ത്യൻ സൈന്യം സുബ്രഹ്മണ്യത്തിന്റെ വീട്ടിലേക്കു കടന്നു ചെന്ന് അദ്ദേഹത്തെ ഉൾപ്പെടെ എട്ടു പേരെ കൊലപ്പെടുത്തി. വൈകീട്ടു നാലുമണിയോടെ, ശിവഗണേഷിന്റെ വീട്ടിലേക്കു കടന്നു ചെന്ന സൈന്യം അവിടെയുണ്ടായിരുന്ന എട്ടുപേരെ പിടിച്ചുകൊണ്ടുപോയി കാലിത്തൊഴുത്തിൽ വച്ചു വെടിവെച്ചു കൊല്ലാൻ ശ്രമിച്ചുവെങ്കിലും, നാലുപേർ രക്ഷപ്പെട്ടു. അന്നു വൈകീട്ടോടെ, സൈന്യം കൊലപ്പെടുത്തിയവരുടെ എണ്ണം അമ്പതായി.

ഓഗസ്റ്റ് മൂന്നാം തീയതി ഇന്ത്യൻ സൈന്യം പ്രദേശത്ത് കർഫ്യൂ പ്രഖ്യാപിച്ചു. നിശാനിയമം പ്രഖ്യാപിച്ചതറിയാതെ അവിടെ വന്നു പെട്ട ചിലരെ സൈന്യം അറസ്റ്റു ചെയ്തു. ഇതിനെ തുടർന്നുണ്ടായ പ്രശ്നങ്ങളിൽ പെട്ട് ആറു പേരോളം കൊല്ലപ്പെട്ടു. കൂട്ടക്കൊലയെക്കുറിച്ചറിഞ്ഞ അവിടേക്കു ആംബുലൻസും, അടിയന്തര വൈദ്യ സഹായവും അയക്കാനൊരുങ്ങിയ പെഡ്രോ ആശുപത്രി അധികൃതരെ ഇന്ത്യൻ സൈന്യം തടഞ്ഞു. കർഫ്യൂ പിൻവലിച്ചതിനുശേഷം മാത്രമാണ്, ഗുരുതരമായി പരുക്കേറ്റവർക്കു പോലും വൈദ്യ സഹായം ലഭ്യമായത്.

ഇന്ത്യൻ സമാധാന സംരക്ഷസേനയുടെ പ്രതിഛായ മോശമാക്കി, ശ്രീലങ്കൻ ദ്വീപിൽ നിന്നും അവരെ പുറത്താക്കാൻ എൽ.ടി.ടി.ടി മനപൂർവ്വം നടത്തിയ ഒരു ആക്രമണമായിരുന്നു ഇതെന്നാണ് ഇന്ത്യയിലെ ചില ദേശീയ പത്രങ്ങൾ റിപ്പോർട്ട് ചെയ്തത്. ആക്രമണത്തിൽ 24 സാധാരണ മനുഷ്യർ കൊല്ലപ്പെട്ടുവെന്ന് ശ്രീലങ്കയിലെ ഇന്ത്യൻ എംബസ്സി പുറത്തിറക്കിയ പത്രക്കുറിപ്പിലൂടെ അറിയിച്ചു. 18 എൽ.ടി.ടി.ഇ തീവ്രവാദികളും, 12 സാധാരണക്കാരുമാണ് കൊല്ലപ്പെട്ടതെന്ന് ഓൾ ഇന്ത്യാ റേഡിയോ അറിയിച്ചു.


</doc>
<doc id="352097" url="https://ml.wikipedia.org/wiki?curid=352097" title="മാൽവോയിഡീ">
മാൽവോയിഡീ

സപുഷ്പികളിൽപ്പെടുന്ന ഒരു സസ്യകുടുംബമായ മാൽവേസിയിലെ ഒരു ഉപകുടുംബമാണ് മാൽവോയിഡീ (Malvoideae). ചെമ്പരത്തി , വള്ളിക്കുറുന്തോട്ടി, ഊർപ്പണം, കാട്ടുപരുത്തി തുടങ്ങിയവയെല്ലാം ഈ ഉപകുടുംബത്തിലുൾപ്പെടുന്നവയാണ്.

ഉൾപ്പെടുന്ന ജീനസ്സുകൾ



</doc>
<doc id="352098" url="https://ml.wikipedia.org/wiki?curid=352098" title="ആനമല പാറത്തവള">
ആനമല പാറത്തവള

പശ്ചിമഘട്ടതദ്ദേശവാസിയായ ഒരു തവളയാണ് ആനമല പാറത്തവള അഥവാ Anamallais Leaping Frog (Anamallais Indian frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്. പ്രാദേശികമായി വളരെ സാധാരണയായി കാണപ്പെടുന്ന ഈ തവളകൾ നിത്യ ഹരിത വനങ്ങളിലും അർദ്ധ നിത്യഹരിത വനങ്ങളിലും ,ചതുപ്പ് പ്രദേശങ്ങളിലും ഉള്ള മലകളിലെ അരുവികളോട് ചേർന്ന് കിടക്കുന്ന സ്ഥലങ്ങളിൽ ആണ് കാണുക. വനാതൃത്തികളിലെ കൃഷിയിടങ്ങളുടെ അടുത്തുവരെ ഇവയെ കാണാം. നനവുള്ള പാറപ്പുറത്താന് ഇവ മുട്ടയിടുന്നത്, കൂടാതെ വാൽ മാക്രികളേയും അരുവികൾക്ക് സമീപത്തുള്ള നനഞ്ഞ പാറക്കെട്ടുകളിൽ കാണാം 


</doc>
<doc id="352100" url="https://ml.wikipedia.org/wiki?curid=352100" title="വരാപ്പുഴ പാലം">
വരാപ്പുഴ പാലം

വരാപ്പുഴ പാലം കൊച്ചിയിൽ പെരിയാറിനു കുറുകെ നിർമ്മിച്ചിരിക്കുന്ന കോൺക്രീറ്റ് പാലമാണ്. ദേശീയപാത 17ൽ 432ആം കിലോമീറ്ററിൽ ആണിത് നിർമ്മിച്ചിരിക്കുന്നത്. 2001 ജനുവരി 16ന് അന്നത്തെ കേന്ദ്ര റോഡ് ആന്റ് ഹൈ വെയ്സ് മന്ത്രിയായിരുന്ന മേജർ ജനറൽ ബി. സി. ഖണ്ഡൂരി ആയിരുന്നു ഉദ്ഘാടനം ചെയ്തത്. 


</doc>
<doc id="352102" url="https://ml.wikipedia.org/wiki?curid=352102" title="ബൊലെഞ്ചർ പാറത്തവള">
ബൊലെഞ്ചർ പാറത്തവള

ബൊലെഞ്ചർ പാറത്തവള (Indirana leptodactyla)  പശ്ചിമഘട്ടത്തിന്റെ തെക്കൻ പ്രദേശങ്ങളിൽ കാണപ്പെടുന്ന ഒരിനം തവള   അർദ്ധ നിത്യ ഹരിത വനങ്ങളിലെ കരപ്രദേശങ്ങളിലെ കരിയിലകൾക്കിടയിലയാണ് ഇതുവരെ സാധാരണയായി കണ്ടുവരുന്നത്. നിലവിൽ ഇവയുടെ എണ്ണം കുറഞ്ഞുകൊണ്ടിരിക്കുകയാണ്.മനുഷാധിവാസമുള്ള പ്രദേശങ്ങളിൽ ഇവയെ കണ്ടിട്ടില്ലI.


</doc>
<doc id="352104" url="https://ml.wikipedia.org/wiki?curid=352104" title="കുനിയിൽക്കടവ് പാലം">
കുനിയിൽക്കടവ് പാലം

കുനിയിൽക്കടവ് പാലം സി എച്ച് മുഹമ്മദ് കോയ പാലം എന്നറിയപ്പെടുന്നു. കോഴിക്കോട് ജില്ലയിലെ എറ്റവും നീളംകൂടിയ പാലമാണിത്. ചെമ്മനംചേരി അത്തോളി എന്നീ പഞ്ചായത്തുകളെ ബന്ധിപ്പിക്കുന്ന പാലമാണിത്. അകലപ്പുഴയുടെ കുറുകെ ഇതു നിർമ്മിച്ചിരിക്കുന്നു. ഇതു നിർമ്മിക്കുക വഴി 16 കിലോമീറ്റർ ലാഭിക്കാൻ കഴിഞ്ഞു. 
കുനിയിൽക്കടവ് പാലത്തിന് 26.60 മീറ്റർ നീളമുള്ള10 സ്പാനുകൾ ഉണ്ട്. ഓരോന്നിനും 7.5 മീറ്റർ വീതിയുണ്ട്. 550 മീറ്റർ നീളവും. ദേശീയപാത17നെയും സംസ്ഥാനപാത 38നെയും തമ്മിൽ ബന്ധിപ്പിക്കുന്ന പാലമാണ് കുനിയിൽക്കടവ് പാലം. 


</doc>
<doc id="352107" url="https://ml.wikipedia.org/wiki?curid=352107" title="മൊയ്ദു പാലം">
മൊയ്ദു പാലം

മൊയ്ദു പാലം കണ്ണൂർ ജില്ലയിലെ തലശ്ശേരിയിലുള്ള പാലമാണ്. 1931ൽ ബ്രിട്ടീഷുകാരാണിതു നിർമ്മിച്ചത്. മൊയ്തു എന്ന എഞ്ചിനീയർ ആണത്രെ ഇതു നിർമ്മിച്ചത് അങ്ങനെയാണ് ഈ പേർ വന്നത്. ഉരുക്കുകൊണ്ടു നിർമ്മിച്ച പാലം. ദേശീയപാത - 17ൽ ആണിതു സ്ഥിതിചെയ്യുന്നത്. തലശ്ശേരിയെ കണ്ണൂരുമായി ഇതു ബന്ധിപ്പിക്കുന്നു. 


</doc>
<doc id="352108" url="https://ml.wikipedia.org/wiki?curid=352108" title="ഗൊസ്സീപിയം">
ഗൊസ്സീപിയം

സപുഷ്പികളിൽപ്പെടുന്ന ഒരു സസ്യകുടുംബമായ മാൽവേസിയിലെ ഒരു ജീനസ്സാണ് ഗൊസ്സീപിയം (Gossypium). ഇതിനെ പരുത്തി-ജീനസ് എന്നും വിളിക്കാറുണ്ട്. പഴയതും പുതിയതുമായ ലോകത്തിന്റെ ഉഷ്ണമേഖലാ പ്രദേശങ്ങളിലും മിതോഷ്ണമേഖലാ പ്രദേശങ്ങളിലുമാണ് ഇവ കാണപ്പെടുന്നത്. ഈ ജീനസ്സിൽ ഏകദേശം 50 സ്പീഷിസുകൾ ഉൾപ്പെടുന്നു. മൃദുലമായ പദാർത്ഥം എന്നർത്ഥം വരുന്ന ഗോസ് (goz) എന്ന അറബി വാക്കിൽ നിന്നാണ് ഗൊസ്സീപിയം എന്ന പദം ഉണ്ടായത്.





</doc>
<doc id="352111" url="https://ml.wikipedia.org/wiki?curid=352111" title="ഗ്ലാസ്ഗോ">
ഗ്ലാസ്ഗോ

സ്കോട്ട്ലൻഡിലെ ഏറ്റവും വലിയ നഗരവും, ഗ്രേറ്റ് ബ്രിട്ടനിലെ മൂന്നാമത്തെ വലിയ നഗരവുമാണ് ഗ്ലാസ്ഗോ( Glasgow ; ; ). മധ്യ-പടിഞ്ഞാറൻ ലോലൻഡിൽ, ക്ലൈഡ് നദിക്കരയിൽ സ്ഥിതിചെയ്യുന്നു ഈ നഗരത്തിലെ ജനസംഖ്യ 6,06,340(2015) ആണ്. ബ്രിട്ടനിലെ ഏറ്റവും തിരക്കേറിയ തുറമുഖമാണിത്


</doc>
<doc id="352121" url="https://ml.wikipedia.org/wiki?curid=352121" title="മായന്നൂർ പാലം">
മായന്നൂർ പാലം

പാലക്കാട്-തൃശൂർ ജില്ലാതിർത്തിയായ ഭാരതപ്പുഴയുടെ കുറുകെ ഒറ്റപ്പാലത്തെയും മായന്നൂരിനെയും തമ്മിൽ ബന്ധിപ്പിക്കുന്ന പാലമാണ് മായന്നൂർ പാലം. 


</doc>
<doc id="352122" url="https://ml.wikipedia.org/wiki?curid=352122" title="പന്തളം കുറുന്തോട്ടയം പാലം">
പന്തളം കുറുന്തോട്ടയം പാലം

പന്തളം കുറുന്തോട്ടയം പാലം പത്തനംതിട്ട ജില്ലയിലെ പന്തളത്തു സ്ഥിതിചെയ്യുന്നു. എം.സി. റോഡിൽ പന്തളം ജങ്ഷന് സമീപമായാണ് ഈ പാലം സ്ഥിതിചെയ്യുന്നത്.

പാലത്തിന്റെ വീതിക്കുറവുകാരണം ഇത് 2016 ജൂലായ് മാസത്തിൽ പൊളിച്ചുനീക്കി. 19.35 മീറ്റർ നീളവും 14.60 മീറ്റർ വീതിയുമുള്ള പുതിയ പാലം 2016 ഡിസംബറിൽ ഗതാഗതത്തിനായി തുറന്നുകൊടുത്തു


</doc>
<doc id="352123" url="https://ml.wikipedia.org/wiki?curid=352123" title="ഐക്കാട് വിളയിൽപാലം">
ഐക്കാട് വിളയിൽപാലം

പത്തനംതിട്ടയിലെ കൊടുമണ്ണിലുള്ള 60 വർഷം പഴക്കമുള്ള ഒരു പാലമാണ് ഐക്കാട് വിളയിൽപാലം. ഇടുങ്ങിയത് ആയതിനാൽ ഇതു വീതികൂട്ടാൻ ആവശ്യമുയർന്നിട്ടുണ്ട്. അടൂർ-തട്ട-പത്തനംതിട്ട റോഡിനേയും ഏഴംകുളം-കൈപ്പട്ടൂർ റോഡിനേയും ബന്ധിപ്പിക്കുന്ന പ്രധാന റോഡിലാണ് വിളയിൽ പാലം സ്ഥിതിചെയ്യുന്നത്.


</doc>
<doc id="352127" url="https://ml.wikipedia.org/wiki?curid=352127" title="അനി ചോയിങ് ദ്രോൽമ">
അനി ചോയിങ് ദ്രോൽമ

നേപ്പാളിലെ ഒരു ബുദ്ധ സന്ന്യാസിനിയും ഗായികയുമാണ് അനി ചോയിങ് ദ്രോൽമ.( Ani Choying Dolma ; (ജനനം ജൂൺ 4, 1971)നേപ്പാളിലെ കാഠ്മണ്ഡുവിൽ ജനിച്ച ഇവർ  ചോയിങ് ദ്രോൽമ എന്ന പേരിലും അനി ചോയിങ് എന്ന പേരിലും അറിയപ്പെടുന്നു. (അനി, എന്നത് സന്യാസിനിയെ സൂചിപ്പിക്കാൻ) നാഗി ഗൊംപാ സന്യാസ മഠത്തിലാണ് ഇവരുടെ പ്രവർത്തനം. നേപ്പാളി രാഗതാളങ്ങളും തിബറ്റൻ ബുദ്ധ ഗീതങ്ങളും കൂട്ടിച്ചേർത്തുള്ള  അവതരണത്തിലൂടെയാണ് ഇവർ പ്രശസ്തയായത്.  യൂണിസെഫിന്റെ ഗുഡ്‌വിൽ അംബാസഡറായി പ്രവർത്തിക്കുന്നു.

നേപ്പാളിലെ കാത്മണ്ഡുവിൽ തിബത്തൻ അഭയാർത്ഥികളുടെ മകളായി ജനിച്ചു. അച്ഛന്റെ ക്രൂര മർദ്ദനങ്ങളിൽ നിന്ന് രക്ഷപ്പെടാായി പതിമൂന്നാം വയസിൽ നാഗി ഗൊംപാ സന്ന്യാസ മഠത്തിൽ ചേർന്നു . നിരവധി വർഷങ്ങൾ അവിടെ പരിശീലനം നേടി.

1994 ൽ ഗിത്താറിസ്റ്റ് സ്റ്റീവ് ടിബറ്റ്സ്  ആശ്രമത്തിലെത്തി രണ്ട് ആൽബങ്ങളിലായി തിബത്തൻ സംഗീതം റിക്കോർഡ് ചെയ്തു. ചോ, സെൽവ്വ എന്നീ പേരിലിറങ്ങിയ ആൽബങ്ങൾ വിമർശക ശ്രദ്ധ നേടി.  നിരവധി വിദേശ രാജ്യങ്ങളിലും തിബത്തൻ സന്ന്യസാശ്രമങ്ങളിലും സംഗീത പര്യടനം നടത്തി.  

യൂണിസെഫിന്റെ ഗുഡ്‌വിൽ അംബാസഡറായി പ്രവർത്തിക്കുന്ന അനി ചോയിങ്, പെൺകുട്ടികൾക്കായി സ്‌കൂളും വൃക്കരോഗികൾക്കായി ആസ്പത്രിയും നടത്തുന്നുണ്ട്. കവിയും നയതന്ത്ര ഉദ്യോഗസ്ഥനുമായ അഭയ്. കെ യുടെ നല്ല ഭൂമിക്കു വേണ്ടിയുള്ള പ്രവർത്തനങ്ങളിൽ സഹകരിക്കുന്ന അനി, ഔദ്യോഗികമായ ഒരു ഭൂമി ഗീതം എന്ന ആവശ്യം ഉയർത്തുകയും ചെയ്യുന്നു. ഇന്ത്യ ഇൻക്ലൂഷൻ സമ്മിറ്റിന്റെ ഭാഗമായി അവർ നടത്തിയ പ്രഭാഷണം ഏറെ ശ്രദ്ധ പിടിച്ചു പറ്റിയിരുന്നു.



</doc>
<doc id="352130" url="https://ml.wikipedia.org/wiki?curid=352130" title="ഓട്ടോ സ്റ്റേൺ">
ഓട്ടോ സ്റ്റേൺ

ഭൗതികശാസ്ത്രത്തിൽ നോബൽ സമ്മാന ജേതാവായ ഒരു ജെർമ്മൻ ശാസ്ത്രജ്ഞനായിരുന്നു ഓട്ടോ സ്റ്റേൺ (17 ഫെബ്രുവരി 1888 – 17 ഓഗസ്റ്റ് 1969). ഏറ്റവുമധികം തവണ നോബൽ സമ്മാനത്തിനു നാമനിർദ്ദേശം ചെയ്യപ്പെട്ട രണ്ടാമത്തെ വ്യക്തി ആണ് അദ്ദേഹം. 82 തവണ ആണ് അദ്ദേഹത്തിന്റെ പേരു നാമനിർദ്ദേശം ചെയ്യപ്പെട്ടത്. (ഏറ്റവുമധികം നാമനിർദ്ദേശം ചെയ്യപ്പെട്ടത് അർനോൾഡ് സൊമ്മർഫെൽഡ് ആണ്, 84 തവണ). 1943ൽ അദ്ദേഹത്തിന് നോബൽ സമ്മാനം ലഭിച്ചു.


</doc>
<doc id="352135" url="https://ml.wikipedia.org/wiki?curid=352135" title="ബ്രൂസ് സ്പ്രിങ്സ്റ്റീൻ">
ബ്രൂസ് സ്പ്രിങ്സ്റ്റീൻ

ഒരു അമേരിക്കൻ ഗായകനും ഗാനരചയിതാവും മനുഷ്യസ്നേഹിയുമാണ് ബ്രൂസ് സ്പ്രിങ്സ്റ്റീൻ (; ജനനം സെപ്റ്റംബർ 1949).ദ ബോസ്സ് എന്ന വിളിക്കപ്പെടുന്ന ഇദ്ദേഹത്തിന്റെ ഗാനങ്ങൾ കാവ്യാത്മകമായ വരികളാൽ ശ്രദ്ധേയമാണ്.

ലോകമെമ്പാടുമായി 12 കോടിയിലേറെ ആൽബങ്ങൾ വിറ്റഴിച്ചിട്ടുള്ള ഇദ്ദേഹം എക്കാലത്തെയും മികച്ച കലാകാരന്മാരിൽ ഒരാളാണ്. . തന്റെ സംഗീത ജീവിതത്തിനിടയിൽ വളരെയധികം പുരസ്കാരങ്ങൾ നേടിയിട്ടുള്ള ഇദ്ദേഹത്തിന് 20 ഗ്രാമി പുരസ്കാരങ്ങളും, രണ്ട് ഗോൾഡൻ ഗ്ലോബ് പുരസ്കാരം ഒരു ഓസ്കാർ എന്നിവ ലഭിച്ചിട്ടുണ്ട്.കൂടാതെ റോക്ക് ആൻഡ് റോൾ ഹോൾ ഓഫ് ഫെയിം , സോംഗ് റൈറ്റേഴ്സ് ഹോൾ ഓഫ് ഫെയ്മ് തുടങ്ങിയ ഹോൾ ഓഫ് ഫെയ്മിൽ ചേർക്കപ്പെട്ടിട്ടുണ്ട്.


</doc>
<doc id="352136" url="https://ml.wikipedia.org/wiki?curid=352136" title="വുഡ്രൊ വിൽസൺ">
വുഡ്രൊ വിൽസൺ

അമേരിക്കൻ ഐക്യനാടുകളുടെ ഇരുപത്തി എട്ടാമത്തെ പ്രസിഡന്റായിരുന്നു വുഡ്രൊ വിൽസൺ എന്ന പേരിൽ അറിയപ്പെടുന്ന തോമസ് വുഡ്രൊ വിൽസൺ - Thomas Woodrow Wilson. 1913 മുതൽ 1921 വരെ അമേരിക്കയുടെ പ്രസിഡന്റായിരുന്നു വിൽസൺ. വെർജീനിയയിലെ സ്റ്റൗൺടണിൽ 1856 ഡിസംബർ 28ന് ജനിച്ചു. ജോൺ ഹോപ്കിൻസ് സർവ്വകലാശാലയിൽ നിന്ന് പൊളിറ്റിക്കൽ സയൻസിൽ ഡോക്ടറേറ്റ് നേടി. വിവിധ സ്ഥാപനങ്ങളിൽ പ്രൊഫസറായി സേവനമനുഷ്ടിച്ചിരുന്നു. 1902 മുതൽ 1910 വരെ പ്രിൻസ്റ്റൺ സർവ്വകലാശാലയുടെ പ്രസിഡന്റായിരുന്നു. 1910ൽ ന്യൂ ജെഴ്‌സിയുടെ ഗവർണർ സ്ഥാനാർഥിയായി മത്സരിച്ചു. ന്യൂ ജെഴ്‌സിയുടെ 34ാമത് ഗവർണറായി തിരഞ്ഞെടുക്കപ്പെട്ടു. 1911 മുതൽ 1913വരെ ന്യൂ ജെഴ്‌സിയുടെ ഗവർണറായി സേവനമനുഷ്ടിച്ചു.


</doc>
<doc id="352138" url="https://ml.wikipedia.org/wiki?curid=352138" title="ട്രാവൽ ഏജൻസി">
ട്രാവൽ ഏജൻസി

യാത്രകൾ, വിനോദ യാത്രകൾ എന്നിവയുമായി ബന്ധപ്പെട്ട സേവനങ്ങൾ പൊതുജനങ്ങളിലേക്ക് എത്തിക്കുന്ന ഒരു സ്വകാര്യ സ്ഥാപനമോ പൊതു സ്ഥാപനമോ ആണ് ട്രാവൽ ഏജൻസി. വിമാന ടിക്കറ്റുകൾ, കാർ വാടകക്ക് നൽകുക, കപ്പൽ യാത്രകൾ, ഹോട്ടൽ, തീവണ്ടി ടിക്കറ്റുകൾ, ട്രാവൽ ഇൻഷുറൻസ്, ടൂർ പാക്കേജുകൾ എന്നിവ ഇവരുടെ സേവനങ്ങൾ ആണ്.

പത്തൊൻപതാം നൂറ്റാണ്ടിന്റെ രണ്ടാം പകുതിയിലാണ് മോഡേൺ ട്രാവൽ ഏജൻസി രൂപം കൊണ്ടത്.


</doc>
<doc id="352143" url="https://ml.wikipedia.org/wiki?curid=352143" title="പഞ്ചാരക്കൊല്ലി">
പഞ്ചാരക്കൊല്ലി

സ്റ്റീവിയ ജനുസിലെ ഒരു സസ്യമാണ് പഞ്ചാരക്കൊല്ലി. സാധാരണയായി candyleaf, sweetleaf, sweet leaf, sugarleaf എന്നെല്ലാം അറിയപ്പെടുന്നു. 
ബ്രസീൽ, പരാഗ്വേ തദ്ദേശവാസിയായ ഈ ഏകവർഷിസസ്യം നനവും ഈർപ്പവും ഉള്ളയിടങ്ങളിൽ വളരുന്നു, എന്നാൽ വെള്ളം കെട്ടിക്കിടക്കുന്ന ഇടങ്ങൾ ഇഷ്ടപ്പെടുന്നില്ല. സ്റ്റീവിയ എന്ന് അറിയപ്പെടുന്ന പഞ്ചസാരയ്ക്ക് പകരമായി മധുരം ഉണ്ടാക്കുന്ന ഒരു വസ്തു വേർതിരിച്ചെടുക്കാൻ  ഈ ചെടി വ്യാപകമായി നട്ടുവളർത്തുന്നുഇതിൽ അടങ്ങിയിരിക്കുന്ന steviol glycosides പഞ്ചസാരയേക്കാൾ 250-300 ഇരട്ടി മധുരമുള്ളതാണ്.

ഇലകൾ മാത്രമായോ ചായയിലോ, കാപ്പിയിലോ ചേർത്ത് ഉപയോഗിക്കാവുന്നതാണ്.

നാടൻ പാനീയങ്ങളിൽ ഉപയോഗിക്കാൻ 1500 വർഷാത്തോളമായി തെക്കേ അമേരിക്കയിൽ ഇവ ഉപയോഗിക്കുന്നുണ്ട്.

1899 - കിഴക്കൻ പരാഗ്വേയിൽ ഇവ വളാരുന്നതായി കണ്ട് സസ്യശാസ്ത്രകാരനായ Moisés Santiago Bertoni ആണ് ഇതിനെ ശാസ്ത്രീയമായി വിവരിച്ചത്.

1931 -ൽ ആആസ്ത്രജ്ഞരായ M. Bridel ഉം R. Lavielle നും ഇതിലെ glycosides stevioside ഉം rebaudioside വേർതിരിച്ചെടുക്കുകയും. 1955 -ൽ അതിന്റെ ഘടനകൾ പ്രസിദ്ധീകരിക്കുകയും ചെയ്തു.
വ്യാപകമായി കാട്ടിൽ വളരുന്ന ഇവയിൽ ധാരാളം കായ ഉണ്ടാവുമെങ്കിലും മുളയ്ക്കൽ ശേഷി കുറാവാണ്. ക്ലോൺ ചെയ്യലാണ് മികച്ച മാർഗം. ജൈവാംശം കലർന്ന വെള്ളം കെട്ടിനിൽക്കാത്ത എല്ലാത്തരം മണ്ണിലും സ്റ്റീവിയ കൃഷിചെയ്യാം. അരയടി വീതം നീളവും വീതിയുമുള്ള ആഴമുള്ള കുഴിയിൽ ചാണകപ്പൊടി, മണൽ മണ്ണ് എന്നിവ ചേർത്തു തടം മൂടിയശേഷമാണു തൈ നടുക. ചെടിച്ചട്ടിയിലും കൃഷിചെയ്യാവുന്നതാണ്. ഇടയ്ക്കിടെ നനച്ചുകൊടുക്കണം. നട്ടു കഴിഞ്ഞു മൂന്നാം മാസം മുതൽ പാകമായ ഇലകൾ നുള്ളിയെടുക്കാം. ഇലയുടെ പൊടിയാണു മധുരത്തിനായി ഉപയോഗിക്കുന്നത്.

1987 വ്യാവസായിക അടിസ്ഥനത്തിൽ കൃഷി ചെയ്യാനാവുമോ എന്ന് കാനഡയിൽ പരീക്ഷിച്ചുനോക്കി. പരാഗ്വേയിലെ കർഷകരെ ലോകമാർക്കറ്റിൽ മൽസരയോഗ്യമാക്കാൻ പദ്ധതികൾ Duke University ഗവേഷകർ ചെയ്യുന്നുണ്ട്.

ഇപ്പോൾ ഭക്ഷണപദാർത്ഥങ്ങളിൽ മധുരം ചേർക്കാൻ പഞ്ചാരക്കൊല്ലി ചൈന ( 1984 മുതൽ), കൊറിയ, തായ്‌വാൻ, തായ്‌ലാന്റ്, മലേഷ്യ, സെയ്ന്റ് കിറ്റ്സ് ആൻഡ് നെവിസ്, ബ്രസീൽl, കൊളംബിയ, പെറു, പരാഗ്വേ, ഉറുഗ്വേ, ഇസ്രായേൽ എന്നിവിടങ്ങളിലെല്ല്ലാം കൃഷി ചെയ്യുന്നുണ്ട്.


</doc>
<doc id="352149" url="https://ml.wikipedia.org/wiki?curid=352149" title="സ്റ്റീവിയ (ജനുസ്)">
സ്റ്റീവിയ (ജനുസ്)

ആസ്റ്ററേസീ കുടുംബത്തിലെ 240 സ്പീഷിസുകളോളം അംഗങ്ങളുള്ള ഒരു ജനുസാണ് സ്റ്റീവിയ (Stevia) (, or ). ഇവ അമേരിക്കൻ തദ്ദേശവാസിയാണ്. ഈ ജനുസിലെ "പഞ്ചാരക്കൊല്ലി  എന്ന ചെടി അതിന്റെ മാധുര്യത്താൽ വ്യാപകമായി കൃഷി ചെയ്തുവരുന്ന ഒരു സ്പീഷിസ് ആണ്. ഇവയിൽ നിന്നും" വേർതിരിക്കുന്ന steviol glycosides ആണ് മധുരത്തിനു കാരണം.

അമേരിക്കൻ വംശജനായ ഈ ജനുസിൽ 240 ഓളം അംഗങ്ങൾ ഉണ്ട്.  സ്പാനിഷ് സസ്യശാസ്ത്രജ്ഞനായ Petrus Jacobus Stevus (Pedro Jaime Esteve 1500–1556) ന്റെ പേരിൽ നിന്നാണ് ജനുസിന് ഈ പേര് ലഭിച്ചത്. തെക്കേ അമേരിക്കയിൽ പണ്ടുമുതലേ പഞ്ചാരക്കൊല്ലി ഉപയോഗിക്കുന്നുണ്ട്


</doc>
<doc id="352151" url="https://ml.wikipedia.org/wiki?curid=352151" title="കെയ്റോ ഗെനീസാ">
കെയ്റോ ഗെനീസാ

ഈജിപ്തിൽ, പുരാതന കെയ്റോ നഗരത്തിലെ ബെൻഎസ്രാ സിനഗോഗിന്റെ സംഭരണമുറി (ഗെനീസാ)-യിൽ സൂക്ഷിച്ചിരുന്ന മൂന്നു ലക്ഷത്തോളം യഹൂദലിഖിതങ്ങളുടെ അമൂല്യശേഖരമാണ് കെയ്റോ ഗെനീസാ. പവിത്രമായ ദൈവനാമം അടങ്ങുന്ന ലിഖിതങ്ങൾ, കേടുവരുകയോ, ഉപയോഗശൂന്യമാവുകയോ ചെയ്താൽ, 'സേവാനിവൃത്തി' കൊടുത്ത്, ബഹുമാനപൂർവം സംസ്കരിക്കുക യഹൂദപാരമ്പര്യത്തിൽ പതിവായിരുന്നു. ആ വിധമുള്ള സംസ്കാരത്തിനു വേണ്ടി ശേഖരിച്ചു വച്ചവയായിരുന്നു ഗെനീസായിലെ രചനകൾ.

പൊതുവർഷം 870 മുതൽ പത്തൊൻപതാം നൂറ്റാണ്ടു വരെയുള്ള ഒരു സഹസ്രാബ്ദത്തിന്റെ നൈരന്തര്യമുള്ള ഈ രേഖാസഞ്ചയം, മദ്ധ്യകാലയഹൂദതയുടേയും, മദ്ധ്യപൂർവദേശങ്ങളുടേയും, ഉത്തരാഫ്രിക്കയുടേയും ചരിത്രങ്ങളുടെ അസാമാന്യസ്രോതസ്സാണ്. മദ്ധ്യയുഗത്തിൽ നിന്നുള്ള ലിഖിതങ്ങളുടെ സഞ്ചയങ്ങളിൽ ഏറ്റവും വലുതും വൈവിദ്ധ്യം നിറഞ്ഞതുമാണിത്. എബ്രായ, അറബി, അരമായ എന്നിവ തുടങ്ങി പല ഭാഷകളിലെ രചനകൾ ഇതിൽ ഉൾപ്പെടുന്നു. തോൽ, കടലാസ്, എന്നിവക്കു പുറമേ പപ്പൈറസിലും തുണിയിലും എഴുതിയ രേഖകളും ഇതിലുണ്ട്. ബൈബിൾ, താൽമുദ്, പിൽക്കാല റബൈനികത എന്നിവയുമായി ബന്ധപ്പെട്ട യഹൂദമതലിഖിതങ്ങളാണ് ഈ ശേഖരത്തിന്റെ വലിയൊരു ഭാഗം. അവയിൽ പലതും, രചയിതാക്കളുടെ തന്നെ കൈപ്പടയിലുള്ളവയാണ്. ഇവക്കു പുറമേ, 10 മുതൽ 13 വരെ നൂറ്റാണ്ടുകളിലെ ഉത്തരാഫ്രിക്കയുടേയും, കിഴക്കൻ മദ്ധ്യധരണിമേഖലയുടേയും സാമ്പത്തിക-സാംസ്കാരിക സ്ഥിതികളിലേക്കു വെളിച്ചം വീശുന്ന രേഖകളും ഇതിന്റെ ഭാഗമാണ്. 

ഈ ശേഖരം ഇപ്പോൾ, കേംബ്രിഡ്ജ്, മാഞ്ചെസ്റ്റർ സർവകലാശാലകളുടേതുൾപ്പെടെ ലോകത്തിലെ പല ഗ്രന്ഥശാലകളിലായി സൂക്ഷിക്കപ്പെട്ടിരിക്കുന്നു. ഈ ശേഖരത്തിന്റെ ഏറ്റവും വലിയഭാഗം കേംബ്രിഡ്ജ് സർവകലാശാലയിലാണ്. പുരാതന കെയ്റോയിലെ ബസാത്തിൻ സിമിത്തേരിയിൽ കണ്ടുകിട്ടിയ ചില ലിഖിതങ്ങളും കെയ്റോ ഗെനീസാ സഞ്ചയത്തിന്റെ ഭാഗമാണ്.

ഗെനീസായിലെ പവിത്രരചനകളെ സ്പർശിക്കുന്നതു ഭാഗ്യക്കേടിനു കാരണമാകുമെന്ന വിശ്വാസം മൂലം, ഈ രേഖാസഞ്ചയവുമായുള്ള സമ്പർക്കം പരിമിതപ്പെട്ടിരുന്നതിനാൽ അതിന്റെ മൂല്യത്തെക്കുറിച്ച് ബാഹ്യലോകത്തിനു വലിയ അറിവുണ്ടായിരുന്നില്ല. എങ്കിലും, ഇടക്കിടെ ചില താളുകൾ മോഷ്ടിക്കപ്പെടുകയോ, വിൽക്കപ്പെടുകയോ ചെയ്തിരുന്നു. 

1896-ൽ, സ്കോട്ട്ലണ്ടിൽ നിന്നുള്ള ഇരട്ടസഹോദരികളായ ആഗ്നസ് ലൂവീസ്, മാർഗരറ്റ് ഗിബ്സെൻ എന്നിവർ ഗെനീസ സന്ദർശിച്ച്, ചില ലിഖിതങ്ങളുമായി മടങ്ങി. കേംബ്രിഡ്ജിൽ അവ കാണാനിടയായ റബൈനികപണ്ഡിതൻ സോളമൻ ഷെച്ച്റ്റർ, ബൈബിൾ അപ്പോക്രിഫയുടെ ഭാഗമായ സിറാക്കിന്റെ (Ecclesiasticus - ബെൻ സിറാക്ക്) എബ്രായമൂലമാണ് അവയെന്നറിഞ്ഞു. ഗ്രീക്കു പരിഭാഷയിൽ മാത്രം ലഭ്യമായിരുന്ന്, ഓർത്തഡോക്സ്, കത്തോലിക്കാ ക്രിസ്തീയതകളിൽ ബൈബിൾ സഞ്ചയത്തിന്റെ ഭാഗമായി തീർന്ന ആ കൃതിക്ക് എബ്രായമൂലം ഇല്ലെന്നോ, തീരുത്തും നഷ്ടമായെന്നോ കരുതപ്പെട്ടിരുന്നു. ഗെനീസാ സഞ്ചയത്തിന്റെ മൂല്യം അങ്ങനെ തിരിച്ചറിഞ്ഞ ഷെച്ച്റ്റർ കേംബ്രിഡ്ജിലെ സഹപ്രവർത്തകനും സുഹൃത്തുമായ ചാൾസ് ടെയ്ലറുടെ സാമ്പത്തിക സഹായത്തോടെ ഈജിപ്ത് സന്ദർശിച്ചു. അവിടെ സിനഗോഗിലെ മുഖ്യ റബൈയുടെ സഹായത്തോടെ ഗെനീസായിലെ ലിഖിതങ്ങൾ തരംതിരിച്ച അദ്ദേഹം അതിന്റെ വലിയഭാഗം കേംബ്രിഡിജിലേക്കു കൊണ്ടുപോയി.
കെയ്റോ ഗെനീസായിലെ ലിഖിതങ്ങളുടെ തിരിച്ചറിയലിനെ, ഇരുപതാം നൂറ്റാണ്ടിലെ ചാവുകടൽ ചുരുളുകളുടെ കണ്ടെത്തലിനോടു താരതമ്യപ്പെടുത്താറുണ്ട്. ഫാത്തിമീയ സുൽത്താൻ ഭരണത്തിന്റെ തകർച്ചയുടേയും അയൂബിയഭരണത്തിന്റേയും കാലമായിരുന്ന 10-13 നൂറ്റാണ്ടുകളിലെ മത-ലൗകിക രേഖകളുടെ ഇത്രവലിയൊരു സഞ്ചയം വേറേയില്ല. റബൈനികന്യായപീഠങ്ങളുടെ തീരുമാനങ്ങളും, വാടകച്ചീട്ടുകളും, ഉടമസ്ഥതാപ്രമാണങ്ങളും, ഉടമ്പടിപ്പത്രങ്ങളും കടച്ചീട്ടുകളും, വിവാഹ ഉടമ്പടികളും, സ്വകാര്യകത്തുകളും ഉൾപ്പെടെയുള്ള ഗെനീസാ ലിഖിതങ്ങൾ, മദ്ധ്യപൂർവദേശത്തെ ജനജീവിതത്തിൽ യഹൂദർ വഹിച്ച പങ്കിലേക്കും, യഹൂദരും അറബികളുമായുണ്ടായിരുന്ന ഊഷ്മളമായ സാമൂഹ്യബന്ധങ്ങളിലേക്കും വെളിച്ചം വീശുന്നു.

നേരത്തേ അജ്ഞാതരായിരുന്ന പല വ്യക്തികളേയും വെളിച്ചത്തു കൊണ്ടുവന്ന ഈ രേഖാസഞ്ചയം, ദൈവവിജ്ഞാനിയും ഭാഷാശാസ്ത്രജ്ഞനുമായ യോസെഫ് അൽ ഫയൂമിയെപ്പോലുള്ള പ്രശസ്തരെപ്പറ്റി പുതിയ അറിവുകൾ നൽകുന്നു. 12-ആം നൂറ്റാണ്ടിലെ കവി യഹൂദാ ഹലേവിയുടെ അറിയപ്പെടാത്ത 200-ഓളം കവിതകൾ ഗെനീസാ സഞ്ചയത്തിന്റെ ഭാഗമാണ്. ഈ ശേഖരത്തിലെ ഏറ്റവും പ്രധാന രേഖകളിൽ ചിലത് മദ്ധ്യയുഗത്തിലെ പ്രശസ്തയഹൂദചിന്തകൻ മോസസ് മൈമോനിഡിസിനെ സംബന്ധിച്ചവയാണ്. മൈമോനിഡിസിന്റെ മുപ്പതോളം രചനകൾ ഗെനീസാശേഖരത്തിലുണ്ട്. മതപരമായ നിരൂപണങ്ങളും, സ്വകാര്യക്കത്തുകളും അവയിൽ പെടുന്നു. മൈമോനിഡിസിന്റെ മൂലരചനകളുടെ കേവലം ചെറുശകലങ്ങൾ മാത്രമാണ് ഈ കണ്ടെത്തലിനു മുൻപ് ലഭ്യമായിരുന്നത്.
കണ്ടെത്തലിനെ തുടർന്ന് ഈജിപ്തിൽ നിന്നു കടത്തപ്പെട്ട കെയ്റോ ഗെനീസശകലങ്ങൾ ഇപ്പോൾ ലോകത്തിന്റെ വിവിധഭാഗങ്ങളിലെ ഗ്രന്ഥാലയങ്ങളിൽ സൂക്ഷിക്കപ്പെടുന്നു. അവയുടെ 137,000 ലിഖിതങ്ങളടങ്ങിയ മുഖ്യഭാഗം കേംബ്രിഡ്ജ് സർവകലാശാലയിലാണ്. 31,000 ശകലങ്ങളടങ്ങിയ മറ്റൊരു ശേഖരം അമേരിക്കയിലെ യഹൂദ-ദൈവശാസ്ത്രസെമിനാരിയിലുണ്ട്. മാഞ്ചെസ്റ്ററിലെ ജോൺ റൈലാൻഡ്സ് സർവകലാശാലാ ലൈബ്രറിയിൽ 11,000 ശകലങ്ങൾ സൂക്ഷിച്ചിരിക്കുന്നു. ഈ ശേഖരത്തിന്റെ 25,000 പുറങ്ങളടങ്ങിയ ഒരു ഭാഗം ഓക്സ്ഫോർഡിലെ ബോദെലിയൻ ഗ്രന്ഥശാലയിലുമുണ്ട്.


</doc>
<doc id="352153" url="https://ml.wikipedia.org/wiki?curid=352153" title="തെസ്പേസ്യ">
തെസ്പേസ്യ

സപുഷ്പികളിൽപ്പെടുന്ന ഒരു സസ്യകുടുംബമായ മാൽവേസിയിലെ ഒരു ജീനസ്സാണ് തെസ്പേസ്യ (Thespesia). ഗൊസ്സീപിയം ജീനസ്സുമായി വളരെ സാമ്യമുള്ള ഒരു ജീനസ്സാണിത്. ഏകദേശം 18 സ്പീഷിസുകളുള്ള ഈ സസ്യജനുസ്സിൽ കുറ്റിച്ചെടികളും മരങ്ങളും ഉൾപ്പെടുന്നു. ഓഷ്യാനിയ മുതൽ ഏഷ്യ, ആഫ്രിക്ക, കരീബിയവരെയും ജനുസ്സിലെ സസ്യങ്ങൾ വിതരണം ചെയ്യപ്പെട്ടിട്ടുണ്ട്. പൂവരശ്ശ്, കാട്ടുപരുത്തി എന്നിവ ഈ ജനുസ്സിൽ ഉൾപ്പെടുന്നതാണ്.
ഇവയുടെ ഇലകൾ 3-5 തൊങ്ങലോടു (lobe) കൂടിയ ഹസ്തകലഘുപത്രങ്ങളാണ്. ഇവയുടെ പൂക്കൾ ദ്വിലിംഗ സ്വഭാവത്തോടു കൂടിയവയും പ്രസമത (actinomorphy)പാലിക്കുന്നവയാണ്. 6 സെ.മീ. വിസ്തീർണ്ണമുള്ളതാണിവയുടെ പൂക്കൾ. മഞ്ഞ, ധൂമം, കടുത്ത ധൂമ വർണ്ണം എന്നീ നിറങ്ങളിൽ മനോഹരവും മിനുസനുള്ളകുമായ ആകർഷകമായ ദളങ്ങളാണിവയ്ക്കുള്ളത്. ഓരോ ദളങ്ങളുടേയും താഴ്ഭാഗത്തായി ചുവന്ന നിറം കാണാം. 

തിരഞ്ഞെടുത്ത സ്പീഷിസുകൾ ഉൾപ്പെടുത്തുന്നു.



</doc>
<doc id="352166" url="https://ml.wikipedia.org/wiki?curid=352166" title="തോമസ് ബീക്കാം">
തോമസ് ബീക്കാം

സംഗീതവാദ്യവൃന്ദസംഘമായ ലണ്ടൻ ഫിൽഹാർമോണിക്കിന്റേയും റോയൽ ഫിൽഹാർമോണിക്കിന്റേയും പ്രധാന നായകനായിരുന്നു തോമസ് ബീക്കാം.(ജ:29 ഏപ്രിൽ 1879 – 8 മാർച്ച് 1961) ബ്രിട്ടന്റെ സംഗീതപാരമ്പര്യത്തെ സ്വാധീനിച്ചിട്ടുള്ള ഒരു സംഗീതജ്ഞനുമാണ് ബീക്കാം. ലണ്ടൻ ഫിൽഹാർമോണിക്കിന്റെ സഹസ്ഥാപകനുമായിരുന്ന ബീക്കാം ബി.ബി.സിയുടെ അഭിപ്രായത്തിൽ അന്താരാഷ്ട്രതലത്തിൽ തന്നെ ഒരു സംഗീതവൃന്ദത്തിന്റെ നിയന്ത്രണച്ചുമതലയുള്ള ആദ്യത്തെ വ്യക്തിയുമായിരുന്നു.


</doc>
<doc id="352167" url="https://ml.wikipedia.org/wiki?curid=352167" title="കൊളിഷൻ സിദ്ധാന്തം">
കൊളിഷൻ സിദ്ധാന്തം

1916 ൽ മാക്സ് ട്രൗട്സും 1918 ൽ വില്യം ലൂയിസും അവതരിപ്പിച്ച സിദ്ധാന്തമാണ് കൊളിഷൻ സിദ്ധാന്തം. രാസപ്രവർത്തനങ്ങൾ എങ്ങനെ സംഭവിക്കുന്നു എന്നു വിശദീകരിക്കുന്നതിനാണ് പ്രധാനമായും കൊളിഷൻ സിദ്ധാന്തം ഉപയോഗിക്കുന്നത്. അതുപോലെ രാസപ്രവർത്തനങ്ങളുടെ നിരക്ക് വിവിധ പ്രവർത്തനങ്ങളിൽ എന്തുകൊണ്ട് വ്യത്യാസപ്പെട്ടിരിക്കുന്നു എന്നും കൊളിഷൻ സിദ്ധാന്തം പറയുന്നു. കൊളിഷൻ സിദ്ധാന്തപ്രകാരം അനുയോജ്യമായ അഭികാരകങ്ങളുടെ പദാർത്ഥങ്ങൾ തമ്മിൽ കൂട്ടിയിടിക്കുമ്പോൾ ഒരു പ്രത്യേക ശതമാനം കൂട്ടിയിടികൾ രാസമാറ്റം ഉണ്ടാക്കുന്നു ഇങ്ങനെയുള്ള കൂട്ടിമുട്ടലുകളെ രാസമാറ്റത്തിനു കാരണമായ വിജയകരമായ കൂട്ടിമുട്ടലുകൾ എന്നുവിളിക്കുന്നു. ഇത്തരം വിജയകരമായ കൂട്ടിമുട്ടലുകൾക്ക് ആവശ്യത്തിന് ഊർജ്ജവും (ആക്റ്റിവേഷൻ എനർജി) ഉണ്ടായാൽ മുൻപുള്ള ചിലരാസബന്ധനങ്ങൾ തകർക്കപ്പെടുകയും പുതിയവ ഉണ്ടാവുകയും ചെയ്യുന്നു.  ഇത്തരം പുതിയ രാസബന്ധനങ്ങൾ പുതിയ ഉത്പന്നങ്ങൾ ഉണ്ടാവുന്നതിലേക്ക് നയിക്കുന്നു. അഭികാരക പദാർത്ഥങ്ങളുടെ എണ്ണത്തിലുണ്ടാവുന്ന വർദ്ധനവ്, താപനിലയിലുണ്ടാവുന്ന ഉയർച്ച എന്നിവയെല്ലാം വിജയകരമായ കൂട്ടിമുട്ടലുകളുടെ എണ്ണം കൂട്ടുകയും ഉത്പന്നങ്ങളുണ്ടാവുന്നതിന്റെ തോത് കൂട്ടുകയും ചെയ്യുന്നു. അതായത് രാസപ്രവർത്തനം വേഗത്തിൽ സംഭവിക്കുന്നു.

ഒരു രാസത്വരകം അഭികാരകങ്ങളുടെ കൂട്ടിമുട്ടലുകളിൽ ഇടപെടുമ്പോൾ കുറഞ്ഞ ഊർജ്ജത്തിൽ പോലും രാസമാറ്റം സംഭവിക്കുന്ന കൂട്ടിമുട്ടലുകൾ നടക്കുന്നു. അങ്ങനെ കുറഞ്ഞ ഊർജ്ജത്തിൽ കൂടുതൽ വിജയകരമായ കൂട്ടിമുട്ടലുകൾ നടക്കുന്നു. അങ്ങനെ രാസപ്രവർത്തന തോത് കൂടുന്നു.

കൊളീഷൻ സിദ്ധാന്തം രാസഗതികവുമായി വളരെ അടുത്ത് ബന്ധപ്പെട്ടിരിക്കുന്നു.




</doc>
<doc id="352175" url="https://ml.wikipedia.org/wiki?curid=352175" title="കരിംകയ്യൻ കുരങ്ങ്">
കരിംകയ്യൻ കുരങ്ങ്

മറ്റു ഹനുമാൻ കുരങ്ങുകളെപ്പോലെ ഇലതീനിയായ ഒരു കുരങ്ങാണ് തെക്കേ ഇന്ത്യയിൽ കാണുന്ന കരിംകയ്യൻ കുരങ്ങ് (Black-footed gray langur; "Semnopithecus hypoleucos"). പശ്ചിമഘട്ടത്തിന്റെ മധ്യഭാഗത്തായി (ഗോവ, കർണ്ണാടക, കേരലം) കാണുന്ന ഇവയെ വടക്ക് ഗോവയിലെ മോലം എന്ന സ്ഥലത്തും തെക്ക് സൈലന്റ് വാലിയുടെ അതിരു വരെയും കാണുന്നു. ആകെ വിസ്‌തൃതി ഏതാണ്ട് 35000 ചതുരശ്ര കിലോമീറ്ററാണ്. സംരക്ഷിതമേഖലകളുടെ അകത്തും പുറത്തും ഇവയെ കാണാറുണ്ട്.




</doc>
<doc id="352180" url="https://ml.wikipedia.org/wiki?curid=352180" title="ബെര്യ">
ബെര്യ

സപുഷ്പികളിൽപ്പെടുന്ന ഒരു സസ്യകുടുംബമായ മാൽവേസിയിലെ ഒരുജീനസ്സാണ് ബെര്യ (Berrya). തെക്കുകിഴക്കേ ഏഷ്യ പസഫിക് പ്രദേശങ്ങളിലും ഈ ജനുസ്സിലെ സ്പീഷിസുകൾ കാണപ്പെടുന്നു. നാരുള്ള പുറംതൊലിയോടു കൂടിയവയാണ് ഈ ജീനസ്സിലെ മിക്ക സസ്യങ്ങളം. ഇവയുടെ തടികൾ വിലപ്പെട്ടതാണ്. 




</doc>
<doc id="352186" url="https://ml.wikipedia.org/wiki?curid=352186" title="അമേരിക്കയിലെ വൈസ് പ്രസിഡന്റുമാരുടെ പട്ടിക">
അമേരിക്കയിലെ വൈസ് പ്രസിഡന്റുമാരുടെ പട്ടിക

1789 ൽ വൈസ് പ്രസിഡൻറുമാരുടെ ഓഫീസ് പ്രവർത്തനമാരംഭിച്ചതു മുതൽ ഇന്നേവരെ ഐക്യനാടുകൾക്ക് 47 വൈസ് പ്രസിഡൻറുമാർ ഉണ്ടായിരുന്നിട്ടുണ്ട്.

ഇപ്പോഴത്തെ കണക്കുകൾ പ്രകാരം ഐക്യനാടുകളുടെ പഴയ അഞ്ചും വൈസ് പ്രസിഡൻറുമാർ ജീവിച്ചിരിപ്പുണ്ട്. അടുത്ത കാലത്തു (ഡിസംബർ 26, 2016) കാലയവനിക പൂകി പഴയ വൈസ് പ്രസിഡൻറ് ജെറാൾഡ് ഫോർഡ് ആണ് (രാഷ്ട്രസേവനം - 1973–74) 93 വയസുണ്ടായിരുന്നു.

Twenty–five vice presidents held other high U.S. state or federal government positions after leaving the vice presidency. Fourteen went on to become President of the United States (9 of them following their predecessor's death or resignation), and 4 served in the United States Senate. Several served as U.S. Cabinet members, ambassadors of the United States abroad, or in U.S. state government.



</doc>
<doc id="352190" url="https://ml.wikipedia.org/wiki?curid=352190" title="ചങ്ങലവട്ട">
ചങ്ങലവട്ട

അമ്പലങ്ങളിലും മറ്റും ഉപയോഗിക്കുന്ന ഒരു തരം ഓട്ടു വിളക്കാണ് ചങ്ങലവട്ട. നീണ്ട കൈപിടിക്കാനുള്ള കമ്പിയും അതിൽ നിന്ന് തൂങ്ങിക്കിടക്കുന്ന തിരിത്തട്ടും കൂടിയതാണ് ഈ വിളക്ക്. ചിലപ്പോൾ എണ്ണ പകരുന്നതിനുള്ള ഒരു തവി ചങ്ങലകൊണ്ട് ഇതിനോട് പിടിപ്പിക്കാറുമുണ്ട്. പ്രാചീനകേരളത്തിൽ എഴുന്നള്ളത്ത്, താലപ്പൊലി, ക്ഷേത്രത്തിലെ ചടങ്ങുകൾ, വിവാഹാദികർമങ്ങൾ മുതലായ അവസരങ്ങളിൽ ചങ്ങലവട്ട ഉപയോഗിച്ചിരുന്നു.


</doc>
<doc id="352198" url="https://ml.wikipedia.org/wiki?curid=352198" title="ഇന്റർഗലാക്ടിക് ഡസ്റ്റ്">
ഇന്റർഗലാക്ടിക് ഡസ്റ്റ്

ഗാലക്സികളുടെ ഇന്റർഗലാക്ടിക് സ്പേസിലുള്ള കോസ്മിക് ഡസ്റ്റിനെയാണ് ഇന്റർഗലാക്ടിക് ഡസ്റ്റ് എന്നുപറയുന്നത്. 1949 മുതലാണ് ഇന്റർഗലാക്ടിക് ഡസ്റ്റിനെക്കുറിച്ചുള്ള തെളിവുകൾ പരാമർശിക്കപ്പെട്ടത്. 20 നൂറ്റാണ്ടുമുഴുവനും ഇന്റർഗലാക്ടിക് ഡസ്റ്റിനെപ്പറ്റിയുള്ള ഗവേഷണങ്ങൾ നടന്നു. ഇന്റർഗലാക്ടിക് ഡസ്റ്റിന്റെ വിതരണത്തിൽ വളരെ വ്യത്യാസങ്ങളുണ്ട്. സൂപ്പർനോവകൾ, ക്വാസാറുകൾ എന്നിവയിലേക്കുള്ള ദൂരങ്ങൾ അളക്കുന്നതിനെ ഈ ഇന്റർഗലാക്ടിക് ഡസ്റ്റ് ബാധിക്കുമായിരിക്കും.

ഇന്റർഗലാക്ടിക് ഡസ്റ്റ് ഇന്റർഗലാക്ടിക് ഡസ്റ്റ് ക്ലൗഡിന്റെ ഭാഗമായിരിക്കാൻ സാദ്ധ്യതയുണ്ട്. ഇന്റർഗലാക്ടിക് ഡസ്റ്റ് ക്ലൗഡ് മറ്റു ചില ഗാലക്സികളുടെ ചുറ്റും നിലനിൽക്കുന്നതായി 1960കളിൽ തന്നെ കണ്ടെത്തിയിട്ടുണ്ട്. 1980ളായപ്പോഴേക്കും മിനിമം നാല് ഇന്റർഗലാക്ടിക് ഡസ്റ്റ് ക്ലൗഡുകളെ  മിൽകിവേയുടെ ചില മെഗാപാർസെകിനുള്ളിലായി കണ്ടെത്തുകയുണ്ടായി. ഒക്റോയ് ക്ലൗഡ് ഇതിനുദാഹരണമാണ്.

പ്രപഞ്ചത്തിലെ പോളീസൈക്ലിക് ആരോമാറ്റിക് ഹൈഡ്രോകാർബണുകളെ നിരീക്ഷിക്കുന്നതിനായി 2014 ൽ നാസ വളരെ പുതുക്കിയ വിവരസംഭരണി പുറത്തിറക്കി. പ്രപഞ്ചത്തിലെ 20%ലധികം കാർബണുകളും പോളീസൈക്ലിക് ആരോമാറ്റിക് ഹൈഡ്രോകാർബണുകളിലാണെന്നാണ് വിവിധ ശാസ്ത്രജ്ഞന്മാർ അഭിപ്രായപ്പെടുന്നത്. ഇവ ജീവന്റെ ഉത്ഭവത്തിന്റെ  ആദ്യ കണികകളാണ്. രണ്ട് ബില്യൺ വർഷങ്ങൾക്കുമുൻപ് ബിഗ്ബാംഗിന് അനേകം വർഷങ്ങൾക്കു ശേഷം രൂപപ്പെട്ടവയാണ് പോളീസൈക്ലിക് ആരോമാറ്റിക് ഹൈഡ്രോകാർബണുകൾ. ഇവ പ്രപഞ്ചത്തിലാകെ പരന്നുകിടക്കുന്നു കൂടാതെ പുതിയ നക്ഷത്രങ്ങളുമായും എക്സോപ്ലാനെറ്റുകളുമായും ബന്ധപ്പെട്ടുകിടക്കുകയും ചെയ്യുന്നു.




</doc>
<doc id="352204" url="https://ml.wikipedia.org/wiki?curid=352204" title="ഇട്ടിമിറസ്">
ഇട്ടിമിറസ്

അന്ത്യ ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ് ഇട്ടിമിറസ്. തെറാപ്പോഡ വിഭാഗത്തിൽ പെട്ടവ ആണ് ഇവ.

ഡ്രോമയിയോസോറിഡ് കുടുംബത്തിൽ പെട്ട ഒരു ദിനോസർ ആണ് ഇവ.

1958 ൽ ആണ് ഇവയുടെ ഫോസിൽ കണ്ടുകിട്ടിയതു . വർഗ്ഗീകരണവും നാമധാനവും 1976 ൽ ആണ് നടന്നത്. ഹോളോ ടൈപ്പ് PIN 327/699 സ്പെസിമെൻ ഒരു പൂർണമല്ലാത്ത തലയോട്ടി ആണ് . ഇത് വരെ ഈ ഭാഗികമായ തലയോട്ടി അല്ലാതെ മറ്റൊന്നും കണ്ടെത്താൻ കഴിഞ്ഞിട്ടില്ല .


</doc>
<doc id="352207" url="https://ml.wikipedia.org/wiki?curid=352207" title="നാടൻ നിലംതല്ലിസ്രാവ്">
നാടൻ നിലംതല്ലിസ്രാവ്

പുറം കടൽ വാസിയായ ഒരു മൽസ്യമാണ് നാടൻ നിലംതല്ലിസ്രാവ് അഥവാ Common Thresher (Thresher). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.
. കാലോചിതമായി ദേശാടനം നടത്തുന്ന ഇനമാണ് ഇവ. 

ഏകദേശം 3 മീറ്റർ വരെ നീളം വെക്കാറുണ്ട് . ഭാരം 230 കിലോ വരെ ആണ് . വളരെ നീളമേറിയ വാലാണ് ഇവയുടെ സവിശേഷത , ഈ വാല് കൊണ്ട് തല്ലി മയക്കി ഇവ ചെറു മത്സ്യങ്ങളെ ഭക്ഷിക്കാറുണ്ട് .

ഉഷ്‌ണമേഖല കടലുകളിൽ ആണ് ഇവയെ കാണുന്നത് . പുറം കടൽ വാസി ആണെകിലും ഇടക്ക് ഇവയെ തീര കടലിലും കാണുന്നു .

മുട്ടയിടുന്ന ഇനത്തിൽ പെട്ട സ്രാവാണ് ഇവ, എന്നിരുന്നാലും മുട്ടകൾ അമ്മയുടെ വയറ്റിന്റെ ഉള്ളിൽ തന്നെ വിരിഞ്ഞു കുഞ്ഞുങ്ങൾ വളർച്ച പ്രാപിക്കാതെ മറ്റു മുട്ടകൾ ഭക്ഷണമാകുന്നു , ഒരു പ്രാവശ്യം 4 കുഞ്ഞുങ്ങൾ ഇവയ്ക്ക് ഉണ്ടാക്കു.

തൃഷർ കുടുംബത്തിൽ പെട്ട സ്രാവ് ആണ് ഇവ. ഈ കുടുംബത്തിലെ ഏറ്റവും വലിപ്പമേറിയവ ആണ് ഇവ.


കേരളത്തിലെ മൽസ്യങ്ങളുടെ പട്ടിക


</doc>
<doc id="352208" url="https://ml.wikipedia.org/wiki?curid=352208" title="ബാലിയിലെ ഹിന്ദുമതം">
ബാലിയിലെ ഹിന്ദുമതം

ഇന്തോനേഷ്യയിലെ പ്രവിശ്യയായ ബാലിയിൽ ഭൂരിപക്ഷം ആളുകളും ഹിന്ദുമതത്തിന്റെ ബാലിരൂപമാണ് അനുവർത്തിക്കുന്നത്. ഇവരുടെ വിശ്വാസങ്ങളിൽ പ്രാദേശികമായ അനിമിസം, പിതൃപൂജ എന്ന പിതൃപക്ഷ എന്ന മരിച്ചുപോയ തങ്ങളുടെ പിതാമഹൻമാരെ ആരാധിക്കുക, ബുദ്ധമത വിശുദ്ധനായ ബോധിസത്വനെ (ബോധിസത്തവ)ബഹുമാനിക്കുക തുടങ്ങിയവ ഉൾച്ചേർന്നിരിക്കുന്നു. ഇന്തോനേഷ്യയിലെ ജനത പൊതുവെ ഭൂരിപക്ഷവും ഇസ്ലാം മതത്തിൽ വിശ്വസിക്കുന്നവരെങ്കിലും 83% ബാലിക്കാരും ഹിന്ദുമതത്തിലാണ് വിശ്വസിക്കുന്നത്. ബാലിയിലെ ഹിന്ദുക്കൾ ബാലിദ്വീപിൽ ജീവിക്കുന്നു.

സി ഇ അഞ്ചാം നൂറ്റാണ്ടിലാണ് ഇന്ത്യയിൽനിന്നും ഹിന്ദുമതം ബാലിയിൽ എത്തിയത്. ആ മതം അന്ന് ബാലിയിലും സുമാത്ര ജാവ എന്നീ പ്രദേശങ്ങളിലും ഉണ്ടായിരുന്ന ബുദ്ധമതത്തെ മാറ്റി. പതിനാലാം നൂറ്റാണ്ടോടെ വന്ന ഇസ്ലാം മതം സുമാത്രയിലേയും ജാവയിലേയും ഹിന്ദുമതം മാറ്റി, ജനങ്ങൾ ഇസ്ലാം മതക്കാരായിമാറി. എന്നിരുന്നാലും ബാലിയിലെ പ്രത്യേക സാംസ്കാരിക സ്വത്വം കാരണം ബാലി ഹിന്ദുമതം പ്രധാന മതമുള്ള പ്രവിശ്യയായി നിലനിന്നു. ബാലിക്കടുത്തുള്ള ചെറിയ ദ്വീപുകളിലും ഈ മതം മങ്ങാതെ നിലനിന്നും. ഒറ്റപ്പെട്ട ഹിന്ദു ഗ്രാമങ്ങൾ ജാവയ്ക്കുള്ളിൽ ഇന്നും കാണാനാകും.

ഹിന്ദുമതത്തിന്റെ അടിസ്ഥാന വിശ്വാസം ധർമ്മം എന്ന ലോകത്തിൽ ക്രമമുണ്ടാക്കുന്ന തത്ത്വമാണ്. ഈ ക്രമത്തെ ഇല്ലാതാക്കുന്ന അധർമ്മം എന്ന ശക്തി നിലനിൽക്കുന്നുണ്ട്. ഈ രണ്ടു ശക്തികളേയും പരസ്പരം ഇണക്കി ഒരിക്കലും അവസാനിക്കാത്ത പുനർജന്മം എന്ന ചക്രത്തിൽനിന്നും മോക്ഷം എന്ന സ്ഥിതിയിലേയ്ക്ക് (പരമപദം)രക്ഷനേടുക എന്നതാണ് ലക്ഷ്യം.
ബാലിയിലെ ഹിന്ദുക്കൾ പ്രപഞ്ചത്തെ മൂന്നു പാളികളായി തിരിച്ചിരിക്കുന്നു. ഏറ്റവും ഉയർന്ന സ്ഥാനം സ്വർഗ്ഗം ആണ്. ഇവിടെയാണ് ദൈവങ്ങൾ വസിക്കുന്നത്. അടുത്തത്, മനുഷ്യന്റെ സ്ഥാനമാണ്. ഇത്, ഭുവ (ഭുവനം) എന്നറിയപ്പെടുന്നു. ഇതിനു താഴെയാണ് ഭുർ (നരകം) എന്ന സ്ഥലം. ഇവിടെ രാക്ഷസന്മാർ വസിക്കുന്നു. ഭൂമിയിലെ ആളുകളുടെ തെറ്റുകൾക്ക് (പാപങ്ങൾ) അവരുടെ ആത്മാവുകൾ ശിക്ഷ എറ്റു വാങ്ങുന്നു. ഈ മൂന്നു സ്ഥാനങ്ങളും മനുഷ്യശരീരത്തിലും ബാലിയിൽ കാണുന്ന ദേവാലയങ്ങളിലും കാണാൻ കഴിയും. (ശിരസ്സ്, ശരീരം, പാദം). 

ഹിന്ദു ദൈവങ്ങളായ വിഷ്ണുവിനും ബ്രഹ്മാവിനും പുറമെ ബാലി ഹിന്ദുക്കൾ ബാലിയുടെ മാത്രമായ അനേകം പ്രാദേശിക ദൈവങ്ങളെ ആരാധിച്ചുവരുന്നു. സങ് ഹയാങ് വിധി അത്തരത്തിൽ ബാലിക്കാർ മാത്രം ആരാധിക്കുന്ന ദേവനാണ്. ബാലിയിലെ പരാമ്പരാഗത ഹിന്ദുമതപ്രകാരം, അച്ന്ത്യ അല്ലെങ്കിൽ സങ് ഹയാങ് വിധി ബ്രഹ്മാവിന്റെ സങ്കൽപ്പത്തോടടുത്തിരിക്കുന്നു. ബാലിയിലെ ഹിന്ദുമതത്തിലെ ഏകദൈവവിശ്വാസം ഇന്തോനേഷ്യൻ രാജ്യത്തിന്റെ ആദ്യതത്വമായ പഞ്ചശീലവുമായി ബന്ധപ്പെട്ടിരിക്കുന്നു. ക്ഷേത്രങ്ങളുടെയും വീടുകളുടെയും മുമ്പിൽ കാണപ്പെടുന്ന പദ്മാസനകൂടാരത്തിന്റെ മുകളിലുള്ള ഒഴിഞ്ഞ ഇരിപ്പിടം സങ് ഹയാങ് വിധി വാസയ്ക്കു വേണ്ടിയുള്ളതാണ്. ബാലിയിലെ ഹിന്ദുവിശ്വാസമനുസരിച്ച്, സങ് ഹ്യാങ് വാസ വിധിക്ക് പല രൂപങ്ങളുണ്ടത്രെ. ദേവിശ്രീ പോലുള്ള ധാന്യത്തിന്റെ (നെല്ല്) ദേവതയും മലദൈവങ്ങളും കടൽ, തടാകം തുടങ്ങിയവയ്ക്കുള്ള ദേവതകളും വ്യത്യസ്തരൂപങ്ങളത്രെ. 
മൂന്നു തലത്തിലുള്ള പുരോഹിതർ ബാലി ഹിന്ദുമതത്തിലുണ്ട്:
അഞ്ച് പ്രധാന മതചടങ്ങുകൾ ഉണ്ട്. പഞ്ചയുധ എന്നാണ് ബാലിയിലെ ഹിന്ദുമതത്തിൽ അറിയപ്പെടുന്നത്. അവ താഴെപ്പറയുന്നു:


</doc>
<doc id="352220" url="https://ml.wikipedia.org/wiki?curid=352220" title="വട്ടക്കായൽ">
വട്ടക്കായൽ

കൊല്ലം ജില്ലയിലെ ചവറയിൽ സ്ഥിതി ചെയ്യുന്ന ഒരു ചെറിയ കായലാണ് വട്ടക്കായൽ. പള്ളിക്കലാറ് വട്ടക്കായലിൽ പതിക്കുന്നു. കൊല്ലം-കോട്ടപ്പുറം ദേശീയജലപാത വഴി അഷ്ടമുടിക്കായലുമായും കായംകുളം കായലുമായും ബന്ധിക്കപ്പെട്ടിട്ടുണ്ട്. വെള്ളാനത്തുരുത്ത് പൊഴി കായലിനെ കടലിലേക്കു തുറക്കുന്നു.


</doc>
<doc id="352225" url="https://ml.wikipedia.org/wiki?curid=352225" title="കൊട്ടക്കായൽ">
കൊട്ടക്കായൽ

കൊല്ലം ജില്ലയിൽ ഒരു തണ്ണീർതടപ്രദേശമാണ് കൊട്ടക്കായൽ. (geo:8.8755,76.6950) ഇത്തിക്കരയാർ വഴി പരവൂർ കായലുമായി ബന്ധിക്കപ്പെട്ടിട്ടുണ്ട്. അഷ്ടമുടിക്കായൽ പോലെ പല ശിഖരങ്ങളായി പിരിഞ്ഞിട്ടുള്ളതാണ് കൊട്ടക്കായലിന്റെ ആകൃതി.


</doc>
<doc id="352227" url="https://ml.wikipedia.org/wiki?curid=352227" title="ഗിനിപ്പുല്ല്">
ഗിനിപ്പുല്ല്

കാലികൾക്കുള്ള തീറ്റപ്പുല്ലായി കൃഷിചെയ്യാവുന്ന, ഉഷ്ണമേഖലാപ്രദേശങ്ങളിലേയ്ക്ക് പ്രചരിക്കപ്പെട്ട ഒരു പരദേശി പുൽവർഗ്ഗമാണ് ഗിനിപ്പുല്ല് അഥവാ കുതിരപ്പുല്ല്.. ആഫ്രിക്ക, പാലസ്തീൻ, യെമൻ പ്രദേശങ്ങളാണ് ജന്മപ്രദേശം. കേരളത്തിൽ എല്ലായിടങ്ങളിലും കൃഷിചെയ്യാവുന്നയിനം പുല്ലാണ്. തണുത്ത കാലാവസ്ഥയിൽ ഗിനിപ്പുല്ല് നന്നായി വളരും.

ഗിനിപ്പുല്ല് സാധാരണയായി വളരുന്നത്, തുറന്ന പുൽമേടുകളിലോ മരങ്ങളുടേയോ കുറ്റിച്ചെടികളുടെ തണലിലോ പുഴയോരങ്ങളിലോ ആണ്. ഈ പുല്ലിന് കാട്ടുതീയിനേയേയും വരൾച്ചയേയും അതിജീവിയ്ക്കാനുള്ള കഴിവുണ്ട്.അതുകൊണ്ട് കാർഷിക വന-വൽക്കരണവുമായി ബന്ധപ്പെടുത്തിയും തെങ്ങിൻതോപ്പുകളുടെ ഇടവിളയായും ഈ പുല്ലു വളർത്തുന്നു. ഈ പുല്ലിനത്തിന് രൂപശാസ്ത്രപരമായി പല വലിപ്പങ്ങളിരിയ്ക്കാനുള്ള സവിശേഷതയുള്ളതുകൊണ്ട് ഉയരം 0.5 തൊട്ട് 3.5 മീറ്റർ വരെയും തണ്ടിനെ കനം 5–10 സെന്റിമീറ്റർ ആയും കണ്ടുവരുന്നു. ഈ ചെടിയുടെ പ്രത്യുൽപാദനം, വിത്ത് ക്ലോണിങ്ങ് വഴി അസംഗജനനം ഫലപ്രദമായി നടക്കുന്നു. ഒരു ചെടിയിൽ 9000 വരെ വിത്തുകളുണ്ടാകുകയും പൂക്കുല തുറന്നതുമാണ്.

കേരളത്തിന്റെ കാലാവസ്ഥയിൽ ഉയർന്ന ഉല്പാദനശേഷിയും ഗുണന്മേയും ഉള്ള ഗിനിപ്പുല്ല് കാലികളുടെ ഇഷ്ടഭക്ഷണമാണ്. സമുദ്രനിരപ്പിലുള്ള സ്ഥലങ്ങളിലും 1800 മീറ്റർ ഉയരമുള്ള പ്രദേശങ്ങളിലും മികച്ച വിളവുതരുന്ന ഈ പുല്ലിനം തെങ്ങിൻ തോപ്പുകൾ, കുന്നിൻ പ്രദേശങ്ങൾ, ചരിവുള്ള സ്ഥലങ്ങൾ, നദീതീരങ്ങൾ, നെല്പാടവരമ്പുകൾ, ജലസേചന കനാൽ, ബണ്ടുകൾ എന്നീ സ്ഥലങ്ങളിലും വളരെ അനുയോജ്യമാണ്. മെയ്-ജൂൺ മാസങ്ങളിൽ മഴയെ ആശ്രയിച്ച് കൃഷി തുടങ്ങാം. ജലസേചന സൗകര്യങ്ങളുണ്ടെങ്കിൽ വർഷം മുഴുവൻ കൃഷി തുടങ്ങാം. ഗുണന്മേമയുള്ള ചിനപ്പുകളും വിത്തുമാണ് നടീൽവസ്തുക്കൾ. ഒരു ഹെക്ടർ സ്ഥലത്തേയ്ക്ക് 40,000-50,000 വരെ പുൽകടകൾ ആവശ്യമാണ്. ഒരു ഹെക്ടറിൽ നിന്ന് 100 മുതൽ 120 ടൺ വരെ പച്ചപ്പുല്ല് ലഭിക്കും. ഉണക്കിയ പുല്ല്, സൈലേജ് എന്നീരൂപങ്ങളിൽ ദീർഘകാലം ഉപയോഗിക്കാവുന്ന ഈ പുല്ലിൽ 8-14% മാംസ്യവും 28-36% നാരുകളും അടങ്ങിയിരിക്കുന്നു. കേരള കാർഷിക സർവ്വകലാശാല വികസിപ്പിച്ചെടുത്ത ഹരിത, മരതകം, ഹരിതശ്രീ എന്നീയിനങ്ങളും, ഇന്ത്യൻ തീറ്റപ്പുൽ ഗവേഷണ കേന്ദ്രം വികസിപ്പിച്ചെടുത്തിട്ടുള്ള ബണ്ഡൽ ഗിനി 1, ബണ്ഡൽ ഗിനി 2 എന്നീയിനങ്ങളും കേരളത്തിലെ കാലാവസ്ഥയ്ക്ക്‌ അനുയോജ്യമാണ്‌.


</doc>
<doc id="352231" url="https://ml.wikipedia.org/wiki?curid=352231" title="തൊപ്പിഹനുമാൻ കുരങ്ങ്">
തൊപ്പിഹനുമാൻ കുരങ്ങ്

ഹനുമാൻ കുരങ്ങുകളിലെ ഒരു സ്പീഷിസ് ആണ് തൊപ്പിഹനുമാൻ കുരങ്ങ് (The tufted gray langur,  Madras gray langur, Coromandel sacred langur, ശാസ്ത്രനാമം: "Semnopithecus priam"). മറ്റു ഹനുമാൻ കുരങ്ങുകളെപ്പോലെ ഇവയുടെയും മുഖ്യാഹാരം ഇലകളാണ്. ഇന്ത്യയിലും ശ്രീലങ്കയിലും കണ്ടുവരുന്നു. "ഇലിയഡിൽ", നിന്നും നാമകരണം ചെയ്ത മൂന്നു Semnopithecus സ്പീഷിസുകളിൽ ഒന്നാണിത്. (മറ്റു രണ്ടെണ്ണം "S. hector"  ഉം "S. ajax" ഉം ആണ്). സിംഹളഭാഷയിൽ ഇവ  හැලි වදුරා ("Heli wandura") എന്ന് അറിയപ്പെടുന്നു.

<br>
ആണുങ്ങളാണ് പെണ്ണുങ്ങളേക്കാൾ വലുത്.

ശ്രീലങ്കയിൽ കാണുന്നവയുടെ പിൻഭാഗം ചാരനിറത്തിലും പ്രായമാകുന്തോറും കറുപ്പ് കൂടിവരുന്നതരത്തിലുമാണ്. 

ഇതിന് രണ്ട് ഉപസ്പീഷിസുകൾ ഉണ്ട്, ശ്രീലങ്കയിലും തെക്കൻ പശ്ചിമഘട്ടത്തിലും "Semnopithecus priam thersites "യും ആന്ധ്രയിലും തമിഴ്‌നാട്ടിലും "Semnopithecus priam priam" യും.
ഇവയുടെ പരിണാമത്തെപ്പറ്റി രണ്ട് നിഗമനങ്ങളാണ് ഉള്ളത്. ഒന്നു പ്രകാരം "Semnopithecus priam", "Semnopithecus vetulus philbricki". എന്ന ഉപസ്പീഷിസിൽ നിന്നും ഉരുത്തിരിഞ്ഞുവന്നതാണ്.

ശ്രീലങ്കയിൽ ഇവ വരണ്ട പ്രദേശങ്ങളിലും മനുഷ്യൻ അധിവസിക്കുന്നിടത്തും എല്ലാം കാണപ്പെടുന്നുണ്ട്. പുരാണപ്രസിദ്ധമായ പൊളോണ്ണാരുവ, ഡാംബുള, അനുരാധപുര, സിഗിരിയ എന്നിവിടങ്ങളിലെല്ലാം ഇവയെ കാണം. ദ്വീപിന്റെ തെക്കുള്ള ഹമ്പൻടോട മുതലായ ഇടങ്ങളിലും ഇവയെ കണ്ടുവരുന്നുണ്ട് 

മിക്കവാറും പച്ചിലകൾ തിന്നുന്ന ഇവ സസ്യജന്യമായ എന്തും തിന്നാറുണ്ട്. പഴങ്ങളും വിത്തുകളും തിന്നാറുണ്ട്.  

മിക്കവാറും ജലാശയങ്ങളുടെ അടുത്തുകാണുന്ന ഇവ താമരവിത്തുകൾ തിന്നാറുണ്ട്. 

പൊതുവേ നാണംകുണുങ്ങികളായ തൊപ്പിഹനുമാൻ കുരങ്ങുകൾ ചിലപ്പോഴേ മരങ്ങളിൽ വസിക്കാറുള്ളൂ. ഭീഷണിയൊന്നുമില്ലെങ്കിൽ ഉടൻതന്നെ താഴെയെത്തുന്ന സ്വഭാവമാണ്.



</doc>
<doc id="352235" url="https://ml.wikipedia.org/wiki?curid=352235" title="മലനട വെടിക്കെട്ട് ദുരന്തം">
മലനട വെടിക്കെട്ട് ദുരന്തം

കൊല്ലം ജില്ലയിലെ പോരുവഴി പെരുവിരുത്തി മലനട ക്ഷേത്രത്തിൽ വെടിക്കെട്ടുപുരയ്ക്ക്‌ തീപിടിത്തം ഉണ്ടായി 33 പേര് മരിച്ച ദുരന്തമാണ് മലനട വെടിക്കെട്ട് ദുരന്തം. 80ഓളം പേർക്ക്‌ പരിക്കേറ്റിരുന്നു. മത്സരകമ്പമായിരുന്നു മാവേലിക്കര ചെറുകോൽ സ്വദേശി വൈക്കം മണിയും, കോട്ടുക്കൽ ദേവദാസും തമ്മിലായിരുന്നു മത്സരം. ആദ്യം കമ്പത്തിന്‌ തിരികൊളുത്തേണ്ടത്‌ ആരെന്ന്‌ തർക്കം വന്നപ്പോൾ ദേവസ്വം അധികൃതർ ഇരുവരെയും വിളിച്ച്‌ അവരുടെ സാന്നിദ്ധ്യത്തിൽ നറുക്കെടുത്തു. രണ്ടേകാൽ മണിയോടെയാണ്‌ വെടിക്കെട്ട്‌ തുടങ്ങിയത്‌. കമ്പപ്പുരയിലെത്തിയ മണി ഉള്ളിലുണ്ടായിരുന്ന വലിയ രണ്ട് വൈദ്യുത ബൾബുകളിൽ ഒരെണ്ണം ഊരിമാറ്റി. തുടർന്ന് ചുവരിൽ ചാരിവച്ചിരുന്ന ബോർഡ് പൊക്കിമാറ്റുമ്പോൾ ബൾബിന്റെ ഹോൾഡറിൽ തട്ടി വൈദ്യുതി പ്രവഹിച്ച് കമ്പപ്പുര അഗ്നിക്കിരയാകുകയായിരുന്നു. മലനടയ്ക്ക് ഒന്നര കിലോമീറ്റർ അകലെ ഇടയ്ക്കാട് ചന്തയിൽ വരെ കമ്പപ്രേമികളുടെ അവയവങ്ങൾ തെറിച്ചുവീണു. ക്ഷേത്ര പരിസരത്തെ കെട്ടിടങ്ങളെല്ലാം തകർന്നു. കിണറുകൾ ഇടിഞ്ഞു താഴ്ന്നു. 

തൊഴിലാളികളാണ് ഏറെയും മരിച്ചത്. ഇതോടെ മലനടയിലെ മത്സരക്കമ്പത്തിന് അനുമതി നിഷേധിച്ചു. 

സംഭവത്തെക്കുറിച്ചുള്ള ഏഷ്യാനെറ്റ് ഡോക്യുമെന്ററി


</doc>
<doc id="352236" url="https://ml.wikipedia.org/wiki?curid=352236" title="കടത്തിയൂട്ട്">
കടത്തിയൂട്ട്

ഒരാൾ മറ്റുള്ളവരുടെ വീട്ടീൽ വച്ചു നടത്തുന്ന സദ്യയെ കടത്തിയൂട്ട് എന്നു പറഞ്ഞിരുന്നു.

മുമ്പ് ശുദ്രരുടെ ഭക്ഷണം ബ്രാഹ്മണർ കഴിച്ചിരുന്നില്ല.നായന്മാരും മറ്റു കീഴ് ജാതിക്കാരും വീട്ടീലാരെങ്കിലും മരിച്ചാൽ പതിനാറടിയന്തിരം നടത്തുന്ന അതേ ദിവസം ബ്രാഹ്മണർക്കു വേണ്ടി ക്ഷേത്രഊട്ടുപുരയിലൊ മറ്റൊ വച്ച് നടത്തുന്ന സദ്യയേയും കടത്തിയൂട്ട് എന്നു പറഞ്ഞിരുന്നു.


</doc>
<doc id="352237" url="https://ml.wikipedia.org/wiki?curid=352237" title="ശ്രവണ സഹായി">
ശ്രവണ സഹായി

കേൾവി ശക്തി കുറഞ്ഞവർക്ക് മെച്ചപ്പെട്ട ശ്രവണം ലഭിക്കാൻ സഹായിക്കുന്ന ഇലക്ട്രോണിക്ക് വൈദ്യോപകരണങ്ങളാണ് ഹിയറിംഗ് ഏഡ് (hearing aid) അഥവാ ശ്രവണ സഹായി.
ശ്രവണ സഹായികളായി കേൾവിക്കുഴലുകൾ (ear trumpets) , 18ആം നൂറ്റാണ്ടു മുതൽക്കേ പ്രചാരത്തിലുണ്ട്. എന്നാൽ അവ ചെവിക്ക് ചുറ്റുമുള്ള ശബ്ദങ്ങൾ ശേഖരിച്ച് ചെവിയിലേക്ക് കേന്ദീകരിച്ച് കടത്തി വിടാൻ രൂപകൽപ്പന ചെയ്ത കുഴൽ രൂപത്തിലുള്ള ഉപകരണളായിരുന്നു. അവ്യ്ക്ക് ശബ്ദവർദ്ധനം (amplification) വരുത്താൻ സാധിച്ചിരുന്നില്ല എന്ന വലിയ പോരായ്മയുണ്ടായിരുന്നു.
ആധുനിക ശ്രവണ സഹായികളെല്ലാം കമ്പ്യൂട്ടർവൽകൃത ഇൽക്ട്രോണിക്ക് സാങ്കേതികതകൾ ഉപയോഗിക്കുന്നവയാണ്. ശബ്ദശേഖരണം നടത്തി അനാവശ്യഘടകങ്ങളെ ഒഴിവാക്കി (noise cancellation/elimination) പ്രവർദ്ധീകരിച്ച് കർണ്ണത്തിലേക്ക് കടത്തിവിടുകയാണ് ഇവയുടെ ധർമ്മം.

കേൾവിനഷ്ടം (hearing loss) സംഭിച്ചവർക്ക് നഷ്ടകേൾവി തിരിച്ച് നൽകാൻ ശ്രവണ സഹായികൾക്കാവില്ല. ഉള്ള കർണ്ണശേഷി വച്ച് കൂടുതൽ മെച്ചപ്പെട്ട (ഉച്ച, വ്യക്തത) ശ്രവണാനുഭവം നൽക്കലാണ് ഹിയറിംഗ് ഏഡുകൾ ചെയ്യുന്നത്.
ആദ്യം വാക്വം ടൂബുകളും, പിന്നീട് ട്രാൻസിസ്റ്ററുകളും, ഒടുവിൽ ഐ.സി (integrated circuits) ഹിയറിംഗ് ഏഡ് രംഗത്ത് സമുല മാറ്റങ്ങൾ നിരന്തരം വരുത്തികൊണ്ടിരിക്കുകയായിരുന്നു ഇരുപതാം നൂറ്റാണ്ടിലുടനീളം.

സുദീർഘമെന്ന് തോന്നിക്കുന്ന ഈ പ്രക്രിയ നടക്കുന്നത് മൈക്രോസെകൻഡുകൾക്കുള്ളിലാണ്. തികച്ചും സ്വാഭാവികമായ ശ്രവണാനുഭവം തന്നെ നൽകുന്നതാണ് ആധുനിക ഏഡുകളിലേറെയും.

 ധാരാളം തരങ്ങളുള്ള ഈു ഉപകരണത്തെ പ്രധാനമായും തരം തിരിക്കാവുന്നത് ഇപ്രകാരമാണ്


</doc>
<doc id="352239" url="https://ml.wikipedia.org/wiki?curid=352239" title="മദ്രാസ് ഹൈക്കോടതി">
മദ്രാസ് ഹൈക്കോടതി

ഇന്ത്യയിലെ തമിഴ്‌നാട് സംസ്ഥാനത്തിന്റെയും പുതുച്ചേരി എന്ന കേന്ദ്ര ഭരണപ്രദേശത്തിന്റെയും ഹൈക്കോടതിയാണ് മദ്രാസ് ഹൈക്കോടതി - Madras High Court. തമിഴ്‌നാടിന്റെ തലസ്ഥാന നഗരമായ ചെന്നൈയിലാണ് മദ്രാസ് ഹൈക്കോടതി സ്ഥിതിചെയ്യുന്നത്.
1862 ജൂൺ 26ന് വിക്ടോറിയ രാജ്ഞിയുടെ ഉത്തരവ് പ്രകാരം സ്ഥാപിതമായ മൂന്ന് ഹൈക്കോടതികളിൽ ഒന്നാണ് മദ്രാസ് ഹൈക്കോടതി. ബോംബൈ, കൽക്കത്ത എന്നിവയാണ് മറ്റു രണ്ടു ഹൈക്കോടതികൾ. 


</doc>
<doc id="352245" url="https://ml.wikipedia.org/wiki?curid=352245" title="സ്റ്റിയറിങ്ങ്">
സ്റ്റിയറിങ്ങ്

സ്റ്റിയറിങ്ങ് എന്നത് കുറെ ഘടകങ്ങളുടെ ശേഖരമാണ്. ഇത് ഉപയൊഗിച്ച് സൈക്കിൾ, മോട്ടോർ സൈക്കിൾ, കാർ, തുടങ്ങി ഏതു വാഹങ്ങളുടേയും ദിശ നിയന്ത്രിക്കാം. ഇതിനു അപവാദമായത് തീവണ്ടിയാണ്. തീവണ്ടിയിൽ പാതകളും റെയിൽ റോഡ് സ്വിച്ചും (പൊയന്റ്)സ്റ്റീയറിങ്ങിന്റെ പ്രവൃത്തി ചെയ്യുന്നു. 

പരമ്പരാഗത രീതിയിൽ ഡ്രൈവറുടെ മുൻപിലായി ഉറപ്പിച്ചിരിക്കുന്ന കൈകൊണ്ടു തിരിക്കാവുന്ന സ്റ്റീയറിങ്ങ് വീൽ, സ്റ്റീയറിങ്ങ് കോളം വഴി വണ്ടിയുടെ മുൻ ചക്രങ്ങൾ നിയന്ത്രിക്കുന്നതാണ് പരമ്പാരാഗത രീതിയാണ്. സ്റ്റീയറിങ്ങ് കോളത്തിൽ അതിനെ നേറേഖയിൽ നിന്നു മാറ്റുന്ന യൂണിവേഴ്സൽ ജോയന്റുണ്ട്((കൊളാപ്സിബിൾ സ്റ്റീയറിങ്ങ് കോളത്തിലും ഇതുണ്ട്). ബുൾഡൊസർ, ടാങ്കുകൾ എന്നിവയിൽ പിൻ ചക്രങ്ങൾ നിയന്ത്രിക്കുന്ന ഡിഫറൻഷ്യൽ സ്റ്റീയറിങ്ങ് , അത് രണ്ടു ചക്രങ്ങളും വ്യത്യസ്ത വേഗതയിലും അല്ലെങ്കിൽ വിപരീത ദിശയിലും ക്ലച്ചും ബ്രേക്കും ഉപ്യോഗിച്ച് ദിശയ്ക്ക് മാറ്റം വരുത്തുന്നു. 

കിങ്ങ്പിൻ പിവട്ടിനേയും ചാര നിറം ടയറിന്റെ വലതു നിന്നും ഇടത്തോട്ടും നീങ്ങുന്ന ടയറിന്റെ വഴിയും. ദിശ സ്ഥിരതയ്ക്ക് ഒരു പോസിറ്റീവ് കാസ്റ്റർ കോൺ സഹായിക്കുന്നു. 


</doc>
<doc id="352252" url="https://ml.wikipedia.org/wiki?curid=352252" title="സ്ട്രോബിലാന്തസ്">
സ്ട്രോബിലാന്തസ്

അക്കാന്തേസീ സസ്യകുടുംബത്തിലെ 350 ഓളം സ്പീഷിസുകൾ ഉള്ള ഒരു ജനുസാണ് സ്ട്രോബിലാന്തസ് (Strobilanthes). കൂടുതലായും ഇവ മഡഗാസ്കറിലും ഏഷ്യയിലെ ഉഷ്ണമേഖലകളിലും കാണുന്നു. അലങ്കാരസസ്യമായി
നട്ടുവളർത്തിവരുന്നുണ്ട് മിക്ക സ്പീഷിസുകളും. മഞ്ഞ് തീരെ പ്രതിരോധിക്കാത്തവയാണ് ഈ ജനുസ്. മിക്ക സ്ട്രോബിലാന്തസ് അംഗങ്ങളെയും മലയാളത്തിൽ കുറിഞ്ഞി എന്നു വിളിക്കുന്നുണ്ട്.


</doc>
<doc id="352258" url="https://ml.wikipedia.org/wiki?curid=352258" title="പിലിക്കോട്">
പിലിക്കോട്

കേരളത്തിലെ കാസർഗോഡ് ജില്ലയിലെ താലൂക്കിൽ ഉൾപ്പെടുന്ന ഒരു ഗ്രാമമാണ് പിലിക്കോട്. വടക്കൻ കേരളത്തിൽ കാസർഗോഡ് ജില്ലാ ആസ്ഥാനത്ത് നിന്നും 45 കിലോമീറ്റർ തെക്ക് മാറിയാണ് പിലിക്കോട് ഗ്രാമം സ്ഥിതി ചെയ്യുന്നത്. 

2001 ലെ സെൻസസ് പ്രകാരം പിലിക്കോടുള്ള ആകെ ജനസംഖ്യ 9156 ആണ്. അതിൽ 4330 പുരുഷന്മാരും 4826 സ്ത്രീകളും ആണ്. 
കേരള കാർഷിക സർവകലാശാലയുടെ പ്രാദേശിക കാർഷിക ഗവേഷണ കേന്ദ്രം സ്ഥിതി ചെയ്യുന്നത് പിലിക്കോടാണ്. 1972 ലാണ് ഈ കേന്ദ്രം നിലവിൽ വന്നത്. ഈ ഗവേഷണകേന്ദ്രം തെങ്ങിൻ തൈ നടീലിനെ കുറിച്ച് പഠനം നടത്തുകയും നെല്ല്, ധാന്യങ്ങൾ, എണ്ണക്കുരു എന്നീ സാധനങ്ങളുടെ പരിശോധനാ കേന്ദ്രമായി പ്രവർത്തിക്കുകയും ചെയ്യുന്നു. കുരുമുളക് ഗവേഷണവും നടക്കുന്നുണ്ടിവിടെ. നാളികേരത്തിന്റെ അതി വിശിഷ്ടമായ ജനിതകദ്രവ്യം ഉണ്ടിവിടെ. 75 ഓളം വൈവിധ്യങ്ങളിൽ അതായത് ഫിലിപ്പെൻസ്, ഓർഡിനറി, കൊച്ചിൻ, ചൈന, ജാവ, ന്യൂ ഗ്യിനിയ പിന്നെ സ്പിക്കാട്ട എന്നിങ്ങനെ പോകുന്നു. പിന്നെ ഈ ക്യാമ്പസിൽ ഒരു മൃഗാശുപത്രിയും, കൃതൃമ ബീജസങ്കലന കേന്ദ്രവും ഉണ്ട്. 

കേരള കാർഷിക സർവകലാശാലയുടെ ആഭിമുഖ്യത്തിൽ പിലിക്കോട് കൃഷിയുമായി ബന്ധപ്പെട്ട് ആനുകാലിക പ്രദർശനങ്ങൾ നടത്താറുണ്ട്. ജനങ്ങളെ ആകർഷിക്കാൻ വേണ്ടിയാണ് ഈ പ്രദർശനം നടത്തുന്നത്. 30ഏക്കറോളം വരുന്ന പ്രദേശത്താണ് പ്രദർശനം നടത്തുന്നത്. റോസ് പൂന്തോട്ടം, മാമ്പഴോദ്യാനം, തെങ്ങിൻ തോപ്പ് പിന്നെ കന്നുകാലി വർഗ്ഗം. ഇവിടെ കുറച്ച് വിൽപ്പന കൗണ്ടറുകളും ഉണ്ട്. 

മംഗലാപുരവുമായി ബന്ധപ്പെടുന്ന നാഷ്ണൽ ഹൈവേ 66 പിലിക്കോട് വഴിയാണ് പോകുന്നത്. മംഗലാപുരം - പാലക്കാട് ലൈനിൽ വരുന്ന ചെറുവത്തൂർ ആണ് സമീപത്തുള്ള റയിൽവേ സ്റ്റേഷൻ. വിമാനത്താവളങ്ങൾ മംഗലാപുരത്തും കോഴിക്കോടും ഉണ്ട്.


</doc>
<doc id="352259" url="https://ml.wikipedia.org/wiki?curid=352259" title="ചേന്ദമംഗലം">
ചേന്ദമംഗലം

എറണാകുളം ജില്ലയിലെ പറവൂർ താലൂക്കിലുള്ള, ചേന്ദമംഗലം ഗ്രാമപഞ്ചായത്തിലുൾപ്പെട്ട ഒരു ഗ്രാമമാണ് ചേന്ദമംഗലം. ചേന്ദമംഗലം ഗ്രാമപഞ്ചായത്തിന്റെ ആസ്ഥാനം കൂടിയാണു ചേന്ദമംഗലം. ആലുവ - പറവൂർ സംസ്ഥാന പാതയിൽ പറവൂരിൽ നിന്നും ഏതാണ്ട് അഞ്ചു കിലോമീറ്റർ വടക്കോട്ടു സഞ്ചരിച്ചാൽ ചേന്ദമംഗലത്തെത്താം.

ഒന്നാം നൂറ്റാണ്ടിലെ പ്രമുഖ വാണിജ്യതുറമുഖ കേന്ദ്രമായിരുന്നു മുസിരിസിന്റെ ഭാഗമാണ് ചേന്ദമംഗലം. എ.ഡി.1663 മുതൽ 1809 കൊച്ചിരാജ്യത്തിന്റെ പ്രധാനമന്ത്രിപദമലങ്കരിച്ചിരുന്ന പാലിയത്തച്ചന്മാരുടെ ഭരണസിരാകേന്ദ്രം കൂടിയാണ് ചേന്ദമംഗലം. സംഘകാലകൃതികളിലും, ചിലപ്പതികാരത്തിലും ചേന്ദമംഗലത്തെക്കുറിച്ചു പരാമർശമുണ്ട്. കോകസന്ദേശത്തിൽ ചേന്ദമംഗലത്തെക്കുറിച്ചും, സമീപപ്രദേശത്തുള്ള പുരാതനമായ ക്ഷേത്രമായ ആര്യങ്കാവ് ക്ഷേത്രത്തെക്കുറിച്ചും പറയുന്നുണ്ട്.

1947 ൽ കൊച്ചിയിലെ നാടുവാഴി പാലിയത്തച്ചന്റെ വീടിനടുത്തുള്ള പാലിയം ക്ഷേത്രപരിസരത്ത് റോഡിൽ കൂടി അവർണ്ണർക്കും അഹിന്ദുക്കൾക്കും സഞ്ചരിക്കുന്നതിനുള്ള സ്വാന്ത്ര്യത്തിനു വേണ്ടി നടന്ന സമരം. 97 ദിവസം നീണ്ടുനിന്ന ഈ സമരത്തിൽ എല്ലാ രാഷ്ട്രീയപാർട്ടികളും, സമുദായസംഘടനകളും സജീവമായി പങ്കെടുത്തു. കമ്യൂണിസ്റ്റു നേതാവും തുറമുഖത്തൊഴിലാളിയുമായിരുന്ന എ ജി വേലായുധൻ പൊലീസ് മർദനത്തിൽ കൊല്ലപ്പെട്ടു. സമരത്തിന്റെ ഔപചാരിക ഉദ്ഘാടനം സി. കേശവൻ നിർവ്വഹിച്ചു. കേരളത്തിലെ മറ്റു സമരങ്ങളിലേപ്പോലെ സമൂഹത്തിലെ കീഴാളരായിരുന്നു ഈ സമരത്തിന്റെ മുന്നണിയിൽ. ചുരുക്കത്തിൽ കീഴാള വർഗ്ഗങ്ങൾ മറ്റുമനുഷ്യരെപ്പോലെ തലയുയർത്തി പൊതുവഴിയിലൂടെ സഞ്ചരിക്കാൻ വേണ്ടിയുള്ള അവകാശത്തിനായാണ് പാലിയം സമരം നടന്നത്.

നാലു വ്യത്യസ്തമതക്കാരുടെ ആരാധനാലയങ്ങൾ ഇവിടെ തൊട്ടുരുമ്മി നിലകൊള്ളുന്നു. കേരളത്തിൽ നിലനിന്നു പോരുന്ന മതസൗഹാർദ്ദത്തിന്റെ ഒരു മാതൃക കൂടിയാണിത്.

മുസിരിസ് പൈതൃക പദ്ധതിയിൽപെടുത്തി ചേന്ദമംഗലം ഒരു വിനോദസഞ്ചാര കേന്ദ്രമായി സർക്കാർ പ്രഖ്യാപിച്ചിട്ടുണ്ട്. ചേന്ദമംഗലത്തുള്ള ജൂത സിനഗോഗ്, ഇത്തരത്തിൽപ്പെട്ട അപൂർവ്വമായ പള്ളികളിലൊന്നാണ്. 175 വർഷങ്ങൾക്കു മുമ്പ് പണി കഴിപ്പിച്ചതാണീ പള്ളി. പാലിയത്തച്ചന്മാരുടെ തറവാട് സന്ദർശിക്കാൻ ധാരാളം വിനോദസഞ്ചാരികൾ ധാരാളം എത്തിച്ചേരുന്നു. ചരിത്രരേഖകളും, അപൂർവ്വ ചിത്രങ്ങളും അടങ്ങിയ ഈ കൊട്ടാരം ചരിത്രകുതുകികൾക്ക് ഒരു മുതൽക്കൂട്ടാണ്.


</doc>
<doc id="352266" url="https://ml.wikipedia.org/wiki?curid=352266" title="ജോൺസ് ജേക്കബ് ബെർസിലിയസ്">
ജോൺസ് ജേക്കബ് ബെർസിലിയസ്

സ്വീഡിഷ് രസതന്ത്രജ്ഞനായിരിന്നു ജോൺസ് ജേക്കബ് ബെർസിലിയസ് (1779-1848). റോബർട്ട് ബോയിൽ, ജോൺ ഡാൽട്ടൺ , ആന്റ്വാൻ ലാവോസിയെ എന്നിവരുടെ കൂടെ ആധുനിക രസതന്ത്രത്തിന് അടിത്തറയിട്ടവരുടെ കൂട്ടത്തിലാണ് ബെർസിലിയസ് ഗണിക്കപ്പെടുന്നത്.

വൈദ്യശാസ്ത്രത്തിൽ ബിരുദമെടുത്തശേഷം ബെർസിലിയസ് ഒരു ഭിഷഗ്വരനായി ജോലി ആരംഭിച്ചു. എന്നാൽ രസതന്ത്രത്തിൽ അദ്ദേഹം നടത്തിയ ഗവേഷണങ്ങൾ ആ ശാസ്ത്ര ശാഖയുടെ വളർച്ചയ്ക്ക് നിർണായക പങ്ക് വഹിച്ചു. മൂലകങ്ങളുടെ അണുഭാരം പിണ്ഡസംഖ്യ ആദ്യമായി ഏകദേശം കൃത്യമായി കണക്കാക്കിയതും മൂലകങ്ങൾക്ക് അവയുടെ ലാറ്റിൻ ഭാഷയിലെ പേരിലെ ആദ്യാക്ഷരങ്ങൾ പ്രതീകമായി നല്കാൻ നിർദ്ദേശിച്ചതും ഡാൾട്ടന്റെ അണു സിദ്ധാന്തം സാധുവാണെന്ന് രസതന്ത്രലോകത്തെ ബോധ്യപ്പെടുത്താൻ സാധിച്ചതും ബെർസിലിയസിന്റെ ശ്രദ്ധേയമായ നേട്ടങ്ങളാണ്. സ്റ്റോയ്ക്യോമെട്രിയുടെ സിദ്ധാന്തങ്ങൾക്ക് കൂടുതൽ വ്യക്തത വരുത്തി. സിലിക്കൺ, സെലീനിയം, തോറിയം, സീറിയം എന്നീ മൂലകങ്ങൾ കണ്ടെത്തി. 
ഇന്ന് രസതന്ത്രജ്ഞർ ഉപയോഗിക്കുന്ന പല പദങ്ങളും ബെർസിലിയസിന്റെ സംഭാവനയാണ്. ഉൽപ്രേരകം, ഐസോമെറിസം, റാഡിക്കൽ , രൂപാന്തരങ്ങൾ എന്നീ ആശയങ്ങൾ ആവിഷ്കരിച്ചു. പ്രോട്ടീൻ, പോളിമർ എന്നീ പദങ്ങൾ ആദ്യമായി ഉപയോഗിച്ചത് ബെർസിലിയസ് ആണ്.

രസതന്ത്രത്തിൽ ഗവേഷണം നടത്താൻ ബെർസീലിയസിനെ ആദ്യമായി പ്രേരിപ്പിച്ചത് ആൻഡെർസ് എക്ബെർഗ് ആണ്. 1802ൽ സ്വീഡനിൽ‌വച്ച് ആൻഡെർസ് എക്ബെർഗ് ആണ് ആദ്യമായി ടാന്റലം കണ്ടെത്തിയത്. 1802ൽ ജോൺസ് ജേക്കബ് ബെർസിലിയസ് ആദ്യമായി ഈ ലോഹം വേർതിരിച്ചെടുത്തു. 1803-ൽ വിൽഹം ഹീഡിംഗർ എന്ന ശാസ്ത്രജ്ഞനുമായി സഹകരിച്ച് എല്ലാ ലവണങ്ങളും (salts) വൈദ്യതി ഉപയോഗിച്ച് വിഘടിപ്പിക്കാമെന്ന് ബെർസിലിയസ് കണ്ടുപിടിച്ചു. എല്ലാ സംയുക്തങ്ങളിലും പോസീറ്റീവ് ചാർജ്ജുള്ളതും നെഗറ്റീവ് ചാർജ്ജുള്ളതുമായ രണ്ടുഘടകങ്ങളുണ്ടെന്ന് ബെർസിലിയസ് കണ്ടെത്തി. സിലിക്കൺ, സിർകോണിയം, ടൈറ്റാനിയം എന്നീ മൂലകങ്ങളെ ആദ്യമായി വേർതിരിച്ചെടുത്തത് ബെർസിലിയസ് ആയിരുന്നു. 

'ഒരേ സംയുക്തത്തിൽ എല്ലായ്പ്പോഴും ഒരേ മൂലങ്ങളുടെ ആറ്റങ്ങൾ ഒരേ അനുപാതത്തിൽ സംയോജിച്ചിരിക്കുന്നു' എന്ന സ്ഥിരാനുപാത നിയമം (Law of constant proportion) ശരിയാണെന്ന് തെളിയിച്ചത് ബെർസിലിയസ് ആണ്. അങ്ങനെ അദ്ദേഹം ഡാൾട്ടന്റെ അണുസിദ്ധാന്തത്തിന് ശാസ്ത്രലോകത്ത് അംഗീകാരം നേടിക്കൊടുത്തു. സ്ഥിരാനുപാത നിയമം തെളിയിക്കാൻ വേണ്ടി 1807-നും 1817-നുമിടയിൽ 2000 സംയുക്തങ്ങളെയാണ് അദ്ദേഹം പഠനവിധേയമാക്കിയത്. അന്ന് അറിവുണ്ടായിരുന്ന മിക്കവാറും മൂലകങ്ങളുടെ അണുഭാരം ചെറിയ ചില പിഴവുകളൊഴിച്ചാൽ കൃത്യമായിത്തന്നെ ബെർസിലിയസ് കണ്ടുപിടിച്ചു. 1818- ൽ മൂലകങ്ങളുടെ അണുഭാരമടങ്ങുന്ന ഒരു പട്ടിക അദ്ദേഹം പ്രസിദ്ധീകരിച്ചു. അന്നറിവുണ്ടായിരുന്ന 49 മൂലകങ്ങളിൽ 45 എണ്ണത്തിന്റെയും അണുഭാരങ്ങൾ ഇതിലുണ്ടായിരുന്നു.1828-ൽ ഈ പട്ടിക പരിഷ്ക്കരിച്ചു.
മൂലകങ്ങങ്ങൾക്കും സംയുക്തങ്ങൾക്കും ഇന്നുപയോഗിക്കുന്ന പ്രതീകങ്ങൾ (symbols) നൽകാനുള്ള നിയമമുണ്ടാക്കിയത് ബെർസിലിയസ് ആണ്. അന്ന് അറിയപ്പെടുന്നവയ്ക്ക് പ്രതീകങ്ങൾ നല്കിയതും ബെർസീലിയസ് തന്നെ. മൂലകത്തിന്റെ ലാറ്റിൻപേരിലെ ആദ്യാക്ഷരം അല്ലെങ്കിൽ ആദ്യാക്ഷരവും രണ്ടാമത്തെ അക്ഷരവുമുപയോഗിച്ച് പ്രതീകമുണ്ടാക്കാമെന്ന് 1813-ൽ ബെർസീലിയസ് നിർദ്ദേശിച്ചു. അതനുസരിച്ച് സോഡിയം എന്ന മൂലകത്തിന്റെ ലാറ്റിൻനാമം നാറ്റിയം. ഇതിന്റെ ആദ്യാക്ഷരങ്ങളായ 'Na' ആണ് സോഡിയത്തിന്റെ പ്രതീകം .ഹൈഡ്രജന് 'H',ഓക്സിജന് 'o', കാർബണിന് 'C',നൈട്രജന് 'N',ഫോസ്ഫറസിന് 'P', കാൽസ്യത്തിന് 'Ca' തുടങ്ങിയ പ്രതീകങ്ങൾ നല്കിയത് ബെർസിലിയസ് ആണ്. 

വൈദ്യശാസ്ത്രത്തിൽ ബിരുദം നേടി രസതന്ത്രജ്ഞനായി മാറിയ ബെർസിലിയസിന് ജൈവസംയുക്തങ്ങളും (organic compounds) അന്യമായിരുന്നില്ല. ജൈവാമ്ലങ്ങളുടെ(organic acids) പഠനം വഴി ഓർഗാനിക് കെമിസ്ട്രി ക്കും ബെർസീലിയസിന്റെ സേവനം ലഭിച്ചിട്ടുണ്ട്. ഐസോമെറിസം,രാസത്വരണം എന്നിവയെക്കുറിച്ചദ്ദേഹം പഠനം നടത്തി. 'ഗ്രാവിമെട്രിക് അനാലിസിസ്' എന്ന ശാഖയിൽ ബെർസീലിയസിനെ വെല്ലാൻ അക്കാലത്ത് ആരുമുണ്ടായിരുന്നില്ല. 

സ്വീഡനിലെ ഓസ്റ്റർഗോട്ട് ലാന്റ് പ്രവിശ്യയിലെ വാവർസൺഡ ഇടവകയിലാണ് ബെർസിലിയസ് ജനിച്ചത്. അദ്ദേഹത്തിന്റെ പിതാവ് തൊട്ടടുത്തുള്ള ലിങ്കോപിങ് പട്ടണത്തിലുള്ള സ്ക്കൂളിലെ അദ്ധ്യാപകനായിരുന്നു. ബെർസീലിയസിന് വളരെ ചെറുപ്പത്തിൽ തന്നെ മാതാപിതാക്കളെ നഷ്ടപ്പെട്ടിരുന്നു.1779-ൽ പിതാവും 1787-ൽ മാതാവും ഇഹലോകവാസം വെടിഞ്ഞു. ലിങ്കോപിങിലുള്ള ബന്ധുക്കൾ ബെർസീലിയസിനെ പ്രാഥമിക വിദ്യാഭ്യാസത്തിന് കറ്റേദ്രൽസ്ക്കോളൻ സ്ക്കൂിളിൽ ചേർത്തു. ഉപ്സാല സർവ്വകലാശാലയിൽനിന്ന് വൈദ്യശാസ്ത്രത്തിൽ ബിരുദമെടുത്തുകൊണ്ടായിരുന്നു അദ്ദേഹത്തിന്റെ ശാസ്ത്രജീവിതത്തിന്റെ ആരംഭം.1807-ൽ സ്റ്റോക്ക് ഹോം മെഡിക്കൽ കോളേജിൽ (കരോലിൻസ്ക ഇൻസ്റ്റിറ്റ്യൂട്ട്) വൈദ്യശാസ്ത്രത്തിന്റെ പ്രൊഫസറായി നിയമിക്കപ്പെട്ടു. 1808-ൽ റോയൽ സ്വീഡിഷ് അക്കാഡമി ഓഫ് സയൻസ് ലെ ഒരു അംഗമായി തെരഞ്ഞെടുക്കപ്പെട്ടു. സയൻസിലുള്ള താല്പര്യം കണക്കിലെടുത്ത് അദ്ദേഹത്തെ 1818-ൽ അക്കാഡമിയുടെ സെക്രട്ടറിയായി തെരഞ്ഞെടുക്കപ്പെട്ടു. 1848-വരെ സെക്രട്ടറിയായി അക്കാഡമിയിൽ തുടർന്നു. 1835-ൽ സ്വീഡനിലെ രാജാവ് 'പ്രഭു' സ്ഥാനം നൽകി അദ്ദേഹത്തെ ആദരിച്ചു. 1835-ൽ ബെർസീലിയസ് 56-ാംവയസ്സിൽ സ്വീഡിഷ് കാബിനറ്റ് മിനിസ്റ്ററുടെ മകൾ എലിസബത്ത് പോപ്പിയസ് എന്ന 24 കാരിയെ വിവാഹം ചെയ്തു.1848 ആഗസ്റ്റ് 7-ന് അദ്ദേഹം അന്തരിച്ചു.



</doc>
<doc id="352268" url="https://ml.wikipedia.org/wiki?curid=352268" title="ചേരാനല്ലൂർ">
ചേരാനല്ലൂർ

ഏറണാകുളം ജില്ലയിലെ ഒരു ഗ്രാമമാണ് ചേരാനല്ലൂർ. എൻ.എച്ച് - 17 കടന്നു പോകുന്നത് ചേരാനല്ലൂർ ഗ്രാമത്തിനരികിലൂടെയാണ്. ദേശീയ പാതയിലുള്ള മഞ്ഞുമ്മൽ കവല എന്ന സ്ഥലത്തു നിന്നും ഒരു കിലോമീറ്റർ പടിഞ്ഞാറോട്ടു സഞ്ചരിച്ചാൽ ചേരാനല്ലൂരിൽ എത്തിച്ചേരും. പെരിയാറിന്റെ തീരത്തായാണ് ഗ്രാമം സ്ഥിതി ചെയ്യുന്നത്. എറണാകുളം ജില്ലയിൽ തന്നെ അങ്കമാലിയ്ക്കടുത്ത് മറ്റൊരു ചേരാനല്ലൂരുണ്ട്. ഇതും പെരിയാറിന്റെ തീരത്താണ്. തന്മൂലം ഈ ഗ്രാമം, പടിഞ്ഞാറേ ചേരാനല്ലൂർ എന്നും അറിയപ്പെടുന്നു.
ഏറണാകുളം ജില്ലയിൽ, കണയന്നൂർ താലൂക്കിൽ പെട്ട ഇടപ്പള്ളി ബ്ലോക്ക് പഞ്ചായത്തിലെ ഒരു ഗ്രാമപഞ്ചായത്താണ് ചേരാനല്ലൂർ. എന്നാൽ ചേരമാൻ പെരുമാളിന്റെ നല്ല ഊര് ലോപിച്ചാണ് ചേരാനല്ലൂർ എന്ന പേരുണ്ടായത് എന്ന് നാട്ടുകാരൻ കൂടിയായിരുന്ന പ്രസിദ്ധ ചരിത്രകാരൻ വി.വി.കെ. വാലത്ത് അഭിപ്രായപ്പെടുന്നു.




</doc>
<doc id="352279" url="https://ml.wikipedia.org/wiki?curid=352279" title="റ്റാരന്റുല (പുസ്തകം)">
റ്റാരന്റുല (പുസ്തകം)

സാഹിത്യത്തിനുള്ള നോബൽ സമ്മാനം നേടിയ ബോബ് ഡിലന്റെ പരീക്ഷണ സ്വഭാവമുള്ള ഗദ്യകവിതാ നോവലാണ് റ്റാരന്റുല 1965 ലും 1966ലുമായി രചിക്കപ്പെട്ട ഈ പുസ്തകത്തിൽ ജാക്ക് കെറോക്ക്, വില്യം എസ്. ബറോസ്, അലൻ ഗിൻസ് ബർഗ് എന്നിവരുടെ ശൈലിയിലുള്ള ബോധധാരാസമ്പ്രദായം ഡിലൻ സ്വീകരിച്ചിരിക്കുന്നു. പുസ്തകത്തിന്റെ ഒരു വിഭാഗം ബ്ലാക്ക് ബെറ്റി എന്ന ലീഡ് ബെല്ലി പാട്ടിന്റെ പാരഡിയാണ്.  

താൻ പൂർണമനസ്സോടെയല്ല ഇതിന്റെ രചനയ്ക്ക് തുനിഞ്ഞതെന്ന് കുറ്റബോധത്തോടെ ഡിലൻ പിന്നീട് പ്രതികരിച്ചിട്ടുണ്ട്. ഇൻ ഹിസ് ഓൺ റൈറ്റ് എന്ന ജോൺ ലെനന്റെ അസംബന്ധ രചനയോടാണ് ഡിലൻ ഈ കൃതിയെ ചേർത്തു വയ്ക്കുന്നത്. തന്റെ പൂർണ്ണമായ അനുമതിയില്ലാതെ തന്റെ മാനേജറായ ആൽബർട്ട് ഗ്രോസ്മാൻ, പുസ്തക രചന സംബന്ധിച്ച കരാർ ഒപ്പിടുകയായിരുന്നുവെന്ന് പിന്നീട് ഡിലൻ സൂചിപ്പിച്ചിട്ടുണ്ട്.

1966 ൽ പ്രസിദ്ധീകരിക്കേണ്ടതായിരുന്നെങ്കിലും ഡിലന് സംഭവിച്ച ബൈക്കപകടം മൂലം അത് നീണ്ടു പോയി. ആദ്യ  50 കോപ്പികൾ ആൽബിയോൺ അണ്ടർ ഗ്രൗണ്ട്  പ്രസ് A4 പേപ്പറിൽ 1965  മധ്യത്തിൽ പ്രസിദ്ധീകരിച്ചു. ടൈപ്പ് റൈറ്റ് ചെയ്ത പേജുകൾ മഞ്ഞക്കടലാസിൽ ബൈൻഡ് ചെയ്തെടുക്കുകയായിരുന്നു. ഗ്രന്ഥത്തിന്റെ നിരവധി അനധികൃത പകർപ്പുകൾ കരിച്ചന്തയിൽ ലഭ്യമായിരുന്നു. 1971 ഓടെ ഔദ്യോഗികമായി പ്രസിദ്ധീകരിച്ചു. 2003 ൽ സ്പിൻ മാസിക റോക്ക് ഗായകരുടെ രചനകളിലെ ആദ്യ അഞ്ച് അസംബന്ധ വാചകങ്ങളുടെ പട്ടികയിൽ ആദ്യത്തേത് റ്റാരന്റുലയിലെ ഈ വരികളായിരുന്നു . "Now's not the time to get silly, so wear your big boots and jump on the garbage clowns." ഫ്രഞ്ച്, സ്പാനിഷ്, പോർട്ടുഗീസ്, റൊമാനിയൻ, ക്രൊയേഷ്യൻ  ഭാഷകളിലേക്ക് റ്റാരന്റുല വിവർത്തനം ചെയ്യപ്പെട്ടിട്ടുണ്ട്




</doc>
<doc id="352283" url="https://ml.wikipedia.org/wiki?curid=352283" title="ഇന്ത്യയിലെ ജാതി സമ്പ്രദായം">
ഇന്ത്യയിലെ ജാതി സമ്പ്രദായം

ഇന്ത്യയിലെ സാമൂഹ്യഘടനയുടെ വ്യത്യസ്ത പാളികളെ സൂചിപ്പിക്കുന്നതാണ് ഇന്ത്യയിലെ ജാതിവ്യവസ്ഥ അഥവാ ഇന്ത്യയിലെ ജാതിസമ്പ്രദായം. ഈ സമ്പ്രദായത്തിന്റെ തുടക്കം ആധുനികകാലത്തിനു വളരെ മുൻപാണ്. ഇന്നു വിദ്യാഭ്യാസരംഗത്തും ജോലിയിലും സംവരണത്തിന്റെ അടിസ്ഥാനവുമായ ജാതിസമ്പ്രദായം, അതിന്റെ പഴയ അവസ്ഥയിൽനിന്നും ബ്രിട്ടീഷ് ഭരണകാലത്ത് മാറ്റത്തിനു വിധേയമായിരുന്നു. ഈ സമ്പ്രദായത്തിനു രണ്ടു വ്യത്യസ്ത സങ്കല്പനങ്ങൾ ഉണ്ട് - വർണ്ണവും ജാതിയും. ഈ സമ്പ്രദായത്തെ രണ്ട് വ്യത്യസ്ത നിലയിൽ അപഗ്രഥിക്കുവാൻ ഈ വാക്കുകൾ ഉപയോഗിച്ചുവരുന്നു. 

വർണ്ണത്തെ ഒരു "വർഗ്ഗം" എന്ന നിലയിൽ കരുതുന്നു. വേദകാലത്ത് വർണ്ണത്തെ ബ്രാഹ്മണർ, ക്ഷത്രിയർ, വൈശ്യർ, ശൂദ്രർ എന്നിങ്ങനെ നാലായി തരംതിരിച്ചിരുന്നു. ഇന്നു ദളിതർ എന്നറിയപ്പെടുന്ന സമൂഹം ചരിത്രപരമായിത്തന്നെ ഈ വർണ്ണവ്യവസ്ഥയിൽനിന്നും പുറത്താക്കിയിരിക്കുന്നു. ഇന്നും ഇവരെ അയിത്തജാതിക്കാർ ആയി അകറ്റിനിർത്തിയിരിക്കുന്നു. 

ജാതി ജനനം കൊണ്ടാണുണ്ടാകുന്നത് എന്നു കരുതപ്പെടുന്നു. ജാതിനാമങ്ങൾ മിക്കപ്പോഴും തൊഴിൽനാമങ്ങളിൽനിന്നുമുണ്ടായതായാണ് കാണുന്നത്. ജാതി പാരമ്പര്യമായി സിദ്ധിക്കുന്നതാണെന്നും അതിനാൽ സ്വജാതിവിവാഹങ്ങളേ പാടുള്ളു എന്ന് കരുതപ്പെടുന്നു. എന്നാൽ ഇതു ശരിയായ നിലപാടാണെന്നു പറയാൻകഴിയില്ല. ജാതികൾ വേദകാലഘട്ടത്തിനുശേഷമുണ്ടായ ജന്മിത്തവ്യവസ്ഥിതിയിൽ ഒരേ തൊഴിലിൽ ഏർപ്പെട്ടവരുടെ കൂട്ടത്തിൽനിന്നും രൂപപ്പെട്ടതാണെന്നു കരുതാം. ജാതികൾ നാലു വർണ്ണങ്ങളിലൊന്നിനോട് ബന്ധപ്പെട്ടതാണെന്നു കരുതിയിരുന്നു.

ജാതികളുടെയും വർണ്ണങ്ങളുടെയും ഉദ്ഭവം ആധുനികകാലത്തിനു മുൻപാണ്. വേദകാലത്തിനുമുമ്പുമുതൽതന്നെ സമൂഹത്തിൽ ഇത്തരം ചില വേർതിരിവുകൾ നിലനിന്നിരുന്നുകാണണം. 2200 ബി സി ഇയ്ക്കും 100 സി ഇയ്ക്കും ഇടയിൽ ഇന്ത്യയിലെ ഉത്തര ദക്ഷിണഭാഗത്തു ജീവിച്ചിരുന്ന ജനതതികൾതമ്മിൽ മിശ്രണം സംഭവിച്ചിരുന്നു. അതിനുശേഷം സ്വജാതിവിവാഹസമ്പ്രദായത്തിലേയ്ക്കു സമൂഹം പതുക്കെ മാറിയിരിക്കാം. ഈ മാറ്റം ഉയർന്നുവരുന്ന ശക്തമായ രാഷ്ട്രീയ സാമ്പത്തിക വ്യവസ്ഥിതിയിലൂടെ ചില സാമൂഹ്യമൂല്യങ്ങളുടെയും നിയമവ്യവസ്ഥിതിയുടെയും സ്ഥാപനവുമായി ഈ മാറ്റത്തെ വിവരിക്കാൻ കഴിയും.

ഇന്ന് നിലനിൽക്കുന്ന ഇന്ത്യയിലെ ജാതിസമ്പ്രദായം മുഗളവംശത്തിന്റെ തകർച്ചയെത്തുടർന്ന് ബ്രിട്ടിഷുകോളോണിയൽ ഭരണം ഇന്ത്യയിൽ ശക്തമായ സമയത്തുണ്ടായ പ്രതിഭാസമായി ചിന്തിക്കാവുന്നതാണ്. 

മുഗൾ കാലഘട്ടത്തിന്റെ അന്ത്യം ഈ സമൂഹത്തിലെ ചില ജാതികളിലെ ശക്തരായ വ്യക്തികൾ, രാജാക്കന്മാരും പുരോഹിതരും സന്യാസിമാരും ആയി സ്വയം അവരോധിക്കപ്പെട്ടു. അതുവരെ ജാതിയില്ലാതിരുന്ന ചില സമുദായങ്ങൾക്ക് പുതിയ ജാതികളായി മാറേണ്ടിയും വന്നു. ബ്രിട്ടിഷ് ഭരണം ഈ മാറ്റം കൂടുതൽ വിശാലമാക്കി, ഭരണസമ്പ്രദായത്തിന്റെ ഭാഗമാക്കി ഈ ശക്തമായി നിലനിൽക്കുന്ന ചില ജാതികളെ നിലനിർത്തി. 

1860നും 1920നും ഇടയിൽ, ബ്രിട്ടിഷുകാർ ഇന്ത്യക്കാരെ ജാതികളായി തരംതിരിച്ച്, സ്പഷ്ടമായി അംഗീകാരം നൽകി ചില ഉയർന്ന ജാതിക്കാർക്കുമാത്രം ഭരണപരവും ഉയർന്ന ഉദ്യോഗനിയമനങ്ങളും ഉയർന്ന ജാതികൾ എന്നു കരുതുന്നവർക്കു മാത്രമായി നൽകി. എന്നാൽ 1920കളിലെ സാമൂഹ്യമായ സംഘർഷം, ഈ പോളിസിയിൽ മാറ്റം വരുത്താൻ ബ്രിട്ടിഷുകാരെ പ്രേരിപ്പിച്ചു. അന്നുതൊട്ട്, കൊളോണിയൽ ഭരണാധികാരികൾ ധനവിവേചനം എന്നറിയപ്പെടുന്ന ഒരു പോളിസി നടപ്പിലാക്കി. ഇതുപ്രകാരം, താഴ്ന്ന ജാതികളെന്നു കരുതപ്പെടുന്നവർക്ക് സർക്കാർ ജോലിയിൽ ഒരു നിശ്ചിത ശതമാനം സംവരണം ചെയ്തു. 

ജാതി അടിസ്ഥാനത്തിലുള്ള വിഭജനം ഇന്ത്യൻ ഉപഭൂഖണ്ഡത്തിലുള്ള മറ്റു ഭാഗങ്ങളിലും മതവിഭാഗങ്ങളിലും കണ്ടുവരുന്നുണ്ട്. നേപ്പാളിലെ ബുദ്ധമതം, ക്രിസ്തുമതം, ഇസ്ലാംമതം, ജൂതമതം, സിക്കുമതംഎന്നീ മതങ്ങളിലും ഈ സമ്പ്രദായം തുടർന്നുവരുന്നുണ്ട്. എന്നാൽ ഈ മതങ്ങളിലെ മതപരിഷ്കർത്തൃസംഘടനകൾ ഇന്ന് ജാതിസമ്പ്രദായത്തെ എതിർത്തുവരുന്നുമുണ്ട്. 

ഇന്ത്യയ്ക്ക് സ്വാതന്ത്ര്യം ലഭിച്ചശേഷം, ദളിതുകളെ പട്ടികജാതി എന്നും ആദിവാസികളെ പട്ടികവർഗ്ഗം എന്നും ജാതി അടിസ്ഥാനത്തിൽ ജോലിസംവരണം രൂപപ്പെടുത്തിയപ്പോൾ, ഇതുമായി ബന്ധപ്പെട്ട് അനേകം പുതിയ സംഭവവികാസങ്ങളുണ്ടായിട്ടുണ്ട്. 1950മുതൽ, താഴ്ത്തപ്പെട്ട ജനതയെ സംരക്ഷിക്കാനും അവരുടെ സാമൂഹ്യ സാമ്പത്തികനില മെച്ചപ്പെടുത്താനും നമ്മുടെ രാജ്യം, അനേകം നിയമങ്ങൾ നിർമ്മിക്കുകയും നടപ്പിൽ വരുത്തുവാൻ ശ്രമിക്കുകയും ചെയ്തു. ഇങ്ങനെ, കോളിജ് പ്രവേശനത്തിനും ജോലിസംവരണത്തിനും മറ്റു ശക്തമായ തുടക്കങ്ങൾക്കും പാരമ്പര്യമായി അടിസ്ഥാനമുള്ളതാണെന്നു സുപ്രീം കോടതി പറയുന്നു. ആയതിനാൽ ഇതിനെ എതിർക്കാൻ ആർക്കും കഴിയുന്നതല്ല. താഴ്ത്തപ്പെട്ട ജാതികൾക്കെതിരിലുള്ള വിവേചനം ഇന്ത്യൻ ഭരണഘടന അനുശ്ചേദം 15 അനുസരിച്ച് നിയമവിരുദ്ധമാണ്. ദളിതർക്കെതിരായ അക്രമം ഇന്ത്യയിൽ എല്ലായിടത്തും പ്രത്യേകം ശ്രദ്ധിക്കപ്പെട്ടുവരുന്നുണ്ട്.

അർത്ഥം നോക്കിയാൽ, വർണ്ണം എന്നാൽ നിറം എന്നർത്ഥം. വേദകാലത്തെ ഭാരതീയ സമൂഹം ജനങ്ങളെ വിഭാഗങ്ങളായി തിരിക്കാനുള്ള അടിസ്ഥാനമായി വർണ്ണം എന്ന പേരിനെ കണക്കാക്കി. പ്രാചീന ഇന്ത്യൻ ഗ്രന്ഥങ്ങളിൽ ഇതു പലപ്രാവശ്യം പരാമർശിച്ചിരിക്കുന്നു. ബ്രാഹ്മണന്മാർ (പുരോഹിതവർഗ്ഗം), ക്ഷത്രിയന്മാർ (ഭരണകർത്താക്കൾ അല്ലെങ്കിൽ യോദ്ധാക്കൾ), വൈശ്യന്മാർ (വിശ്വകർമ്മാക്കൾ, കച്ചവടക്കാർ, വ്യാപാരികൾ തുടങ്ങിയവർ), ശൂദ്രന്മാർ (തൊഴിലെടുക്കുന്നവർ). ഈ വർണ്ണവ്യവസ്ഥയ്ക്ക് പരോക്ഷമായ ഒരു വിഭാഗവുമുണ്ട്. ഈ വ്യവസ്ഥയിൽനിന്ന് അതിന്റെ ലക്ഷ്യത്തിനു പുറത്തുള്ള ആളുകൾ. ആദിവാസികൾ, അസ്പൃശ്യർ എന്നിവരാണവർ.

ജാതിയെന്നാൽ ജനനം എന്നർത്ഥം. പ്രാചീന ഗ്രന്ഥങ്ങളിൽ ജാതി വളരെ അപൂർവ്വമായേ സൂചിപ്പിക്കുന്നുള്ളു. ജാതി വർണ്ണത്തിൽനിന്നും വ്യക്തമായി വ്യത്യാസപ്പെട്ടിരിക്കുന്നു. നാലു വർണ്ണം മാത്രമേയുള്ളു, പക്ഷേ, ആയിരത്തിൽക്കൂടുതൽ ജാതികളുണ്ട്. ജാതികൾ സങ്കീർണ്ണമായ സാമൂഹ്യ വിഭാഗമാണ്. ജാതിക്ക് പൊതുവായി അംഗീകരിക്കപ്പെട്ട ഒരു മാനദണ്ഡമോ നിർവ്വചനമോ ഘടനയൊ ഇല്ല. മുമ്പ് വിചാരിച്ചതിലും വഴങ്ങുന്നതും വൈവിധ്യമുള്ളതുമായ ഘടനയാണതിനുള്ളത്. 

ചില പണ്ഡിതന്മാർ വിചാരിക്കുന്നത്, ജാതിക്ക് മതത്തിൽ അതിന്റെ അടിസ്ഥാനമുണ്ട് എന്നാണ്. ഇന്ത്യയിൽ ജീവിതത്തിന്റെ വിശുദ്ധഭാവങ്ങൾ മതേതരത്വത്തെ മറയ്ക്കുന്നു. ഉദാഹരണത്തിന്, ആന്ത്രപ്പോളജിസ്റ്റ് ആയ ലൂയിസ് ഡ്യൂമോണ്ട് മതപരമായ വിശുദ്ധി, മലിനീകരണം എന്നിവയുടെ സങ്കൽപ്പത്തിൽ അധിഷ്ഠിതമാണ് ജാതി സംവിധാനത്തിൽ നിലനിൽക്കുന്ന അനുഷ്ഠാനക്രമം. ഈ വീക്ഷണകോണിനെ മറ്റു ചില പണ്ഡിതർ അംഗീകരിക്കുന്നില്ല. ജാതി സംവിധാനത്തിൽ നിലനിൽക്കുന്ന അനുഷ്ഠാനക്രമം, ഭൂമിശാസ്ത്രത്തിൻറേയും രാഷ്ട്രീയത്തിൻറേയും സാമ്പത്തികത്തിൻറേയും ആവശ്യകതകൾ മതേതര സാമൂഹ്യ പ്രതിഭാസത്തെ നിയന്ത്രിക്കുന്നു എന്നവർ പറയുന്നു. ചിലർ ജാതി ഒരു തൊഴിൽസംബന്ധമായ വിഭജനമാണെന്നു കരുതുന്നുവെങ്കിലും യഥാർത്ഥത്തിൽ, ജാതി അതിന്റെ അംഗത്തെ അയാൾ ജനിച്ച ജാതിത്തൊഴിലിൽനിന്നും മാറി മറ്റൊരു തൊഴിൽ ചെയ്യുന്നതിൽനിന്നും വിലക്കുന്നില്ല എന്ന് ജീനീൻ ഫൊവ്ലർ നിരീക്ഷിക്കുന്നു. സൂസൻ ബേലീയുടെ വാക്കുകളിൽ, ജാതിയുടെ ഒരു പ്രധാനസ്വഭാവം, അതിലെ അംഗങ്ങളുടെ ഇടയിലെ സ്വജാതിവിവാഹമാണ്. "ഒരു പ്രത്യേക ജാതിയിൽ ജനിച്ച ഭൂതകാലത്തിലെ മിക്ക ആളുകളും ആധുനിക കാലത്തെ ചിലരെങ്കിലും സ്വാഭാവികമായി അവരുടെ ജനിച്ച ജാതിയിൽനിന്നു തന്റെ പങ്കാളിയെ പ്രതീക്ഷിക്കുന്നു. മദ്ധ്യകാല ഇന്ത്യയിൽ, വൈവാഹികനിയന്ത്രണങ്ങൾ നിർബന്ധമായും പാലിക്കണമായിരുന്നു. 

ഇന്ത്യയിലെ ഹിന്ദുക്കളിലും മുസ്ലിങ്ങളിലും ക്രിസ്ത്യാനികളിലും ആദിവാസികളിലും ജാതി നിലനിൽക്കുന്നുണ്ട്. ഇവരിൽ വ്യക്തമായ ഒരു ക്രമം ജാതിയുടെ കാര്യത്തിൽ കാണുന്നില്ല.

താത്വികമോ സാമൂഹ്യമോ സാമ്പത്തികമോ ആയ കാരണങ്ങളിൽ ഊന്നുന്ന പ്രാചീനമോ മധ്യകാലത്തെയോ ഇന്ത്യയിലെ ജാതിസമ്പ്രദായത്തിന്റെ ഉത്ഭവത്തെപ്പറ്റി വിവിധ വീക്ഷണങ്ങൾ നിലവിലുണ്ട്.

വേദകാലത്താണ് (1500-500 ബി. സി. ഇ) വർണ്ണങ്ങൾ ഉത്ഭവിച്ചത്. ആദ്യത്തെ മൂന്ന് വർണ്ണങ്ങളായ ബ്രാഹ്മണർ, ക്ഷത്രിയർ, വൈശ്യർ എന്നിവയ്ക്ക് മറ്റു ഇന്തോ-യൂറോപ്യൻ സമൂഹങ്ങളിൽ സമമായ സമ്പ്രദായക്രമം നിലവിലുണ്ട്. ശൂദ്രൻ എന്ന വർണ്ണം ഉത്തരേന്ത്യയിൽ നിന്നുമുള്ള ബ്രാഹ്മണ കണ്ടെത്തൽ ആണെന്നു കരുതാം.-->

തത്വശാസ്ത്ര മതപഠനത്തിന്റെ പ്രൊഫസ്സർ ആയ ജീനീൻ ഫൊവ്ലർ സ്ഥാപിക്കുന്നത്, ജാതി എന്തുകൊണ്ട് അല്ലെങ്കിൽ എങ്ങനെ ഉത്ഭവിച്ചു എന്നു കണ്ടെത്തുക അസാദ്ധ്യമാണ് എന്നാണ്. 

ഋഗ്വേദ കാലത്ത്, രണ്ടു വർണ്ണങ്ങളേ ഉണ്ടായിരുന്നുള്ളു. ആര്യ വർണ്ണവും ദാസ വർണ്ണവും. വർഗ്ഗവിഭജനത്തിലാണ് ഈ വിഭജന സമ്പ്രദായത്തിന്റെ അടിസ്ഥാനം. വേദിക് വർഗ്ഗങ്ങൾ തങ്ങൾ സ്വയം ആര്യന്മാർ (ഉന്നത കുലജാതർ) എന്നു കരുതി. ഇവരുടെ എതിർവർഗ്ഗങ്ങളെ ദാസ, ദസ്യു അല്ലെങ്കിൽ പാണി എന്നൊക്കെ വിളിച്ചു. ആര്യൻ വർഗ്ഗത്തിന്റെ പലപ്പോഴുമുള്ള സഖ്യക്ഷികളായി ദാസവർഗ്ഗം വന്നിട്ടുണ്ട്. കാലാന്തരത്തിൽ ഈ വർഗ്ഗങ്ങൾ പരസ്പരം കൂടിച്ചേർന്നു ആര്യ വർഗ്ഗത്തിലേയ്ക്കു ചേർന്നുപോയിരിക്കാം. ഇത് വർഗ്ഗ വ്യതിരിക്തതയ്ക്ക് ഇടയാക്കിയിരിക്കാം. അനേകം ദാസന്മാർ സേവനാാർഥം ആര്യവർഗ്ഗത്തെ ആശ്രയിച്ചിരിക്കാം. അങ്ങനെ ദാസ എന്ന പദത്തിനു സേവകൻ അല്ലെങ്കിൽ അടിമ എന്നു കാലാന്തരത്തിൽ അർഥവ്യതിയാനം സംഭവിച്ചതാകാം.

വേദിക് സമൂഹം അവയുടെ ജോലിയെ അടിസ്ഥാനമാക്കി വേർതിരിഞ്ഞിരുന്നില്ല.

ജാതിസമ്പ്രദായത്തിനു ഇന്ത്യക്കകത്തുനിന്നും പുറത്തുനിന്നും വിമർശനം നേരീടേണ്ടിവന്നിട്ടുണ്ട്. 1980കളോടെ ജാതി ഇന്ത്യയിലെ പ്രധാന രാഷ്ട്രീയ വിഷയമായി മാറിയിട്ടുണ്ട്. 
ജാതിസമ്പ്രദായത്തെ അനേകം ഹിന്ദു സാമൂഹ്യ പരിഷ്കർത്താക്കൾ വിമർശിച്ചിട്ടുണ്ട്. 
ജ്യോതിറാവു ഫൂലെ (1827-1890) ജാതിസമ്പ്രദായം സ്വാഭാവികവും ഹിന്ദു ഗ്രന്ഥങ്ങളിലെ സ്രഷ്ടാവ് സൃഷ്ടിച്ചതാണ് എന്നുമുള്ള വ്യാഖ്യാനങ്ങളെ തീക്ഷ്ണമായി വിമർശിച്ചിട്ടുണ്ട്. ബ്രഹ്മാവിനു ജാതി ആവശ്യമുണ്ടായിരുന്നുവെങ്കിൽ അദ്ദേഹം മറ്റു ജീവികളിലും ജാതിസമ്പ്രദായം സൃഷ്ടിച്ചേനെ എന്നു ഫൂലെ വിമർശിക്കുന്നു. മൃഗങ്ങളിലും പക്ഷികളിലും ജാതിസമ്പ്രദായം നിലനിൽക്കുന്നില്ല. അങ്ങനെയെങ്കിൽ മനുഷ്യരിൽ മാത്രം എന്തിനാണു ജാതിസമ്പ്രദായം? അദ്ദേഹത്തിന്റെ വിമർശനത്തിൽ ഫൂലെ പറയുന്നു."യൂറോപ്യന്മാരുടെ കൂടെ ആഹാരം കഴിക്കുവാനും സൽക്കാരത്തിൽ പങ്കെടുക്കുവാനും അവർ (ബ്രാഹ്മണർ) മടിക്കുന്നില്ല. ആയതിനാൽ അവർക്ക് തങ്ങളുടെ ജാതി ഉയർന്നതാണെന്നു അവകാശപ്പെടാനാകില്ല." തൊഴിൽ ജാതിയുണ്ടാക്കുന്നില്ല. ജാതി തൊഴിലും നിർണ്ണയിക്കുന്നില്ല. അശുദ്ധമായ ജോലി ചെയ്യുന്ന ഒരാൾ താഴ്ന്ന ജാതിയിലാകുന്നില്ല. ഇതുപോലെതന്നെ ഒരു അമ്മയും തന്റെ കുഞ്ഞിന്റെ വിസർജ്ജ്യം കോരിവൃത്തിയാക്കി എന്നുവച്ച് അവർ താഴ്ന്ന പടിയിലെത്തുന്നില്ല. അനുഷ്ഠാനമോ ജോലിയോ പ്രവൃത്തിയോ ഒരാളെയും താഴ്ത്തുകയോ ഉയർത്തുകയോ ചെയ്യുന്നില്ല എന്നു ഫൂലെ പറയുന്നു. 
വിവേകാനന്ദനും ജാതിസമ്പ്രദായത്തെ വമർശിച്ചിട്ടുണ്ട്. ഒരു വ്യക്തിയുടെ പ്രവൃത്തിയുടെയും സ്വതന്ത്രബുദ്ധിയുടെയും ശക്തിയെ നിരോധിക്കുന്ന മനുഷ്യൻ നിർമ്മിച്ച സ്ഥാപനമായി വിവേകാനന്ദൻ വിമർശിച്ചു. ജാതിയോ ജാതിയില്ലായ്മയോ, വർഗ്ഗമോ വർഗ്ഗമില്ലായ്മയോ, ഏതു മനുഷ്യനോ ഏതു തരമോ ഏതു ജാതിയോ ഏതു രാജ്യമോ ഏതു സ്ഥാപനമോ ഒരു വ്യക്തിയുടെ സ്വതന്ത്രചിന്തയെ ചങ്ങലയ്ക്കിടുന്നു അതിനെ പൈശാചികം എന്നു അദ്ദേഹം വിളിച്ചു അത്തരം സമ്പ്രദായം പോയെ മതിയാവു എന്നദ്ദേഹം പറഞ്ഞു. ചിന്തയുടെയും പ്രവൃത്തിയുടെയും സ്വാതന്ത്ര്യത്തിലൂടെ മാത്രമേ ഒരാൾക്കു ക്ഷേമവും വളർച്ചയും ഉണ്ടാവൂ എന്നദ്ദേഹം പറഞ്ഞു.



</doc>
<doc id="352287" url="https://ml.wikipedia.org/wiki?curid=352287" title="സ്റ്റെലോസാന്തസ് ഹമാറ്റ">
സ്റ്റെലോസാന്തസ് ഹമാറ്റ

പയർവർഗ്ഗത്തിൽപ്പെട്ട ദീർഘകാലവിളയായ ഒരു കാലിത്തീറ്റച്ചെടിയാണ് സ്റ്റെലോസാന്തസ് ഹമാറ്റ. മണ്ണിനുമുകളിൽ പറ്റിപ്പിടിച്ച് സംരക്ഷണകവചം തീർക്കുന്നതിനാൽ മണ്ണൊലിപ്പ് തടയുന്നതിനും ഇടവിളയായും കൃഷിചെയ്തുവരുന്നു. കട്ടികുറഞ്ഞ മൃദുവായ തണ്ടിൽ ഇലകൾ തിങ്ങിനിറഞ്ഞ് കുറ്റിച്ചെടിയായി വളരുന്നു. ഒരു ഹെക്ടറിന് 2 മുതൽ 4 വരെ കിലോഗ്രാം വിത്ത് ആവശ്യമാണ്. മണൽപ്രദേശങ്ങളിലും വളക്കൂറുകുറഞ്ഞ മണ്ണിലും ഈ ചെടി വളരുന്നു. ഒരു വർഷം ഹെക്ടറിൽ നിന്ന് 35 ടൺ വിളവ് ലഭിക്കുന്നു. ദേശീയപാതകളിലെ മീഡിയനുകളിൽ അലങ്കാരച്ചെടിയായി നട്ടുവരുന്നു. പുൽ ഇനങ്ങളോട് ചേർത്ത് പുൽപയർ മിശ്രിതമായി കൃഷി ചെയ്യാൻ അനുയോജ്യമായ ഒരു വിളയാണ് സ്റ്റെല്ലോ. 


</doc>
<doc id="352293" url="https://ml.wikipedia.org/wiki?curid=352293" title="സാങ്ച്വറി ഓഫ് ട്രൂത്ത്">
സാങ്ച്വറി ഓഫ് ട്രൂത്ത്

സാങ്ച്വറി ഓഫ് ട്രൂത്ത് (തായ്: ปราสาทสัจธรรม, വാങ് ബൊറാൻ, പ്രസട് മായ് എന്നും അറിയപ്പെടുന്നു) തായ്‌ലാന്റിലെ പട്ടായയിൽ ഉള്ള ഒരു ക്ഷേത്ര സമുച്ചയമാണ്. ഈ ദേവാലയം മുഴുവൻ മരത്തിൽ ആണ് പണിതിരിക്കുന്നത്. പ്രധാനമായും ബുദ്ധിസ്റ്റ്, ഹിന്ദു വിഷയങ്ങളിലുള്ള ശില്പകലയാണ് ഇവിടെ ഉള്ളത്. ഇതിന്റെ ഗോപുരത്തിന് 105 മി. ഉയരം ഉണ്ട്. രണ്ടു അധികം വിസ്തൃതിയിൽ ഇത് പരന്നു കിടക്കുന്നു. തായ് വ്യാപാരി ആയ ലെക് വിരിയഫന്റ് എന്നൊരാളുടെ ആശയമാണ് ഈ പദ്ധതി. 2050ൽ മുഴുവനായി പണി തീർക്കാനാണ് ഉദ്ദേശിച്ചിരിക്കുന്നത്.

ഖമർ വാസ്തുവിദ്യ ശൈലി ആണ് ഈ കെട്ടിടം ഉപയോഗിക്കുന്നത്. അങ്കോർ കാലഘട്ടത്തിലെ പോലെ മരത്തിൽ കൊത്തുപണി ചെയ്ത ശിൽപ്പങ്ങൾ ഇവിടെ കാണാം. നാല് ഗോപുരങ്ങൾ ആണ് ഇതിനുള്ളത്. കംബോഡിയ, ചൈന, ഇന്ത്യ, തായ്‌ലൻഡ് എന്നിവിടങ്ങളിൽ നിലനിന്നിരുന്ന ബുദ്ധിസ്റ് ഹിന്ദു പുരാണങ്ങളിലെ കഥകൾ കാണിച്ചിരിക്കുന്നു ഔദ്യോഗിക വെബ്‌സൈറ്റിൽ പറഞ്ഞിരിക്കുന്നത് പ്രകാരം, കലയും, സംസ്കാരവും കൊണ്ട് പുരാതന ജീവിതത്തെയും, വിജ്ഞാനത്തെയും, തത്ത്വചിന്തയെയും പ്രതിഫലിപ്പിക്കുക എന്നതാണ് ദേവാലയത്തിന്റെ ഉദ്ദേശം എന്നാണ്.


</doc>
<doc id="352296" url="https://ml.wikipedia.org/wiki?curid=352296" title="വാറൻ ഹാർഡിംഗ്">
വാറൻ ഹാർഡിംഗ്

അമേരിക്കൻ ഐക്യനാടുകളുടെ ഇരുപത്തിഒമ്പതാമത്തെ പ്രസിഡന്റായിരുന്നു വാറൻ ജി. ഹാർഡിംഗ് - Warren G. Harding.
1921 മാർച്ച് നാലു മുതൽ 1923 ഓഗസ്റ്റ് രണ്ടുവരെ അമേരിക്കയുടെ പ്രസിഡന്റായി സേവനം അനുഷ്ടിച്ചു. അമേരിക്കൻ പ്രസിഡന്റുമാരിൽ ഏറ്റവും ജനകീയനായ പ്രസിഡന്റായാണ് ഇദ്ദേഹം അറിയപ്പെടുന്നത്. 1865 നവംബർ രണ്ടിന് ജനിച്ച വാറൻ 1923 ഓഗസ്റ്റ് 2ന് പ്രസിഡന്റായിരിക്കെയാണ് മരണപ്പെട്ടത്.
1899ൽ അമേരിക്കയില ഒഹായോ സ്‌റ്റേറ്റ് സെനറ്റിലേക്ക് തിരഞ്ഞെടുക്കപ്പെട്ടു. ഒഹായോയുടെ ലഫ്റ്റനന്റ് ഗവർണറായും സേവനമനുഷ്ടിച്ചു. 1910ൽ ഗവർണർ സ്ഥാനത്തേക്ക് മത്സരിച്ച് പരാജയപ്പെട്ടു. എന്നാൽ, 1914ൽ ഒഹായോവിൽ നിന്ന് സെനറ്റ് അംഗമായി തിരഞ്ഞെടുക്കപ്പട്ടു.


</doc>
<doc id="352297" url="https://ml.wikipedia.org/wiki?curid=352297" title="ഗ്വാരാനീ ഭാഷ">
ഗ്വാരാനീ ഭാഷ

ഗ്വാരാനീ ഭാഷ (/ˈɡwɑːrəniː/ or /ɡwærəˈniː/), കൂടുതൽ കൃത്യമായി പരഗ്വൻ ഗ്വാരാനീ (endonym avañe'ẽ [aʋãɲẽˈʔẽ] 'ജനങ്ങളുടെ ഭാഷ') തെക്കൻ അമേരിക്കയിലെ ഒരു തദ്ദേശീയ ഭാഷ ആണ്. ടുപി-ഗുറാനി കുടുംബത്തിൽ ആണ് ഈ ഭാഷ പെടുന്നത്. പരഗ്വയിലെ ഒരു ഔദ്യോധിക ഭാഷ ആണ് ഗ്വാരാനീ. ഒരു ഭാഷ മാത്രം സംസാരിക്കാൻ അറിയാവുന്ന പരഗ്വൻ ഗ്രാമങ്ങളിൽ പ്രധാന ഭാഷ ഇതാണ്. പരഗ്വ കൂടാതെ അയൽ രാജ്യങ്ങളായ അർജന്റീന (വടക്കു-കിഴക്കൻ പ്രദേശം). തെക്കു-കിഴക്കൻ ബൊളീവിയ, ബ്രസീൽ എന്നിവിടങ്ങളിലും ഈ ഭാഷ ഉപയോഗിക്കുന്നുണ്ട്. അർജന്റീനയിലെ കോറിന്റസ് പ്രവിശ്യയിൽ രണ്ടാമത്തെ ഔദ്യോധിക ഭാഷയാണ് ഗ്വാരാനീ ഭാഷ

 ഗ്വാരാനീ അമേരിക്കയിലെ വളരെ പ്രചുരപ്രചാരമുള്ള ഒരു തദ്ദേശീയ ഭാഷ ആണ്. തദ്ദേശീയരല്ലാത്തവർ ഏറ്റവും കൂടുതൽ സംസാരിക്കുന്ന ഒരു ഭാഷ കൂടിയാണ് ഗ്വാരാനീ. ഇത് വളരെ അസ്വാഭാവികമായ കാര്യമാണ്. യൂറോപ്യൻ കൊളോണിയൽ ഭാഷകളായ സ്പാനിഷ് ഭാഷകൾ കൂടുതൽ സ്വീകാര്യത നേടുക ആണ് സാധാരണ തെക്കേ അമേരിക്കയിൽ സംഭവിക്കുന്നത്. 

പൊതുവായ വിശ്വാസത്തിനു എതിരായി ജെസ്യൂട് അധിനിവേശം മൂലമല്ല ഈ ഭാഷ ഇവിടെ പ്രചാരം നേടിയത്. പഠനങ്ങൾ തെളിയിക്കുന്നത് പരഗ്വയിലെ പ്രധാന ഭാഷ അധിനിവേശത്തിനു മുൻപും പിൻപും Guarani തന്നെ ആയിരുന്നു എന്നാണു.
"Mayma yvypóra ou ko yvy ári iñapyty'yre ha eteĩcha tekoruvicharenda ha akatúape jeguerekópe; ha ikatu rupi oikuaa añetéva ha añete'yva, iporãva ha ivaíva, tekotevẽ pehenguéicha oiko oñondivekuéra."

ഗ്വാരാനീ ഭാഷയിലെ ബൈബിൾ അറിയപ്പെടുന്നത് Ñandejara Ñe'ẽ എന്നാണു 


</doc>
<doc id="352301" url="https://ml.wikipedia.org/wiki?curid=352301" title="കട്ടിൽമാടം ക്ഷേത്രം">
കട്ടിൽമാടം ക്ഷേത്രം

കേരളത്തിലെ പാലക്കാട് ജില്ലയിലെ നാശോന്മുഖമായ ഒരു ക്ഷേത്രമാണ് കട്ടിൽമാടം ക്ഷേത്രം. ഇത് 9-ഓ 10-ഓ നൂറ്റാണ്ടുകളിൽ നിർമ്മിക്കപ്പെട്ട ഒരു ജൈനക്ഷേത്രമാണെന്ന് കരുതപ്പെടുന്നു. പട്ടാമ്പി ഗുരുവായൂർ റോഡിലാണ് ഇത് സ്ഥിതിചെയ്യുന്നത്. ചോള, പാണ്ഡ്യ സ്വാധീനങ്ങളുള്ള ദ്രാവിഡ വാസ്തുശില്പശൈലിയിലാണ് നിർമ്മാണം.


</doc>
<doc id="352307" url="https://ml.wikipedia.org/wiki?curid=352307" title="ഇന്ത്യൻ വീക്കസ്രാവ്">
ഇന്ത്യൻ വീക്കസ്രാവ്

കടൽ വാസിയായ ഒരു മൽസ്യമാണ് ഇന്ത്യൻ വീക്കസ്രാവ്. 
36 സെന്റീ മീറ്റർ മാത്രം നീളം വെക്കുന്ന ചെറിയ സ്രാവാണ് ഇവ. വെള്ളമോ വായുവോ വലിച്ചെടുത്തു ശരീരത്തിന് വണ്ണം കൂട്ടാൻ ഉള്ള കഴിവുണ്ട് , ശത്രുകളെ നേരിടേണ്ടി വരുംപ്പോൾ ആണ് ഇവ ഈ വിദ്യ പ്രയോഗിക്കുക .

250 - 500 മീറ്റർ താഴ്ചയിൽ ആണ് സാധാരണയായി കാണുന്നത് . കൊല്ലത്തും ഒമാനിലും മാത്രം ആണ് ഇവയെ കണ്ടെത്തിയിട്ടുള്ളത് .

മുട്ടയിടുന്ന സ്രാവുകൾ ആണ് ഇവ. ഒരുസമയം 2 മുട്ടകൾ വീതം ആണ് ഇടുക .

പൂച്ചസ്രാവ് കുടുംബത്തിൽ പെട്ട മത്സ്യം ആണ് ഇവ.

കേരളത്തിലെ മൽസ്യങ്ങളുടെ പട്ടിക


</doc>
<doc id="352313" url="https://ml.wikipedia.org/wiki?curid=352313" title="ജാക്സർട്ടോസോറസ്">
ജാക്സർട്ടോസോറസ്

അന്ത്യ ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ് ജാക്സർട്ടോസോറസ്. ഫോസിൽ കണ്ടു കിട്ടിയിട്ടുള്ളത് ചൈനയിൽ നിന്നും ഖസാഖ്സ്ഥാനിൽ നിന്നും ആണ് . 

തലയിൽ ആവരണം ഉണ്ടായിരുന്നു ഇവയ്ക്ക് .

താറാവിന്റെ പോലെ ചുണ്ടുകൾ ഉള്ള ഇവ ചതുപ്പു പ്രദേശങ്ങളിലും പുൽത്തകിടികളിലും ആണ് വസിച്ചിരിക്കാൻ സാധ്യത.
മറ്റു ദിനോസറുകളെ പോലെ നിലത്തു കൂടുകൂട്ടി മുട്ടയിട്ടിരുന്നു ഇവ.

ഹദ്രോസറോയിഡേ എന്ന കുടുംബത്തിൽ പെടുന്ന ദിനോസറുകളാണ് ഇവ.



</doc>
<doc id="352324" url="https://ml.wikipedia.org/wiki?curid=352324" title="നോർത്ത് പോൾ, അലാസ്ക">
നോർത്ത് പോൾ, അലാസ്ക

നോർത്ത് പോൾ എന്ന സ്ഥലം ഫെയർബാങ്ക് നഗരാതിർത്തിക്കു പുറത്തുള്ള ഒരു അലാസ്ക സംസ്ഥാനത്തെ ഒരു പ്രദേശമാണ്. ഫെയർബാങ്കിനു തെക്കു കിഴക്കായിട്ടാണ് പട്ടണം സ്ഥിതി ചെയ്യുന്ന ഈ ചെറുപട്ടണം ഫെയർബാങ്ക് നോർത്ത് സ്റ്റാർ ബറോയിൽ ഉൾപ്പെട്ടിരിക്കുന്നു. 2010 ലെ സെൻസസ് പ്രകാരം ജനസംഖ്യ 2,117 ആണ്. 


</doc>
<doc id="352333" url="https://ml.wikipedia.org/wiki?curid=352333" title="കോട്ടുവള്ളി">
കോട്ടുവള്ളി

എൻ.എച്ച്-17 ന്റെ അരികിലുള്ള ഒരു ഗ്രാമമാണ് കോട്ടുവള്ളി. പറവൂർ താലൂക്കിലെ, കോട്ടുവള്ളി ഗ്രാമപഞ്ചായത്തിന്റെ ആസ്ഥാനം കൂടിയാണ് കോട്ടുവള്ളി.
തിരുവിതാംകൂറിൽ രൂപം കൊണ്ട ആദ്യത്തെ ഒമ്പതു വില്ലേജു യൂണിയനുകളിൽ ഒന്നായിരുന്നു കോട്ടുവള്ളി. തൊട്ടുകൂടായ്മക്കെതിരേ പ്രാദേശികമായി പല സമരങ്ങളും നടന്നിട്ടുള്ള നാടാണ് കോട്ടുവള്ളി. തത്തപ്പിള്ളിയിൽ നിന്നും കോട്ടുവള്ളി കൂടി എറണാകുളത്തേക്ക് ബോട്ട് ഗതാഗതം ഉണ്ടായിരുന്നു. എന്നാൽ ചെറിയപ്പിള്ളി പാലം ഗതാഗതത്തിനായി തുറന്നു കൊടുത്തതോടെ ഈ ബോട്ടു സർവ്വീസ് നിലച്ചു

പൊക്കാളി കൃഷി ആയിരുന്നു പ്രധാന ജീവിതോപാധി, എന്നാൽ ഇതിൽ നിന്നുമുള്ള വരുമാനം കുറഞ്ഞതോടെ ആളുകൾ മറ്റു വരുമാനമാർഗ്ഗങ്ങളിലേക്കു തിരിഞ്ഞു. നല്ല കയറിനു പേരു കേട്ട സ്ഥലമായിരുന്നു കോട്ടുവള്ളി. ഏതാനും വർഷങ്ങൾ മുമ്പു വരെ വൻതോതിൽ കയറുൽപ്പാദിപ്പിച്ച് ആലപ്പുഴയിലേക്കു വള്ളങ്ങളിലും, മറ്റു കരമാർഗ്ഗവും കൊണ്ടുപോവുമായിരുന്നു.



</doc>
<doc id="352336" url="https://ml.wikipedia.org/wiki?curid=352336" title="എലിവാലൻ ഓർക്കിഡുകൾ">
എലിവാലൻ ഓർക്കിഡുകൾ

ഓർക്കിഡേസീയിലെ ഓർക്കിഡ് കുടുംബത്തിലെ ഏറ്റവും വലിയ ജനുസ് ആണ് ബൾബോഫില്ലം അഥവാ എലിവാലൻ ഓർക്കിഡുകൾ (Bulbophyllum). രണ്ടായിരത്തിലേറെ അംഗങ്ങളുള്ള ഈ ജനുസ് ആസ്ട്രാഗാലസിനു ശേഷം സപുഷ്പികളിലെ ഏറ്റവും വലിയ അംഗമാണ്. ഗവേഷണഗ്രന്ഥങ്ങളിൽ ഇതിനെ ചുരുക്കത്തിൽ Bulb. എന്നാണു രേഖപ്പെടുത്തുന്നത്.ആഫ്രിക്ക, തെക്കേ ഏഷ്യ, ലാറ്റിൻ അമേരിക്ക, വെസ്റ്റ് ഇൻഡീസ്, nഇന്ത്യൻ മഹാസമുദ്രത്തിലെയും പസഫിക്കിലെയും നിരവധി ദ്വീപുകൾ എന്നിവിടങ്ങളിലെ ഉഷ്ണമേഖലാപ്രദേശങ്ങളിൽ ഇവ കാണപ്പെടുന്നു.




</doc>
<doc id="352338" url="https://ml.wikipedia.org/wiki?curid=352338" title="റൂത്ത് കൊൻ">
റൂത്ത് കൊൻ

ലോകപ്രശസ്തയായ വിദ്യാഭ്യാസ വിചക്ഷണയും മനോരോഗ വിദഗ്ദ്ധയും കവിയുമാണ് റൂത്ത് ചാർലോട്ട് കൊൻ (Ruth Cohn).(ജനനം 1912, ആഗസ്റ്റ് 27- മരണം 2010 ജനുവരി 30)ജർമ്മനിയിലെ ബെർലിൻ സ്വദേശിനിയായിരുന്നു. പ്രമേയ കേന്ദ്രീകൃത ഇടപെടൽ ( തീം സെൻറേഡ് ഇൻൻററാക്ഷൻ അഥവാ ടിസിഐ) എന്ന പഠന രീതിയുടെ സ്ഥാപകയായിരുന്നു കൊൻ. വർക്ഷോപ്പ് ഇൻസ്റ്റിറ്റ്യൂട്ട് ഫോർ ലിവിംഗ് ലേണിംഗ് (വിൽ) എന്ന സ്ഥാപനത്തിന്റെ സ്ഥാപകയാണ്.ഇപ്പോൾ ഈ സ്ഥാപനം റൂത്ത് കോൻ ഇൻസ്റ്റിട്യൂട്ട്  ഫോർ ടിസിഐ എന്നാണ് അറിയപ്പെടുന്നത്.


</doc>
<doc id="352340" url="https://ml.wikipedia.org/wiki?curid=352340" title="ഫ്യൂച്ചർ ഷോക്ക്">
ഫ്യൂച്ചർ ഷോക്ക്

പ്രശസ്ത ഫ്യൂച്ചറിസ്റ്റായ ( ഭാവിസംബന്ധിയായ പ്രവചനം നടത്തുന്നയാൾഃആൽവിൻ ടോഫ്ലർ എഴുതിയ ഗ്രന്ഥമാണ് ഫ്യൂച്ചർ ഷോക്ക്. 1971 ലാണ് ഇദ്ദേഹം ഇതെഴുതുന്നത്. 


</doc>
<doc id="352342" url="https://ml.wikipedia.org/wiki?curid=352342" title="എടത്തല">
എടത്തല

എറണാകുളം ജില്ലയിലെ ആലുവാ താലൂക്കിൽ സ്ഥിതി ചെയ്യുന്ന ഒരു ഗ്രാമമാണ് എടത്തല. എടത്തല ഗ്രാമപഞ്ചായത്തിന്റെ ആസ്ഥാനം കൂടിയാണിത്. ജനസാന്ദ്രത കൂടിയ ഒരു പ്രദേശമാണിത്‌. ആലുവ പെരുമ്പാവൂർ സംസ്ഥാന പാതയിൽ നിന്നും ഏകദേശം മൂന്നു കിലോമീറ്റർ തെക്കു വശത്തായിട്ടാണ് എടത്തല . 15.98 ചതുരശ്രകിലോമീറ്റർ വിസ്തീർണ്ണമുള്ള ഈ പഞ്ചായത്ത് ആലുവ ഈസ്റ്റ് വില്ലേജ് പരിധിയിൽ വരുന്ന ഗ്രാമ പഞ്ചായത്താണ്. ഈ പഞ്ചായത്തിന്റെ അതിരുകൾ വടക്കുഭാഗത്ത് കീഴ്മാട്, വാഴക്കുളം പഞ്ചായത്തുകളും, കിഴക്കുഭാഗത്ത് വാഴക്കുളം, കിഴക്കമ്പലം പഞ്ചായത്തുകളും, തെക്കുഭാഗത്ത് കിഴക്കമ്പലം, തൃക്കാക്കര പഞ്ചായത്തുകളും കളമശ്ശേരി മുനിസിപ്പാലിറ്റിയും പടിഞ്ഞാറുഭാഗത്ത് കളമശ്ശേരി മുനിസിപ്പാലിറ്റിയും ചൂർണ്ണിക്കര പഞ്ചായത്തുമാണ്. പഴയ ആലുവാ വില്ലേജിന്റെ തെക്കുകിഴക്കേ അറ്റത്തായി സ്ഥിതി ചെയ്യുന്ന ഈ പഞ്ചായത്തിന്റെ സ്ഥാനം ഗ്രെയ്റ്റ് കൊച്ചിൻ ഡെവലപ്മെന്റ് അതോറിറ്റിയുടെ കിഴക്കേ അറ്റത്താണ്. ഇന്നത്തെ ആലുവ ഈസ്റ്റ് വില്ലേജും ആലുവ വെസ്റ്റ് വില്ലേജിലെയും വാഴക്കുളം വില്ലേജിലെയും ഏതാനും ഭാഗങ്ങളും ചേർന്നതാണ് എടത്തല ഗ്രാമപഞ്ചായത്ത്. 1950-ൽ രൂപം കൊണ്ട ചൂർണ്ണിക്കര പഞ്ചായത്തിൽ നിന്നും വേർപെടുത്തി 1969 സെപ്തംബർ 27-ാം തിയതി എടത്തല ഗ്രാമപഞ്ചായത്ത് രൂപീകരിക്കപ്പെട്ടു. ആലുവായിൽ നിന്ന് മൂന്നും കാക്കനാട്ടിൽ നിന്ന് ഏഴും അമ്പലമുകളിൽ നിന്ന് പത്തും കിലോമീറ്റർ മാത്രം അകലെ സ്ഥിതി ചെയ്യുന്ന ഈ പഞ്ചായത്ത് ഒരു കോളനിയായി രൂപാന്തരപ്പെട്ടു. കേരളത്തിലെ ഇടനാടുപ്രദേശത്തിലുള്ള ഭൂമിയാണ് ഈ പഞ്ചായത്തിലേത്.

ഏകദേശം 300 കൊല്ലം മുമ്പ് ജനങ്ങളെ സംഘടിപ്പിച്ച് ഇടപ്പള്ളി രാജാവിനെ കളത്തിൽ കർത്താവ് നേരിട്ട് യുദ്ധം ചെയ്ത സ്ഥലമാണ് പടമറ്റം. ഇന്ത്യൻ നാവികസേനയുടെ തെക്കെ ഇന്ത്യയിലെ ആയുധസംഭരണി പടമറ്റത്തോടു ചേർന്ന സ്ഥലത്താണ് സ്ഥിതി ചെയ്യുന്നത്. 172 വർഷം മുമ്പ് സ്ഥാപിച്ച പേങ്ങാട്ടുശ്ശേരി പള്ളിയും അക്കാലത്തുതന്നെ നിർമ്മിച്ച കുഴിവേലിപ്പടി പള്ളിയും മുസ്ളീം സമുദായത്തിന്റെ ആരാധനാലയങ്ങൾ ആയി ഈ പഞ്ചായത്തിൽ ഉണ്ട്. അനേകം തൈക്കാവുകളും ഇവിടെയുണ്ട്. 1928-ൽ ആരംഭിച്ച ചുണങ്ങം വേലി മഠവും അതിനോടു ചേർന്നുള്ള അഗതി മന്ദിരവും എടുത്തുപറയത്തക്ക സേവനാലയങ്ങൾ ആണ്. കുറുപ്പാലി മുസ്തഫ സാഹിബ് സ്വപിതാവിന്റെ അനുസ്മരണക്കായി സ്ഥാപിച്ച യത്തീംഖാനയും ഈ പ്രദേശത്തെ ഒരു പ്രധാന ധർമ്മ സ്ഥാപനമാണ്. വിഷചികിത്സയിൽ വിദഗ്ദ്ധരായ നെടുങ്ങാട്ടിൽ ആലിപ്പിള്ളയും, മെഴുക്കാട്ടിൽ കുഞ്ഞാമ്പുവും, ആനക്കുഴി വൈദ്യരും തിരുമ്മുവിദഗ്ദ്ധനായ പിച്ചനാട്ട് കുറുപ്പും ആയുർവേദ വൈദ്യൻമാരായ പുക്കോട്ടിൽ മാധവ വൈദ്യരും, എസ്.ഡി.ഫാർമസിയും അവരവരുടെ മേഖലകളിൽ സേവനം അനുഷ്ഠിച്ചവരാണ്. ആയുർവേദ യുനാനി ഹോമിയോ അലോപ്പതി ചികിത്സാ സ്ഥാപനങ്ങൾ ഇവിടെ പ്രവർത്തിക്കുന്നുണ്ട്. അയിത്തം തുടങ്ങിയ പലവിധ അനാചാരങ്ങളും കെട്ടുകല്യാണം തുടങ്ങിയ അന്ധവിശ്വാസങ്ങളും ഇവിടെ നിലനിന്നിരുന്നു. സർപ്പക്കാവുകൾ മിക്ക നായർ തറവാടുകളിലും കാണപ്പെടുന്നുണ്ട്. ‘പതി’ എന്ന പ്രേതാരാധനാ സമ്പ്രദായം നിലനിൽക്കുന്നുണ്ട്. പുള്ളുവൻപാട്ട്, ഓണപ്പാട്ട്, ഞാറ്റുപാട്ട്, തുടികൊട്ടിക്കൊണ്ടുള്ള ശാസ്താം പാട്ട്, കോൽക്കളി, ഒപ്പന തുടങ്ങിയ നാടൻ കലാരൂപങ്ങൾ ഇവിടെ കാണാൻ കഴിയുന്നു. കോൺക്രീറ്റ് കെട്ടിടങ്ങളുടെ ആവിർഭാവത്തോടുകൂടി പഴയ തച്ചുശാസ്ത്രരീതിയിലുള്ള ഗൃഹനിർമ്മാണരീതി വഴിമാറിപ്പോയിരിക്കുന്നു. പഴയരീതിയിൽ പണിതീർത്ത നാലുകെട്ടുകൾ ഏതാനും എണ്ണം മാത്രം കളത്തിൽ കുടുംബം വകയായി നിലനിൽക്കുന്നുണ്ട്. 
മം. 

ഏതാണ്ട് 300 കൊല്ലങ്ങൾക്കു മുമ്പ്, കളത്തിൽ കർത്താവ് ഇടപ്പള്ളി രാജാവിനെതിരേ യുദ്ധം ചെയ്ത സ്ഥലമായ പടമറ്റം എടത്തലയിലാണു. 172 വർഷങ്ങൾ മുമ്പു സ്ഥാപിച്ച പേങ്ങാട്ടുശ്ശേരി പള്ളി, കുഴിവേലിപ്പടി പള്ളി എന്നിവ മുസ്ലിം ആരാധനലായങ്ങളാണ്. മുസ്ലീം യോദ്ധാക്കളുടെ ഖബറിടങ്ങൾ ഉള്ള ശഹീദന്മാർസിയാറം സന്ദർശിക്കാൻ ധാരാളം ആളുകൾ എത്തുന്നു.



</doc>
<doc id="352345" url="https://ml.wikipedia.org/wiki?curid=352345" title="അസ്‌ട്രാഗാലസ്">
അസ്‌ട്രാഗാലസ്

ഫാബേസീ സസ്യകുടുംബത്തിലെ 3000 -ത്തോളം സ്പീഷിസുകൾ ഉള്ള ഒരു ജനുസാണ് അസ്‌ട്രാഗാലസ് (Astragalus). ഇതുവരെ അറിയപ്പെടുന്ന സ്പീഷിസുകളെ ഉൾപ്പെടുത്തിയാൽ ഇതാണ് ഏറ്റവും കൂടുതൽ സ്പീസിസുകൾ ഉള്ള സസ്യജനുസ്. ഉത്തരാർദ്ധഗോളത്തിലെ ഉഷ്ണമേഖലകളിൽ ആണ് ഇവ കാണപ്പെടുന്നത്. 

ധാരാളം ശലഭ-നിശാശലഭങ്ങളുടെ സ്പീഷിസുകൾ ആഹാരമാക്കുന്നവയാണ് അസ്ട്രാഗാലസ് ജനുസിലെ പല അംഗങ്ങളും.




</doc>
<doc id="352348" url="https://ml.wikipedia.org/wiki?curid=352348" title="സായ് ലുൺ">
സായ് ലുൺ

ആധുനിക കടലാസിന്റെയും കടലാസ് നിർമ്മാണ പ്രക്രിയയുടേയും ഉപജ്ഞാതാവാണ് ചൈനാക്കാരനായിരുന്ന സായ് ലുൺ (ഏ.ഡി. 48-121). ഹാൻ വംശജനായിരുന്ന ഇദ്ദേഹം ഒരു യൂനക്ക് (eunuch) ആയ ശേഷം രാജസേവനത്തിൽ കഴിയവേയാണ് കടലാസ് വ്യവസ്ഥാപിതമായി വാണിജ്യാടിസ്ഥാനത്തിൽ നിർമ്മിക്കാൻ ഉതകുന്ന പ്രക്രിയ കണ്ടുപിടിച്ചത്.

ഇന്നത്തെ ഹുആൻ പ്രവശ്യയിലെ ലീയാങ്ങ് പ്രദേശത്താണ് എ.ഡി 48ൽ ലൂണിന്റെ ജനനം. രാജ്യ സേവാർഥം ശണ്ഡീകരിക്കപ്പെട്ട യൂനെക്ക് ആവുകയായിരുന്നു ലുൺ. ഹാൻ പ്രവശ്യയിലെ ഹീ ചക്രവർത്തിയുടെ കീഴിൽ നിരവധി ഉദ്യോഗക്കയറ്റങ്ങൾ ലഭിച്ചുകൊണ്ടിരുന്നു ലൂണിനു. ആയുധങ്ങളും ഉപകരണങ്ങളും ഉണ്ടാക്കുന്നതിനു മേൽനോട്ടം എന്ന ഉയർന്ന പദവി വരെ എത്തിയ ലുൺ, അക്കാലത്ത് നടന്ന പല കൊട്ടാരം ഉപജാപങ്ങളിലും അട്ടിമറികളലും പങ്കാളിയായിരുന്നു. തൽഫലമായി ചക്രവർത്തിനി ഡെങ് സൂയ് (Consort Deng Sui)ഉടെ അടുത്ത ആളുമായിരുന്നു ലുൺ. 

ബി.സി രണ്ടാം നൂറ്റാണ്ട് മുതൽക്കേ പേപ്പർ ചൈനയിൽ നിലവിലുണ്ടായിരുന്നു. എന്നാൽ മുള പയോഗിച്ചും പട്ട് ഉപയോഗിച്ചും ഒക്കെ ഉണ്ടാക്കിയിരുന്ന ഇത്തരം കടലാസ്സുകൾ ഭാരം കൊണ്ടും നിർമ്മാണ ചെലവ് കാരണവും പ്രചരിച്ചില്ല. അങ്ങനെയിരിക്കേ എ.ഡി. 105ലാണ് ലുൺ കടലാസ്സിന്റെ നിർമ്മാണം നടത്തുന്നത് എന്ന് അനുമാനിക്കപ്പെട്ടുവരുന്നു. എന്നാൽ കീഴാളരായ ഏതോ ആളുടെ കണ്ടുപിടിത്തം ലൂണിന്റെ പേരിലായതായിരിക്കാനും സാധ്യതയുണ്ട് എന്ന് കരുതവരുമുണ്ട്. കടലാസ് കടന്നലുകൾ (paper wasps) എന്ന ജീവികളുടെ  കൂട് നിർമ്മാണം കണ്ടാണ് ലൂണിനു പേപ്പർ നിർമ്മിക്കാനുള്ള പ്രചോദനം ഉണ്ടായത് എന്ന് ഒരു ഐതിഹ്യമുണ്ട്.

സസ്യനാരുകൾ, തുണി, ചരട്, മരക്കഷണങ്ങൾ തുടങ്ങിയവ അരച്ച് വെള്ളത്തിൽക്കലക്കുകയും അങ്ങനെയുണ്ടാക്കിയ പൾപ്പിനെ അമർത്തി ജലം നീക്കം ചെയ്ത്  ഉണക്കിയെടുക്കുന്ന പ്രക്രിയ ആണ് ലുൺ കണ്ടുപിടിച്ചത്.

ആധുനിക കാലത്ത് പേപ്പർ നിർമ്മാണ യന്ത്രങ്ങളും സാമഗ്രകികളിലും അതിസങ്കീർണ്ണതകൾ നിറഞ്ഞതാണെങ്കിലും അവ ചെയ്യുന്ന പ്രക്രിയ ഇന്നും ലൂണിന്റെ കണ്ടുപിടിത്തത്തോട് വളരെയേറെ അടുത്ത് തന്നെ നിൽക്കുന്നു.

തന്റെ കണ്ടുപിടിത്തതിനു ജീവിതകാലത്ത് തന്നെ ലൂണിനു അംഗീകാരവും, പേരും, സമ്പത്തും ലഭിച്ചിരുന്നു. എന്നാൽ ചക്രവർത്തിനിയുടെ മരണത്തെതുടർന്ന് അധികാരമേറിയ ആൻ (emperor An) ചക്രവർത്തി പണ്ട് ലൂണിന്റെ കൊട്ടാരം ഉപജാപങ്ങൾക്ക് ഇരയായ വ്യക്തിയുടെ ചെറുമകനായിരുന്നു. സ്ഥാനാരോഹണം നടത്തിയ ശേഷം ലുണിനെ വിളിക്കാൻ ചക്രവർത്തി ആളയച്ചു. കുളിച്ച് അണിഞ്ഞൊരുങ്ങിയ ശേഷം ലുൺ വിഷം കുടിച്ച് ജീവിതം അവസാനിപ്പിക്കുകയായിരുന്നു. 

പിൽക്കാലത്ത് സായ് ലുൺ പിതൃആരാധനയ്ക്ക് (ancestor worship) പാത്രമാവുകയും സ്മാരക ക്ഷേത്രം  അദ്ദേഹത്തിന്റെ പേരിൽ ഉയരുകയും ചെയ്തിട്ടുണ്ട്. പേപ്പർ നിർമ്മാണത്തിൽ ഏർപ്പെട്ടിരുന്ന നൂറു കണക്കിനു കുടുംബംങ്ങൾക്ക് അവിടം തീർതഥാടന കേന്ദ്രമായിരുന്നു.

ഒന്നാം നൂറ്റാണ്ടിലുള്ള ഈ കണ്ടുപിടിത്തം മൂന്നാം നൂറ്റാണ്ട് ആയപ്പോഴേക്കും സാമ്രാജ്യത്തിലുടനീളം വ്യാപിക്കുകയും, സാഹിത്യം, സാക്ഷരത എന്നിവ ജനകീയമാവാൻ കാരണമാവുകയും ചെയ്തു. ഏഴാം നൂറ്റാണ്ടിൽ കൊറിയ, വിയറ്റ്നാം, ജപ്പാൻ എന്നിവടങ്ങളിലും എട്ടാം ശതകത്തിൽ അറബികളിലേയ്ക്കും കടലാസ് എത്തി. 

12ആം നുറ്റാണ്ടിൽ മാത്രമാണ് യൂറോപ്പ് പേപ്പർ ഉപയോഗിച്ച് തുടങ്ങുന്നത്. വളരെ പെട്ടെന്ന് തന്നെ വാർത്ത/ആശയ വിനിമയ മാർഗ്ഗമായി കടലാസ്സിനു പ്രധാന്യം സിദ്ധിച്ചു. സൊക്കാളാസിറ്റിക്ക് യുഗത്തിനു ഗതിവേഗം നൽകിയത് കടലാസ് ആണെന്ന് പറയപ്പെട്ടിട്ടുണ്ട്. 

ലോക ചരിത്രത്തെ ഏറ്റവും സ്വാധീനിച്ച നൂറു വ്യക്തികളുടെ ഹ്രസ്വ ചരിത്രമാണ് ദ ഹൻഡ്രഡ് എന്ന പേരിൽ മൈക്കിൾ ഹാർട്ട് 1978ൽ പ്രസിദ്ധീകരിച്ച പുസ്തകം. ഈ പട്ടികയിൽ ഏഴാം സ്ഥാനം വഹിക്കുന്നത് സായ് ലുൺ ആണ്.   


</doc>
<doc id="352351" url="https://ml.wikipedia.org/wiki?curid=352351" title="ഷാനിയ ട്വയിൻ">
ഷാനിയ ട്വയിൻ

ഒരു കനേഡിയൻ ഗായികയും ഗാനരചയിതാവുമാണ് ഷാനിയ ട്വയിൻ.25 വർഷത്തെ തന്റെ സംഗീത ജീവിതത്തിനിടയിൽ 8.5 കോടി ആൽബങ്ങൾ ലോകമെമ്പാടുമായി വിറ്റഴിച്ചിട്ടുണ്ട്.ഇത് കൺട്രി മൂസിക് ചരിത്രത്തിൽ ഏറ്റവും കൂടുതൽ ആൽബങ്ങൾ വിറ്റഴിച്ച കലാകാരിയായി ഷാനിയയെ മാറ്റി. "കൺട്രി പോപ്പ് സംഗീതത്തിന്റെ രാജ്ഞ്ഞി" എന്നാണ് ഇവർ അറിയപെടുന്നത്...

5 ഗ്രാമി പുരസ്കാരമടക്കം നിരവധി പുരസ്കാരങ്ങൾ നേടിയിട്ടുള്ള ഷാനിയ ഹോളിവുഡ് വാക്ക് ഓഫ് ഫെയിം അടക്കം നിരവധി വാക്ക് ഓഫ് ഫെയിം ൽ ചേർക്കപ്പെട്ടിട്ടുണ്ട്.


</doc>
<doc id="352352" url="https://ml.wikipedia.org/wiki?curid=352352" title="അക്കേഷ്യ">
അക്കേഷ്യ

സാധാരണയായി വാറ്റിൽ എന്ന് അറിയപ്പെടുന്ന അക്കേഷ്യ (Acacia) ഫാബേസീ സസ്യകുടുംബത്തിലെ വളരെയേറെ സ്പീഷിസുകൾ ഉള്ള ഒരു ജനുസാണ്. ആഫ്രിക്കയിലെയും ആസ്ത്രേലിയയിലെയും തദ്ദേശവാസികളായ കുറെ സ്പീഷിസുകൾ ആണ് ഇതിൽ ആദ്യം ഉണ്ടായിരുന്നത്. എന്നാൽ 2000 -ന്റെ തുടക്കത്തിൽ ഇവ രണ്ടും ഒരേ പൂർവ്വികരിൽ നിന്നും ഉടലെടുത്തതല്ലെന്ന വിവാദം പൊട്ടിപ്പുറപ്പെട്ടു. പലതിനെയും പല ജനുസുകളിൽ പെടുത്തേണ്ടതാണെന്ന വാദവും ഉണ്ടായി. ടൈപ് സ്പീഷിസ് ആയ അക്കേഷ്യ നിലോട്ടിക്കയുമായി ബന്ധമില്ലാത്തവയാണ് ആസ്ത്രേലിയയിൽ കാണുന്ന 900- ത്തോളം സ്പീഷിസ് എന്ന വിവരവും പുറത്തുവന്നു. അതിനാൽ ആഫ്രിക്കയിൽ ഉള്ളതിനേക്കാൾ എണ്ണം കൂടുതൽ ഉള്ള ആസ്ത്രേലിയയിലെ സ്പീഷിസുകൾ വേറെ ജനുസ് ആയി പുനർനാമകരണം ചെയ്യേണ്ട അവസ്ഥയായി. സസ്യശാസ്ത്രജ്ഞൻ ആയ "ലെസ് പെഡ്‌ലി" അതിനെ റാക്കോസ്പേർമ എന്ന് പേരിട്ടെങ്കിലും അത് പൂർണ്ണമായി സ്വീകൃതമായില്ല. ആസ്ട്രേലിയക്കാരായ ശാസ്ത്രജ്ഞർ അവരുടേതാണ് കൂടുതൽ എണ്ണം ഉള്ളതെന്നും അക്കേഷ്യ പെന്നിനേർവിസിനെ പുതിയ ടൈപ് സ്പീഷ്ജിസ് ആക്കിക്കൊണ്ട് അവരുടേത് അക്കേഷ്യ എന്ന് തന്നെ നിലനിർത്തണമെന്നും ആഫ്രിക്കയിലേതിന് "വച്ചേലിയ" എന്ന് പേർ നൽകണമെന്നും ആവശ്യം ഉന്നയിച്ചു. ഇതിന് സ്വീകാര്യത കിട്ടിയെങ്കിലും ആഫ്രിക്കയിലെയും മറ്റു പലയിടത്തെയും ശാസ്ത്രജ്ഞർ അതിനെ എതിർത്തു.



</doc>
<doc id="352354" url="https://ml.wikipedia.org/wiki?curid=352354" title="ആൻഡ്രോയ്ഡ് സ്റ്റുഡിയോ">
ആൻഡ്രോയ്ഡ് സ്റ്റുഡിയോ

ആൻഡ്രോയ്ഡ് പ്ലാറ്റ്ഫോം ഡെവലപ്മെന്റിന്റെ ഔദ്യോഗിക ഇന്റഗ്രേറ്റഡ് ഡെവലപ്മെന്റ് എൻവയറോണ്മെന്റ്(ഐഡിഇ) ആണ് ആൻഡ്രോയ്ഡ് സ്റ്റുഡിയോ.

2013 മെയ് 16 ന് ഗൂഗിൾ ഐ/ഒ സമ്മേളനത്തിലാണ് ഇത് പ്രഖ്യാപിച്ചത്. ആൻഡ്രോയ്ഡ് സ്റ്റുഡിയോ അപ്പാച്ചെ ലൈസൻസ് 2.0 പ്രകാരം ലഭ്യമാണ്.

മെയ് 2013 ൽ വെർഷൻ 0.1 മുതൽ ആൻഡ്രോയ്ഡ് സ്റ്റുഡിയോ ഏർലിആക്സസ് പ്രിവ്യൂ ഘട്ടത്തിലായിരുന്നു. പിന്നീട് വെർഷൻ 0.8 മുതൽ ബീറ്റ ഘട്ടത്തിൽ പ്രവേശിച്ചു. ബീറ്റ 2014 ജൂണിലാണ് പുറത്തിറക്കിയത്. ആദ്യത്തെ സ്റ്റേബിൾ ബിൽഡ് 2014 ഡിസംബറിലാണ് പുറത്തിക്കിയത് ഇത് വെർഷൻ 1.0 ആയിരുന്നു.
ജെറ്റ്ബ്രാൻസ് ഇന്റലിജെ ഐഡിയ അടിസ്ഥാനപ്പെടുത്തി നിർമ്മിച്ച ആൻഡ്രോയ്ഡ് സ്റ്റുഡിയോ ആൻഡ്രോയ്ഡ് ഡെവലപ്മെന്റിന് മാത്രമായി ഡിസൈൻ ചെയ്തതാണ്. ഇത് വിൻഡോസ്, മാക് ഒഎസ് എക്സ്, ലിനക്സ് എന്നിവയിൽ ഡൗൺലോഡ് ചെയ്യാൻ ലഭ്യമാണ്. നേറ്റീവ് ആൻഡ്രോയ്ഡ് ഡെവലപ്മെന്റിന് ഉപയോഗിക്കുന്ന ഗൂഗിളിന്റെ പ്രാഥമിക ഐഡിഇ ആയി ഇത് ഉപയോഗിക്കുന്നു. എക്ലിപ്സ് ആൻഡ്രോയ്ഡ് ഡെവലപ്മെന്റ് ടൂൾസിനു പകരമായി ആൻഡ്രോയ്ഡ് സ്റ്റുഡിയോ ഉപയോഗിച്ചുവരുന്നു.

ആൻഡ്രോയ്ഡ് സ്റ്റുഡിയോയുടെ ഓരോ പുതിയ ബിൽഡിലും പുതിയ ഫീച്ചറുകൾ ഉൾപ്പെടുത്തിവരുന്നു. താഴെപ്പറയുന്ന ഫീച്ചറുകൾ ഇപ്പോഴത്തെ സ്റ്റേബിൾ വെർഷനിൽ ലഭ്യമാണ്.


</doc>
<doc id="352356" url="https://ml.wikipedia.org/wiki?curid=352356" title="മിഷ്ന">
മിഷ്ന

യഹൂദമതത്തിലെ വാചികനിയമങ്ങളുടെ (Oral Torah) ആദ്യത്തെ ക്രോഡീകരണമാണ് മിഷ്ന. റബൈനിക സാഹിത്യത്തിലെ ആദ്യത്തെ കൃതിയുമാണിത്.
റാബിനികയഹൂദതയുടെ ആദ്യത്തെ സമഗ്രസംഹിത എന്നു വിളിക്കാവുന്ന മിശ്നാ എബ്രായ ഭാഷയിലാണ് എഴുതപ്പെട്ടിരിക്കുന്നത്. ആറു ശ്രേണികളായി ക്രമീകരിച്ചിരിക്കുന്ന 63 നിബന്ധങ്ങളുടെ സമാഹാരമാണത്. എല്ലാ നിബന്ധങ്ങളിലുമായി 531 അദ്ധ്യായങ്ങൾ ഉണ്ട്.

മിശ്നായുടെ ശ്രേണികൾ താഴെപ്പറയുന്ന ആറു വിഷയങ്ങളെ സ്പർശിക്കുന്നവയാണ്:-
കൃഷി: ബൈബിളിലെ വിശുദ്ധിനിയമങ്ങളുമായി ചേർന്നു പോകുംവിധം കർഷകർ തങ്ങളുടെ തൊഴിലിനെ എങ്ങനെ ക്രമപ്പെടുത്തണമെന്നതിനെ സംബന്ധിച്ച നിർദ്ദേശങ്ങളാണ് ഇതിന്റെ ഉള്ളടക്കം.
തിരുനാളുകൾ: ദേവാലയത്തിലും ആവാസസ്ഥാനങ്ങളിലും വിശുദ്ധദിനങ്ങൾ എവ്വിധം ആചരിക്കണമെന്ന് ഈ ഭാഗം വിശദീകരിക്കുന്നു.
സ്ത്രീകൾ: ഭാര്യാഭർതൃബന്ധത്തിലും കുടുംബബന്ധങ്ങളിൽ പൊതുവേയും പാലിക്കേണ്ട വിശുദ്ധിനിയമങ്ങളാണ് ഇവിടെ പരിഗണിക്കപ്പെടുന്നത്.
നഷ്ടപരിഹാരങ്ങൾ: രാജനീതിയും നീതിപാലനവുമായി ബന്ധപ്പെട്ട വിഷയങ്ങൾ ഈ ഖണ്ഡത്തിൽ വിശകലനം ചെയ്യപ്പെടുന്നു. ശാസനവ്യവസ്ഥ, തർക്കപരിഹാരം എന്നിവ ഇതിന്റെ പരിധിയിൽ വരുന്നു.
വിശുദ്ധവസ്തുക്കൾ: തിരുനാളുകൾ ഒഴിച്ചുള്ള കാലത്തെ ബലികളേയും ആരാധനാവിധികളേയും സംബന്ധിച്ച നിഷ്ഠകളാണ് ഇതിൽ ചർച്ച ചെയ്യപ്പെടുന്നത്.
ശുദ്ധാശുദ്ധികൾ: ദേവാലയചര്യയിലും ദൈവോപാസനയിലും ജീവിതത്തിൽ പൊതുവേയും പാലിക്കേണ്ട വിശുദ്ധിനിയമങ്ങളാണ് ഇതിന്റെ വിഷയം. അശുദ്ധിയുടെ ഉല്പത്തിയും സ്രോതസ്സുകളും വിവരിക്കുന്ന ഇത്, അവക്കു പരിഹാരമായ വിശുദ്ധിനിഷ്ഠകളും വിവരിക്കുന്നു.
വായനക്കാരന് വിഷയത്തേയും അതു പ്രസക്തമാകുന്ന സാമൂഹ്യസ്ഥിതിയേയും കുറിച്ച് സാമാന്യധാരണ ഉണ്ടെന്ന സങ്കല്പത്തിലുറച്ചതാണ് മിശ്നയിലെ വിഷയപരിഗണന. അതിനാൽ വിശദീകരണങ്ങളും പാശ്ചാത്തല വിവരണവും മറ്റും ഒഴിവാക്കുന്ന അതിസംക്ഷിപ്ത ശൈലിയാണിതിൽ കാണുന്നത്. പലപ്പോഴും ഏതെങ്കിലും വിഷയത്തെ സംബന്ധിച്ച ഒന്നിലധികം നിലപാടുകൾ അവതരിപ്പിച്ച ശേഷം അവയെ പിന്തുണക്കുന്ന ന്യായങ്ങൾ അവതരിപ്പിക്കുകയോ അവക്കിടയിൽ തീർപ്പു കല്പിക്കുകയോ ചെയ്യാതെ നിർത്തുന്നു. മിശ്ന കൂടുതൽ അന്വേഷണങ്ങളുടേയും പഠനവിശകലനങ്ങളുടേയും തുടക്കമാകാൻ ഇതു കാരണമായി.
താമസിയാതെ യഹൂദസമൂഹങ്ങളിൽ വ്യാപകമായി പ്രചരിച്ച മിശ്ന അഗാധമായ പഠനത്തിനും വിശകലനത്തിനും വിധേയമായി. റാബിനികയഹൂദതയിൽ പരക്കെ ലഭിച്ച അംഗീകാരം പലസ്തീനയിലേയും ബാബിലോണിലേയും യഹൂദവിജ്ഞാനികളെ അതിന്റെ വ്യാഖ്യാനങ്ങളെഴുതാൻ പ്രേരിപ്പിച്ചു. മിശ്നായിലെ വാക്യങ്ങൾ ഓരോന്നായെടുത്ത് വിശകലനം ചെയത ഈ പഠനങ്ങൾ ഗെമാറകൾ എന്നറിയപ്പെട്ടു. 'ഗെമാറ' എന്ന പദം 'പഠിക്കുക' എന്നർത്ഥമുള്ള മൂലപദത്തിൽ നിന്നുത്ഭവിച്ചതാണ്. ഇവ മിക്കവാറും അരമായ ഭാഷയിലാണ് എഴുതപ്പെട്ടിരിക്കുന്നത്. ഈ പഠനങ്ങൾ മിശ്നായിലെ നിയമവ്യാഖ്യാനങ്ങളെ വെറുതെ ആവർത്തിക്കുന്നതിനു പകരം വാക്കുകകളും വാക്യങ്ങളുമായി ഇഴപിരിച്ച് സമഗ്രമായ വിശകലനത്തിനു വിധേയമാക്കുകയും പുതിയകാലത്തിന്റെ വെല്ലുവിളികൾക്കു മുൻപിൽ അവയെ പ്രസക്തമാക്കാൻ ശ്രമിക്കുകയും ചെയ്തു. 'അമോറ'-മാർ (amoraim) എന്നറിയപ്പെട്ട വേദജ്ഞാനികളായിരുന്നു ഈ വ്യാഖ്യനങ്ങളുടെ സ്രഷ്ടാക്കൾ. 

മിഷ്നയും അമോറകളും ചേർന്ന സംഹിതക്ക് താൽമുദ് എന്നു പേരായി. അമോറകളെ മാത്രം പരാമർശിക്കാനും താൽമുദ് എന്ന പേരുപയോഗിക്കാറുണ്ട്.


</doc>
<doc id="352359" url="https://ml.wikipedia.org/wiki?curid=352359" title="പാവൂർ">
പാവൂർ

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് പാവൂർ. വോർക്കാടി പഞ്ചായത്തിന്റെ കീഴിലാണ് ഈ ഗ്രാമം ഉൾപ്പെടുന്നത്. 

2001 ലെ സെൻസസ് പ്രകാരം പാവൂരിലെ ആകെയുള്ള ജനസംഖ്യ 6916 ആണ്. അതിൽ 3433 പുരുഷന്മാരും 3483 സ്ത്രീകളും ആണ്. കേരളത്തിന്റെ വടക്കേ അതിർത്തിയിലാണ് ഈ ഗ്രാമം സ്ഥിതി ചെയ്യുന്നത്. 

വിവിധ ഭാഷകൾ ഉപയോഗിക്കുന്നുണ്ടിവിടെ. മലയാളം, കന്നട, തൂളു, കൊങ്കണി എന്നിവ കൂടാതെ കുടിയേറ്റ തൊഴിലാളികൾ ഹിന്ദിയും തമിഴും സംസാരിക്കുന്നു.

കാസർഗോഡ് ജില്ലയിൽപ്പെട്ട മഞ്ചേശ്വരം നിയോജകമണ്ഡലത്തിൽ ഉൾപ്പെടുന്ന ഗ്രാമമാണിത്.

പാവൂർ ഗ്രാമത്തിലെ യുവജനത വളരെ വിദ്യാഭ്യാസ സമ്പന്നരാണ്. ഇവിടുത്തെ സാക്ഷരത 90 ശതമാനത്തിൽ കൂടുതലാണ്. ഒരു നാലു കിലോമീറ്റർ വൃത്ത പരിധിയിൽ വിദ്യാഭ്യാസ സ്ഥാപനങ്ങൾ ഉണ്ട്.
ഏ എൽ പി സർക്കാർ സ്കൂൾ ആണ് മഞ്ചേശ്വരത്തെ ഏറ്റവും പഴക്കമുള്ള വിദ്യാഭ്യാസം സ്ഥാപനം.

മംഗലാപുരത്തേക്ക് പോകുന്ന നാഷ്ണൽ ഹൈവേ 66 ഇവിടുത്തെ പ്രാദേശിക റോഡുമായി ബന്ധപ്പെട്ട് കിടക്കുന്നു. മംഗലാപുരം - പാലക്കാട് ലൈനിൽ വരുന്ന മഞ്ചേശ്വരം ആണ് സമീപത്തുള്ള റയിൽവേ സ്റ്റേഷൻ. മംഗലാപുരത്ത് വിമാനത്താവളവും ഉണ്ട്.


</doc>
<doc id="352360" url="https://ml.wikipedia.org/wiki?curid=352360" title="അമേരിക്കൻ ഐക്യനാടുകളുടെ സംസ്ഥാന പക്ഷികൾ">
അമേരിക്കൻ ഐക്യനാടുകളുടെ സംസ്ഥാന പക്ഷികൾ

ഐക്യനാടുകളുടെ സംസ്ഥാന നിയമസഭകൾ അംഗീകരിച്ച സംസ്ഥാന പക്ഷികളുടെ പട്ടിക. സംസ്ഥാന പക്ഷികളെ തെരഞ്ഞെടുക്കുന്ന രീതി ആരംഭിക്കുന്നത് 1927 ൽ അലബാമ, ഫ്ലോറിഡ, മൈനെ, മിസൌറി, ഒറിഗോൺ, ടെക്സാസ്, വ്യോമിങ്ങ് തുടങ്ങിയ സംസ്ഥാനങ്ങള് അവരവരുടെ സംസ്ഥാനങ്ങളുടെ പക്ഷികളെ തെരഞ്ഞെടുക്കാൻ തുടങ്ങിയതോടെയാണ്. സംസ്ഥാന പക്ഷിയെ അവസാനമായി തെരഞ്ഞെടുത്ത സംസ്ഥാനം 1973 ൽ അരിസോണയാണ്. അലാസ്ക, കാലിഫോർണിയ, സൌത്ത് ഡെക്കോട്ട, പെൻസിൽവാനിയ തുടങ്ങിയ സംസ്ഥാനങ്ങളിൽ സംസ്ഥാന പക്ഷികളെ വേട്ടയാടുന്നതിനു അനുവാദം ഉണ്ടായിരുന്നുവെങ്കിലും അലബാമ, ജോർജ്ജിയ, മസാച്ചുസെറ്റ്സ്, സൌത്ത് കരോലിന, ടെന്നസി തുടങ്ങിയ സംസ്ഥാനങ്ങൾ വേട്ടയാടുന്നതിൽ പ്രത്യേകമായ നിഷ്കർകളൊന്നുമില്ലാതെ അധികമായി ഒരു സംസ്ഥാന വേട്ടപ്പക്ഷിയെക്കൂടി നിഷ്കർശിച്ചിരുന്നു. നോർത്തേൺ കാർഡിനൽ ഏഴു സംസ്ഥാനങ്ങളുടെ സംസ്ഥാന പക്ഷിയാണ്. അതുപോലെ തന്നെ വെസ്റ്റേൺ മെഡോലാർക്ക് ആറ് സംസ്ഥാനങ്ങൾക്കും ഒരു പോലെ സംസ്ഥാന പക്ഷിയാണ്. നിരവധി സംസ്ഥാനങ്ങള്ക്ക് സംസ്ഥാന പക്ഷികളെക്കൂടാതെ പ്രത്യേകമായ സംസ്ഥാന ഡിനോസുകളം അതുപോലെ സംസ്ഥാന ഷഡ്പദങ്ങൾ, സംസ്ഥാന സസ്തനി അല്ലെങ്കിൽ സംസ്ഥാന കുതിര എന്നിവയൊക്കെ പ്രത്യേകമായിട്ടുണ്ട്. അതുകൂടാതെ 50 സംസ്ഥാനങ്ങൾക്കും പൊതുവായിട്ട് ഒരു സംസ്ഥാനപക്ഷി വേറേയുമുണ്ട്.


</doc>
<doc id="352366" url="https://ml.wikipedia.org/wiki?curid=352366" title="ഡൈ ഹൈഡ്രജൻ മോണോക്സൈഡ് പരോപകാര കിംവദന്തി">
ഡൈ ഹൈഡ്രജൻ മോണോക്സൈഡ് പരോപകാര കിംവദന്തി

ജലത്തെ ഡൈഹൈഡ്രജൻ മോണോക്സൈഡ് എന്ന്  പരിചിതമല്ലാത്ത രാസനാമത്തിൽ പരിചയപ്പെടുത്തി ശാസ്ത്ര അറിവുകൾ കുറഞ്ഞവരെ പരിഭ്രമിപ്പിക്കുക എന്ന ഉദ്ദേശത്തേടെ ഉണ്ടാക്കുന്ന കിംവദന്തി.ഈ രാസ പദാർത്ഥം  ഇരുമ്പിനെ  വേഗത്തിൽ തുരുമ്പിപ്പിക്കും, ചൂടായ ഈ ദ്രാവകം ദേഹത്ത് പതിച്ചാൽ മാരകമായ പൊള്ളലേൽക്കും തുടങ്ങിയ പ്രസ്താവനകൾ നടത്തി ഭയപ്പെടുത്തുന്നു ചിലപ്പോൾ ഇത്തരം കിംവദന്തി പരത്തുന്നവർ അപകടകരമായ  ഈ മാരക രാസവസ്തു നിരോധിക്കണം, ഇതിനുമുകളിൽ അപകടകരം എന്ന് ലാബൽ പതിപ്പിക്കണം തുടങ്ങിയ ആവശ്യങ്ങൽ കൂടി ഉൾപ്പെടുത്താറുണ്ട്. ശാസ്ത്രബോധത്തിന്റെ കുറവും ,അതിശയോക്തികൾ നിറച്ചുള്ള വിശകലനങ്ങളും അനാവശ്യ ഭയത്തിൽ എത്തിക്കും എന്നതിന് നല്ല ഉദാഹരണമാന് ഇത്തരം കിംവദന്തികൾ.

ഈ പരോപകാര കിംവദന്തി 1990 കളിൽ വലിയ പ്രചാരം നേടി. പതിനാലു വയസുകാരനായ ഒരു വിദ്യാർത്തി ഡൈഹൈഡ്രജൻ മോണോക്സൈഡ് നിരോധിക്കണം എന്ന് ആവശ്യപ്പെട്ടവരുടെ ഒരു സർവേ നടത്തി ആളുകളെ എത്രവേഗത്തിൽ തെറ്റിദ്ധരിപ്പിക്കാൻ ആകും എന്ന് തെളിയിച്ചു.
 ഈ കഥ ഇപ്പഴും ശാസ്ത്രവിദ്യാഭ്യാസത്തിന്റെ യും യുക്തി ചിന്തയുടേയും ആവശ്യകതയേപറ്റി പഠിപ്പിക്കാനായി ഉപയോഗിക്കാറുണ്ട്

മിച്ചിഗണിലെ ഡുറന്റിൽ നിന്ന് പ്രസിദ്ധീകരിക്കുന്ന "ഡുറന്റ് എക്സ്പ്രസ്" എന്ന ആഴ്ചപ്പത്രത്തിൽ 1983 ലെ ഏപ്രിൽ ഫൂൾ ദിവസം കൊടുത്ത വാർത്തയാണ് ഇതിന്റെ തുടക്കം. നഗരത്തിലെ ശുദ്ധജല വിതരണ പൈപ്പുകളിൽ ഡൈഹൈഡ്രജൻ മോണോക്സൈഡ് കണ്ടെത്തി എന്നായിരുന്നു വാർത്ത. ഈ രാസവസ്തു കൂടിയ അളവിൽ ഉള്ളിൽ പോയാൽ മരണം സംഭവിക്കാം എന്നും അവയുടെ ആവികൊണ്ടാൽ പൊള്ളികുമിളകൾ വരാൻ സാദ്ധ്യതയുണ്ട് എന്നും ആയിരുന്നു വാർത്ത
 ഈ കിംവദന്തി ഇന്റെർനെറ്റിൽ ആദ്യമായി എത്തിച്ചത് പിറ്റ്സ്ബർഗ് പോസ്റ്റ് ഗസറ്റ്  ആയിരുന്നു. ഡൈഹൈഡ്രജൻ മോണോക്സൈഡ് നിരോധിക്കാൻ ആവശ്യപ്പെട്ടുകൊണ്ടുള്ള ഒരു പാരഡി ഐക്യ സംഘടന യു,സി സാന്റക്രൂസിൽ ഉണ്ടാക്കാനും കാമ്പസ് പ്രചാരണങ്ങളും ചർച്ചകളും ആരംഭിക്കാനും ആഹ്വാനം ആയിരുന്നു ആ സൈറ്റിൽ ഉണ്ടായിരുന്നത്. 

സാന്താക്രൂസിലെ കാലിഫോർണിയ സർവകലാശാലയിൽ 1989-1990 കാലത്ത് ഒന്നിച്ച് താമസിച്ച് പഠിച്ച വിദ്യാർത്തികളായ  എറിക് ലക്നർ, ലാർസ് നോർപ്കെൻ ,മാത്യു കുഫിനാൻ എന്നിവരാണ്  ഈ കിംവദന്തി യുടെ സ്രഷ്ടാക്കൾ. 
‹The template "Better source example" is being considered for merging.› 

 ഇത് 1994 ൽ ജാക്സൻ എന്നയാൾ കൂടുതൽ പരിഷ്കരിച്ചു., <nowiki>"എത്രമാത്രം പെട്ടെന്ന് വിശ്വസിക്കുന്നവരാണ് നാം"</nowiki>എന്ന ഒരു സ്കൂൾ പ്രോജക്റ്റിനുവേണ്ടി ഡൈഹൈഡ്രജൻ മോണോക്സൈഡ് നിരോധിക്കാൻ ആവശ്യപ്പെടുന്നവരുടെ ഒരു സർവേ 14 വയസുകാരനായ നാഥൻ സോനർ എന്ന കുട്ടി നടത്തിയതോടെ ആണ് ഈ പരോപകാര കിംവദന്തി പൊതുജന ശ്രദ്ധ ആകർഷിച്ചതും  പ്രശസ്തമായതും. 

ജാക്ക്സന്റെ സൈറ്റിൽ ഈ മുന്നറിയിപ്പുകൾ കൂടി ഉൾപ്പെടുത്തിയിരുന്നു:

ഒരു വ്യാജ മറ്റീരിയൽ സുരക്ഷാ ഡാറ്റാ ഷീറ്റ് - അതിൽ വ്യവസായത്തിനും, ഗവേഷണങ്ങൾക്കും ഉപയോഗിക്കുന്ന അതീവ അപകടസാദ്ധ്യതയുള്ള ദ്രാവകം എന്ന് എഴുതി ചേർത്തിരുന്നു.


</doc>
<doc id="352367" url="https://ml.wikipedia.org/wiki?curid=352367" title="വാം-ഹോട്ട് ഇന്റർ ഗലാക്ടിക് മീഡിയം">
വാം-ഹോട്ട് ഇന്റർ ഗലാക്ടിക് മീഡിയം

ഗാലക്സികളുടെ ഇടയിലുള്ള സ്ഥലത്ത് സ്ഥിതിചെയ്യുന്ന വളരെ ചൂടുള്ള പ്ലാസ്മാവസ്ഥയിലുള്ള ബാരിയോൺ വസ്തുക്കളാണ് വാം-ഹോട്ട് ഇന്റർഗലാക്ടിക് മീഡിയം (ഡബ്ലിയു എച്ച് ഐ എം) അഥവാ സ്പാർസ് എന്നുപറയുന്നത്.  ഇവയ്ക്ക്  105 മുതൽ 107 കെൽവിൻ വരെ താപനില കാണപ്പെടുന്നു. ഇന്നത്തെ അവസ്ഥയിൽ പ്രപഞ്ചത്തിലെ 40-50 ശതമാനം ബാരിയോണുകളും ഇവയിലാണെന്നാണ് കോസ്മോളജിസ്റ്റുകൾ വിശ്വസിക്കുന്നത്. വളരെ ഉയർന്ന താപനിലയുള്ളതുകൊണ്ട് അൾട്രാവയലറ്റുകളെയും താഴ്ന ഊർജ്ജമുള്ള എക്സ് കിരണങ്ങളും നിരീക്ഷിക്കുകവഴി ഇവയെ വളരെ പെട്ടെന്ന് കണ്ടെത്താമെന്ന് കരുതുന്നു.

ഗുരുത്വാകർഷണബലം മൂലമുള്ള ചുരുങ്ങലും കൂടിച്ചേരലുകളും അക്രീഷനുകളും മൂലവും വളരെ ക്രീയാത്മകമായ ഗലാക്ടിക് ന്യൂക്ലിയൈ ഉള്ളതുകൊണ്ടും ഇവയ്ക്കുള്ളിൽ വളരെ വലിയ ഗ്യാസ്ഷോക്കുകൾ ഉണ്ടാവാറുണ്ട്. ഇത്തരം പ്രതിഭാസങ്ങൾ വമിക്കുന്ന ഗുരുത്വാകർഷണ ഊർജ്ജം താപീയ ഉത്സർജ്ജനങ്ങൾക്കും കൊളീഷൻലെസ് ഷോക്ക് ഹീറ്റിംഗിനും കാരണമാവുന്നു.

2010 മെയ് മാസത്തിൽ ഒരു വളരെ വലിയ വാം-ഹോട്ട് ഇന്റർഗലാക്ടിക് മീഡിയം റിസർവോയർ ചന്ദ്ര എക്സറേ ഒബ്സെർവ്വറി കണ്ടെത്തുകയുണ്ടായി. ഇത് ഭൂമിയിൽനിന്നും 400 പ്രകാശവർഷം അകലെ ഗാലക്സി ഭിത്തിയിലായാണ് കണ്ടെത്തിയത്(സ്കൾപ്ചർ വാൾ).



</doc>
<doc id="352385" url="https://ml.wikipedia.org/wiki?curid=352385" title="കാൽവിൻ കൂളിഡ്ജ്">
കാൽവിൻ കൂളിഡ്ജ്

അമേരിക്കൻ ഐക്യനാടുകളിലെ മുപ്പതാമത്തെ പ്രസിഡൻും റിപ്പബ്ലിക്കൻ പാർട്ടി നേതാവും അഭിഭാഷകനുമായിരുന്നു കാൽവിൻ കൂളിഡ്ജ് - Calvin Coolidge.
1920ൽ അമേരിക്കയുട 29 ആമത്തെ വൈസ് പ്രസിഡന്റായി തിരഞ്ഞെടുക്കപ്പെട്ടു. 1923ൽ വാറൻ ഹാർഡിംഗിന്റെ പെട്ടൊന്നുള്ള മരണത്തെ തുടർന്നാണ് പ്രസിഡന്റായത്. 1923 ആഗസ്റ്റ് രണ്ടു മുതൽ 1929 മാർച്ച് നാലു വരെ അമേരിക്കൻ പ്രസിഡന്റായി സേവനമനുഷ്ടിച്ചു.
ജോൺ കാൽവിൻ കൂലിഡ്ജ്, വിക്ടോറിയ ജോസഫൈൻ മൂർ എന്നിവരുടെ രണ്ടു മക്കളിൽ മൂത്തയാളായി 1872 ജൂലൈ നാലിന് ജനിച്ചു. അമേരിക്കൻ ഐക്യനാടുകളുടെ സ്വാതന്ത്ര്യ ദിനമായ ജൂലൈ നാലിന് ജനിച്ച അമേരിക്കൻ പ്രസിഡന്റാണ് ഇദ്ദേഹം.
ഒരു സർക്കാർ ഉദ്യോഗസ്ഥനായിരുന്നു കാൽവിൻ കൂളിഡ്ജിന്റെ പിതാവ്. വിട്ടുമാറാത്ത ശ്വാസകോശരോഗത്തിന് ഇരയായ മാതാവ് വിക്ടോറിയ ജോസഫൈൻ, കൂളിഡ്ജിന് 12 വയസ്സായ സമയത്ത് മരണപ്പെട്ടു. ഇളയ സഹോദരി ഗ്രേസ് കൂളിഡ്ജ് പതിനഞ്ചാം വയസ്സിൽ മരണപ്പെട്ടു. 1891ൽ കൂളിഡ്ജിന്റെ 18ാം വയസ്സിൽ പിതാവ് പുനർവിവാഹിതനായി. 


</doc>
<doc id="352388" url="https://ml.wikipedia.org/wiki?curid=352388" title="ജാഗോ ഹുവാ സവേര (ചലച്ചിത്രം)">
ജാഗോ ഹുവാ സവേര (ചലച്ചിത്രം)

1958ൽ എ.ജെ. കാർദർ സംവിധാനം ചെയ്ത പാക് സിനിമയാണ് ജാഗോ ഹുവാ സവേര (The Day Shall Dawn). 1960ലെ ഓസ്കാർ അവാർഡിനു വേണ്ടി പാകിസ്താനിൽ നിന്നും സമർപ്പിച്ച ചലച്ചിത്രമാണിത്. റീസ്റ്റോർഡ് ക്ലാസ്സിക്സ് വിഭാഗത്തിൽ പ്രദർശിപ്പിച്ച ഈ ചലച്ചിത്രത്തിന് നോമിനേഷൻ ലഭിച്ചില്ല. ആദ്യ മോസ്കോ അന്തർദേശീയ ചലച്ചിത്രോത്സവത്തിൽ ഗോൾഡൻ പുരസ്കാരം ഈ ചിത്രം നേടുകയുണ്ടായി. 


ഈസ്റ്റ് പാകിസ്താൻ ഫിലിം ഡെവലപ്മെന്റ് കോർപ്പറേഷൻ നിർമ്മിച്ച ഈ ചിത്രം ഇപ്പോൾ ബംഗ്ലാദേശിന്റെ ഭാഗമായ കിഴക്കൻ പാകിസ്താനിലാണ് ചിത്രീകരിച്ചത്. ഗ്രാമീണരായ മുക്കുവർ മത്സ്യബന്ധന ബോട്ട് സ്വന്തമാക്കുന്നതു സംബന്ധിച്ച സ്വപ്നങ്ങൾ പങ്കു വയ്ക്കുന്നതാണ് ചിത്രം. ഉറുദു ഭാഷയിൽ തിരക്കഥ രചിക്കപ്പെട്ട ഈ ചിത്രത്തിന് തിമിർ ബറാനാണ് സംഗീതം നൽകിയത്. മണിക് ബന്ദോപാധ്യായയുടെ കഥയെ അവലംബിച്ചാണ് ഈ ചിത്രത്തിന്റെ കഥ തയ്യാറാക്കിയിരിക്കുന്നത്. ഇന്ത്യൻ ചലച്ചിത്ര വിമർശകനായ സൈബൾ ചാറ്റർജിയുടെ അഭിപ്രായത്തിൽ അക്കാലത്തു പുറത്തിറങ്ങിയ ഏക സമാന്തര പാകിസ്താൻ സിനിമ ഇതു മാത്രമാണ്. 

ആദ്യ പ്രദർശനത്തിനു തൊട്ടു മുമ്പ് അയൂബ് ഖാന്റെ നേതൃത്വത്തിൽ രൂപീകരിക്കപ്പെട്ട പുതിയ സർക്കാർ സിനിമക്കു പ്രദർശനാനുമതി നൽകിയില്ല. ഇതിന്റെ തിരക്കഥ രചിച്ച കവി ഫൈസ് അഹമ്മദ് ഫൈസിനെ കമ്മ്യൂണിസ്റ്റ് ബന്ധത്തിന്റെ പേരിൽ തടവിലാക്കുകയും ചെയ്തു. പ്രധാന വേഷം കൈകാര്യം ചെയ്ത തൃപ്തി മിത്രയും ഭർത്താവ് ശംഭു മിത്രയും ഇടതു ചായ്‌വുള്ളവരും ഇപ്റ്റ അംഗങ്ങളുമായിരുന്നു. ലണ്ടനിലെ ആദ്യ പ്രദർശനത്തിൽ പാകിസ്താൻ ഹൈക്കമ്മീഷണർ വിലക്ക് ലംഘിച്ച് പ്രദർശനത്തിനെത്തി. 
2007 ഓടെ ചിത്രം പൂർണ്ണമായി പുനരുദ്ധരിച്ച് വീണ്ടെടുക്കപ്പെട്ടു. 2008 ൽ ന്യൂയോർക്ക് ചലച്ചിത്രോത്സവത്തിൽ ചിത്രം പ്രദർശിപ്പിച്ചു. കാൻസ് ചലച്ചിത്രോത്സവത്തിലെ ക്ലാസിക് സിനിമാ വിഭാഗത്തിൽ 2016 ൽ ചിത്രം പ്രദർശിപ്പിച്ചു.
2016 ൽ മുംബൈ ചലചിത്രമേളയിൽ ജാഗോ ഹുവ സവേര പ്രദർശിപ്പിക്കാൻ തിരുമാനിച്ചിരുന്നു. ചലച്ചിത്രോത്സവത്തിൽ പാകിസ്താനി ചിത്രം പ്രദർശിപ്പിക്കുന്നതിനെതിരേ സംഘർഷ് ഫൗണ്ടേഷൻ എന്ന എൻജിഒ സമരം നടത്തുന്നതിന് അനുമതി തേടി പോലീസിനെ സമീപിച്ചു. ഉറി ആക്രമണത്തിനുശേഷം പാകിസ്​താനെതിരായുളള വികാരം മുംബൈയുടെ പല ഭാഗങ്ങളിലും ശക്​തമാണ് എന്ന് വിലയിരുത്തി സംഘാടകർ ചിത്രം പ്രദർശിപ്പിക്കേണ്ടെന്ന്​ തീരുമാനിച്ചു.


</doc>
<doc id="352393" url="https://ml.wikipedia.org/wiki?curid=352393" title="കാരക്‌സ്">
കാരക്‌സ്

സൈപ്പരേസീ, സസ്യകുടുംബത്തിലെ 2000 -ത്തോളം അംഗങ്ങൾ ഉള്ള ഒരു ജനുസ് ആണ് കാരക്‌സ് (Carex). പുല്ലുപോലെയുള്ള ഈ സസ്യങ്ങൾ പൊതുവേ സെഡ്‌ജെസ് എന്ന് അറിയപ്പെടുന്നു. ഈ കുടുംബത്തിൽ ഏറ്റവും അംഗങ്ങൾ ഉള്ളതും കാരക്‌സ് ജനുസിൽ ആണ്. കാരക്‌സുകളെക്കുറിച്ചുള്ള പഠനത്തെ കാരിക്കോളജി (caricology) എന്നു വിളിക്കുന്നു..




</doc>
<doc id="352398" url="https://ml.wikipedia.org/wiki?curid=352398" title="ഷേക്ക് ചിന്നമൗലാന">
ഷേക്ക് ചിന്നമൗലാന

നാഗസ്വരവിദ്വാനായിരുന്നു ഷേക്ക് ചിന്നമൗലാന ( ജ:12 മെയ് 1924, ഗുണ്ടൂർ,ആന്ധ്രാപ്രദേശ് –മ: 13 ഏപ്രിൽ 1999, ശ്രീരംഗം, തമിഴ്നാട്), ഷേക്ക് എന്ന അപരനാമത്തിലാണ് അദ്ദേഹം അറിയപ്പെട്ടിരുന്നത്. രാഗാലാപനത്തിലും ഗായകി സ്വരങ്ങളിലും അദ്ദേഹം പുലർത്തിയിരുന്ന ഉന്നതനിലവാരവും നിയന്ത്രണവും ആസ്വാദകശ്രദ്ധയാകർഷിച്ചിരുന്നു.

സംഗീതപാരമ്പര്യമുള്ള കുടുംബത്തിൽ ജനിച്ച ചിന്ന മൗലാനയുടെ ശൈലി വിദ്വാൻ ആദം സാഹിബും മറ്റു വാദകരും തുടങ്ങിവച്ച സംഗീതപാരമ്പര്യത്തെ പിൻപറ്റുന്നതായിരുന്നു.പിതാവായ ഷേക്ക് കാസിം സാഹിബ് ആയിരുന്നു അദ്ദേഹത്തിന്റെ ആദ്യകാല ഗുരു.പിന്നീട് വിദ്വാൻ ഹസൻ സാഹിബിന്റെ കീഴിലും നാഗസ്വരപാഠങ്ങൾ അഭ്യസിച്ചു. കർണ്ണാടക സംഗീതത്തിൽ തഞ്ചാവൂർ ബാണി പിന്തുടർന്ന അദ്ദേഹം ദൊരൈക്കണ്ണ് സഹോദരന്മാർ, രാജം എന്നീ വാദകരിൽ നിന്നും തുടർന്നു പരിശീലനം തേടിയിരുന്നു




</doc>
<doc id="352400" url="https://ml.wikipedia.org/wiki?curid=352400" title="എയർ റേസിംഗ്">
എയർ റേസിംഗ്

വിമാനങ്ങൾ തമ്മിലുള്ള മത്സരമാണ് എയർ റേസിംഗ്. ഒരു നിശ്ചിത പാതയിലൂടെ ഏറ്റവും കുറഞ്ഞ സമയത്തിൽ പറക്കൽ പൂർത്തിയാക്കുന്നവരാണ് വിജയിക്കുക.

ആദ്യത്തെ ആകാശ മത്സരയോട്ടം നടന്നത് 1909 മെയ്‌ 23-നു ഫ്രാൻസിലെ പാരിസിലെ പോർട്ട്‌-ഏവിയേഷൻ എയർപോർട്ടിൽ നടന്ന പ്രിക്സ് ഡി ലഗാട്ടിനെറിയാണ്. 4 പൈലറ്റുകൾ, റേസിൽ പങ്കെടുക്കാൻ എത്തി, രണ്ട് പേര് തുടങ്ങി, ഒരാളും ഫിനിഷ് ചെയ്തില്ല. എന്നാൽ ഇത് പ്രതീക്ഷിച്ചതായിരുന്നു, അതുകൊണ്ട്തന്നെ ഏറ്റവും കൂടുതൽ ദൂരം സഞ്ചരിച്ച ആളെ വിജയിയായി പ്രഖ്യാപിച്ചു. 1.2 കിലോമീറ്റർ ദൈർഘ്യമുള്ള റേസ് പാതയിൽ 10 ലാപ്പുകളിലെ പകുതി പൂർത്തിയാക്കിയ ലിയോൺ ഡിലഗ്രാൻജെ വിജയിയായി. 

1909 ഓഗസ്റ്റ്‌ 22 മുതൽ 29 വരെ ഫ്രാൻസിലെ റെയിംസിൽ നടന്ന ഗ്രാൻഡ്‌ സെമൈൻ ഡി’ഏവിയേഷൻ ഡി ല ഷാംപെയ്ൻ നടക്കുന്നതിനു മുൻപായി ചില ചെറിയ മത്സരങ്ങൾ നടന്നു. ഇതായിരുന്നു അന്താരാഷ്ട്ര ഫ്ലയിംഗ് മത്സരങ്ങളുടെ ആദ്യ പ്രധാന വേദി, ഏറ്റവും മികച്ച പൈലറ്റുമാരെയും വിമാന നിർമാതാക്കളെയും സെലിബ്രിറ്റികളെയും രാജകുടുംബത്തിൽ പെട്ടവരെയും ഇത് ആകർഷിച്ചു.

അമേരിക്കയിലെ ആദ്യ എയർ റേസ് നടന്നത് 1910 ജനുവരി 10 മുതൽ 20 വരെ സൗത്ത് ലോസ് ആഞ്ചലസിനു സമീപം ഡൊമിൻഗ്യുസ് ഫീൽഡിലാണ്. പൈലറ്റുമാരായ എ. റോയ് നബെന്ശു, ചാൾസ് ഹണ്ടിംഗ്ടൻ എന്നിവരാണ് ഈ റേസ് നടത്തിയത്. ഈ മത്സരത്തിൽ പങ്കെടുക്കാൻ 43 പേർ അപേക്ഷ നൽകി, 16 പേർ പങ്കെടുത്തു. അന്ന് പതിമൂന്ന് വയസുണ്ടായിരുന്ന പിൽകാലത്ത് മിലിട്ടറി പൈലറ്റ് ആയ ജിമ്മി ഡൂലിറ്റിൽ ആദ്യമായി വിമാനം കണ്ടത്. 
1919 ഒക്ടോബർ 19-നു 2700 മൈൽ ദൈർഘ്യമുള്ള ആർമി ട്രാൻസ്കോണ്ടിനെൻറൽ എയർ റേസ് മത്സരങ്ങൾ ആരംഭിച്ചു. പങ്കെടുത്ത 48 വിമാനങ്ങളിൽ 33 എണ്ണം കോണ്ടിനെന്റ് ഡബിൾ ക്രോസ് ചെയ്തു. 

1970-ൽ ഫോർമുല വൺ റേസുകൾ യൂറോപ്പിലേക്ക് വന്നു. യുഎസ്സിൽ നടക്കുന്ന അത്ര മത്സരങ്ങൾ തന്നെ യൂറോപ്പിലും നടന്നു. 1970-ൽ ഡഗ്ലസ് ഡിസി-7 വിമാനം ഉപയോഗിച്ചു മൊജാവേ എയർപോർട്ടിൽനിന്നും 66 ലാപ്പുകളുള്ള എയർ റേസ് മത്സരമായ കാലിഫോർണിയ 1000 എയർ റേസ് ആരംഭിച്ചു. 
ഊർജമുള്ള പാരഗ്ലൈഡുകളും പാരമോട്ടോറുകളും ഉപയോഗിച്ചുള്ള ആകാശ പറക്കൽ മത്സരം ദക്ഷിണ ഫ്രാൻസിലെ മോൻട്ടോബൻ എയർഫീൽഡിൽ 2010 സെപ്റ്റംബർ 4-നു നടത്തി.

പാഞ്ചോ ബാർനെസ്, ലോവെൽ ബൈലാസ്, ആന്ദ്രെ ബ്യൂമോണ്ട്, പീറ്റർ ബീസെൻയു, ലൂയിസ് ബ്ലെരിയോട്ട്, അലൻ കോഭം, ജാക്കെലിൻ കൊച്ച്റാൻ, ഗ്ലെൻ കുർട്ടിസ്, ജെഫ്രി ഡി ഹവിലാൻഡ്, ജെഫ്രി ഡി ഹവിലാൻഡ് ജൂനിയർ, ജിമ്മി ഡൂലിറ്റിൽ, അമേലിയ ഇയർഹാർട്ട്, റോളണ്ട് ഗാരോസ്, യൂജീൻ ഗിൽബെർട്ട്, ക്ലോഡെ ഗ്രഹാം-വൈറ്റ്, ഗുസ്റ്റാവ് ഹമേൽ, ഹാരി ഹോക്കർ, ഫ്രാങ്ക് ഹോക്സ്, അലക്സ് ഹെൻഷോ, സ്റ്റീവ് ഹിൻട്ടോൻ, സ്കിപ്പ് ഹോം, ബെന്നി ഹോവാർഡ്, അമി ജോൺസൻ, ഹൂബർട്ട് ലതാം, ടോണി ലെവിയർ, ജോണി ലിവിംഗ്സ്ടോൺ, പോൾ മാന്റ്സ്, ജിം മോള്ളിസൺ, ജോൺ മോയിസന്റ്, ബ്ലാഞ്ചെ നോയെസ്, അഡോൾഫ് പീഗോഡ്, ജോൺ സിറിൽ പോർട്ടെ, സി. ഡബ്യൂ, എ. സ്കോട്ട്, ലൈൽ ഷെൽട്ടൻ, തോമസ്‌ സോപ്പുവിത്, ലൂയിസ് തടെൻ, ബോബി ട്രൂട്ട്, റോസ്കോ ടാർനെർ, ജൂൾസ് വെദ്രിൻസ്, ജിമ്മി വെടെൽ, ചാൾസ് ടരെസ് വെയ്മാൻ, മൈക്ക് മാൻഗോൾഡ്‌.



</doc>
<doc id="352404" url="https://ml.wikipedia.org/wiki?curid=352404" title="ജോഗേന്ദ്ര നാഥ് മണ്ഡൽ">
ജോഗേന്ദ്ര നാഥ് മണ്ഡൽ

അവിഭക്ത ഇന്ത്യയിലെ സമുന്നതനായ ദലിത് നേതാവും,പാകിസ്താന്റെ സ്ഥാപക ശില്പികളിൽ ഒരാളുമായിരുന്നു ജോഗേന്ദ്ര നാഥ് മണ്ഡൽ( 29 ജനുവരി 1904 – 5 ഒക്ടോബർ 1968).പാകിസ്താന്റെ ആദ്യ നിയമമന്ത്രിയായിരുന്ന അദ്ദേഹം കോമൺവെൽത്ത് - കാശ്മീർ കാര്യങ്ങളുടെ സഹമന്ത്രിസ്ഥാനവും വഹിച്ചു.


</doc>
<doc id="352408" url="https://ml.wikipedia.org/wiki?curid=352408" title="ബ്രിന്ദാവൻ എക്സ്പ്രസ്സ്‌">
ബ്രിന്ദാവൻ എക്സ്പ്രസ്സ്

ചെന്നൈ സെൻട്രലിനും ബാംഗ്ലൂർ സിറ്റി റെയിൽവേ സ്റ്റേഷനിനും ഇടയിൽ സർവീസ് നടത്തുന്ന ഇന്ത്യൻ റെയിൽവേയുടെ ട്രെയിനാണ് ട്രെയിൻ നമ്പർ 12639 / 12640 ബ്രിന്ദാവൻ എക്സ്പ്രസ്സ്‌. ട്രെയിൻ നമ്പർ 12639 ബ്രിന്ദാവൻ എക്സ്പ്രസ്സ്‌ ദിവേസന 07:50 ഇന്ത്യൻ സമയത്ത് ചെന്നൈ സെൻട്രലിൽനിന്നും പുറപ്പെട്ട് 14:00 ഇന്ത്യൻ സമയത്ത് ബാംഗ്ലൂർ സിറ്റി റെയിൽവേ സ്റ്റേഷനിൽ എത്തിച്ചേരുന്നു. ട്രെയിൻ നമ്പർ 12640 ബ്രിന്ദാവൻ എക്സ്പ്രസ്സ്‌ ദിവേസന 15:00 ഇന്ത്യൻ സമയത്ത് ബാംഗ്ലൂർ സിറ്റി റെയിൽവേ സ്റ്റേഷനിൽനിന്നും പുറപ്പെട്ട് 21:05 ഇന്ത്യൻ സമയത്ത് ചെന്നൈ സെൻട്രലിൽ എത്തിച്ചേരുന്നു. 24 കോച്ചുകളുള്ള ഈ ട്രെയിനിൽ എസി ചെയർ കാറുകൾ ഇല്ല.

ട്രെയിൻ നമ്പർ 12639 ബ്രിന്ദാവൻ എക്സ്പ്രസ്സ്‌ ദിവസേന ഇന്ത്യൻ സമയം 07:50-നു ചെന്നൈ സെൻട്രൽലിൽനിന്നും പുറപ്പെട്ടു ഇന്ത്യൻ സമയം 14:00-നു ബാംഗ്ലൂർ സിറ്റി റെയിൽവേ സ്റ്റേഷനിൽ എത്തിച്ചേരുന്നു. 
ട്രെയിൻ നമ്പർ 12639 ബ്രിന്ദാവൻ എക്സ്പ്രസ്സിനു ചെന്നൈ സെൻട്രൽ കഴിഞ്ഞാൽ അരക്കോണം (2 മിനിറ്റ്), വാലാജ റോഡ്‌ ജങ്ഷൻ (1 മിനിറ്റ്), കട്പടി ജങ്ഷൻ (2 മിനിറ്റ്), അംബുർ (1 മിനിറ്റ്), വനിയമ്പാടി (1 മിനിറ്റ്), ജോലർപേട്ടയ് (2 മിനിറ്റ്), കുപ്പം (1 മിനിറ്റ്), ബംഗാരപേട്ട് (2 മിനിറ്റ്), കൃഷ്ണരാജപുരം (2 മിനിറ്റ്), ബാംഗ്ലൂർ കാന്റ് (2 മിനിറ്റ്), ബാംഗ്ലൂർ സിറ്റി ജങ്ഷൻ എന്നീ സ്റ്റോപ്പുകളാണ് ഉള്ളത്.

ട്രെയിൻ നമ്പർ 12640 ബ്രിന്ദാവൻ എക്സ്പ്രസ്സ്‌ ദിവസേന ഇന്ത്യൻ സമയം 15:00-നു ബാംഗ്ലൂർ സിറ്റി റെയിൽവേ സ്റ്റേഷനിൽനിന്നും പുറപ്പെട്ടു ഇന്ത്യൻ സമയം 21:05-നു ചെന്നൈ സെൻട്രൽ റെയിൽവേ സ്റ്റേഷനിൽ എത്തിച്ചേരുന്നു. 

ട്രെയിൻ നമ്പർ 12640 ബ്രിന്ദാവൻ എക്സ്പ്രസ്സിനു ബാംഗ്ലൂർ സിറ്റി റെയിൽവേ സ്റ്റേഷൻ കഴിഞ്ഞാൽ ബാംഗ്ലൂർ കാന്റ് (2 മിനിറ്റ്), കൃഷ്ണരാജപുരം (2 മിനിറ്റ്), ബംഗാരപേട്ട് (2 മിനിറ്റ്), കുപ്പം (2 മിനിറ്റ്), ജോലർപേട്ടയ് (2 മിനിറ്റ്), വനിയമ്പാടി (2 മിനിറ്റ്), അംബുർ (1 മിനിറ്റ്), കട്പടി ജങ്ഷൻ (2 മിനിറ്റ്), വാലാജ റോഡ്‌ ജങ്ഷൻ (2 മിനിറ്റ്), അരക്കോണം (2 മിനിറ്റ്), പേരാമ്പൂർ (2 മിനിറ്റ്), ചെന്നൈ സെൻട്രൽ എന്നീ സ്റ്റോപ്പുകളാണ് ഉള്ളത്.


</doc>
<doc id="352409" url="https://ml.wikipedia.org/wiki?curid=352409" title="കിഗെലി അഞ്ചാമൻ">
കിഗെലി അഞ്ചാമൻ

റുവാണ്ടയിലെ അവസാന രാജാവായിരുന്നു ബോൺ ജീൻ ബാപ്തിസ്റ്റ് ണ്ടഹിന്ദുർവ - (Born Jean-Baptiste Ndahindurwa) എന്ന കിഗെലി അഞ്ചാമൻ. ദീർഘകാലം റുവാണ്ടയിൽ അധികാരം കൈയാളിയിരുന്ന തുത്‌സി ന്യൂനപക്ഷവിഭാഗത്തിലെ അവസാന രാജാവായിരുന്നു കിഗെലി. 

1936 ജൂൺ 29ന് റുവാണ്ടയിലെ രാജാവായിരുന്ന യുഹി മുസിങ്ങയുടെയും മുഖശേമ എന്ന രാജ്ഞിയുടെയും മകനായി ജനിച്ചു.

1959ൽ രാജാവായി അധികാരമേറ്റ കിഗെലി അഞ്ചാമൻ 1961ൽ നടന്ന പട്ടാള അട്ടിമറിയിലൂടെ അധികാരഭ്രഷ്ടനായി നാടുവിട്ടു. പിന്നീട് അമേരിക്കയിൽ താമസമാക്കിയ അദ്ദേഹം റുവാണ്ടൻ അഭയാർഥികൾക്കും അനാഥകൾക്കുമായുള്ള ക്ഷേമപ്രവർത്തനങ്ങൾ നടത്തി.

2016 ഒക്ടോബർ 16ന് അമേരിക്കയിൽ അന്തരിച്ചു.



</doc>
<doc id="352412" url="https://ml.wikipedia.org/wiki?curid=352412" title="ബ്ലോക് ചെയിൻ">
ബ്ലോക് ചെയിൻ

ഒരു ഡിസ്ട്രിബൂട്ടഡ്‌ ഡാറ്റാബേസ് ആണ് ബ്ലോക് ചെയിൻ. തുടർച്ചയായി പുതുക്കപ്പെട്ടുകൊണ്ടിരിയ്ക്കുന്ന ഈ ഡാറ്റാബേസ് തിരുത്തലുകളും കയ്യാങ്കളികളും അസാദ്ധ്യമാംവിധം സുരക്ഷിതമാക്കപ്പെട്ടതാണ്. അതായത് ഡാറ്റാബേസിലെ ഓരോ ചേർപ്പുകളും അതിനു മുൻപുള്ള ചേർപ്പുകളുമായി ഒരു ഗണിത സമവാക്യത്തിലൂടെ ബന്ധപ്പെട്ടു കിടക്കുന്നു. ബിറ്റ് കോയിൻ എന്ന പ്രശസ്തമായ ക്രിപ്റ്റോഗ്രാഫിക് കറൻസിയുടെ അടിസ്ഥാനം ബ്ലോക് ചെയിൻ എന്ന ഈ തുറന്ന കണക്കുപുസ്തകമാണ്. ബിറ്റ് കോയിൻ ശ്രുംഖലയിൽ ഉള്ള ഓരോ കണ്ണിയും ബ്ലോക് ചെയിനുമായി ബന്ധപ്പെട്ടു കിടക്കുന്നു. ഓരോ ബിറ്റ് കോയിൻ ഇടപാടുകളും ബ്ലോക് ചെയിനിൽ അടുക്കുകൾ ആയി രേഖപ്പെടുത്തി സൂക്ഷിയ്ക്കുന്നു. ഇത്തരത്തിൽ ഇടപാടുകൾ ബ്ലോക് ചെയിൻ ലെഡ്ജറിൽ ചേർക്കുന്ന മത്സരാത്മകമായ പ്രക്രിയയെ ബിറ്റ് കോയിൻ മൈനിംഗ് എന്ന പദം കൊണ്ടാണ് സൂചിപ്പിക്കുന്നത്. 
ബ്ലോക് ചെയിൻ ആദ്യമായി ഉപയോഗിച്ചത് ബിറ്റ് കോയിനു വേണ്ടി ആയിരുന്നു. ഇതിലൂടെ ഒരു അഡ്‌‌മിനിസ്ട്രേറ്ററുടെ ആവശ്യമില്ലാത്ത സ്വതന്ത്രമായതും സുരക്ഷിതമായവുമായ ഒരു ഡാറ്റാബേസ് ആയിരുന്നു വിഭാവനം ചെയ്തത്.


</doc>
<doc id="352415" url="https://ml.wikipedia.org/wiki?curid=352415" title="ജഹോയ്ലോസോറസ്">
ജഹോയ്ലോസോറസ്

തുടക്ക ക്രിറ്റേഷ്യസ് കാലത്തു ജീവിച്ചരുന്ന ഒരു ദിനോസർ ആണ് ജഹോയ്ലോസോറസ്. ചൈനയിൽ നിന്നും ആണ് ഫോസിൽ കണ്ടു കിട്ടിയിട്ടുള്ളത് . ചെറിയ ഒരു മിശ്രഭോജി ആയിരുന്നു ഇവ.

പ്രായപൂർത്തിയായവക്ക് 150 സെന്റീ മീറ്റർ വരെ നീളം ഉണ്ടായിരുന്നു എന്ന് അനുമാനിക്കുന്നു . പ്രായപൂർത്തി ആവാത്ത ഒരു സ്പെസിമെൻ ആണ് ഫോസിൽ ആയി ലഭിച്ചിട്ടുള്ളത് അത് കാരണം തന്നെ മറ്റു വിവരങ്ങൾ ഇപ്പോൾ ലഭ്യമല്ല .

ഓർനിത്തോപോഡ് വിഭാഗത്തിൽ പെട്ട ഒരു ദിനോസർ ആണ്. 



</doc>
<doc id="352417" url="https://ml.wikipedia.org/wiki?curid=352417" title="ക്വാഗ്ഗ പൂച്ചസ്രാവ്">
ക്വാഗ്ഗ പൂച്ചസ്രാവ്

അടി കടൽ വാസിയായ ഒരു മൽസ്യമാണ് ക്വാഗ്ഗ പൂച്ചസ്രാവ് അഥവാ Quagga Catshark. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്.

മെലിഞ്ഞ ശരീര പ്രകൃതി ഉള്ള ഇവ 37 സെന്റീ മീറ്റർ മാത്രം നീളം വെക്കുന്ന ചെറിയ ഇനം ആണ് . കടും തവിട്ടു നിറത്തിലുള്ള വരകൾ ആണ് ഇവയുടെ ശരീരത്തിൽ കാണാൻ കഴിയുക . ചെറിയ പരന്ന തലയാണ് ഇവയ്ക്ക് .

കടലിന്റെ അടിയിൽ 59–220 മീറ്റർ താഴ്ചയിൽ ആണ് ഇവയെ കാണുന്നത് . ലക്ഷദ്വീപ് കടലിലും , സോമാലിയയിലെ കടലിലും ആണ് ഇവയെ കാണുന്നത്.

മുട്ടയിടുന്ന വിഭാഗം സ്രാവ് ആണ് ഇവ .

പൂച്ചസ്രാവ് കുടുംബത്തിൽ പെട്ട മത്സ്യം ആണ് ഇവ.

കേരളത്തിലെ മൽസ്യങ്ങളുടെ പട്ടിക


</doc>
<doc id="352421" url="https://ml.wikipedia.org/wiki?curid=352421" title="ന്യൂ സ്റ്റയാഹോക്ക്, അലാസ്ക">
ന്യൂ സ്റ്റയാഹോക്ക്, അലാസ്ക

ഡില്ലിങ്ഘാം സെൻസസ് മേഖലയിലുൾപ്പെട്ട അമേരിക്കൻ സംസ്ഥാനമായ അലാസ്കയിലെ ഒരു ചെറു പട്ടണമാണ് ന്യൂ സ്റ്റയാഹോക്ക് (Central Alaskan Yup'ik: "Cetuyaraq"). 2010 ലെ സെൻസസ് പ്രകാരം പട്ടണത്തിലെ ജനസംഖ്യ 510 ആണ്

ന്യൂ സ്റ്റയാഹോക്ക് പട്ടണത്തിന്റെ അക്ഷാംശ രേഖാംശങ്ങൾ ആണ്. നുഷഗാക്ക് നദിയ്ക്കു സമാന്തരമായിട്ടാണ് പട്ടണത്തിന്റെ സ്ഥാനം.

യുണൈററഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി ആണ്. ഇതിൽ കരഭാഗം മാത്രവും ബാക്കി , അല്ലെങ്കിൽ 6.43 ശതമാനം ഭാഗം വെള്ളമുള്ള ഭാഗവുമാണ്


</doc>
<doc id="352422" url="https://ml.wikipedia.org/wiki?curid=352422" title="സ്കാമ്മൺ ബേ, അലാസ്ക">
സ്കാമ്മൺ ബേ, അലാസ്ക

സ്കാമ്മൺ ബേ ("Marayaaq" in Central Yup'ik) കുസിൽവാക്ക് സെൻസസ് മേഖലയിലുൾപ്പെട്ട, യു.എസ്. സംസ്ഥാനമായ അലാസ്കയിലെ ഒരു ചെറു പട്ടണമാണ്. 2010 ലെ സെൻസസ് അനുസരിച്ച് പട്ടണത്തിലെ ആകെ ജനസംഖ്യ 474 ആണ്. ഇവിടുത്തെ മാത്രം കണ്ടുവരുന്ന ഒരു സാൽമൺ വിഭവത്തിൽ നിന്നാണ് പട്ടണത്തിന് ഈ പേരു ലഭിച്ചത്. 

യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി ആണ്.


</doc>
<doc id="352423" url="https://ml.wikipedia.org/wiki?curid=352423" title="അറ്റ്കാസുക്ക്, അലാസ്ക">
അറ്റ്കാസുക്ക്, അലാസ്ക

അറ്റ്കാസുക്ക് () നോർത്ത് സ്ലോപ്പ് ബറോയിലുൾപ്പെട്ട, അലാസ്ക സംസ്ഥാനത്തെ ഒരു പട്ടണമാണ് . പട്ടണത്തിലെ ജനസംഖ്യ 228 at the രണ്ടായിരാമാണ്ടിലെ സെൻസസ് പ്രകാരം 228 ആണ്. 2010 ലെ സെൻസസിൽ ഇത് 233 ആയിരുന്നു.

അറ്റ്കാസുക്ക് പട്ടണത്തിന്റെ അക്ഷാംശ രേഖാംശങ്ങൾ ആണ്.

യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി ആണ്. ഇതിൽ കരഭാഗവും ബാക്കി (8.22%) ഭാഗം ജലവുമാണ്.

അറ്റ്കാസുക്കിൽ, അറ്റകാസുക്ക് എഡ്വേർഡ് ബർണൽ സീനിയർ മെമ്മോറിയൽ എന്ന പേരിൽ ഒരു വിമാനത്താവലവുമുണ്ട്. 

2010 ലെ യുണൈറ്റഡ് സ്റ്റേറ്റ്സ് സെൻസസ് പ്രകാരം, 233 പേർ പട്ടണത്തിലെ താമസക്കാരാണ്. വർഗ്ഗപരമായുള്ള കണക്കുകളനുസരിച്ച് 92.3% നേറ്റീവ് ഇന്ത്യൻ വർഗ്ഗക്കാരും 6.9% കറുത്ത വർ‌ഗ്ഗക്കാരും 0.9% രണ്ടോ അതിൽ കൂടുതലോയുള്ള വർഗ്ഗക്കാരുമാണ്.

രണ്ടായിരത്തിലെ സെൻസസ് പ്രകാരം പട്ടണത്തിൽ 228 ആളുകൾ, 55 വീടുകൾ, 44 കുടുംബങ്ങൾ എന്നിവയാണുള്ളത്. പട്ടണത്തിലെ ജനസാന്ദ്രത സ്ക്വയർ മൈലിന് 5.9 പേരാണ് (2.3/km²). ഓരോ 1.5 സ്ക്വയർ  മൈലിനും (0.6/km²) ശരാശരി 60 പാർപ്പിട സഞ്ചയങ്ങൾ വീതമുണ്ട്. ആളുകളുടം വർഗ്ഗമനുസരിച്ചുള്ള തരം തിരിവ് 4.82% വെളുത്തവരും, 94.30% നേറ്റീവ് ഇന്ത്യക്കാർ, 0.44% ഏഷ്യക്കാർ, and 0.44% രണ്ടോ മൂന്നോ വിഭാഗത്തിൽപ്പെട്ടവരുമാണ്.

55 പാർപ്പിട സഞ്ചയങ്ങളിൽ 50.9 ശതമാനം 18 വയസില് തഴെയുള്ള കുട്ടികള് കുടുംബങ്ങളോടൊപ്പവും, 47.3% വിവാഹിതരായി ഒപ്പം താമസിക്കുന്നവരും 21.8% സ്ത്രീകൾ അവിവാഹതരോ ഭർത്താവിനൊപ്പമല്ലാതെ താമസിക്കുന്നവരും 18.2 ശതാമന ആളുകൾ കുടുംബസമേതമല്ലാതെയും 16.4% ഒറ്റയ്ക്കു താമസിക്കുന്നവരുമാണ്. ഇവരിൽ ഒരാൾപോലും 65 ഓ അതിൽ കൂടുതലോ പ്രായുമുള്ളവർ ഇല്ല. സ്ത്രീപുരുഷ അനുപാതം 100 സ്ത്രീകള്ക്ക് 113.1 പുരുഷൻമാരാണ്.



</doc>
<doc id="352424" url="https://ml.wikipedia.org/wiki?curid=352424" title="ടെനക്കീ സ്പ്രിങ്സ്, അലാസ്ക">
ടെനക്കീ സ്പ്രിങ്സ്, അലാസ്ക

ടെനക്കീ സ്പ്രീങ്സ (Tlingit: "Tlaaguwu Aan") ചിച്ചാഗോഫ് ദ്വീപിലുള്ള ഹൂനാ-അൻഗൂൺ സെൻസസ് മേഖലയിലുൾപ്പെട്ട, അലാസ്ക, സംസ്ഥാനത്തെ ഒരു ചെറു പട്ടണമാണ്. At the രണ്ടായിരാമാണ്ടിലെ സെൻസസ് പ്രകാരം ഈ പട്ടണത്തിലെ ജനസംഖ്യ 104 മാത്രമാണ്.


</doc>
<doc id="352425" url="https://ml.wikipedia.org/wiki?curid=352425" title="പോർട്ട് ലയൺസ്, അലാസ്ക">
പോർട്ട് ലയൺസ്, അലാസ്ക

പോർട്ട് ലയൺസ് ("Masiqsirraq" in Alutiiq) കൊഡിയാക്ക് ദ്വീപിൽ സ്ഥിതി ചെയ്യുന്ന കൊഡിയാക്ക് ഐലൻറ് ബറോയിലുൾപ്പെട്ട യു.എസ്. സംസ്ഥാനമായ അലാസ്കയിലെ ഒരു ചെറുപട്ടണമാണ്. 2010 ലെ സെൻസസ്, പ്രകാരം പട്ടണത്തിലെ ജനസംഖ്യ 194 മാത്രമാണ്.


</doc>
<doc id="352426" url="https://ml.wikipedia.org/wiki?curid=352426" title="അനക്റ്റുവുക് പാസ്, അലാസ്ക">
അനക്റ്റുവുക് പാസ്, അലാസ്ക

അനക്റ്റുവുക് പാസ്, നോർത്ത് സ്ലോപ്പ് ബറോയിലുൾപ്പെട്ട യു.എസ്. സംസ്ഥാനമായ അലാസ്കയിലെ ഒരു പട്ടണമാണ്. 2000 ലെ സെൻസസ് പ്രകാരം ജനസംഖ്യ 282 ഉം 2010 ലെ സെൻസസ് . പ്രകാരം ജനസംഖ്യ 324 ഉം ആണ്. 

അനക്റ്റുവുക് പാസിലെ കാലാവസ്ഥ ഉത്തരധ്രുവതമേഖലാപ്രദേശത്തെ മരവിച്ച കാലാവസ്ഥയാണ്.  വളരെ ഉയർന്ന പ്രദേശമായതിനാൽ വേനൽക്കാലം തണുപ്പുള്ളതാണ്. ജനുവരി മാസത്തിലെ ശരാശരി താപനില ആണ്. അനക്റ്റവുക് പാസിൽ രേഖപ്പെടുത്തപ്പെട്ട ഏറ്റവും താഴ്ന്ന താപനില ഉം ഉയർന്ന താപനില യുമാണ്. വർഷത്തിൽ അനക്റ്റുവുക് പാസിൽ ഏകേദശം മഴ ലഭിക്കുന്നു, ശരാശരി മഞ്ഞുവീഴ്ച്ച വർഷത്തിൽ ഏകദേശം ആണ്. <br>


</doc>
<doc id="352430" url="https://ml.wikipedia.org/wiki?curid=352430" title="ഗൊലോവിൻ, അലാസ്ക">
ഗൊലോവിൻ, അലാസ്ക

ഗൊലോവിൻ, (മുമ്പ് Chinik "Siŋik" in Iñupiaq, "Cingik" in സെൻട്രൽ അലാസ്കൻ യുപിക്) നോം സെൻസസ് മേഖലയിലുള്ള, അലാസ്ക, സംസ്ഥാനത്തെ ഒരു ചെറുപട്ടണമാണ്. 2010 ലെ സെൻസസിൽ ഗൊലോവിൻ പട്ടണത്തിലെ ജനസംഖ് 156 ആയി കണക്കാക്കിയിരിക്കുന്നു.

ഗൊലോവിൻ പട്ടണം സ്ഥിതിചെയ്യുന്ന അക്ഷാംശ രേഖാംശങ്ങൾ ആണ്

ഗൊലോവിൻ ഉൾക്കടലിനും ഗൊലോവിൻ കയലിനുമിടയ്ക്കായുള്ള മുന പോലുള്ള ഭാഗമാണ് ഈ പട്ടണം. പടിഞ്ഞാറേ അലാസ്കയിലെ സിവാർഡ് അർദ്ധ ദ്വീപിലാണിതു സ്ഥിത് ചെയ്യുന്നത്. നോം പട്ടണത്തിൽ നിന്നും കിഴക്കായിട്ടാണിത്. റഷ്യൻ വൈസ് അഡ്മിറലായിരുന്ന വാസിലി മിഖായിലോവിച്ച് ഗൊലോവിന്റെ (1776–1831) അനുസ്മരിക്കുന്നതിനായാണ് പട്ടണത്തിന് ഈ പേരു നൽകിയത്. 

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി 3.7 ചതുരശ്ര മൈലാണ് (9.6 ചതുരശ്ര കിലോമീറ്റർ).


</doc>
<doc id="352434" url="https://ml.wikipedia.org/wiki?curid=352434" title="ഗുഡ്ന്യൂസ് ബേ, അലാസ്ക">
ഗുഡ്ന്യൂസ് ബേ, അലാസ്ക

ഗുഡ്ന്യൂസ് ബേ ("Mamterat" in സെൻട്രൽ അലാസ്കൻ Yup'ik) ബെഥേൽ സെൻസസ് മേഖലയിലുൾപ്പെട്ട, അലാസ്ക സംസ്ഥാനത്തെ ഒരു പട്ടണമാകുന്നു. 2010 ലെ സെൻസസിൽ, പട്ടണത്തിലെ ജനസംഖ്യ 243 ആയി കണക്കാക്കിയിരിക്കുന്നു.

ഗുഡ്ന്യൂസ് ബേ സ്ഥിതി ചെയ്യുന്നത് ഗുഡ്ന്യൂസ് ഉൾക്കടലിന്റെ വടക്കേ കരയിൽ ഗുഡ്ന്യൂസ് നദിയുടെ അഴിമുഖത്തായിട്ടാണ്. അക്ഷാംശ രേഖാംശങ്ങൾ ആണ്. ബെഥേൽ പട്ടണത്തിന് തെക്കായിട്ടും, Dillingham പട്ടണത്തിന് വട്ക്കു പടിഞ്ഞാറായിട്ടും ആങ്കറേജ് പട്ടണത്തിന് പടിഞ്ഞാറായിട്ടുമാണ് ഗുഡ്ന്യൂസ് ബേ സ്ഥിതി ചെയ്യുന്നത്.

യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി 


</doc>
<doc id="352435" url="https://ml.wikipedia.org/wiki?curid=352435" title="ചുവാത്ത് ബലൂക്ക്, അലാസ്ക">
ചുവാത്ത് ബലൂക്ക്, അലാസ്ക

ചുവാത്ത് ബലൂക്ക് എന്ന പട്ടണം ബെഥേൽ സെൻസസ് മേഖലയിലുള്ള, അലാസ്ക സംസ്ഥാനത്തെ ഒരു പട്ടണമാണ്. 2010 ലെ സെൻസസ് അനുസരിച്ച് പട്ടണത്തിലെ ജനസംഖ്യ 118 ആണ്.

യുണൈറ്റഡ് സ്റ്റേറ്റസ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി 5.2 ചതുരശ്ര മൈലാണ് (13.4 ചതുരശ്ര കിലോമീറ്റർ). അതിൽ 3.5 ചതുരശ്ര മൈൽ (9.0 ചതുരശ്ര കിലോമീറ്റർ) ഭൂപ്രദേശം കരഭാഗം മാത്രവും ബാക്കി 1.7 ചതുരശ്ര മൈൽ (4.5 ചതുരശ്ര കിലോമീറ്റർ) (33.19 ശതമാനം) ഭാഗം ജലവുമാണ്


</doc>
<doc id="352436" url="https://ml.wikipedia.org/wiki?curid=352436" title="പുകയില വണ്ട്">
പുകയില വണ്ട്

തവിട്ടുനിറമുള്ള ചെറിയ വണ്ടുകളാണ് പുകയില വണ്ട്. . ഉണക്കി സൂക്ഷിക്കുന്ന പുകയിലയിലാണ് ഇവയുടെ പുഴുക്കളെ പ്രധാനമായും കാണപ്പെടുന്നത്. കൂടാതെ ഗോതമ്പുപൊടി, നിലക്കടല, കൊക്കോ, ബീൻസ്, സുഗന്ധവ്യഞ്ജനങ്ങൾ തുടങ്ങിയവയും ഇവ തുരന്നു തിന്ന് ഉൾഭാഗം പൊള്ളയാക്കുന്നു. ആക്രമണം അധികമാകുമ്പോൾ അവ പൊടിഞ്ഞുപോകുന്നതും കാണാം.



</doc>
<doc id="352440" url="https://ml.wikipedia.org/wiki?curid=352440" title="അപ്പർ കൾസ്കാഗ്, അലാസ്ക">
അപ്പർ കൾസ്കാഗ്, അലാസ്ക

അപ്പർ കൾസ്കാഗ് ബെഥേൽ സെൻസസ് മേഖലയിലുള്ള, യു.എസ്. സ്റ്റേറ്റായ അലാസ്കയിലെ ഒരു പട്ടണമാണ്.2010 ലെ സെൻസസ്പ്രകാരം ജനസംഖ്യ 210 ആണ്.

</doc>
<doc id="352441" url="https://ml.wikipedia.org/wiki?curid=352441" title="ബ്രെവിഗ് മിഷൻ, അലാസ്ക">
ബ്രെവിഗ് മിഷൻ, അലാസ്ക

ബ്രെവിഗ് മിഷൻ ("Sitaisaq" or "Sinauraq" in Iñupiaq) നോം സെൻസസ് മേഖലയിലുള്ള, അലാസ്ക സംസ്ഥാനത്തെ ഒരു ചെറുപട്ടണമാണ്. 2010 ലെ സെൻസസ് പ്രകാരം പട്ടണത്തിലെ ജനസംഖ്യ 388 ആണ്..


</doc>
<doc id="352445" url="https://ml.wikipedia.org/wiki?curid=352445" title="യാൻ വാൻസിന">
യാൻ വാൻസിന

ബൽജിയൻ ചരിത്രകാരനും നരവംശശാസ്ത്രജ്ഞനുമാണ് യാൻ വാൻസിന ( ജ:14സെപ്റ്റം:1929).ആഫ്രിക്കൻ ചരിത്രത്തിൽ ആഴത്തിലുള്ള പഠനങ്ങൾ നടത്തിയിട്ടുള്ള വാൻസിന മദ്ധ്യ ആഫ്രിക്കയിലെ ജനപദങ്ങളെക്കുറിച്ച് ആധികാരിക വിവരങ്ങൾ നൽകിയിട്ടുണ്ട്.വിസ്കോൺസിൻ സർവ്വകലാശാലയിൽ ഇതു സംബന്ധിച്ച പഠനങ്ങൾക്കും പരിശീലനങ്ങൾക്കും അദ്ദേഹം നേതൃത്വം നൽകുകയുണ്ടായി. 1950 മുതൽ 1990 വരെ നടന്ന പഠനങ്ങൾ ഈ രംഗത്ത് ത്വരിതമായ ഒരു മുന്നേറ്റത്തിനു കാരണമായിട്ടുണ്ട്.ലൂവെനിലുള്ള കാതലിക് സർവ്വകലാശാലയിൽ നിന്നു ഗവേഷണബിരുദം നേടിയ യാൻസിന വിസ്കോൺസിൻ സർവ്വകലാശാലയിൽ അദ്ധ്യാപകനായി പ്രവർത്തിയ്ക്കുന്നു.



</doc>
<doc id="352448" url="https://ml.wikipedia.org/wiki?curid=352448" title="പ്ലാസ്മ ടെലിവിഷൻ">
പ്ലാസ്മ ടെലിവിഷൻ

ചെറിയ അയണീകൃത സെല്ലുകളാൽ നിർമ്മിതമായ പ്ലാസ്മാ ഡിസ്പ്ലേ പാനലുകളാണ് പ്ലാസ്മാ ടെലിവിഷനുകളുടെ അടിസ്ഥാന ഭാഗം. 30 ഇഞ്ചിനും മുകളിലേയ്ക്കാണ് പ്ലാസ്മാ ഡിസ്പ്ലേ പാനലുകൾ ലഭ്യമാകുന്നത്. പുതിയ വിലകുറഞ്ഞതും കാര്യക്ഷമവുമായ എൽ സി ഡി പാനലുകളുടേയും ഓർഗാനിക് എൽ ഇ ഡി പാനലുകളുടേയും ആവിർഭാവത്തോടെ താരത‌‌മ്യേന വിലകൂടിയ പ്ലാസ്മാ ടെലിവിഷനുകളുടെ വിപണി നഷ്ടപ്പെട്ടു.
30 ഇഞ്ചു മുതൽ 15 ഇഞ്ച് വരെ (കോണോടു കോൺ) വലിപ്പത്തിലും 6 മുതൽ 10 സെന്റീമീറ്റർ കനത്തിലുമാണ് പൊതുവേ പ്ലാസ്മാ ഡിസ്പ്ലേകൾ നിർമ്മിയ്ക്കപ്പെടുന്നത്.എൽ സി ഡി ഡിസ്പ്ലേകളേക്കാൾ കറുപ്പും വെളുപ്പും വേർതിരിച്ചുകാണിയ്ക്കുന്നതിൽ മുന്നിലാണ് പ്ലാസ്മാ ഡിസ്പ്ലേകൾ. പ്ലാസ്മാ ഡിസ്പേകളുടെ പ്രതാപകാലത്ത് നിലവിലുണ്ടായിരുന്ന എൽ സി ഡി ഡിസ്പ്ലേകളുമായി താരതമ്യപ്പെടുത്തുമ്പോൾ പ്ലാസ്മാ ഡിസ്പ്ലേയിൽ യഥാർത്ഥ കറുപ്പ് നിറം ദൃശ്യമാക്കുമ്പോൾ സമാന എൽ സി ഡി ഡിസ്പ്ലേകളിൽ അത് ചാര നിറത്തിൽ ആയിരുന്നു കാണപ്പെട്ടിരുന്നത്. 
കനം കുറഞ്ഞ സ്പടികപ്പാളികളാൽ നിർമ്മിതമാണ് പ്ലാസ്മാ ടിവികൾ എന്നതിനാൽ അവയ്ക്ക് കണ്ണാടിപോലെ പ്രതിഫലിപ്പിക്കുന്ന ദൂഷ്യവശം ഉണ്ടായിരുന്നു. ഇതിനെ മറികടക്കാൻ പാനാസോണിക് പോലെയുള്ള കമ്പനികൾ 'ആന്റി ഗ്ലെയർ' ആവരണം പാനലുകൾക്ക് മുകളിൽ നൽകിയിരുന്നു.എൽ സി ഡി ഡിസ്പ്ലേകളുമായി താരത‌‌മ്യപ്പെടുത്തുമ്പോൾ പ്ലാസ്മാ പാനലുകളുടെ ഊർജ്ജ ഉപഭോഗം വളരെ കൂടുതലാണ്. 


</doc>
<doc id="352449" url="https://ml.wikipedia.org/wiki?curid=352449" title="പോയിന്റ് പെഡ്രോ കൂട്ടക്കൊല 1984">
പോയിന്റ് പെഡ്രോ കൂട്ടക്കൊല 1984

ശ്രീലങ്കയിലെ വടക്കൻ പ്രവിശ്യയിലെ പോയിന്റെ പെഡ്രോ എന്ന സ്ഥലത്ത് ശ്രീലങ്കൻ പോലീസ് പതിനാറോളം വരുന്ന ശ്രീലങ്കൻ തമിഴ് വംശജരെ കൊലപ്പെടുത്തിയ സംഭവമാണ് പോയിന്റ് പെഡ്രോ കൂട്ടക്കൊല എന്നറിയപ്പെടുന്നത്.

3000 ഓളം തമിഴ് വംശജർ കൊല്ലപ്പെട്ട ബ്ലാക്ക് ജൂലൈ സംഭവത്തിനുശേഷം, ധാരാളം ആളുകൾ ശ്രീലങ്കയിൽ നിന്നും അന്യനാടുകളിലേക്ക് പലായനം ചെയ്യാൻ തുടങ്ങി. ഇതോടെ, വിമത സംഘടനകളെ അടിച്ചമർത്താൻ സർക്കാർ കർശന നടപടികളെടുക്കാൻ തുടങ്ങി. ശ്രീലങ്കയുടെ വടക്കു-പടിഞ്ഞാറു പ്രവിശ്യയിൽ താമസിക്കുന്ന തമിഴ് വംശജരെ, ശ്രീലങ്കൻ സൈന്യം അന്യായമായി മർദ്ദിക്കുവാനും, കൊലപ്പെടുത്തുവാനും തുടങ്ങി.

1984 സെപ്തംബർ പതിനാറാം തീയതി, തിക്കം എന്ന സ്ഥലത്തു വെച്ചു നടന്ന ഒരു പോരാട്ടത്തിൽ നാലു ശ്രീലങ്കൻ പോലീസുകാർ കൊല്ലപ്പെട്ടു. ഇതിനു പകരമെന്നോണം പോയിന്റ് പെഡ്രോയിലെ സാധാരണ ജനങ്ങൾക്കുനേരെ പോലീസ് തുടർച്ചയായി വെടിവെപ്പു നടത്തി. പതിനാറു പേർ കൊല്ലപ്പെട്ടു. ഇതു കൂടാതെ, തമിഴ് വംശജരുടെ വ്യാപാര സ്ഥാപനങ്ങൾക്കും, വീടുകൾക്കും പോലീസ് കനത്ത നാശനഷ്ടങ്ങൾ വരുത്തിവെച്ചു.
പത്തിൽ താഴെ തമിഴ് വംശജർ മാത്രമാണ് കൊല്ലപ്പെട്ടതെന്നും, ഏതാനും ചില കടകൾ മാത്രം നശിപ്പിക്കപ്പെട്ടുള്ളു എന്നുമായിരുന്നു സർക്കാരിന്റെ ആദ്യ പ്രതികരണം. പോലീസ് സംഭവത്തെക്കുറിച്ചന്വേഷിച്ചെങ്കിലും, നാളിതുവരെ ആരെങ്കിലും അറസ്റ്റിലാവുകയോ, ശിക്ഷിക്കപ്പെടുകയോ ചെയ്തിട്ടില്ല.


</doc>
<doc id="352456" url="https://ml.wikipedia.org/wiki?curid=352456" title="ബ്രൈയിൽ വിത്തൗട്ട് ബോർഡേർസ്">
ബ്രൈയിൽ വിത്തൗട്ട് ബോർഡേർസ്

ബ്രൈയിൽ വിത്തൗട്ട് ബോർഡേർസ്

വികസ്വര രാജ്യങ്ങളിലെ അന്ധർക്കു വെണ്ടി പ്രവർത്തിക്കുന്ന അന്തരാഷ്ട്ര സംഘടനയാണ് ബ്രൈൽ വിത്തൗട്ട് ബോർഡേർസ് (Braill Without Borders BWB).

1998ൽ തിബറ്റിലെ ലാഹ്സായിലാണ് ഇത് സ്ഥാപിതമായത്. സബ്രീയ തെൻബർക്കൻ എന്ന ജർമ്മൻ ക്കാരിയായ അന്ധവനിതയും അവരുടെ സുഹൃത്ത് നെതർലാഡ് സ്വദേശി പോൾ ക്രോൺൻബർഗുമാണ് ഇതിന്റെ സ്ഥാപകർ.

പിന്നോക്ക രാജ്യങ്ങളിലെ അന്ധർക്ക് പ്രതീക്ഷയും, നിത്യജീവിതത്തിലേക്കുള്ള പ്രായോഗിക പരിശീലനം നൽകലും,കഴിവുകളെ വികസിപ്പിക്കലുമാണ് സംഘടന ഉദ്ദേശിക്കുന്നത്. ഇതിൽ പ്രധാനം ബ്രൈൽ ഭാഷ പഠിപ്പിക്കക എന്നതാണ്. ബ്രൈൽ ലിപി നിലവില്ലില്ലാത്ത ഭാഷകളിൽ അതുണ്ടാക്കാനും BWB മുന്നിട്ടിറങ്ങുന്നു.

ടിബറ്റിനു പുറത്ത് BWBനു ശാഖയുള്ളത് ഇന്ത്യയിലാണ്.

തിരുവന്തപുരത്ത് വെള്ളയാണി കായലിന്റെ തീരത്ത് സ്ഥിതി ചെയ്യുന്ന കാന്താരി ഇന്റ്ർ നാഷണൽ എന്ന സ്ഥാപനമാണത്. നേതൃത്വ /സംരംഭക പരിശീലന സ്ഥാപനമാണ് കാന്താരി. 


</doc>
<doc id="352460" url="https://ml.wikipedia.org/wiki?curid=352460" title="യോസഫ് ഹെർമൻ">
യോസഫ് ഹെർമൻ

പോളിഷ് ചിത്രകാരനും എഴുത്തുകാരനുമായിരുന്നു യോസഫ് ഹെർമൻ.(ജ:3 ജാനു: 1911 – 19 ഫെബ് 2000), ബ്രിട്ടീഷ് ചിത്രകലാപ്രസ്ഥാനത്തിൽ ഗണ്യമായ സ്വാധീനം ഹെർമൻ ചെലുത്തിയിട്ടുണ്ട്.രണ്ടാം ലോകയുദ്ധ<meta />ത്തെത്തുടർന്ന് ജന്മദേശത്തുനിന്നു യൂറോപ്പി<meta />ന്റെ മറ്റുപ്രദേശങ്ങളിലേയ്ക്കു കുടിയേറിയ ജൂത<meta />രായ അനേകം കലാകാരന്മാരിൽ ഒരളായിരുന്നു യോസഫ്. 1938 ൽ തന്റെ ഇരുപത്തിഏഴാമത്തെ വയസ്സിലാണ് അദ്ദേഹം പോളണ്ട് വിട്ട് ബ്രസൽസിലേയ്ക്ക് കുടിയേറുന്നത്.എന്നാൽ ബൽജിയം ജർമ്മനിയുടെ അധീനത്തിലായപ്പോൾ ഫ്രാൻസി<meta />ലേയ്ക്കും പിന്നീട് ഇംഗ്ലണ്ടിലേയ്ക്കും ഹെർമൻ തന്റെ പ്രവർത്തനമേഖല മാറ്റി.

എണ്ണച്ചായചിത്രങ്ങളും ജലച്ചായച്ചിത്രങ്ങളും വരച്ചിട്ടുള്ള ഹെർമൻ കൂടുതലും തൊഴിലാളികളും രാഷ്ട്രീയഗതിവിഗതികളും ഉൾച്ചേർന്ന മേഖലകളാണ് ചിത്രീകരണത്തിനു തെരഞ്ഞെടുത്തത്. വെയിൽസ് കേന്ദ്രീകരിച്ച് രചനതുടർന്ന അദ്ദേഹത്തെ "ജോ ബാക്ക്" എന്നു ആരാധകർ വിളിച്ചിരുന്നു.



</doc>
<doc id="352464" url="https://ml.wikipedia.org/wiki?curid=352464" title="പനേറ്റ് ഇസ്ട്രാറ്റി">
പനേറ്റ് ഇസ്ട്രാറ്റി

റൊമാനിയൻ എഴുത്തുകാരനും കലാനിരൂപകനും ആയിരുന്നു പനേറ്റ് ഇസ്ട്രാറ്റി (ജ: ആഗസ്റ്റ്10, 1884 – ഏപ്രിൽ16, 1935) .തൊഴിലാളിവർഗ്ഗത്തെക്കുറിച്ചും അവരുടെ യാതനകളെക്കുറിച്ചുമാണ് പനേറ്റ് തന്റെ കൃതികളിൽ ഏറെയും വരച്ചുകാട്ടിയത്. .ബാൾക്കൻസിന്റെ മാക്സിം ഗോർക്കി എന്നു അദ്ദേഹത്തെ വിശേഷിപ്പിച്ചിരുന്നു.റൊമേനിയനുപുറമേ അദ്ദേഹം ഫ്രഞ്ചി<meta />ലും രചനകൾ നടത്തി.പോളിഷ് ചിത്രകാരനായ യോസഫ് ഹെർമന്റെ കലാപ്രവർത്തനങ്ങളെ പനേറ്റ് സ്വാധീനിച്ചിട്ടുണ്ട്.



</doc>
<doc id="352467" url="https://ml.wikipedia.org/wiki?curid=352467" title="കെന്ദ്രിക്ക്‌ ലാമർ">
കെന്ദ്രിക്ക്‌ ലാമർ

ഒരു അമേരിക്കൻ റാപ്പറും ഗാന രചയിതാവുമാണ് കെന്ദ്രിക്ക്‌ ലാമർ.

7 ഗ്രാമി പുരസ്കാരമടക്കം നിരവധി പുരസ്കാരങ്ങൾ നേടിയിട്ടുള്ള ലാമർ 2016-ലെ ടൈം മാഗസിന്റെ ലോകത്തിലെ ഏറ്റവും സ്വാധീനമുള്ള 100 പേരുടെ പട്ടികയിൽ ഇടം പിടിച്ചിട്ടുണ്ട്.. 

</doc>
<doc id="352469" url="https://ml.wikipedia.org/wiki?curid=352469" title="കൊലിയൂർ">
കൊലിയൂർ

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് കൊലിയൂർ. മഞ്ചേശ്വരം പഞ്ചായത്തിലാണ് ഈ ഗ്രാമം ഉൾപ്പെടുന്നത്.

മംഗലാപുരത്തേക്കുള്ള നാഷ്ണൽ ഹൈവേ 66 മായി കൊലിയൂർ റോഡ് ബന്ധപ്പെട്ടു കിടക്കുന്നു. സമീപത്തുള്ള റയിൽവേ സ്റ്റേഷൻ മംഗലാപുരം - പാലക്കാട് ലൈനിൽ വരുന്ന മഞ്ചേശ്വരമാണ്. മംഗലാപുരത്ത് വിമാനത്താവള സൗകര്യവും ലഭ്യമാണ്.

ഇവിടുത്തെ ജനങ്ങൾ വൈവിധ്യമാർന്ന ഭാഷയാണ് സംസാരിക്കുന്നത്. മലയാളം, തുളു, കന്നട, കൊങ്കണി തുടങ്ങിയവ. കുടിയേറ്റ തൊഴിലാളികൾ ഹിന്ദിയും, തമിഴും സംസാരിക്കുന്നു.

കാസർഗോഡ് നിയോജകമണ്ഡലത്തിന്റെ ഭാഗമായ മഞ്ചേശ്വരത്തിന്റെ കീഴിലുള്ളതാണ് ഈ ഗ്രാമം.


</doc>
<doc id="352472" url="https://ml.wikipedia.org/wiki?curid=352472" title="ശ്രീരംഗം">
ശ്രീരംഗം

തിരുച്ചിറപ്പള്ളിയുടെ, ഭാഗമായ ഒരു ദ്വീപ് നഗരമാണ് ശ്രീരംഗം (Srirangam) (തമിഴിൽ തിരുവരംഗം). ഒരു വശത്ത് കാവേരിയും മറുവശത്ത് കാവേരിയുടെ പോഷകനദിയായ കൊള്ളിടവുമാണ് ഉള്ളത്. ശ്രീവൈഷ്ണവർ എന്നറിയപ്പെടുന്ന മഹാവിഷ്ണുഭക്തരുടെ വലിയൊരു വിഭാഗം ഇവിടെയുണ്ട്.

 
ധാരാളം വിഷ്ണുഭക്തർ എത്തിച്ചേരുന്നതും ഇന്ത്യയിലെ ഏറ്റവും വലിയ ക്ഷേത്രസമുച്ചയവുമായ ശ്രീരംഗനാഥസ്വാമിക്ഷേത്രം ഇവിടെയാണ്. ക്ഷേത്രത്തിന്റെ വെബ്‌സൈറ്റുപ്രകാരം ശ്രീരംഗക്ഷേത്രമാണ് ലോകത്തിലെ ഇന്നും ഉപയോഗത്തിലുള്ള ഏറ്റവും വലിയ ഹൈന്ദവക്ഷേത്രം. 631000 ചതുരശ്ര മീറ്റർ ആണ് ഇതിന്റെ വിസ്താരം. 4 കിലോമീറ്റർ ചുറ്റളവുണ്ട് ക്ഷേത്രസമുച്ചയത്തിന്. ആങ്കർ വാട്ട് ഇതിലും വലുതാണെങ്കിലും ഇപ്പോൾ ചടങ്ങുകൾക്ക് ഉപയോഗിക്കുന്നില്ല.

156 ഏക്കറിൽ പരന്നുകിടക്കുന്ന ക്ഷേത്രം ഏഴുചുറ്റുമതിലിനുള്ളിൽ ആണ്. 21 വലിയ ഗോപുരങ്ങളാണ് ഇവയ്ക്ക് ഉള്ളത്. 72 മീറ്റർ ഉയരമുള്ള രാജഗോപുരം ഏഷ്യയിൽ ഏറ്റവും ഉയരമുള്ളതാണ്. ക്ഷേത്രം ഉണ്ടാക്കിയ കാലത്തെ ശ്രീരംഗം നഗരത്തിലെ ജനങ്ങൾ മുഴുവൻ ആ ക്ഷേത്രസമുച്ചയത്തിന്റെ ഉള്ളിൽ ആണ് ജീവിച്ചിരുന്നത്.

കാവേരി നദിക്ക് മധ്യത്തിലുള്ള ദ്വീപുകളിൽ സ്ഥിതിചെയ്യുന്ന മൂന്ന് രംഗനാഥക്ഷേത്രങ്ങളിൽ ഒന്നാണ് ശ്രീരംഗത്തേത്. അവ:
പൂർണ്ണമായും സ്വർണ്ണം കൊണ്ട് നിർമ്മിച്ച വൈദ്യുതവേലിക്കകത്ത് സംരക്ഷിച്ചിരിക്കുന്ന ഒരു ഗോപുരം ഇവിടെയുണ്ട്.

ക്ഷേത്രത്തിലേക്കായി വരുന്ന ഭക്തരാൽ സമ്പന്നമായ ഒരു സാമ്പത്തിക രംഗം ശ്രീരംഗത്തുണ്ട്. വൈകുണ്ഠ ഏകാദശിക്കാണ് ഏറ്റവും ആൾക്കാർ എത്തുന്നത്

ശ്രീരംഗത്ത് മറ്റനേകം ക്ഷേത്രങ്ങളും ഉണ്ട്.


</doc>
<doc id="352478" url="https://ml.wikipedia.org/wiki?curid=352478" title="കല്ലുചെടി">
കല്ലുചെടി

കടൽനിരപ്പിൽ നിന്നും 1800 അടി ഉയരമുള്ള നിത്യഹരിതവനങ്ങളിൽ കാണുന്ന ഓർക്കിഡേസീ കുടുംബത്തിലെ ഒരു ഓർക്കിഡാണ് കല്ലുചെടി.. നിറായെ ജൈവ അവശിഷ്ടമുള്ള ചതുപ്പുപോലുള്ള പുൽമേടുകളിൽ ആണ് ഇവയെ കാണുന്നത്. കാട്ടുപന്നികൾ ഇവയുടെ കിഴങ്ങ് മാന്തി തിന്നാറുണ്ട്. എളുപ്പത്തിൽ വളർത്താവുന്നതാണ് ഈ ഓർക്കിഡ്.



</doc>
<doc id="352480" url="https://ml.wikipedia.org/wiki?curid=352480" title="പട്‌ല">
പട്‌ല

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് പട്‌ല. കാസർഗോഡ് താലൂക്കിൽ കാസർഗോഡ് ബ്ളോക്കിൽ മധൂർ പഞ്ചായത്തിന്റെ കീഴിലാണ് ഈ ഗ്രാമം ഉൾപ്പെടുന്നത്. ജില്ലാ ആസ്ഥാനത്ത് നിന്നും ഒരു കിലോമീറ്റർ തെക്ക് മാറിയാണ് ഈ ഗ്രാമം സ്ഥിതി ചെയ്യുന്നത്. തലസ്ഥാന നഗരിയായ തിരുവനന്തപുരത്ത് നിന്നും 579 കിലോമീറ്റർ ദൂരമുണ്ട് പട്‌ലയിലേക്ക്. അറബി കടലിനോട് ചേർന്നു നിൽക്കുന്ന ഈ ഗ്രാമത്തിൽ എപ്പോഴും ഈർപ്പമുള്ള കാലാവസ്ഥയാണ് അനുഭവപ്പെടുന്നത്.

മലയാളവും തുളുവുമാണ് ഇവിടെ ജനങ്ങൾ സാധാരണയായി ഉപയോഗിക്കുന്ന സംസാര ഭാഷ. 



</doc>
<doc id="352482" url="https://ml.wikipedia.org/wiki?curid=352482" title="ഗാർസീനിയ കഡേലിയാന">
ഗാർസീനിയ കഡേലിയാന

ഗുരുതരമായ വംശനാശഭീഷണി നേരിടുന്ന ഒരു ചെറുവൃക്ഷമാണ് ഗാർസീനിയ കഡേലിയാന.. ക്ലൂസിയേസീ സസ്യകുടുംബത്തിലെ അംഗമായ ഈ മരം തെക്കൻ ആന്തമാൻ ദ്വീപിൽ മാത്രമേ കാണുന്നുള്ളൂ. ആദ്യമായി ശേഖരിച്ച ശേഷം ഇത് കണ്ടിട്ടേയില്ല. ജാർവ റിസേർവിലെ ആളുകേറാക്കാട്ടിൽ ഉണ്ടായേക്കാം. ഇവയെ കാണുന്ന ഇടങ്ങൾ വലിയതോതിൽ മരംവെട്ടിനശിപ്പിച്ചു കഴിഞ്ഞു.



</doc>
<doc id="352487" url="https://ml.wikipedia.org/wiki?curid=352487" title="ട്രിങ്കോമാലി കൂട്ടക്കൊലകൾ 1985">
ട്രിങ്കോമാലി കൂട്ടക്കൊലകൾ 1985

1985 ൽ ശ്രീലങ്കയിലെ ട്രിങ്കോമാലിയിൽ തമിഴ് വംശജരെ പല സമയത്തായി ശ്രീലങ്കൻ സൈന്യം കൊലപ്പെടുത്തിയ സംഭവമാണ് 1985 ലെ ട്രിങ്കോമാലി കൂട്ടക്കൊലകൾ എന്നറിയപ്പെടുന്നത്. 1983 ലെ കലാപത്തിൽ വീടു നഷ്ടപ്പെട്ട തമിഴ് വംശജർ കൂട്ടമായി പലായനം ചെയ്തു താമസിച്ചിരുന്ന ഒരു പ്രവിശ്യയായിരുന്നു ശ്രീലങ്കയുടെ കിഴക്കു ഭാഗത്തായി സ്ഥിതിചെയ്യുന്ന ട്രിങ്കോമാലി ജില്ല. തമിഴ് വംശജരെ ശ്രീലങ്കയിൽ നിന്നും തുരത്തി ഓടിക്കാനായി, ശ്രീലങ്കൻ സൈന്യവും, ഹോം ഗാർഡുകൾ എന്നു പേരുള്ള സമാന്തര സൈന്യവും തുടർച്ചയായി ശ്രമിച്ചുകൊണ്ടിരുന്നു.


</doc>
<doc id="352491" url="https://ml.wikipedia.org/wiki?curid=352491" title="ഇലക്ട്രോമാഗ്നറ്റിക് ഇൻഡക്ഷൻ">
ഇലക്ട്രോമാഗ്നറ്റിക് ഇൻഡക്ഷൻ

ഒരു ഇലക്ട്രിക് ചാലകത്തിൽ കാന്തികമണ്ഡലവുമായുള്ള ചലനാത്മകമായ സമ്പർക്കം മൂലം ഇലക്ട്രോമോട്ടീവ് ഫോഴ്സ് അഥവാ വോൾട്ടേജ് ഉണ്ടാവുന്നതിനെയാണ് ഇലക്ട്രോമാഗ്നറ്റിക് അല്ലെങ്കിൽ മാഗ്നറ്റിക് ഇൻഡക്ഷൻ എന്നുപറയുന്നത്.

1831 ല് ഇൻഡക്ഷൻ കണ്ടുപിടിച്ചതിന് മൈക്കൽ ഫാരഡേക്കാണ് അതിന്റെ പ്രശസ്തി നൽകുന്നത്. ജെയിംസ് ക്ലാർക് മാക്സ്വെൽ ഫാരഡെയുടെ ഇൻഡക്ഷൻ നിയമത്തിന് ഗണിതപരമായ വിശദീകരണം നൽകി. ഇൻഡ്യൂസ്ഡ് ഫീൽഡിന്റെ ദിശ ലെൻസ് നിയമം വ്യക്തമാക്കുന്നു. ഫാരഡെയുടെ നിയമം പിന്നീട് മാക്സ്വെൽ ഫാരഡേ സമവാക്യം എന്ന് ജനറലൈസ് ചെയ്തു. ഇത് ജെയിംസ് ക്ലാർക് മാക്സ്വെല്ലിന്റെ ഇലക്ട്രോമാഗ്നറ്റിസം സിദ്ധാന്തത്തിന്റെ ഒരു സമവാക്യമായി മാറി.


</doc>
<doc id="352492" url="https://ml.wikipedia.org/wiki?curid=352492" title="എഡ്ന ബേ">
എഡ്ന ബേ

എഡ്ന ബേ എന്ന പട്ടണം കോസിയുസ്കോ ദ്വീപിൽ സ്ഥിതി ചെയ്യുന്ന പ്രിൻസ് ആഫ് വെയിൽസ്-ഹൈദർ സെൻസസ് മേഖലയിലുള്ള യു.എസ്. സംസ്ഥാനമായ അലാസ്കയിലെ ഒരു ചെറു പട്ടണമാണ്. ജനസംഖ്യ വെറും 49 മാത്രമാണ്.

എഡ്ന ബേയുടെ അക്ഷാംശ രേഖാംശങ്ങൾ ആണ്.

According to the യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി ആണ്. ഇതിൽ, കരഭാഗം മാത്രവും (4.80%) ഭാഗം വെള്ളവുമാണ്.


</doc>
<doc id="352495" url="https://ml.wikipedia.org/wiki?curid=352495" title="കോഫ്മാൻ കോവ്, അലാസ്ക">
കോഫ്മാൻ കോവ്, അലാസ്ക

കോഫ്മാൻ കോവ് പട്ടണം പ്രിൻസ ആഫ് വെയിത്സ്-ഹൈദർ സെൻസസ് മേഖലയിൽ ഉൾപ്പെടുന്ന, അലാസ്ക സംസ്ഥാനത്തെ ഒരു പട്ടണമാണ്. ഇത് സ്ഥിതി ചെയ്യുന്നത് പ്രിൻസ് ആഫ് വെയിത്സ് ദ്വീപിലാണ്. 2000 ലെ സെൻസസ് പ്രകാരം ഇവിടുത്തെ ജനസംഖ്യ 199 ആണ്.

കോഫ്മാൻ കോവിന്റെ അക്ഷാംശ രേഖാംശങ്ങൾ ആണ്.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം കോഫ്മാൻ കോവ് പട്ടണത്തിന്റെ ആകെ വിസ്തൃതി ആണ്, ഇതിൽ കരഭാഗവും ബാക്കി (30.03%) ജലവുമാണ്.


</doc>
<doc id="352496" url="https://ml.wikipedia.org/wiki?curid=352496" title="ഫോർട്ട് ഹെയ്ഡൻ, അലാസ്ക">
ഫോർട്ട് ഹെയ്ഡൻ, അലാസ്ക

പോർട്ട് ഹെയ്ഡൻ, യിലുള്ള യു.എസിലെ അലാസ്ക സംസ്ഥാനത്തെ ഒരു പട്ടണമാകുന്നു. 2010 ലെ സെൻസസ് അനുസരിച്ച് പട്ടണത്തിലെ ജനസംഖ്യ 102 ആണ്.
ഫോർട്ട് ഹൈഡന്റെ അക്ഷാംശ രേഖാംശങ്ങൾ ആണ്.

യുണൈറ്റഡ് സ്റ്റേറ്റ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തന്റെ വിസ്തൃതി ആണ്. അതിൽ, കരഭാഗവും ബാക്കിയുള്ള (1.28 ശതമാനം) ഭാഗം വെള്ളവുമാണ്.

</doc>
<doc id="352497" url="https://ml.wikipedia.org/wiki?curid=352497" title="കൽട്ടാഗ്, അലാസ്ക">
കൽട്ടാഗ്, അലാസ്ക

കൽട്ടാഗ് ("Ggaał Doh" in Koyukon) യൂക്കോൺ-കോയുകുക്ക് സെൻസസ് മേഖലയിലുൾപ്പെട്ട അലാസ്ക സംസ്ഥാനത്തെ ഒരു വില്ലേജും പട്ടണവും ചേർന്ന സ്ഥലമാണ്. 2010 ലെ സെൻസസ് അനുസരിച്ച് കൽട്ടാഗിലെ ജനസംഖ്യ 90 ആണ്.


</doc>
<doc id="352499" url="https://ml.wikipedia.org/wiki?curid=352499" title="ലോവർ കൽസ്കാഗ്, അലാസ്ക">
ലോവർ കൽസ്കാഗ്, അലാസ്ക

ലോവർ കൽസ്കാഗ് ("Qalqaq" in Central Alaskan Yup'ik) ബെഥേൽ സെൻസസ് മേഖലയിലുൾപ്പെട്ട അലാസ്ക സംസ്ഥാനത്തെ ഒരു പട്ടണമാണ്. 2010 ലെ സെൻസസ് പ്രകാരം ഈ പട്ടണത്തിലെ ജനസംഖ്യ 282 ആണ്.

</doc>
<doc id="352500" url="https://ml.wikipedia.org/wiki?curid=352500" title="പാവാടക്കാരി">
പാവാടക്കാരി

ഒരു നിശാശലഭമാണ് പാവാടക്കാരി. . ജിയോമീറ്റർ നിശാശലഭകുടുംബത്തിൽപ്പെടുന്ന നക്സാ ജീസസ്സിലെപ്പെടുന്ന ഈ ശലഭസ്പീഷ്യസ്സ്, ശാസ്ത്രീയമായി വിശദീകരിച്ചത് 1884ൽ പ്രിയെർ ആണ്. കാറ്റലോഗ് ഓഫ് ലൈഫിൽ ഈ സ്പീഷ്യസ്സിന് ഉപജാതികളൊന്നും പട്ടികപ്പെടുത്തിയിട്ടില്ല.


</doc>
<doc id="352503" url="https://ml.wikipedia.org/wiki?curid=352503" title="നാഗാസ്ത്രം">
നാഗാസ്ത്രം

ഹൈന്ദവപുരാണങ്ങളിൽ പറയുന്ന മഹാവിഷം വമിക്കുന്ന ഒരു ഭയങ്കരാസ്ത്രമാണ് നാഗാസ്ത്രം . രാവണപുത്രനായ ഇന്ദ്രജിത്തിനും മഹാഭാരതത്തിലെ പ്രശസ്തനായ കർണ്ണനും ഈ അസ്ത്രമുണ്ടായിരുന്നു . ഇതിന്റെ അധിദേവത ശിവന്റെ കണ്ഠത്തിലെ ഭൂഷണമായ ഒരു നാഗഭൂതമാണ് . 

ഒരിക്കൽ നാഗൻ എന്നൊരു അസുരൻ സജ്ജനങ്ങളെ വളരെയേറെ ദ്രോഹിച്ചിരുന്നു . ആ അസുരനെ നിഗ്രഹിക്കാൻ ഒരു മാർഗ്ഗവുമില്ലാതായ ബ്രഹ്‌മാവ്‌ അഥർവ്വണ മന്ത്രങ്ങളാൽ വലിയൊരു ആഭിചാരം നടത്തി . അപ്പോൾ ഹോമകുണ്ഡത്തിൽ നിന്നും സർപ്പാകൃതിയിൽ ഒരു മഹാഭൂതമുണ്ടായി വന്നു . ആ നാഗഭൂതത്തോട് ക്ഷണത്തിൽ നാഗാസുരനെ നിഗ്രഹിക്കുവാൻ ബ്രഹ്‌മാവ്‌ നിർദ്ദേശിച്ചു . ബ്രഹ്മനിർദ്ദേശമനുസരിച്ചു നാഗഭൂതം നാഗാസുരന്റെ രാജ്യത്തെത്തി അവനെ യുദ്ധത്തിന് വെല്ലുവിളിച്ചു .യുദ്ധം കാണുന്നതിനായി ത്രിമൂർത്തികൾ നാഗഭൂതത്തെ അനുഗമിച്ചിരുന്നു. നാഗന്റെ സൈനികരെയെല്ലാം നാഗഭൂതം വിഴുങ്ങി . തുടർന്ന് നാഗന്റെ മന്ത്രിയും കൂടുതൽ സൈന്യങ്ങളും എത്തിയെങ്കിലും നാഗഭൂതം അവരെയും വിഴുങ്ങി . തുടർന്ന് നാഗാസുരന്റെ ഊഴമായി . നാഗാസുരനും നാഗഭൂതവും തമ്മിൽ ഉഗ്രമായ യുദ്ധമുണ്ടായി . അനേകവർഷക്കാലം സമനിലയിൽ യുദ്ധം തുടർന്നതിനു ശേഷം നാഗാസുരൻ ക്ഷീണിച്ചു അവശനായിത്തീർന്നു . അപ്പോൾ നാഗഭൂതം അവനോടു ധാർമ്മികനായി ജീവിക്കുമെങ്കിൽ വെറുതെ വിടാമെന്ന് പറഞ്ഞു . നാഗാസുരൻ അത് തിരസ്ക്കരിച്ചു .കോപിഷ്ഠനായ നാഗഭൂതം നാഗാസുരനെ വിഴുങ്ങിക്കളഞ്ഞു . 

ഇത്തരത്തിൽ നാഗാസുരനെ വധിച്ചതിന് ശേഷം ത്രിമൂർത്തികളെ വന്ദിച്ച നാഗഭൂതത്തിനു അവർ ധാരാളം അനുഗ്രഹങ്ങളും എല്ലായിടത്തും സഞ്ചരിക്കാനുള്ള സ്വാതന്ത്ര്യവും നൽകി . ശിവൻ തന്റെ കണ്ഠത്തിലെ ഒരു ആഭരണമായി നാഗഭൂതത്തെ സ്വീകരിക്കുകയും ചെയ്തു . 
കുറേക്കാലത്തിനു ശേഷം നാഗഭൂതത്തിനു ഈരേഴു പതിനാലു ലോകങ്ങളും ചുറ്റിക്കാണണമെന്ന ആഗ്രഹമുണ്ടായി . ശിവൻ അതിനു അനുവദിക്കുകയും , എന്നാൽ ശാല്മലീ ദ്വീപിൽ മാത്രം പോകരുതെന്ന് താക്കീതു നല്കുകയും ചെയ്തു . അതിനു ശേഷം സന്തോഷപൂർവ്വം ലോകം ചുറ്റിയ നാഗഭൂതം ശിവന്റെ താക്കീതു മറന്നുകൊണ്ട് ശാല്മലീ ദ്വീപിൽ എത്തിച്ചേർന്നു . അവിടം മഹാനാഗങ്ങളുടെ വാസഭൂമിയായിരുന്നു . നാഗങ്ങളിൽ ഏറ്റവും ഉഗ്രനായ തന്നെ കണ്ടിട്ടും അവർ ലേശം പോലും ബഹുമാനം കാണിക്കാത്തതു കണ്ടു നാഗഭൂതത്തിനു കോപമായി . നാഗഭൂതം അവരോടു കാരണമാരാഞ്ഞു . അപ്പോൾ അവർ തങ്ങൾക്കു പ്രബലനായ ഒരു ശത്രുവുണ്ടെന്നും , അവൻ എല്ലാ മാസവും ഇവിടെ കൃത്യമായി വരുമ്പോൾ സുഭിക്ഷമായി അവനു ഭക്ഷണം കൊടുത്തില്ലെങ്കിൽ അവൻ തങ്ങളെ ഓരോരുത്തരെയായി കൊന്നു തിന്നുകയാണ് പതിവെന്നും നാഗങ്ങൾ നാഗഭൂതത്തോടു പറഞ്ഞു .ഇന്ന് അവൻ വരുന്ന ദിവസമാണ് . കഴിയുമെങ്കിൽ അവനെ തോൽപ്പിച്ചു ഞങ്ങളെ രക്ഷിക്കുക . എന്നാൽ നിന്നെ രാജാവായി വാഴിക്കാം എന്ന് നാഗങ്ങൾ നാഗഭൂതത്തോടു പറഞ്ഞു . നാഗഭൂതം അതനുസരിച്ചു നാഗശത്രുവിനേയും കാത്തിരുന്നു . അപ്പോൾ കിഴക്കുനിന്നും പക്ഷിരാജാവായ ഗരുഡന്റെ വരവായി . അതുകണ്ടു നാഗങ്ങൾ ഓടിയൊളിച്ചു . നാഗഭൂതം അനങ്ങിയില്ല . ഗരുഡൻ വന്നപ്പോൾ അവൻ ഗരുഡനോട് യുദ്ധമാരംഭിച്ചു . ഗരുഡൻ ആദ്യമായി നാഗഭൂതത്തെ പ്രഹരിച്ചു . നാഗഭൂതം തിരികെയും പ്രഹരിച്ചു . ഇങ്ങനെ യുദ്ധം തുടർന്നുകൊണ്ടിരുന്നു . കുറച്ചു കഴിഞ്ഞപ്പോൾ നാഗഭൂതം തളർന്നുതുടങ്ങി . വിജയസാധ്യതയില്ലെന്നു മനസ്സിലാക്കിയ നാഗഭൂതം ഉടനെ അവിടെ നിന്നും ഓടി ശിവനെ അഭയം പ്രാപിച്ചു . ഗരുഡനും ഉടനെ അവിടെയെത്തി നാഗഭൂതത്തെ വിട്ടുതരണമെന്നു ശിവനോട് ആവശ്യപ്പെട്ടു . അപ്പോൾ ശിവൻ ഒരു വ്യവസ്ഥ വച്ചു . ഇനി ഗരുഡനെ ദ്രോഹിക്കുകയാണെങ്കിൽ എന്ത് വേണമെങ്കിലും ചെയ്തുകൊള്ളാനും , തല്ക്കാലം വെറുതെ വിടുവാനും ശിവൻ ഗരുഡനോട് കല്പ്പിച്ചു . ഗരുഡൻ അതനുസരിച്ചു തിരിച്ചു പോയി . 

തുടർന്ന് ശിവൻ നാഗഭൂതത്തിനു കൈലാസത്തിൽ അഭയം നല്കുകയും , നാഗാസ്ത്രത്തിന്റെ അടിസ്ഥാന ദേവതയായി അവരോധിക്കുകയും ചെയ്തു . നാഗാസ്ത്രത്തിൽ കുടികൊണ്ടു യോദ്ധാക്കളെ യുദ്ധത്തിൽ സഹായിക്കാനും , നാഗാസ്ത്രത്തിൽ നിന്റെ സേവനം മഹാധനുർധരന്മാർക് ആവശ്യമായി വരുമെന്നും ശിവൻ നാഗഭൂതത്തെ അനുഗ്രഹിച്ചു .

ലക്ഷ്മണനോടുള്ള യുദ്ധത്തിൽ ജയം കിട്ടാതായപ്പോൾ ഇന്ദ്രജിത്ത് മായയെടുത്ത് ആകാശത്തിൽ മറഞ്ഞുനിന്നു നാഗാസ്ത്രത്തെ അഭിമന്ത്രിച്ചു ശത്രുനിരയിലേക്കു അയയ്ച്ചു . ആ അസ്ത്രമേറ്റു ലക്ഷ്മണനും വാനരങ്ങളുമെല്ലാം ചേതനയറ്റു നിലംപതിച്ചു . ഹനുമാനെയും ജാംബവാനേയും നാഗാസ്ത്രം ബാധിച്ചില്ല . ശ്രീരാമനും വിഭീഷണനും മറ്റൊരിടത്തായിരുന്നതുകൊണ്ടു രക്ഷപ്പെട്ടു . ഇത്തരത്തിൽ അവർ ദുഃഖിച്ചിരിക്കുമ്പോൾ ശ്രീരാമദേവന്റെ ആജ്ഞയനുസരിച്ചു ഗരുഡൻ അവിടെയെത്തുകയും ലക്ഷ്മണന്റെ ശരീരത്തിൽ നിന്നും നാഗപാശത്തെ കൊത്തിയറുത്തു മാറ്റുകയും ചെയ്ത ശേഷം യുദ്ധഭൂമിയാകെ ഒന്ന് ചുറ്റിപ്പറന്നു . അപ്പോൾ മരിച്ചുകിടന്ന വാനരങ്ങളും ലക്ഷ്മണനുമെല്ലാം ജീവനോടെ എഴുന്നേറ്റു വന്നു .

അർജ്ജുനനുമായുള്ള അന്തിമയുദ്ധത്തിൽ, ഒരു ഘട്ടത്തിൽ അർജ്ജുനന്റെ ബാണങ്ങൾ കർണ്ണനെ മർദ്ദിച്ചു . അരിശം പൂണ്ട കർണ്ണൻ ഒറ്റയ്ക്കുള്ള അസ്ത്രങ്ങളിൽ ഏറ്റവും മാരകമായ സർപ്പമുഖം എന്ന പ്രത്യേക രീതിയിലുള്ള നാഗാസ്ത്രം അർജ്ജുനനെതിരെയുള്ള അടുത്ത അസ്ത്രമായി തിരഞ്ഞെടുത്തു . ഈ അസ്ത്രത്തിന് ഉര്ഗാസ്യാ എന്നും പേരുണ്ട് . ചാണക്കിട്ടു കടഞ്ഞു നന്നായി മെഴുക്കിയ ആ അസ്ത്രത്തെ കർണ്ണൻ ദിവസേന ചന്ദനപ്പൊടിയിട്ട് പൂജിച്ചു വന്നിരുന്നതാണ് . അർജ്ജുനന്റെ വധത്തിനായി ഈ അസ്ത്രം അദ്ദേഹം കരുതി വച്ചിരുന്നു . പരശുരാമൻ നൽകിയ ഈ അസ്ത്രത്തിൽ കർണ്ണനു വലിയ വിശ്വാസവുമുണ്ടായിരുന്നു . 

ആ സമയം യുദ്ധം കാണുവാൻ വന്നിരുന്ന അശ്വസേനൻ എന്ന ഒരു മഹാനാഗം കർണ്ണന്റെ ആവനാഴിയിൽ കയറി ബാണമായി ഇരുന്നു . ദേവന്മാർ ഇതുകണ്ട് ഭയന്നുപോയി . അശ്വസേനന് അർജ്ജുനനോട് തീരാത്ത പകയുണ്ടായിരുന്നു . അതിനു കാരണം പണ്ട് ഖാണ്ഡവവനം ദഹിപ്പിക്കുന്ന സമയത്തു അർജ്ജുനൻ അബദ്ധത്തിൽ അശ്വസേനന്റെ മാതാവിനെ കൊന്നിരുന്നു എന്നതാണ്. അന്നുമുതൽ അർജ്ജുനനോട് പകവീട്ടാനായി അശ്വസേനൻ തക്കം നോക്കിയിരിപ്പാണ് . അങ്ങനെയാണ് തഞ്ചത്തിൽ കർണ്ണനറെ ആവനാഴിയിൽ കയറി ബാണമായി ഇരുന്നത് . 

അസ്ത്രത്തെ പുറത്തെടുത്ത കർണ്ണൻ , തന്റെ വിജയം എന്ന വില്ലിൽ വച്ച് ചെവി വരെ ആഞ്ഞു വലിച്ചുകൊണ്ട് നാഗാസ്ത്രമന്ത്രം ജപിച്ചു . അപ്പോൾ പത്തു ദിക്കും പ്രകാശിപ്പിച്ചു കൊണ്ട് , കർണ്ണന്റെ നാഗാസ്ത്രം പ്രകടമായി . നാഗാസ്ത്രം കർണ്ണൻ പ്രയോഗിക്കുമെന്ന് അറിയാമായിരുന്ന "അശ്വസേനനാഗവും" അർജ്ജുനനോടുള്ള പൂർവ്വവൈരത്താൽ യോഗബലം പൂണ്ട് , കർണ്ണന്റെ മന്ത്രത്താൽ ആകർഷിക്കപ്പെട്ട് നാഗാസ്ത്രത്തിൽ കയറിക്കൂടിയിരുന്നു . 

തസ്മിസ്‌തു നാഗേ ധനുഷി പ്രയുക്തേ 
ഹാ ഹാ കൃതാഃ ലോക്പാലാ സശക്രാ
ന ചാപി തം ബുബുധേ സൂതപുത്രോ 
ബാണേ പ്രവിഷ്ടം യോഗബലേന നാഗം(23 ) 
[മഹാഭാരതം , കർണ്ണപർവ്വം , അദ്ധ്യായം 90 , ശ്ളോകം 23] 
"ഇത്തരത്തിൽ നാഗാസ്ത്രത്തെ തന്റെ ധനുസ്സിൽ പ്രയോഗിക്കാനായി കർണ്ണൻ തുനിഞ്ഞപ്പോൾ ,ഇന്ദ്രനുൾപ്പെടെയുള്ള ലോകപാലന്മാരായ ദേവന്മാർ , ഹാ ഹാ - എന്ന് നിലവിളിച്ചു പോയി . തന്റെ അസ്ത്രത്തിൽ യോഗബലയുക്തനായി ഒരു നാഗം കയറിയിട്ടുണ്ടെന്ന കാര്യം കർണ്ണൻ അറിഞ്ഞില്ല ." 

കർണ്ണന്റെ നാഗാസ്ത്രം ജ്വലിച്ചുകൊണ്ട് അർജ്ജുനനെതിരെ പോകാൻ നിൽക്കുന്നതു കണ്ട്‌ , ഇന്ദ്രൻ പേടിച്ചു വിറച്ചുപോയി . അദ്ദേഹം തന്റെ പുത്രനായ അർജ്ജുനന്റെ മരണം മുന്നിൽ കണ്ടു . ഇത്തരത്തിൽ ഭയചകിതനായ ഇന്ദ്രനെ ബ്രഹ്‌മാവ്‌ ആശ്വസിപ്പിച്ചു . അദ്ദേഹം പറഞ്ഞു ."വിഷമിക്കേണ്ട ദേവരാജാ . നിന്റെ പുത്രൻ അവസാനം വിജയിക്കും ."( മഹാഭാരതം , കർണ്ണപർവ്വം , അദ്ധ്യായം 90 , ശ്ളോകം 24 ആണിത് . ഈ ശ്ളോകത്തെ വിദ്വാൻ . കെ . പ്രകാശം , തന്റെ വിവർത്തനത്തിൽ ഉൾപ്പെടുത്തുയിട്ടില്ല . ഈ ശ്ളോകത്തിന്റെ അന്തിമവരി അർത്ഥത്തിന്റെ കാര്യത്തിൽ നാനാത്വം കാണിക്കുന്നു . )

കർണ്ണൻ നാഗാസ്ത്രം അയച്ചപ്പോൾ , ആകാശത്തു മഹാവിഷം വമിച്ചുകൊണ്ടു , കൊള്ളിമീൻ പോലെ എരിഞ്ഞുകൊണ്ട് അത് പാഞ്ഞുപോയി . ദേവന്മാർ ഇതുകണ്ട് അർജ്ജുനന്റെ ജീവനിലുള്ള ആശ വെടിഞ്ഞു . അസ്ത്രത്തിന്റെ തീക്ഷ്ണമായ പോക്ക് കണ്ടിട്ട് , "ഹേ അർജ്ജുനാ , നീ മരിച്ചു"- എന്ന് കർണ്ണൻ വിളിച്ചാർത്തു . 

കർണ്ണന്റെ തീക്ഷ്ണമായ നാഗാസ്ത്രം വരുന്നത് കണ്ട് , ഭഗവാൻ കൃഷ്ണൻ ലീലയാൽ തേരിന്റെ തട്ടിനെ ഭൂമിയിലേക്ക് ചവിട്ടി താഴ്ത്തി . അപ്പോൾ ശ്വേത വർണ്ണമുള്ള കുതിരകൾ മുട്ടുകുത്തി . രഥം ഭൂമിയിലേക്ക് ഒരു ചാണോളം ആഴത്തിൽ താഴ്ന്നു പോയി . അപ്പോൾ പാഞ്ഞുവന്ന ആ നാഗാസ്ത്രം അർജ്ജുനന്റെ ശിരസ്സിനു പകരം കിരീടത്തെയുമെടുത്തുകൊണ്ടു പാഞ്ഞു പോയി. കിരീടം കത്തിക്കരിഞ്ഞു നിലംപതിച്ചു . ദേവന്മാർ ഇതുകണ്ട് ഭഗവാൻ കൃഷ്ണനെ വാഴ്ത്തുകയും ആശ്വാസപൂർവ്വം നെടുവീർപ്പിടുകയും ചെയ്തു . അർജ്ജുനന്റെ കിരീടം ഇന്ദ്രൻ സമ്മാനിച്ചതും അമൃതോദ്ധിതമായ രത്നങ്ങളാൽ നിർമ്മിതവുമായിരുന്നു . ഇന്ദ്രന്റെയോ, വൈശ്രവണന്റേയോ, യമന്റെയോ, വരുണന്റെയോ, പിനാകിയുടേയോ പോലും അസ്ത്രങ്ങളാൽ തകർക്കാൻ സാധിക്കാത്ത ആ കിരീടം , എന്നാൽ കർണ്ണന്റെ ബാണമേറ്റു കത്തിക്കരിഞ്ഞു തകർന്നു .


</doc>
<doc id="352506" url="https://ml.wikipedia.org/wiki?curid=352506" title="സാക്സ്മാൻ, അലാസ്ക">
സാക്സ്മാൻ, അലാസ്ക

സാക്സ്മാൻ പട്ടണം റെവില്ലാഗിഗെഡൊ ദ്വീപിൽ സ്ഥിതി ചെയ്യുന്നതും കെച്ചികാൻ ഗേറ്റ് വേ ബറോയിലുൾപ്പെടുന്നിതുമായ തെക്കുകിഴക്കേ അലാസ്കയിലെ ഒരു പട്ടണമാണ്. 2010 ലെ സെൻസസ് പ്രകാരം പട്ടണത്തിലെ ജനസംഖ്യ 411 ആണ്. പട്ടണത്തിന്റെ വടക്കു പടിഞ്ഞാറായി കെച്ചികാൻ പട്ടണം സ്ഥിതി ചെയ്യുന്നു.
സാക്സ്മാൻ പട്ടണത്തിന്റെ അക്ഷാംശ രേഖാംശങ്ങൾ ആണ്. 

According to the യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകളനുസരിച്ച് പട്ടണത്തിന്റെ ആകെയുള്ള വിസ്തൃതി 


</doc>
<doc id="352508" url="https://ml.wikipedia.org/wiki?curid=352508" title="നൈറ്റ്മ്യൂട്ട്, അലാസ്ക">
നൈറ്റ്മ്യൂട്ട്, അലാസ്ക

നൈറ്റ്മ്യൂട്ട് ("Negtemiut" in Central Yup'ik) ബെഥേൽ സെൻസസ് മേഖലയിലുൾപ്പെടുന്ന, യു.എസ്. സംസ്ഥാനമായ അലാസ്കയിലെ ഒരു വില്ലേജും പട്ടണവുമാണ് 2000 സെൻസസ് അനുസരിച്ച് പട്ടണത്തിലെ ജനസംഖ്യ 208 ഉം 2010 ലെ സെൻസസ് പ്രകാരം 280 ഉം ആണ്.



</doc>
<doc id="352513" url="https://ml.wikipedia.org/wiki?curid=352513" title="ഹെർബർട്ട് ഹൂവർ">
ഹെർബർട്ട് ഹൂവർ

അമേരിക്കൻ ഐക്യനാടുകളുടെ മുപ്പത്തിഒന്നാമത്തെ പ്രസിഡന്റും റിപ്പബ്ലിക്കൻ പാർട്ടി നേതാവുമായിരുന്നു ഹെർബർട്ട് ക്ലാർക് ഹൂവർ - Herbert Clark Hoover.
1929 മാര്ച്ച് നാലുമുതൽ 1933 മാർച്ച് നാലുവരെയാണ് ഇദ്ദേഹം അമേരിക്കൻ പ്രസിഡന്റായി സേവനമനുഷ്ടിച്ചത്. 1921 മാർച്ച് അഞ്ചു മുതൽ 1928 ഓഗസ്റ്റ് 21 വരെ അമേരിക്കയുടെ വാണിജ്യ സെക്രട്ടറിയായിരുന്നു. 1917 ഓഗസ്റ്റ് പത്തുമുതൽ 1918 നവംബർ 11വരെ യുഎസ് ഫുഡ് അഡ്മിനിസ്‌ട്രേഷൻ ഡയറക്ടറായിരുന്നു. ഗവർണർ പദവിയോ സൈനിക ജനറൽ പദവിയോ വഹിക്കാതെ അമേരിക്കൻ പ്രസിഡന്റ് സ്ഥാനത്തേക്ക് തിരഞ്ഞെടുക്കപ്പെട്ട രണ്ടാമത്തെ ആളാണ് ഹെർബർട്ട് ഹൂവർ. വില്യം ഹോവാഡ് ടാഫ്റ്റാണ് ഈ ഗണത്തിൽ പെട്ട ആദ്യപ്രസിഡന്റ്.

അമേരിക്കയിലെ ഒരു സംസ്ഥാനമായ ഐയവയിലെ വെസ്റ്റ് ബ്രാഞ്ച് നഗരത്തൽ 1874 ഓഗസ്റ്റ് 10നാണ് ഹെർബർട്ട് ഹൂവർ ജനിച്ചത്. ഇരുമ്പുപണിക്കാരനായിരുന്ന (കൊല്ലൻ) ജെസ്സെ ഹൂവറുടെയും കാനഡ സ്വദേശിയായ ഹൽഡ മിൻതോണിന്റെയും മകനായി ജനിച്ചു.


</doc>
<doc id="352514" url="https://ml.wikipedia.org/wiki?curid=352514" title="ബിൽ ബ്രൈസൺ">
ബിൽ ബ്രൈസൺ

ജന പ്രിയ ആംഗ്ലോ - അമേരിക്കൻ എഴുത്തുകാരനാണ് വില്യം മക്ഗ്വയർ 'ബിൽ' ബ്രൈസൺ.(ജനനം ഡിസംബർ 8, 1951) നിരവധി യാത്രാവിവരണങ്ങളും ഇംഗ്ലീഷ് ഭാഷ, ശാസ്‌ത്രസാഹിത്യ പുസ്‌തകങ്ങളുമെഴുതിയിട്ടുണ്ട്. ‘എ ഷോർട്‌ ഹിസ്‌റ്ററി ഓഫ്‌ നിയർലി എവരിതിങ്ങ്‌ ഇംഗ്ലണ്ടിൽ മാത്രം മൂന്നുലക്ഷത്തിലേറെ പ്രതികൾ വിറ്റഴിഞ്ഞു.  അമേരിക്കയിൽ ജനിച്ച ബിൽ 1973 ൽ ബ്രിട്ടൻ സന്ദർശിക്കാനെത്തി, അവിടെ തുടരാൻ തീരുമാനിക്കുകയായിരുന്നു.  1995 നും 2003 നുമിടയ്ക്ക് വീണ്ടും അമേരിക്കയിലേക്കു വന്നു. ഡർഹാം സർവകലാശാല യുടെ ചാൻസലറായി  2005 മുതൽ2011 വരെ പ്രവർത്തിച്ചു.

‘നോട്‌സ്‌ ഫ്രം എ സ്‌മാൾ ഐലൻഡ്‌’(1995), എന്ന യാത്രാവിവരണം പ്രസിദ്ധീകരിച്ചതോടെ യു.കെ. യിൽ ശ്രദ്ധേയനായി.  ‘എ ഷോർട്‌ ഹിസ്‌റ്ററി ഓഫ്‌ നിയർലി എവരിതിങ്ങ്‌’ (2003), എന്ന  ശാസ്ത്രസഞ്ചാര കൃതി ലോകമെമ്പാടും വില്പനയിൽ ചരിത്രം സൃഷ്ടിച്ചു .

സ്പോർട്സ് ലേഖകനായിരുന്ന ബിൽ ബ്രൈസൺ സീനിയറിന്റെയും ഐറിഷുകാരിയായ ആഗ്നസ് മേരിയുടെയും മകനായി അമേരിക്കയിലെ ഡെയ്മൊയിൻസ്, അയോവയിൽ  ജനിച്ചു.  . മൈക്കൽ(1942–2012), എന്നൊരു സഹോദരനും മേരി ജെയിൻ ​എലിസബത്ത് എന്നൊരു സഹോദരിയുമുണ്ട്. 2006 ൽ പ്രസിദ്ധീകരിച്ച ലൈഫ് ആൻഡ് ടൈംസ് ഓഫ് ദ തണ്ടർബൾട്ട് കിഡ് എന്ന ഗ്രന്ഥത്തിൽ ഡെയ്മൊയിൻസിലെ തന്റെ ബാല്യത്തെക്കുറിച്ചുള്ള അദ്ദേഹത്തിന്റെ സ്മരണകളുണ്ട് . 

ഡ്രേക്ക് സർവകലാശാലയിൽ രണ്ടു വർഷത്തോളം പഠിച്ചെങ്കിലും പൂർത്തിയാക്കിയില്ല.1972 ൽ നാലു മാസത്തെ യൂറോപ്പ് സന്ദർശനത്തിനിറങ്ങി.  അടുത്ത വർഷം ഹൈസ്കൂൾ കാലത്തെ സുഹൃത്ത് സ്റ്റീഫൻ കാറ്റ്സുമൊത്ത് വീണ്ടും  യൂറോപ്പിലേക്കു മടങ്ങി. 

1973 ൽ യൂറോപ്പ് യാത്രയ്ക്കിടെ ബ്രിട്ടൺ സന്ദർശിച്ച ബിൽ   അവിടെ തുടരാൻ തീരുമാനിച്ചു. ഒരു മാനസിക രോഗാശുപത്രിയിലായിരുന്നു ജോലി. അവിടെ നഴ്സായിരുന്ന സിന്തിയാ ബില്ലനെ പിന്നീട് വിവാഹം കഴിച്ചു 1975 ൽ ഡെയ്മൊയിൻസിലേക്കു സർവകലാശാലാ ഡിഗ്രി പൂർത്തിയാക്കാനായി രണ്ടു പേരും മടങ്ങി.  1977 ൽ ബ്രിട്ടനിൽ സ്ഥിരതാമസമായി.

പത്രപ്രവർത്തകനായാണ്‌ ജോലി തുടങ്ങുന്നത്‌. പിന്നെ മുഴുവൻസമയ എഴുത്തുകാരനായി. ടൈംസ് പത്രത്തിന്റെ ബിസിനസ് വിഭാഗത്തിന്റെ കോപ്പി എഡിറ്ററും ഇൻഡിപെൻഡന്റ് പത്രത്തിന്റെ ദേശീയ ഉപ മേധാവിയുമായി പ്രവർത്തിച്ചു.  1987, ൽ പത്ര പ്രവർത്തനമുപേക്ഷിച്ചു.  മുഴുവൻസമയ എഴുത്തുകാരനായി.

ബില്ലിന് ബ്രിട്ടനിലും അമേരിക്കയിലുമായി ഇപ്പോൾ ഇരട്ട പൗരത്വമുണ്ട്.

2003, ലെ ലോക പുസ്തക ദിനത്തിൽ ബ്രിട്ടീഷ് വോട്ടർമാർ ബ്രൈസന്റെ ‘നോട്‌സ്‌ ഫ്രം എ സ്‌മാൾ ഐലൻഡ്‌’ എന്ന പുസ്തകം ബ്രിട്ടീഷ് വ്യക്തിത്വത്തിന്റെ ചുരുക്കമായി തെരഞ്ഞെടുത്തു. ആ വർഷം അദ്ദേഹത്തെ ഇംഗ്ലീഷ് പൈതൃകത്തിന്റെ കമ്മീഷണറായി നിയമിച്ചു. 
2006 നവംബറിൽ അന്നത്തെ ബ്രിട്ടൺ പ്രധാനമന്ത്രിയായിരുന്ന ടോണി ബ്ലെയറിനെ ബിൽ ഇന്റർവ്യൂ ചെയ്തു .

ഇംഗ്ലീഷ് ഭാഷയുടെ ചരിത്രത്തെ അനാവരണം ചെയ്യുന്ന  ദ മദർ ടങ്, മേഡ് ഇൻ അമേരിക്ക എന്നീ രണ്ടു കൃതികൾ ബില്ലെഴുതിയിട്ടുണ്ട്.  

2004 ൽ എ ഷോർട്‌ ഹിസ്‌റ്ററി ഓഫ്‌ നിയർലി എവരിതിങ്ങ്‌ എന്ന ഗ്രന്ഥത്തിന് അവന്റിസ് പുരസ്കാരവും 2005 ൽ യൂറോപ്യൻ യൂണിയന്റെ ദെക്കാർത്തസ് പുരസ്കാരവും ലഭിച്ചു.  2005 ൽ തന്നെ റോയൽ സൊസൈറ്റി ഓഫ് കെമിസ്ട്രിയുടെ പ്രസിഡന്റ് പുരസ്കാരവും ലഭിച്ചു. 2007 ൽ ബോസ്റ്റൺ ശാസ്ത്ര മ്യൂസിയത്തിന്റെ ബ്രാഡ്ഫോർഡ് വാഷ്ബോൺ പുരസ്കാരം ലഭിച്ചു. 

2013 ൽ റോയൽ സൊസൈറ്റി ഫെല്ലോ ആയി തെരഞ്ഞെടുത്തു.  ഈ ബഹുമതിക്കർഹനാകുന്ന ബ്രിട്ടീഷുകാരനല്ലാത്ത ആദ്യയാളായി.  


</doc>
<doc id="352517" url="https://ml.wikipedia.org/wiki?curid=352517" title="യുവാൽ നോഹ ഹരാരി">
യുവാൽ നോഹ ഹരാരി

ഇസ്രായേലുകാരനായ ഒരു ചരിത്രകാരനും സർവ്വകലാശാല ചരിത്ര അധ്യാപകനുമാണ് യുവാൽ നോഅ ഹരാരി (Yuval Noah Harari) (; ജനനം 24 ഫെബ്രുവരി 1976) . അദ്ദേഹത്തിന്റെ "Sapiens: A Brief History of Humankind". എന്ന പുസ്തകം ലോകമാകമാനം വലിയ വിൽപ്പന നേടിയതാണ്. അദ്ദേഹത്തിന്റെ "Homo Deus: A Brief History of Tomorrow" ഹീബ്രുവിൽ 2015 പ്രസിദ്ധീകരിച്ചതിന്റെ ഇംഗ്ലീഷ് വിവർത്തനം ബ്രിട്ടനിൽ 2016 സെപ്തംബറിൽ പുറത്തിറങ്ങി.

1976 - ൽ ഇസ്രായേലിലെ കിര്യാറ്റ് ആറ്റയിൽ ഒരു കിഴക്കൻ യൂറോപ്യൻ ജൂതകുടുംബത്തിൽ ജനിച്ച ഹരാരി ഹൈഫയിൽ ആണ് വളർന്നത്. 





</doc>
<doc id="352519" url="https://ml.wikipedia.org/wiki?curid=352519" title="എസ്.ഐ.ഒ കേരള">
എസ്.ഐ.ഒ കേരള

ഇന്ത്യയിലെ വിദ്യാർഥി പ്രസ്ഥാനമാണ് സ്റ്റുഡന്റ്സ് ഇസ്‌ലാമിക് ഓർഗനൈസേഷൻ ഓഫ് ഇന്ത്യ, അഥവാ എസ്.ഐ.ഒ.
‘പഠനം സമരം സേവനം’ എന്നാണ് സംഘടനയുടെ മുദ്രാവാക്യം.

1982 ഒക്‌ടോബർ 19നാണ് ഇന്ത്യൻ ജമാഅത്തെ ഇസ്‌ലാമിയുടെ വിദ്യാർഥിസംഘടനയായി എസ്.ഐ.ഒ രൂപീകരിക്കപ്പെടുന്നത്. ഇന്ന് ഇന്ത്യയിലെ എല്ലാ സംസ്ഥാനങ്ങളിലും എസ്.ഐ.ഒ ഘടകങ്ങളുണ്ട്. സംഘടനാരൂപീകരണത്തിന്റെ ആദ്യകാലങ്ങളിൽ യുവജനങ്ങൾക്ക് പ്രാമുഖ്യമുള്ള വിദ്യാർഥിയുവജനസംഘടനയായാണ് എസ്.ഐ.ഒ പ്രവർത്തിച്ചിരുന്നത്. എന്നാൽ 2003-ൽ സോളിഡാരിറ്റി യൂത്ത്മൂവ്‌മെന്റ് രൂപീകരണത്തോടെ എസ്.ഐ.ഒ കേരളത്തിൽ ഒരു സമ്പൂർണ്ണ വിദ്യാർഥിപ്രസ്ഥാനമായി മാറി.

വിദ്യാർഥി- വിദ്യാഭ്യാസ പ്രശ്‌നങ്ങളിലുള്ള ഇടപെടലുകൾ, സാമൂഹിക മനുഷ്യാവകാശ വിഷയങ്ങളിലുള്ള സംവാദങ്ങൾ, ചർച്ചകൾ തുടങ്ങി വൈവിദ്ധ്യമായ ഇടപെടലുകളാണ് എസ്.ഐ.ഒ നടത്തിക്കൊണ്ടിരിക്കുന്നത്. 
എസ്.ഐ.ഒയുടെ കലാ-സാംസ്‌കാരിക വേദിയാണ് സംവേദനവേദി. കലയെ മാധ്യമമാക്കി നിലവിലെ സാമൂഹിക-സാംസ്‌കാരിക-രാഷ്ട്രീയ മണ്ഡലങ്ങളെയും സംഭവവികാസങ്ങളെയും വിലയിരുത്തുകയും നിരൂപണ വിധേയമാക്കുകയും ചെയ്യുക, ലോകത്തുള്ള വ്യത്യസ്ത ങ്ങളായ കലാസാഹിത്യ സൃഷ്ടികളെ കേരളീയ സമൂഹ ത്തിനു പരിചയപ്പെടുത്തുക, കല എന്ന ജനകീയ മാധ്യമത്തിൽ സൃഷ്ടിപരമായ ഇടപെടലുകൾ നടത്തുക, വിദ്യാർഥികളുടേയും പ്രവർത്തകരുടെയും കലാപരവും സർഗാത്മകവുമായ കഴിവുകളെ പരിപോഷിപ്പിക്കുക, അവർക്ക് തങ്ങളുടെ കഴിവുകളും വൈദഗ്ദ്ധ്യങ്ങളും പ്രകടിപ്പിക്കാനും വളർത്താനും സാധിക്കുന്ന തരത്തിലുള്ള പരിപാടികൾ സംഘടിപ്പിക്കുക എന്നിവയാണ് സംവേദ നവേദിയുടെ പ്രധാന പരിപാടികൾ.

പഠന സഹവാസങ്ങൾ, ഫെയിസിംഗ് എക്‌സാം, ക്വിസ് മത്സരങ്ങൾ, ഹൈസ്‌കൂൾ/ഹയർ സെക്കന്ററി പ്രശ്‌നങ്ങളിലെ ഇടപെടലുകൾ, മെമ്പർഷിപ്പ് ക്യാമ്പയിൻ തുടങ്ങിയ വ്യത്യസ്ത പരിപാടി കൾ ഈ വകുപ്പിനു കീഴിൽ എസ്.ഐ.ഒ സംഘടിപ്പിച്ചു വരുന്നു.

എസ്.ഐ.ഒ വിന്റെ അണികളുടെ പ്രവർത്തന സംസ്‌കാരമായി ഉയർത്തിപ്പിടിക്കുന്ന മേഖലയാണ് ദഅ്‌വ. മനുഷ്യ സമൂഹത്തിന്റെ സഹകരണവും സഹിഷ്ണുതയും നിലനിർത്താൻ വ്യത്യസ്ത വിശ്വാസ ആശയധാരകളെ പരസ്പരം ബഹുമാനിച്ചുകൊണ്ട് മാത്രമേ നിലനിൽക്കുകയുള്ളൂ എന്ന് എസ്.ഐ.ഒ വിശ്വസിക്കുന്നു. അതിനാൽ ഇസ്‌ലാമിനെ ഇതര മതസ്തർക്ക് പരിചയപ്പെടുത്തുന്ന, മറ്റു മതങ്ങളെ ചർച്ചക്കു വിധേയമാക്കുന്ന അനേകം പരിപാടികൾക്ക് എസ്.ഐ.ഒ നേതൃത്വം നൽകി വരുന്നു. ഇന്ത്യയിൽ ഏറ്റവും ഫലപ്രദമായ രീതിയിൽ മതസൗഹാർദ്ദ ചർച്ചകൾ നടത്തിയ സംഘടനയായി UNESCO എസ്.ഐ.ഒവിനെ തെരഞ്ഞെടുത്തത് അതിന്റെ ഉദാഹരണമാണ്. 

വിദ്യാഭ്യാസ സേവനങ്ങൾ എസ്.ഐ.ഒവിന്റെ മുഖ്യ അജണ്ടകളിലൊന്നാണ്. ആദിവാസി- തീരദേശ-പിന്നാക്ക-പ്രദേശങ്ങളിൽ ആയിരക്കണക്കിന് വിദ്യാർഥികൾക്കാണ് എസ്.ഐ.ഒ വർഷംതോറും സഹായമെത്തിക്കുന്നത്. സൗകര്യങ്ങൾ കുറവുള്ള സർക്കാർ വിദ്യാലയങ്ങൾക്ക്, പൊതുജനങ്ങളിൽനിന്ന് ഫണ്ട് പിരിച്ചെടുത്ത് പ്രവർത്തകരുടെ ശാരീരികാധ്വാനം ഉപയോഗപ്പെടുത്തി, കെട്ടിടങ്ങളും മറ്റ് അടിസ്ഥാന സൗകര്യങ്ങളും നിർമ്മിച്ചു കൊടുത്തത് ശ്രദ്ധിക്കപ്പെട്ടിരുന്നു. സാമ്പത്തികമായ കാരണങ്ങളാൽ പഠിക്കാൻ പ്രയാസ പ്പെടുന്ന വിദ്യാർഥികളെ സഹായിക്കുന്ന സ്‌കോളർഷിപ്പ് സംവിധാനവും എസ്.ഐ.ഒ വിന് കീഴിലുണ്ട്‌.


കേരളത്തിലെ എല്ലാ ജില്ലകളിലും എസ്.ഐ.ഒ സംഘടനാ സംവിധാനം നിലവിലുണ്ട്.




</doc>
<doc id="352522" url="https://ml.wikipedia.org/wiki?curid=352522" title="ഡ്വൈറ്റ് ഐസനോവർ">
ഡ്വൈറ്റ് ഐസനോവർ

1953 മുതൽ1961 വരെ അമേരിക്കയുടെ 34 ആം പ്രസിഡണ്ടും അമേരിക്കയുടെ സൈനികതലവനും ആയിരുന്നുഡ്വൈറ്റ് ഐസനോവർ (Dwight David "Ike" Eisenhower) (/ˈaɪzənˌhaʊ.ər/ "EYE-zən-HOW-ər"; ഒക്ടോബർ14, 1890 – മാർച്ച് 28, 1969) . രണ്ടാം ലോകമഹായുദ്ധകാലത്ത് സഖ്യകക്ഷികളുടെ യൂറോപ്പിലെ പരമാധികാര സൈന്യാധിപൻ ഐസനോവർ ആയിരുന്നു. അദ്ദേഹമാണ് 1942-43 കാലത്ത് വടക്കേ ആഫ്രിക്കയിലേക്കും 1944-45 കാലത്ത് ഫ്രാൻസിലേക്കും ജർമനിയിലേക്കും സൈന്യത്തെ നയിച്ച് വിജയത്തിലെത്തിച്ചതിന്റെ സൂത്രധാരൻ. 1951 - ൽ അദ്ദേഹം നാറ്റോയുടെ (NATO) ആദ്യ സർവ്വാധിപനായി.


</doc>
<doc id="352526" url="https://ml.wikipedia.org/wiki?curid=352526" title="ചിലിയൻ പെസോ">
ചിലിയൻ പെസോ

ചിലിയുടെ ഔദ്യോഗിക കറൻസിയാണ് ചിലിയൻ പെസോ (കറൻസി ചിഹ്നം: $; ബാങ്കിങ് കോഡ്: CLP). നിലവിലെ ചിലിയൻ പെസോ പുറത്തിറങ്ങിയത് 1975-ൽ ആണ്.


</doc>
<doc id="352528" url="https://ml.wikipedia.org/wiki?curid=352528" title="ടീം 5 (ചലച്ചിത്രം)">
ടീം 5 (ചലച്ചിത്രം)

ക്രിക്കറ്റ് താരം ശ്രീശാന്ത്, നിക്കി ഗൽറാണി എന്നിവർ അഭിനയിച്ച് 2016ൽ പുറത്തിറങ്ങിയ മലയാള സിനിമയാണ് ടീം 5

നിക്കി ഗൽറാണിയാണ് നായിക. പേളി മാണിയും മകരന്ദ് ദേശ്പാണ്ഡേയും ഈ ചിത്രത്തിൽ അഭിനയിക്കുന്നുണ്ട്. ഛായാഗ്രഹണം സജിത്ത് പുരുഷനും ചിത്രസംയോജനം ദിലീപ് ഡെന്നിസുമാണ് നിർവഹിച്ചിരിക്കുന്നത്.

സുരേഷ് ഗോവിന്ദ് കഥയെഴുതി സംവിധാനം ചെയ്യുന്ന ചിത്രം Celebs And Red Carpet (സെലെബസ് ആൻഡ് റെഡ് കാർപെറ്റ്)ന്റെ ബാനറിൽ രാജ് സക്കറിയാസ് ആണ് നിർമ്മിച്ചിരിക്കുന്നത്.


</doc>
<doc id="352531" url="https://ml.wikipedia.org/wiki?curid=352531" title="ബാഷ്പീകരണം">
ബാഷ്പീകരണം

ഒരു മൂലകമോ സംയുക്തമോ അവസ്ഥാന്തരണം മൂലം ദ്രാവകാവസ്ഥയിൽനിന്നും വാതകാവസ്ഥയിലേക്ക് മാറുന്നതിനെയാണ് ബാഷ്പീകരണം എന്നുപറയുന്നത്. രണ്ടുതരം ബാഷ്പീകരണം ഉണ്ട് തിളയ്ക്കലും ഇവാപറേഷനും. ഇവാപറേഷൻ ഒരു പ്രതല പ്രതിഭാസമാണ് എന്നാൽ തിളയ്ക്കൽ ഒരു കൂട്ടായ പ്രതിഭാസമാണ്. 

നിർണ്ണായക താപനിലയ്ക്കു താഴെയുള്ള  ഒരു ദ്രാവകം അവസ്ഥാന്തരണം മൂലം വാതമായി മാറുന്ന പ്രക്രീയയാണ് ഇവാപറേഷൻ. ദ്രാവകം വാതകമായി മാറുന്നത് തിളനിലക്കുതാഴെയുള്ള താപനിലയിലായിരിക്കും. ഇവാപറേഷൻ ഉപരിതലത്തിൽ മാത്രം സംഭവിക്കുന്ന പ്രതിഭാസമാണ്. ഒരു പദാർത്ഥത്തിന്റെ ബാഷ്പത്തിന്റെ ഭാഗിക മർദ്ദം സംതുലന ബാഷ്പമർദ്ദത്തിനേക്കാൾ കുറവാകുമ്പോഴാണ് ഇവാപറേഷൻ നടക്കുന്നത്.

തിളയ്ക്കലും ദ്രാവകാവസ്ഥയിലുള്ള പദാർത്ഥം വാതകാവസ്ഥയിലേക്ക് മാറുന്നതുതന്നെയാണ്. എന്നാൽ തിളയ്ക്കൽ നടക്കുന്നത് ദ്രാവകത്തിന്റെ അടിയിലാണ്. അവിടെ വാതകാവസ്ഥയിലുള്ള കുമിളകൾ രൂപപ്പെടുകയും അവ ദ്രാവക ഉപരിതലത്തിലേക്ക് എത്തുകയും ചെയ്യുന്നു. വസ്തുവിന്റെ സംതുലന ബാഷ്പമർദ്ദം അന്തരീക്ഷബാഷ്പമർദ്ദത്തിനേക്കാൾ കൂടുതലാവുമ്പോഴാണ് ദ്രാവകം തിളയ്ക്കുന്നത്. ദ്രാവകം തിളയ്ക്കുന്ന താപനിലയാണ് അതിന്റ തിളനില എന്നുപറയുന്നത്. ഇത് ചുറ്റുപാടിന്റെ മർദ്ദത്തിനനുസരിച്ച് വ്യത്യാസപ്പെട്ടിരിക്കുന്നു. 

വസ്തുക്കൾ ഖരാവസ്ഥയിൽ നിന്നും ദ്രാവകാവസ്ഥയിലേക്ക് പോകാതെ നേരിട്ട് വാതകാവസ്ഥയിലേക്ക് പോകുന്നതിനെയാണ് ഉത്പതനം എന്ന് പറയുന്നത്. ഇതിൽ വസ്തുക്കൾ ദ്രാവകാവസ്ഥയിലെത്തുന്നില്ല. ഇതിൽ ദ്രാവകാവസ്ഥ ഉൾപ്പെടാത്തതുകൊണ്ട് ഇത് ബാഷ്പീകരണത്തിൽ ഉൾപ്പെടുന്നില്ല.


</doc>
<doc id="352537" url="https://ml.wikipedia.org/wiki?curid=352537" title="ന്യൂഹാലെൻ, അലാസ്ക">
ന്യൂഹാലെൻ, അലാസ്ക

ന്യൂഹാലെൻ ("Nuuriileng" in സെൻട്രൽ അലാസ്കൻ യുപി'ക്) ലെയ്ക്ക് ആൻറ് പെനിൻസുല ബറോയുലുള്ള, യു.എസ്. സംസ്ഥാനമായ അലാസ്കയിലെ ഒരു പട്ടണമാണ്. 2000 ലെ സെൻസസ് പ്രകാരം പട്ടണത്തിലെ ജനസംഖ്യ 160 ആണ്..

ദക്ഷിണ അലാസ്കയിൽ ന്യൂഹാലെൻ നദിയുടെ അഴിമുഖത്തായി ഇലിയാമ്ന തടാകത്തിന്റെ വടക്കെ തീരത്തായി സ്ഥിതി ചെയ്യുന്ന ന്യൂഹാലെൻ പട്ടണത്തിന്റെ അക്ഷാംശ രേഖാംശങ്ങൾ 

യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകളനുസരിച്ച് പട്ടണത്തിന്റെ ആകെ വിസ്തൃതി ആണ്. ഇതിൽ കരഭാഗം മാത്രവും ബാക്കി (27.37 ശതമാനം) ഭാഗം ജലവുമാണ്. പട്ടണത്തിന് ഏറ്റവുമടുത്തുള്ള പർവ്വതം റോഡ്ഹൌസ് പർവ്വതമാണ്.

</doc>
<doc id="352546" url="https://ml.wikipedia.org/wiki?curid=352546" title="ജിൻറ്റാസോറസ്">
ജിൻറ്റാസോറസ്

തുടക്ക ക്രിറ്റേഷ്യസ് കാലത്തു ജീവിച്ചിരുന്ന ഒരു ദിനോസർ ആണ് ജിൻറ്റാസോറസ്. ചൈനയിൽ നിന്നും ആണ് ഫോസിൽ കണ്ടു കിട്ടിയിട്ടുള്ളത് . ഈ കുടുംബത്തിലെ ആദ്യ കാല ജീവികളിൽ ഒന്നാണ് ഇവ. ഭാഗികമായ തലയോട്ടി മാത്രം ആണ് കിട്ടിയിട്ടുള്ളത് . കൂടുതൽ വിവരങ്ങൾ ഇപ്പോൾ ലഭ്യമല്ല , മറ്റു ഫോസ്സിലുകൾ ഒന്നും കിട്ടിയിട്ടില്ല.

ഹദ്രോസറോയിഡ് കുടുംബവുമായി വളരെ അടുത്ത് കിടക്കുന്ന ഇവ ഈ വിഭാഗത്തിലെ ആദ്യ കാല ദിനോസറുകളിൽ ഒന്നാണ്.



</doc>
<doc id="352548" url="https://ml.wikipedia.org/wiki?curid=352548" title="രോമ പൂച്ചസ്രാവ്">
രോമ പൂച്ചസ്രാവ്

ആഴ കടൽവാസിയായ ഒരു മൽസ്യമാണ് രോമ പൂച്ചസ്രാവ് അഥവാ Bristly Catshark. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്.
ഉദ്ദേശം 26 മുതൽ 29 സെന്റീ മീറ്റർ വരെ നീളം വെക്കുന്നു ഇവ.

വൻകരത്തട്ട് കഴിഞ്ഞു ഉള്ള കോണ്ടിനെന്റൽ സ്ലോപ്പിൽ ആണ് ഇവ വസിക്കുന്നത്. ഏകദേശം
200 മുതൽ 300 മീറ്റർ താഴ്ചയിൽ ആണ് ഇത്.
മുട്ടയിടുന്ന വിഭാഗം സ്രാവ് ആണ് ഇവ .

പൂച്ചസ്രാവ് കുടുംബത്തിൽ പെട്ട മത്സ്യം ആണ് ഇവ.


കേരളത്തിലെ മൽസ്യങ്ങളുടെ പട്ടിക


</doc>
<doc id="352551" url="https://ml.wikipedia.org/wiki?curid=352551" title="വിറ്റിയർ, അലാസ്ക">
വിറ്റിയർ, അലാസ്ക

പാസേജ് കനാലിന്റെ മുന്ഭാഗ്ത്തുള്ള യു.എസ്. സംസ്ഥാനമായ അലാസ്കയിലെ ഒരു പട്ടണമാണ് വിറ്റിയെർ. Anchorage പട്ടണത്തിന് ഏകദേശം 58 മൈൽ തെക്കു കിഴക്കായിട്ടാണ് വിറ്റിയർ പട്ടണം സ്ഥിതി ചെയ്യുന്നത്. Valdez–Cordova Census Area യിലാണ് പട്ടണം ഉൾപ്പെടുന്നുന്നത്. 2015 ലെ ജനസംഖ്യാ കണക്കുകൾ പ്രകാരം പട്ടണത്തിലെ ആകെ ജനസംഖ്യ 214 ആണ്. പട്ടണത്തിലെ 75 ശതമാനം ജനങ്ങളും ഒരൊറ്റ കെട്ടിടത്തിൽ താമസിക്കുന്നു. അലാസ്ക മറൈൻ ഹൈവേയിലെ ഒരു തുറമുഖം കൂടിയാണ് വിറ്റിയർ പട്ടണം.
വിറ്റിയർ പട്ടണം ഇപ്പോൾ നിലനിൽക്കുന്ന സ്ഥലം ഒരിക്കൽ ചുഗാച്ച് ഇന്ത്യൻ വർഗ്ഗക്കാർ (Chugach) പ്രിൻസ് വില്ല്യം സൌണ്ടിലേയ്ക്ക് സാധനങ്ങൾ വഹിച്ചുകോണ്ടുപോകാൻ ഉപയോഗിച്ചിരുന്ന പാത ഉൾപ്പെട്ടതായിരുന്നു. പിന്നീട് ഈ പാത റഷ്യാക്കാരും അമേരിക്കൻ പര്യവേക്ഷകരും Gold_rush. കാലത്ത് നിധി അന്വേഷകരും ഉപയോഗിച്ചു വന്നു. അടുത്തുള്ള വിറ്റിയർ ഹിമപ്പരപ്പ് 1915 ൽ അമേിരിക്കൻ കവിയായ ജോൺ ഗ്രീൻലീഫ് വിറ്റിയറിനെ അനുസ്മരിക്കുവാനായി നാമകരണം ചെയ്യപ്പെട്ടു. ആത്യന്തികമായി സമീപത്തുള്ള ഈധ പട്ടണവും ഇതേ പേരിൽത്തന്നെ അറിയപ്പെട്ടു തുടങ്ങി

രണ്ടാം ലോകമഹായുദ്ധകാലത്ത് യു.എസ്. കരസേന ക്യാമ്പ് സള്ളിവൻ എന്ന പേരിൽ ഇവിടെ സൈനികതാവളം നിർമ്മിക്കുകയും ഒരു തുറമുഖവും റെയിൽറോഡും വിറ്റിയർ ഹിമപ്പരപ്പിന് സമീപത്തായി നിർമ്മിക്കുകയും ചെയ്തു. 1943 ൽ ക്യാമ്പ് സള്ളിവൻ വരെ അലാസ്ക റെയിൽറോഡ് പൂർത്തിയാക്കുകയും സമീപത്തുള്ള വിറ്റിയർ തുറമുഖം യു.എസ്. പട്ടാളക്കാർക്ക് അലാസ്കയിലേയ്ക്കുള്ള ഒരു പ്രവേശനമാർഗ്ഗമായി ഉപയോഗിക്കുകയും ചെയ്തു വിറ്റിയർ പട്ടണത്തിൽ തലയുയർത്തി നില്ക്കുന്ന രണ്ടു ഭീമൻ കെട്ടിടങ്ങൾ രണ്ടാം ലോകയുദ്ധാനന്തരം നിർമ്മിച്ചവയാണ്. 14 നിലകളുള്ള ഹോഡ്ജ് സൗധം (ഇപ്പോൾ ബെഗിച്ച് ടവേർസ് എന്നറിയപ്പെടുന്നു) 1957 ൽ പൂർത്തിയായി. കെട്ടിടം നാമകരണം ചെയ്തത് കേണൽ വാൾട്ടർ വില്ല്യം ഹോഡ്ജിന്റെ സ്മരണയ്ക്കായാണ് 

ഇതൊരു പഴയ പട്ടാളക്കാരുടെ താവളം ആയിരുന്നു. ഇതിപ്പോൾ പട്ടണത്തിലെ ജനങ്ങൾ താമസിക്കുവാൻ ഉപയോഗിച്ചുവരുന്നു ഇതിൽ 150 രണ്ടും മൂന്നും ബെഡ് റൂമുകളുള്ള പ്രകോഷ്ഠകങ്ങളും, തനിച്ചു താമസിക്കുന്നവർക്കുള്ള പ്രത്യേക മുറികളും അടങ്ങിയിരിക്കുന്നു. പട്ടണത്തിലെ 75 ശതമാനം ജനങ്ങളും ഈ ഒരു കെട്ടിടത്തിനുള്ളിലാണ് കഴിയുന്നത്. ഈ കെട്ടിടത്തിനുള്ളിൽ പോലിസ് സ്റ്റേഷൻ, പോസ്റ്റ് ഓഫീസ്, ക്ലിനിക്, പള്ളി എന്നിവ പോലെ ഒരു പട്ടണത്തിലെ ജനങ്ങൾക്കു വേണ്ട ഒട്ടുമിക്ക സൌകര്യങ്ങളും ഒരുക്കിയിരിക്കുന്നു. കെട്ടിടത്തന്റെ പടിഞ്ഞാറെ ടവറിന്റെ അടിയിലൂടെയുള്ള ഒരു ടണൽ ന്യൂവിറ്റിയൽ സ്കൂളുമായി ബന്ധിപ്പിച്ചിരിക്കുന്നതിനാൽ ഏറ്റവും മോശം കാലാവസ്ഥയുള്ള ദിനങ്ങളിൾ കുട്ടികൾക്ക് എളുപ്പത്തിലും സുരക്ഷിതമായും സ്കൂളിൽ എത്തുവാൻ സാധിക്കുന്നു. പട്ടണത്തിലെ മറ്റൊരു പ്രധാന കെട്ടിടമായ Buckner Building 1953 ലാണ് പൂർത്തിയായത്. "city under one roof" എന്നാണ് ഈ കെട്ടിടത്തെ വിളിച്ചിരുന്നത്. ബക്നെർ സൌധം ക്രമേണയായി ആളുകള് ഒഴിഞ്ഞുപോയി ഇക്കാലത്ത് പൂർണ്ണമായും ഉപേക്ഷിക്കപ്പെട്ടിരിക്കുന്നു. നിർമ്മാണകാലത്ത് ബെഗിച്ച് സൌധവും ബക്നെർ സൌധവും അലാസ്കയിലെ ഏറ്റവും വലിപ്പമുള്ള കെട്ടിടങ്ങളായിരുന്നു

കരമാർഗ്ഗം വിറ്റിയർ പട്ടണത്തിലേയ്ക്കു പ്രവേശിക്കുവാനുള്ള ഒരേയോരു വഴി രണ്ടര മൈൽ ദൂരമുള്ള ഒറ്റപ്പാതയുള്ള റെയിൽറോഡ് ടണൽ മാത്രമാണ്. ഇത് രാത്രി 11 മണി മുതൽ രാവിലെ 5:30 വരെ അടഞ്ഞുകിടക്കുന്നു.

1960 വരെ വിറ്റിയറിലെ തുറമുഖം കരസേനയുടെ പ്രവർത്തന മേഖലയായിരുന്നു. 1962 ൽ യു.എസ്. കരസേന എൻജീനീയർമാർ വിറ്റിയറിൽ നിന്നും ആങ്കറേജ് പട്ടണത്തിലേയ്ക്ക് പെട്രോളിയം ഉൽപ്പന്നങ്ങൾ എത്തിക്കുന്നതിനുള്ള 62 മൈൽ നീളമുള്ള 8" പൈപ്പ് ലൈൻ സ്ഥാപിക്കുകയും വിറ്റിയറിൽ പെട്രോളിയം ഉൽപ്പന്നങ്ങളുടെ സംഭരണകേന്ദ്രവും പമ്പിംഗ് സ്റ്റേഷനും തുടങ്ങുകയും ചെയ്തു. 

1964 മാർച്ച് 28 ന് ഗുഡ് ഫ്രൈഡേ എർത്ത്ക്വുക്ക് എന്ന പേരിൽ അറിയപ്പെടുന്ന ഭൂമി കുലുക്കത്തിൽ പട്ടണത്തിൽ 10 മില്ല്യൺ ഡോളറിന്റെ നാശനഷ്ടങ്ങളുണ്ടായി. 9.2 തീവ്രതയുണ്ടായിരുന്ന ഈ ഭൂമികുലക്കമാണ് യു.എസിൽ ഇന്നുവരെയുണ്ടായിട്ടുള്ളതിൽ വച്ച് ഏറ്റവും തീവ്രമായ ഭൂമികുലുക്കം. ഭൂകമ്പ ഫലമായുണ്ടായ സുനാമി യു.എസിന്റെ പടിഞ്ഞാറൻ തീരങ്ങളെ ഉടനീളം  സാരമായി ബാധിച്ചിരുന്നു വിറ്റിയർ പട്ടണത്തിൽ തിരകൾ 13 മീറ്റർ (43 അടി) ഉയരത്തിൽ ആഞ്ഞടിക്കുകയും 13 പേരോളം അന്ന് കൊല്ലപ്പെടുകയും ചെയ്തു.

വിറ്റിയർ പട്ടണം ഏകീകരിക്കപ്പെട്ടത് 1969 ലായിരുന്നു. ഇന്ന് വിനോദസഞ്ചാര യാനങ്ങളുടെ ഒരു പ്രധാന പ്രവർത്തന മേഖലായാണ് വിറ്റിയർ തുറമുഖം. വേനൽക്കാലത്ത് വിനോദസഞ്ചാരയാനങ്ങളും, ചാർട്ടർ ചെയ്ത ബോട്ടുകളും വാണിജ്യ മത്സ്യ ബന്ധനബോട്ടുകളും ആയിരക്കണക്കിനു സഞ്ചാരികളെ പ്രിൻസ് വില്ല്യം സൌണ്ടിന് പടിഞ്ഞാറു ഭാഗത്തുള്ള വിറ്റിയർ തുറമുഖത്തേയ്ക്ക് എത്തിക്കുന്നു

രണ്ടായിരാമാണ്ടിൽ ആൻറൺ ആൻറേർസൺ മെമ്മോറിയൽ ടണൽ തുറന്നതോടെ ആങ്കറേജിനെയും വിറ്റിയറിനെയും അലാസ്കയുടെ ഉൾനാടുകളെയും തമ്മിൽ ബന്ധിപ്പിക്കുന്ന ആദ്യ ഹൈവേയായി ഇതു മാറി. മുമ്പ് പട്ടണത്തിലേയ്ക്കു പോകാനുള്ള മാർഗ്ഗം റെയിൽ, ബോട്ട് അല്ലെങ്കിൽ വിമാനം എന്നിവയായിരുന്നു.

വിറ്റയർ ചുഗാച്ച് ദേശീയ വനത്തിനുള്ളിലായിട്ടാണ് സ്ഥിതി ചെയ്യുന്നത്. ഇത് യു.എസിലെ രണ്ടാമത്തെ വലിയ ദേശീയ വനമാണ് ഇത്

ശിശിരകാലത്ത് വിറ്റിയർ പട്ടണത്തിൽ 250 ഇഞ്ചോളം മഞ്ഞു പെയ്യുകയും അതോടൊപ്പം 60 mph ലുള്ള കാറ്റു വീശിയടിക്കുകയും ചെയ്യുന്നത് സാധാരണമാണ്. 

</doc>
<doc id="352552" url="https://ml.wikipedia.org/wiki?curid=352552" title="മുത്വലാഖ്">
മുത്വലാഖ്

അറബിയിൽ ഇസ്‌ലാമിലെ വിവാഹമോചനത്തെ കുറിക്കാൻ ഉപയോഗിക്കുന്ന ത്വലാഖ് എന്ന വാക്ക് ഉപയോഗിച്ചുള്ള ഒരു പദമാണ് മുത്വലാഖ്. മു എന്നതുകൊണ്ട് മൂന്ന് എന്ന് അർത്ഥമാക്കുന്നു. ഇസ്‌ലാമിക പ്രമാണങ്ങളുടെ അടിസ്ഥാനത്തിൽ ഒരു സ്ത്രീയുമായി വിവാഹ ബന്ധം വേർപെടുത്താനുള്ള അവസരങ്ങൾ മൂന്ന് പ്രാവശ്യമായി നിജപ്പെടുത്തിയിരിക്കുന്നു. അത് മൂന്നും ഒരുമിച്ച് നിർവ്വഹിക്കൽ ഇസ്‌ലാമിക ദൃഷ്ടിയിൽ തെറ്റാണെന്നാണ് ഭൂരിപക്ഷ പണ്ഡിതന്മാരും അഭിപ്രായപ്പെടുന്നത്. ഭൂരിപക്ഷം മുസ്‌ലിംകളും അനുവർത്തിച്ചു പോരുന്ന രീതിയും മൂന്ന് ത്വലാഖും വ്യത്യസ്ത സാഹചര്യങ്ങളിലും സന്ദർഭങ്ങളിലുമായിട്ട് തന്നെ. മൂന്ന് വിവാഹ മോചനവും ഒരുമിച്ച് നിർവ്വഹിക്കുന്നത് ദുരാചാരമായി കരുതപ്പെടുന്നു. എന്നാൽ ഇന്ത്യപോലെയുള്ള ചില നാടുകളിൽ ഇത് ഇപ്പോഴും തുടർന്നുവരുന്നുണ്ട്.

ഒരു സ്ത്രീയുമായി വിവാഹമോചനം തേടുകയും മനസ്സ് മാറി വീണ്ടും അവളെ സ്വീകരിക്കുകയും വീണ്ടും രണ്ട് പ്രവശ്യം കൂടി ഇത് ആവർത്തിക്കുകയും ചെയ്താൽ ആ സ്ത്രീയെ പിന്നീട് വിവാഹം കഴിക്കൽ നിഷിദ്ധമാണ്. അല്ലെങ്കിൽ അവൾ വീണ്ടും വിവാഹം ചെയ്ത് വിവാഹമോചനത്തിന്റെ കാരണങ്ങൾ സംജാതമായാൽ അവർ വേർപിരിഞ്ഞതിന്റെ ശേഷം ആദ്യത്തെയാൾക്ക് വിവാഹം കഴിക്കാം. എന്നാൽ ഈ അവസരം മുതലെടുത്ത് ഒരാളെ ചട്ടം കെട്ടി വിവാഹം കഴിപ്പിച്ച് ത്വലാഖ് ചൊല്ലിപ്പിച്ച് വീണ്ടും കല്ല്യാണം കഴിക്കുന്നത് ഇസ്‌ലാമിക ദൃഷ്ടിയിൽ അനാചാരമാകുന്നു. നിയമത്തെ മറികടക്കാനുള്ള ഇത്തരം ദുരാചാരങ്ങൾക്ക് പറയുന്ന പേരാണ് ഇടക്കെട്ട്.


</doc>
<doc id="352557" url="https://ml.wikipedia.org/wiki?curid=352557" title="ഹെൻറി ലൂയി ലെ ഷാറ്റെലിയേ">
ഹെൻറി ലൂയി ലെ ഷാറ്റെലിയേ

ഹെൻറി ലൂയി ലെ ഷാറ്റെലിയേ 1850 ആഗസ്ത് 8 ന് പാരീസിൽ ജനിച്ചു. പിതാവ് ലൂയി ലെ ഷാറ്റെലിയേ ഫ്രാൻസിൽ അറിയപ്പെട്ടിരിന്ന ഒരു എഞ്ചിനീയറായിരിന്നു. പാരീസിലായിരിന്നു ലെ ഷാറ്റെലിയേയുടെ ആദ്യകാല വിദ്യാഭ്യാസം. പിതാവിന്റെ പാത പിന്തുടർന്ന അദ്ദേഹം എഞ്ചിനിയറിങ്ങായിരിന്നു പഠിച്ചത്. ഫ്രാങ്കോ- പ്രഷ്യൻ യുദ്ധം കാരണം ലെ ഷാറ്റെലിയേയുടെ വിദ്യാഭ്യാസം കുറേകാലത്തേക്ക് മുടങ്ങി. പിന്നീട് ഇരുപത്തിയേഴാം വയസിലാണ് ബിരുദമെടുത്തത്. ഖനന എഞ്ചിനിയറിങ്ങിലായിരിന്നു ബിരുദം. എഞ്ചിനിയറിങ്ങാണ് പഠിച്ചിരുന്നതെങ്കിലും രസതന്ത്രത്തിലായിരിന്നു ലെ ഷാറ്റെലിയേയുടെ താത്പര്യം. ആയതിനാൽ രസതന്ത്ര അധ്യാപകനായി ജോലി ആരംഭിച്ചു. പാരീസിലെ പ്രസിദ്ധ കലാലയങ്ങളിൽ ലെ ഷാറ്റെലിയേ രസതന്ത്രത്തിലെ വിവിധ വിഷയങ്ങൾ പഠിപ്പിച്ചു. രാസസന്തുലിതാവസ്ഥ, അലോഹങ്ങൾ, വിശകലന രസതന്ത്രം, ജ്വലനം തുടങ്ങിയവ അവയിൽ ചിലതാണ്. 1907 ൽ ലെ ഷാറ്റെലിയേ പ്രസിദ്ധമായ റോയൽ സ്വീഡിഷ് അക്കാദമി ഓഫ് സയൻസിൽ അംഗമായി(ForMemRS) തെരഞ്ഞെടുക്കപ്പെട്ടു.

രസതന്ത്രലോകത്ത് ലെ ഷാറ്റെലിയേ അറിയപ്പെടുന്നത് രാസസന്തുലിതാവസ്ഥയെക്കുറിച്ച് ആവിഷ്കരിച്ച ലെ ഷാറ്റെലിയേ തത്ത്വത്തിന്റെ പേരിലാണ്. 1888 ലാണ് ലെ ഷാറ്റെലിയേ തത്ത്വം അവതരിക്കപ്പെട്ടത്.
"സന്തുലനാവസ്ഥയിലുള്ള ഒരു വ്യൂഹത്തെ ഏതെങ്കിലും പ്രതിബന്ധത്തിന്, അല്ലെങ്കിൽ പ്രതിബലത്തിന് വിധേയമാക്കുകയാണെങ്കിൽ, പ്രതിബന്ധത്തിന്റെ ഫലം ശൂന്യമാക്കത്തക്കരീതിയിലുള്ള ഒരു മാറ്റം വ്യൂഹത്തിൽ നടക്കുന്നു."

രാസപ്രതിപ്രവർത്തനങ്ങളിലെ സന്തുലനങ്ങളുടെ കാര്യത്തിലാണ് ഈ നിയമത്തിന് കൂടുതൽ പ്രാധാന്യമുള്ളത്. വ്യവസായത്തിലും ലെ ഷാറ്റെലിയേ തത്ത്വത്തിന് വലിയ പ്രാധാന്യമുണ്ട്. അമോണിയയുടെ നിർമ്മാണത്തിനുള്ള ഹേബർ പ്രക്രിയയുടെ കണ്ടുപിടിത്തത്തിന് ആ തത്ത്വം വളരെ സഹായകമായി.<br> സിമന്റിന്റേയും സെറാമികങ്ങളുടേയും ഗ്ലാസിന്റെയും രാസഗുണധർമ്മങ്ങളെക്കുറിച്ചും, തീനാളത്തിലെ രാസപ്രക്രിയകളെക്കുറിച്ചും ഗവേഷണത്തിലേർപ്പെട്ട ലെ ഷാറ്റെലിയേ ഉയർന്ന താപനിലകൾ കണക്കാക്കാനുതകുന്ന താപവൈദ്യുതയുഗ്മം (Thermo Couple), പ്രകാശിക പൈറോമീറ്റർ (Optical Pyrometer) എന്നീ ഉപകരണങ്ങളും കണ്ടുപിടിച്ചിട്ടുണ്ട്.


</doc>
<doc id="352559" url="https://ml.wikipedia.org/wiki?curid=352559" title="മൌണ്ടൻ വില്ലേജ്, അലാസ്ക">
മൌണ്ടൻ വില്ലേജ്, അലാസ്ക

മൌണ്ടൻ വില്ലേജ് (Asaacarsaq in Central Yup'ik) is a city in കുസിൽവാക്ക് സെൻസസ് മേഖലയിലുൾപ്പെട്ട യു.എസ്. സംസ്ഥാനമായ അലാസ്കയിലെ ഔരു ചെറുപട്ടണമാണ്. യൂക്കോൺ നദിയോടടുത്ത് യൂക്കോൺ-കുസ്കോക്വിം അഴിമുഖത്താണ് പട്ടണത്തിന്റെ സ്ഥാനം. 2000 ലെ സെൻസസ് പ്രകാരം ജനസംഖ്യ 755 ആണ്.


</doc>
<doc id="352562" url="https://ml.wikipedia.org/wiki?curid=352562" title="വൈറ്റ് മൌണ്ടൻ, അലാസ്ക">
വൈറ്റ് മൌണ്ടൻ, അലാസ്ക

വൈറ്റ് മൌണ്ടൻ (Iñupiaq: "Nasirvik") നോം സെൻസസ് മേഖലയിലുളള, അമേരിക്കൻ ഐക്യനാടുകളിലെ സംസ്ഥാനമായ അലാസ്ക സംസ്ഥാനത്തെ ഒരു പട്ടണമാണ്. 2010 ലെ സെൻസസ് പ്രകാരം പട്ടണത്തിലെ ജനസംഖ്യ 190 ആണ്. പട്ടണം ഒരു Iġaluiŋmuit (ഫിഷ് റിവർ ട്രൈബ്) Iñupiat വില്ലേജാണ്. ജനങ്ങളിൽ 86.2 ശതമാനം ആളുകളും അലാസ്ക നേറ്റീവ് ഇന്ത്യൻസ് അല്ലെങ്കിൽ പാതി നേറ്റീവ ഇന്ത്യൻ വർഗ്ഗക്കാരാണ്. സമുദ്രത്തിനുള്ളിലല്ലാതെ ഉൾനാട്ടിൽ സ്ഥിതി ചെയ്യുന്ന സിവാർഡ് ഉപദ്വീപിലെ ഒരേയൊരു പട്ടണമാണ് വൈറ്റ് മൌണ്ടൻ.


</doc>
<doc id="352571" url="https://ml.wikipedia.org/wiki?curid=352571" title="കൊണ്ടാക്റ്റ് ലെൻസ്">
കൊണ്ടാക്റ്റ് ലെൻസ്

കണ്ണിന്റെ ഉപരിതലത്തിൽ നേരിട്ട് ഘടിപ്പിക്കുന്ന ലെൻസാണ് കൊണ്ടാക്റ്റ് ലെൻസ്. CL എന്നും വെറും contacts എന്നും ചുരുക്കി പറയാറുണ്ട്.

കാഴ്ച ന്യൂനതകൾ പരിഹരിക്കാനോ, മുഖഭംഗിക്കോ ആണ് കൊണ്ടാക്റ്റുകൾ ഉപയാഗിക്കാറുള്ളത്. കണ്ണട ധരിക്കാൻ താല്പര്യമില്ലാത്തവരും , കണ്ണിന്റെ നിറവും, രൂപഭാവവും  മാറ്റാൻ അഗ്രഹിക്കുന്നവരും കൊണ്ടാക്റ്റുകൾ ഉപയോഗിക്കുന്നു.
പരമ്പരാഗത കണ്ണടകളെ അപേക്ഷിച്ച് കൊണ്ടാക്റ്റുകളുടെ മെച്ചം ഇവയാണ്:

<nowiki>*</nowiki>കണ്ണടയുടെ ലെൻസും, കണ്ണും തമ്മിലുള്ള അകലം ഫോക്കസ്സിൽ വ്യതിയാനം ഉണ്ടാക്കുന്നു.ഇത് കൊണ്ടാക്റ്റുകളിൽ ഒഴിവായി കിട്ടുന്നു.

<nowiki>*</nowiki>ചുറ്റുകാഴ്ച (peripheral vision) കുറച്ച് നഷ്ടപ്പെടുത്തുവയാണ് പലപ്പോഴും പരമ്പരഗത കണ്ണടകൾ.ഈ നഷ്ടം കൊണ്ടാക്റ്റുകൾക്ക് സംഭവിക്കുന്നില്ല. കണ്ണിന്റെ ചലനത്തോടൊപ്പം ലെൻസും ചലിക്കുന്നതിനാൽ ചുറ്റുമുള്ള കാഴ്ച നഷ്ടപ്പെടുന്നില്ല. 

<nowiki>*</nowiki>ഉഷ്ണവും ശൈത്യവും മഴയും കാരണം ചില്ലുമൂടൽ (fogging) കൊണ്ടാക്ടറ്റ് ലെൻസിനില്ല. വിയർപ്പ് ഒട്ടുന്ന പ്രശ്നമില്ലാത്തതിനാൽ കളിക്കളത്തിലും മറ്റും സുഗമമായി ഉപയോഗിക്കാം,ചാടുമ്പോഴും ഓടുമ്പോഴും ഇളകില്ല 

<nowiki>*</nowiki>കൂളിംഗ് ഗ്ലാസ്സ് ധരിക്കാനും നീന്തൽ കണ്ണട (goggles) ധരിക്കാനും കൊണ്ടാക്ടറ്റുകൾ തടസ്സമാവുന്നില്ല.മേക്കപ്പിനു തടസ്സ്മോ മറയോ ആവുന്നില്ല

<nowiki>*</nowiki>മുഖത്തിനും കാതിനും അധികപറ്റെന്ന് തോന്നിക്കുന്ന ഭാരവും ചുമന്നുകൊണ്ട് നടക്കേണ്ടി വരുന്നില്ല.

<nowiki>*</nowiki>ഫ്രൈമും ലൻസും ഇടയ്ക്കിടെ ലൂസും ടൈറ്റും ആക്കേണ്ടിവരുന്നത് ഒഴിവാകുന്നു

<nowiki>*</nowiki>വസ്ത്രധാരണത്തിനനുസരിച്ചും സന്ദർഭത്തിനനുസരിച്ചും യോജിക്കുന്ന ഫ്രൈം എന്ന ചിന്ത വേണ്ട. കൊണ്ടാക്റ്റുകൾ ധരിച്ചിരിക്കുന്നത് ആരും അറിയാറില്ല.



</doc>
<doc id="352575" url="https://ml.wikipedia.org/wiki?curid=352575" title="ചേരണി">
ചേരണി

ചെറുതകര, തീമുള്ള്, പടർചുണ്ട എന്നെല്ലാം അറിയപ്പെടുന്ന ചേരണി പുൽമൈതാനങ്ങളിലും വരണ്ടതും നനവാർന്നതുമായ കാടുകളിലും കാണപ്പെടൂന്ന ഒരു കുറ്റിച്ചെടിയാണ്. . ഒന്നര മീറ്റർ വരെ ഉയരം വയ്ക്കുന്ന ഏകവർഷിയായ ഈ ചെടി ആഫ്രിക്കൻ തദ്ദേശവാസിയാണെന്നു കരുതുന്നു.



</doc>
<doc id="352578" url="https://ml.wikipedia.org/wiki?curid=352578" title="ഓൾഡ് ഹാർബർ, അലാസ്ക">
ഓൾഡ് ഹാർബർ, അലാസ്ക

ഓൾഡ് ഹാർബർ ("Nuniaq" in Alutiiq) കൊഡിയാക് ഐലൻറ് ബറോയിൽ ഉൾപ്പെട്ട യു.എസ്. സംസ്ഥാനമായ അലാസ്കയിലെ ഒരു ചെറുപട്ടണമാണ്. 2010 ലെ സെൻസസ് പ്രകാരം ഈ പട്ടണത്തിലെ ജനസംഖ്യ 218 ആണ്

According to the യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി ആണ്. ഇതിൽ കരഭാഗം മാത്രവും , അതായത് 22.59 ശതമാനം ഭാഗം വെള്ളവുമാണ്

</doc>
<doc id="352579" url="https://ml.wikipedia.org/wiki?curid=352579" title="പോയിൻറ് ഹോപ്പ്, അലാസ്ക">
പോയിൻറ് ഹോപ്പ്, അലാസ്ക

പോയിൻറ് ഹോപ്പ് (Inupiaq: Tikiġaq) നോർത്ത് സ്ലോപ്പ് ബറോയിയിൽ ഉൾപ്പെടുത്തിയിട്ടുള്ള യു.എസ്. സംസ്ഥാനമായ അലാസ്കയിലെ ഔരു ചെറുപട്ടണമാണ്. 2010 സെൻസസ് അനുസരിച്ച് ഈ പട്ടണത്തിലെ ജനസംഖ്യ 674 ആണ്.


</doc>
<doc id="352580" url="https://ml.wikipedia.org/wiki?curid=352580" title="ചിന്താമൻ വിനായക് വൈദ്യ">
ചിന്താമൻ വിനായക് വൈദ്യ

ചരിത്രകാരനും പ്രാചീനഭാരതത്തിലെ പുരാണങ്ങളെയും സ്ഥലനാമങ്ങളെയും കുറിച്ച് പഠനങ്ങൾ നടത്തിയിട്ടുള്ള മറാഠി പണ്ഡിതനായിരുന്നു ചിന്താമൻ വിനായക് വൈദ്യ എന്ന സി. വി. വൈദ്യ(1861 മഹാരാഷ്ട്ര–1938). ഗ്വാളിയർ നാട്ടിരാജ്യത്തിലെ മുഖ്യന്യായാധിപനായും അദ്ദേഹം പ്രവർത്തിച്ചിട്ടുണ്ട്.ബാലഗംഗാധരതിലക് നേതൃത്വം കൊടുത്ത രാഷ്ട്രീയപാർട്ടിയിലും അദ്ദേഹം അംഗമായിരുന്നു.പൂനയിൽ വച്ചു നടന്ന ഭാരത് ഇതിഹാസ് സംശോധക്മണ്ഡൽ എന്ന സമ്മേളനത്തിന്റെ അദ്ധ്യക്ഷനുമായിരുന്നു വൈദ്യ.




</doc>
<doc id="352582" url="https://ml.wikipedia.org/wiki?curid=352582" title="റഷ്യൻ മിഷൻ, അലാസ്ക">
റഷ്യൻ മിഷൻ, അലാസ്ക

റഷ്യൻ മിഷൻ ("Iqugmiut" in Central Yup'ik) കുസിൽവാക് സെൻസസ് മേഖലയിലുള്ള യു.എസ്. സംസ്ഥാനമായ അലാസ്കയിലെ ഒരു പട്ടണമാണ്. 1842 ൽ സ്ഥാപിച്ച റഷ്യൻ -അമേരിക്കൻ കമ്പനിയുടെ ആദ്യത്തെ രോമ വ്യവസായ കേന്ദ്രത്തിലാണ് പട്ടണത്തിന്റെ സ്ഥാനം. റഷ്യൻ മിഷൻ എന്ന പേര് ഔദ്യോഗകമായി ചാർത്തപ്പെട്ടത് റഷ്യൻ കൈവശമുള്ള അലാസ്കൻ ഭൂമി യു.എസിനു കൈമാറിയതോടുകൂടിയാണ് മദ്യം ഇവിടെ നിരോധിക്കപ്പെട്ടിരിക്കുന്നു. 2000 ലെ സെൻസസിൽ 296 ആയിരുന്ന ഈ പട്ടണത്തിലെ ജനസംഖ്യ 2010 ലെ സെൻസസ് പ്രകാരം 312 ആയി തിട്ടപ്പെടുത്തിയിരുന്നു.

റഷ്യൻ മിഷന്റെ അക്ഷാംശ രേഖാംശങ്ങൾ ആണ്.

യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ വിസ്തൃതി ആണ്. ഇതിൽ കരഭാഗവും ഭാഗം (8.27 ശതമാനം) വെള്ളവുമാണ്.


</doc>
<doc id="352583" url="https://ml.wikipedia.org/wiki?curid=352583" title="സത്യ ശോധക് സമാജ്">
സത്യ ശോധക് സമാജ്

ബഹുമുഖരംഗങ്ങളിൽ നിറഞ്ഞു നിന്ന പത്തൊമ്പതാം നൂറ്റാണ്ടിലെ മഹാരാഷട്രയിൽനിന്നുള്ള സാമൂഹ്യപരിഷ്കർത്താവായിരുന്ന ജോതിബ ഗോവിന്ദറാവു ഫൂലെ സ്ഥാപിച്ച സംഘടനയായിരുന്നു സത്യ ശോധക് സമാജ്.(Truth-Seeking Society) പിന്നോക്ക ജാതികളായി കരുതപ്പെട്ടിരുന്നവരുടെ നേർക്ക് ഉയർന്ന സമുദായക്കാരുടെ പ്രത്യേകിച്ചും ബ്രാഹ്മണർ പിന്തുടരുന്ന വിവേചനവും അയിത്തവും ചൂഷണവും നിർമ്മാർജ്ജനം ചെയ്യുക എന്നതായിരുന്നു ഈ സംഘടനയുടെ പ്രഖ്യാപിതലക്ഷ്യം. 1873 സെപ്റ്റംബർ 24 നാണ് ഇതു സംബന്ധിച്ച യോഗം ഫൂലെ വിളിച്ചുകൂട്ടിയത്. ഏതാണ്ട് അറുപതോളം പേർ ഈ യോഗത്തിൽ സംബന്ധിച്ചു.സംഘടനയുടെ ആദ്യത്തെ അദ്ധ്യക്ഷനായി ഫൂലെയെയും മുഖ്യകാര്യനിർവ്വാഹനായി ഗോവിന്ദറാവു കദാലകിനെയും യോഗം തെരഞ്ഞെടുക്കുകയുണ്ടായി. ദീനബന്ധു എന്ന മാസികയായിരുന്നു പ്രധാന മുഖപത്രം


</doc>
<doc id="352585" url="https://ml.wikipedia.org/wiki?curid=352585" title="കാമിക്രിസ്റ്റ">
കാമിക്രിസ്റ്റ

ഫാബേസീ സസ്യകുടുംബത്തിലെ ഒരു ജനുസ് ആണ് കാമിക്രിസ്റ്റ (Chamaecrista). ഈ ജനുസിലെ അംഗങ്ങളെ സെൻസിറ്റീവ് പീ (sensitive pea) എന്നു വിളിക്കാറുണ്ട്. പല അംഗങ്ങൾക്കും സസ്യങ്ങളുടെ പെട്ടെന്നുള്ള പ്രതികരണത്തിനുള്ള കഴിവുണ്ട്. ഏതാണ്ട് 330 സ്പീഷിസുകൾ ഈ ജനുസിൽ ഉണ്ട്.




</doc>
<doc id="352587" url="https://ml.wikipedia.org/wiki?curid=352587" title="നീർക്കാക്ക">
നീർക്കാക്ക

ഒരു ജലപ്പക്ഷിവർഗ്ഗമാണ്(aquatic bird) നീർക്കാക്ക.

കേരളത്തിൽ പ്രധാനമായും മൂന്നിനം നീർക്കാക്കൾ കാണപ്പെടുന്നുണ്ട്



</doc>
<doc id="352592" url="https://ml.wikipedia.org/wiki?curid=352592" title="സസ്യങ്ങളുടെ ദ്രുതപ്രതികരണം">
സസ്യങ്ങളുടെ ദ്രുതപ്രതികരണം

വളരെച്ചെറിയ ഒരു സമയം കൊണ്ട്, പലപ്പോഴും ഒരു സെക്കന്റിൽ തഴെയുള്ള നേരം കൊണ്ട് ചെടിക്ക് എന്തെങ്കിലും ചെയ്യാൻ കഴിയുന്നതരത്തിൽ ഉള്ള നീക്കത്തിനെയാണ് സസ്യങ്ങളുടെ ദ്രുതപ്രതികരണം (Rapid plant movement) എന്നതുകൊണ്ട് വിവക്ഷിക്കുന്നത്. ഉദാഹരണത്തിന് ഡയോണിയ പത്തിലൊന്ന് സെക്കന്റുകൊണ്ടാണ് അതിന്റെ കെണി അടയ്ക്കുന്നത്. ഡൊഗ്‌വുഡ് ബഞ്ച്‌ബെറിയുടെ പൂക്കൾ രണ്ടായിരത്തിലൊന്നു സെക്കന്റ് കൊണ്ട് അതിന്റെ പൂമ്പൊടികൾ പുറത്തേക്ക് തെറിപ്പിക്കുന്നു. വെള്ള മൾബറിമരത്തിന്റെ പൂക്കൾ പരാഗരേണുക്കൾ തെറിപ്പിക്കുന്നതാണ് ഇതുവരെ ഏറ്റവും വേഗത്തിലുള്ള സസ്യചലനത്തിന്റെ റിക്കാർഡ്. ഈ ചെടി 25 മൈക്രോസെക്കന്റുകൊണ്ടാണ് പൂമ്പൊടി പുറത്തേക്കു തെറിപ്പിക്കുന്നത്. ഇത് ശബ്ദവേഗത്തിന്റെ പകുതിയോളമാണ്. പ്രായോഗികമായി ഇതാണ് സസ്യചലനത്തിനുള്ള പരമാവധി വേഗം.

സസ്യങ്ങൾ വളരുമ്പോൾ ഉള്ള ചലനങ്ങളായ അഭിഗതിയുമായി ഈ ചലനങ്ങൾക്ക് വ്യത്യാസമുണ്ട്.

1880 -ൽ മരിക്കുന്നതിനു മുൻപ് ചാൾസ് ഡാർവിൻ എഴുതിയ അവസാനപുസ്തകം, "The Power of Movement in Plants" എന്നായിരുന്നു





</doc>
<doc id="352594" url="https://ml.wikipedia.org/wiki?curid=352594" title="കളിയൂർ">
കളിയൂർ

കേരളത്തിലെ കാസർഗോഡ് ജില്ലയിലുള്ള മഞ്ചേശ്വരം താലൂക്കിൽ ഉള്ള ഒരു ഗ്രാമമാണു കളിയൂർ. മീഞ്ച പഞ്ചായത്തിൽ ഉൾപ്പെടുന്ന ഗ്രാമമാണിത്. കാസർഗോഡ് ജില്ലാ ആസ്ഥാനത്ത് നിന്നും 25 കിലോമീറ്റർ വടക്ക് മാറി കളിയൂർ സ്ഥിതി ചെയ്യുന്നു. 

മംഗലാപുരത്തേക്കുള്ള നാഷ്ണൽ ഹൈവേ 66 മായി ബന്ധപ്പെട്ട് കിടക്കുന്നു കളിയൂരിലെ റോഡ്. മംഗലാപുരം - പാലക്കാട് ലൈനിൽ വരുന്ന മഞ്ചേശ്വരമാണ് സമീപത്തുള്ള റയിൽവേ സ്റ്റേഷൻ. വിമാനത്താവള സൗകര്യം മംഗലാപുരത്ത് ലഭ്യമാണ്.

കളിയൂരിലെ ജനങ്ങൾ വൈവിധ്യമാർന്ന ഭാഷകൾ സംസാരിക്കുന്നുണ്ട്. മലയാളം, കന്നട, തുളു, കൊങ്കണി തുടങ്ങിയവ. കുടിയേറ്റ തൊഴിലാളികൾ തമിഴും ഹിന്ദിയും സംസാരിക്കുന്നു.

കാസർഗോഡിനു കീഴിലുള്ള മഞ്ചേശ്വരം നിയോജകമണ്ഡലത്തിൽ ഉൾപ്പെടുന്നതാണ് കളിയൂർ.



</doc>
<doc id="352595" url="https://ml.wikipedia.org/wiki?curid=352595" title="സീൻ പോൾ">
സീൻ പോൾ

ഒരു ജമൈക്കൻ ഗായകനും ഗാനരചയിതാവും സംവിധായകനുമാണ് സീൻ പോൾ (ജനനം 9 ജനുവരി 1973),


</doc>
<doc id="352596" url="https://ml.wikipedia.org/wiki?curid=352596" title="ധർമ്മകീർത്തി">
ധർമ്മകീർത്തി

ആറാം ശതകത്തിൽ ജീവിച്ചിരുന്ന ബൗദ്ധപണ്ഡിതനും തത്ത്വചിന്തകനുമായിരുന്നു ധർമ്മകീർത്തി. നാളന്ദയിലും ധർമ്മകീർത്തിയുടെ സാന്നിദ്ധ്യം ഉണ്ടായിരുന്നു..ബുദ്ധമതത്തിലെ ധർമ്മ-മീമാംസകളെക്കുറിച്ച് ധർമ്മകീർത്തിയുടെ ദർശനങ്ങൾ ആധികാരികമായി കരുതിപ്പോരുന്നു.. ഹിന്ദു തത്ത്വചിന്താപദ്ധതികളെ പ്രത്യേകിച്ച് ശൈവദർശനത്തെയും കൂടാതെ ജൈനമതനിദർശങ്ങളെയും ധർമ്മകീർത്തിയുടെ തത്ത്വങ്ങൾ സ്വാധീനിച്ചിട്ടുണ്ട്. ബുദ്ധമതം മറ്റൊരു ദാർശനികനായ ദിഗ് നാഗനു  (c. 480 – c. 540 CE)  നൽകുന്നത്ര പ്രാധാന്യം ധർമ്മകീർത്തിയ്ക്കും നൽകുന്നുണ്ട്.. 

ധർമ്മകീർത്തി രചിച്ച "പ്രമാണവർത്തക" എന്ന ബൃഹദ്കൃതി ബുദ്ധമതത്തിലെ തത്ത്വചിന്തയെ സംബന്ധിച്ച ഒരു പ്രമാണഗ്രന്ഥമായി ഭാരതത്തിലും തിബത്തിലും പ്രചരിച്ചിട്ടുണ്ട്നിരവധി പണ്ഡിതർ ഈ കൃതിയെ ആധാരമാക്കി വ്യാഖ്യാനങ്ങൾ പ്രസിദ്ധീകരിക്കുകയുണ്ടായി.

കുറച്ച് വിവരങ്ങൾ മാത്രമേ ധർമ്മകീർത്തിയുടെ സ്വകാര്യജീവിതത്തെക്കുറിച്ച് അറിയാൻ കഴിഞ്ഞിട്ടുള്ളൂ..ദക്ഷിണേന്ത്യയിൽനിന്നുള്ള ഒരു ബ്രാഹ്മണനായി ചില തിബത്തൻ വ്യാഖ്യാനങ്ങൾ സൂചിപ്പിയ്ക്കുന്നു. മീമാംസ ചിന്തയുടെ ആചാര്യരിലൊരാളായ ഈശ്വരസേനയുടെ ശിഷ്യനായിരുന്നു ധർമ്മകീർത്തി എന്നൊരു വാദവും നിലനിൽക്കുന്നുണ്ട്.ആദി ശങ്കരന്റെ കൃതികളിൽ ധർമ്മകീർത്തിയുടേതായ ശ്ലോകങ്ങളെക്കുറിച്ച് പരാമർശമുണ്ട്


</doc>
<doc id="352600" url="https://ml.wikipedia.org/wiki?curid=352600" title="മീഞ്ച">
മീഞ്ച

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് മീഞ്ച. കാസർഗോഡ് ജില്ലയുടെ അതിർത്തിയാണ് ഈ ഗ്രാമം. 

മംഗലാപുരത്തേക്കുള്ള നാഷ്ണൽ ഹൈവേ 66 മായി ബന്ധപ്പെട്ട് കിടക്കുന്നു മീഞ്ചയിലെ റോഡ്. മംഗലാപുരം - പാലക്കാട് ലൈനിൽ വരുന്ന മഞ്ചേശ്വരമാണ് സമീപത്തുള്ള റയിൽവേ സ്റ്റേഷൻ. വിമാനത്താവള സൗകര്യം മംഗലാപുരത്ത് ലഭ്യമാണ്.

ജനങ്ങൾ വൈവിധ്യമാർന്ന ഭാഷകൾ സംസാരിക്കുന്നുണ്ട്. മലയാളം, കന്നട, തുളു, കൊങ്കണി തുടങ്ങിയവ. കുടിയേറ്റ തൊഴിലാളികൾ തമിഴും ഹിന്ദിയും സംസാരിക്കുന്നു.

കാസർഗോഡിനു കീഴിലുള്ള മഞ്ചേശ്വരം നിയോജകമണ്ഡലത്തിൽ ഉൾപ്പെടുന്നതാണ് മീഞ്ച.


</doc>
<doc id="352603" url="https://ml.wikipedia.org/wiki?curid=352603" title="ദിഗ് നാഗൻ">
ദിഗ് നാഗൻ

ബുദ്ധമതപണ്ഡിതനും ദാർശനികനുമായിരുന്നു ദിഗ്നാഗൻ(c. 480 – c. 540 CE).ഭാരതീയ ന്യായദർശനങ്ങളെയും ബൗദ്ധന്യായകരണങ്ങളെയും കുറിച്ച് പ്രതിപാദിക്കുന്ന പ്രമാണസമുച്ചയത്തിന്റെ വ്യാഖ്യാതാവായ ദിഗ്നാഗൻ പ്രത്യക്ഷ-അനുമാന ന്യായങ്ങളുടെ മുഖ്യശില്പി എന്ന നിലയിലും പരിഗണിയ്ക്കപെടുന്നുണ്ട്.


</doc>
<doc id="352605" url="https://ml.wikipedia.org/wiki?curid=352605" title="ഹോളി ക്രോസ്, അലാസ്ക">
ഹോളി ക്രോസ്, അലാസ്ക

ഹോളി ക്രോസ് യൂക്കോൺ-കോയൂകുക്ക് സെൻസസ് മേഖലയിലുള്ള യു.എസ്. സംസ്ഥാനമായ അലാസ്കയിലെ ഒരു പട്ടണമാണ്. 2000 ലെ സെൻസസ് പ്രകാരം ഈ പട്ടണത്തിലെ ജനസംഖ്യ 227 ആണ്.

ഹോളി ക്രോസ് പട്ടണത്തിന്റെ അക്ഷാംശ രേഖാംശങ്ങൾ ആണ്.

According to the ഐക്യനാടുകളുടെ സെൻസസ് ബ്യൂറോയുടെ കണക്കുകൾ പ്രകാരം ഹോളി ക്രോസ് പട്ടണത്തിന്റെ ആകെ വിസ്തൃതി ആണ് ഇതിൽ, കരഭാഗം മാത്രവും ബാക്കി ഭാഗം (16.51 ശതമാനം) ജലഭാഗവുമാണ്.


</doc>
<doc id="352607" url="https://ml.wikipedia.org/wiki?curid=352607" title="ആൻഡേർസൺ, അലാസ്ക">
ആൻഡേർസൺ, അലാസ്ക

ആൻഡേർസൺ ഡിനാല് ബറോയിലുൾപ്പെട്ട അലാസ്ക സംസ്ഥാനത്തെ ഒരു പട്ടണമാണ്. ഈ പട്ടണം ബറോയിലെ ഒരേയൊരു സംയോജിപ്പിക്കപ്പെട്ട സമൂഹമാകുന്നു. 2010 ലെ സെൻസസ് അനുസരിച്ച് ഈ പട്ടണത്തിലെ ജനസംഖ്യ 246 ആണ്. ഇത് 2000 ലെ സെൻസസിലെ 367 നേക്കാൾ കുറവാണ്.

</doc>
<doc id="352610" url="https://ml.wikipedia.org/wiki?curid=352610" title="എലീം, അലാസ്ക">
എലീം, അലാസ്ക

എലിം, നോം സെൻസസ് മേഖലയിലുൾപ്പെട്ട അമേരിക്കൻ ഐക്യനാടുകളിലെ സംസ്ഥാനമായ അലാസ്കയിലെ ഒരു ചെറു പട്ടണമാണ്. 2010 ലെ സെൻസസ് പ്രകാരം ഈ പട്ടണത്തിലെ ആകെയുള്ള ജനസംഖ്യ 330 ആണ്.ഭൂമിശാസ്ത്രംഎലിം പട്ടണത്തിന്റെ അക്ഷാംശ രേഖാംശങ്ങൾ ആണ്. അമേരിക്കൻ ഐക്യനാടുകളുടെ സെൻസസ് ബ്യൂറോയുടെ കണക്കുകൾ അനുസരിച്ച് ഈ പട്ടണത്തിന്റെ ആകെയുള്ള വിസ്തൃതി ആണ്.
നൈസർഗ്ഗിക ചരിത്രംവളരെയധികം സസ്യജാലങ്ങളും മൃഗങ്ങളും എലിം മേഖലയിൽ കണ്ടുവരുന്നുണ്ട്.ജനസംഖ്യാപരമായ കണക്കുകൾപട്ടണത്തിൽ 313 ആളുകളും, 84 പാർപ്പിടങ്ങളും, 69 കുടുംബങ്ങളുമുള്ളതായി കണ്ടിരുന്നു. പട്ടണത്തിലെ ജനസാന്ദ്രത ഓരോ സ്ക്വയർ മൈലിനും (49.7/km²) 128.9 ആളുകളാണ്. പട്ടണത്തിൽ ആകെ 106 പാർപ്പിട സമുച്ചയങ്ങളുടെ ശരാശിര സാന്ദ്രത 43.7 സ്ക്വയർ മൈൽ (16.8/km²) വീതമാണ്. ആളുകളുടെ വർഗ്ഗപരമായ കണക്കുകൾ 5.11% വെള്ളക്കാർ, 92.65% നേറ്റീവ് ഇന്ത്യൻസ്, 2.24% രണ്ടോ മൂന്നോ വർഗ്ഗങ്ങളിലുള്ളവരുമാണ്.ആകെയുള്ള 84 പാർപ്പിടങ്ങളിൽ 60.7 ശതമാനം 18 വയസിനു താഴെയുള്ള കുട്ടികൾ കുടുംബങ്ങളോടൊപ്പം താമസിക്കുന്നു. 57.1 ശതമാനം ആളുകൾ ഒന്നിച്ചു വസിക്കുന്ന വിവാഹിതരായ ദമ്പതികൾ, 15.5% ഒറ്റയ്ക്കു താമസിക്കുന്ന വീട്ടമ്മമാർ 16.7% ആളുകൾ കുടുംബത്തോടൊപ്പമല്ലാതെ താമസിക്കുന്നവരുമാണ്.പട്ടണത്തിലെ ആളുകളെ വയസ് കണക്കാക്കി തിരിച്ചാൽ 41.9% പേർ18 വയസിനു താഴെയുള്ളവരും, 10.5% പേർ18 നും 24, നും ഇടയ്ക്കു പ്രായമുള്ളവരും 26.2% ആളുകൾ 25 നും 44 നുമിടയ്ക്കുളളവരും 14.7% ആളുകൾ 45 നും 64 നുമിടയ്ക്കും, 6.7% ആളുകൾ 65 വയസോ അതിൽ കൂടുതലോ പ്രായമുള്ളവരുമാണ്. ഒരോ 100 സ്ത്രീകൾക്കു 131.9 പുരുഷൻമാർ എന്ന അനുപാദമാണ്. ഓരോ 100 സ്ത്രീകളെ പരിഗണിച്ചാൽ 18 നും അതിൽ കൂടുതലും പ്രായമുള്ളവരാണ് കൂടുതൽ. ഏകദേശം 8.0% of കുടുംബങ്ങളും 7.9% പ്രജകളും ദാരിദ്ര്യ രേഖയ്ക്കു ദാരിദ്ര്യരേഖയ്ക്കു താഴെയുള്ളവരാണ്.ഗതാഗത മാർഗ്ഗങ്ങൾ
എലിം വിമാനത്താവളം ഒരു സംസ്ഥാന ഉടമസ്ഥതയിലുള്ള വിമാനത്താവളമാണ്. മറ്റു പട്ടണങ്ങളിലേയ്ക്ക് ഇവിടെ നിന്നും സർവ്വീസുകളുണ്ട്. എലിം പട്ടണത്തിലുള്ള മറ്റൊരു വിമാനത്താവളം മോസസ് പോയിന്റ് എയർപോർട്ടാണ്. ഇത് നേരത്തേ എലിം നേറ്റീവ് കോർപ്പറേഷന്റ ഉടമസ്ഥതയിലുള്ള ഒരു സ്വകാര്യ വിമാനത്താവളമായിരുന്നു.
എലിം പട്ടണത്തിൽ ബെറിങ് സ്ട്രെയിറ്റ് സ്കൂൾ ഡിസ്ട്രിക്റ്റ് പ്രവർത്തിക്കുന്നു. അനിഗ്വിൻ എന്ന സ്കൂൾ ഗ്രേഡ് പ്രീ-K മുതൽ12 വരെയുള്ള ക്ലാസുകൾ പ്രവർത്തിക്കുന്നു.ബൌൾഡർ ക്രീക് യുറേനിയ ഖനി വിവാദം2005 ൽ, മൈനിംഗ് കമ്പനിയായ ഫുൾ മെറ്റൽ മിനറൽസ്, ട്രിയെക്സ് മിനറൽസ് കോർപ്പറേഷനുമായി ഒത്തുചേർന്ന് എലിം പട്ടണത്തിന്റെ വടക്കായുള്ള യൂറേനിയം നിക്ഷേപത്തിൽ കണ്ണുവച്ച് ഖനി വികസിപ്പിക്കാനുള്ള നടപടികൾ തുടങ്ങി 2005 സെപ്റ്റംബർ മാസത്തിൽ ഇതിനുള്ള പര്യവേക്ഷണങ്ങളും ഭൂസർവ്വേ ജോലികളും പുരോഗമിച്ചുകൊണ്ടിരുന്നു പ്രാഥമിക ഭൂമി തുരക്കലും പര്യവേക്ഷണങ്ങളും 2006 ജൂലൈ മാസത്തിൽ പൂർത്തിയായിരുന്നു. ഡെത്ത് വാലിയിലെ ബൌൾഡർ ക്രീക്ക് ഭാഗത്തു് യൂറേനിയം സമ്പുഷ്ടമായ മണൽക്കല്ലുകൾ കുഴിച്ചെടുത്തതോടെ യുറേനിയത്തിന്റെ വൻ നിക്ഷേപം ഇവിടെയുണ്ടെന്നു സ്ഥിരീകരിക്കപ്പെട്ടു.ഖനി സ്ഥിതി ചെയ്തിരുന്ന ഇടം ടുബുടുലിക് നദിയുടെ ഭാഗമായിരുന്നു. വായുവിന്റെയും ജലത്തിന്റെയും മലിനീകരണമെന്ന ഗുരുതരമായ അപകടസാദ്ധ്യതയോടൊപ്പം അണുവികിരണ സാദ്ധ്യതയുള്ള ഉപോത്പന്നങ്ങളും സസ്യ ജന്തുജാലങ്ങളുടെ നിലനിൽപ്പിനു തന്നെ ഭീഷണിയാണെന്ന തിരിച്ചറിവ് തദ്ദേശവാസികൾക്കുണ്ടായി ജനങ്ങൾ യൂറേനിയം ഖനനം ചെയ്യുന്നതിനെതിരെ ശക്തമായി പ്രതിഷേധിച്ചു. തദ്ദേശവാസികൾ നിത്യജീവിതത്തിനായി ആശ്രയിക്കുന്ന സസ്യങ്ങൾ, നദിയിലെ മീനുകൾ, വന്യ മൃഗങ്ങൾ എന്നിവയെയെല്ലാം റേഡിയോ ആക്ടീവ് ഉപോൽപ്പന്നങ്ങളുടെ പുറന്തള്ളൽ ബാധിക്കുമെന്നതായിരുന്നു നില 2007 സെപ്റ്റംബർ മാസത്തിൽ അനിഗ്വിൻ സ്കൂളിലെ ഐറിൻ മുറേ അലാസ്ക ഗവർണറായിരുന്ന സാറാ പാലിന് മാനുഷികാരോഗ്യത്തിനും പരിതഃസ്ഥിതിയ്ക്കും യൂറേനിയം ഖനനം വരുത്തിവയ്ക്കുന്ന ആഘാതങ്ങളെക്കുറിച്ച് വിവിരിക്കുന്ന ഒരു റിപ്പോർട്ട് സമർപ്പിച്ചു പ്രതിഷേധ സമരത്തിന്റെ നേതൃത്വം Elim Students Against Uranium (ESAU) എന്ന സംഘനയാണ് നയിച്ചത്. പട്ടണവാസികൾ പദ്ധതിക്കെതിരെ നിയമ നടപടികളിലേയ്ക്കും തിരിഞ്ഞിരുന്നു. കാര്യങ്ങൾ ന്യൂക്ലിയർ റഗുലേറ്ററി കമ്മീഷന്റെ പരിഗണനയിലാണുള്ളത്.വിഷയാനുബന്ധം


</doc>
<doc id="352611" url="https://ml.wikipedia.org/wiki?curid=352611" title="വെയ്ൻ റൈറ്റ്, അലാസ്ക">
വെയ്ൻ റൈറ്റ്, അലാസ്ക

വെയ്ൻ റൈറ്റ് ("Ulġuniq" in Iñupiaq), നോർത്ത് സ്ലോപ്പ് ബറോയിലുൾപ്പെട്ട അലാസ്ക സംസ്ഥാനത്തെ ഒരു പട്ടണമാണ്. 2010 സെൻസസ് അനുസരിച്ച് പട്ടണത്തിലെ ജനസംഖ്യ 556 ആണ്. ഇത് നോർത്ത് സ്ലോപ്പ് ബറോയിലെ മൂന്നാമത്തെ വലിയ പട്ടണമാണ്. ഈ പട്ടണം സ്ഥാപിക്കപ്പെട്ടത് 1904 ൽ ആണ്.


</doc>
<doc id="352612" url="https://ml.wikipedia.org/wiki?curid=352612" title="ലീഡ്സ്">
ലീഡ്സ്

ഇംഗ്ലണ്ടിലെ വെസ്റ്റ് യോർക്ക്ഷെയർ കൗണ്ടിയിലെ ഒരു നഗരമാണ് ലീഡ്സ് Leeds അഞ്ചാം നൂറ്റാണ്ടിൽ എൽമെറ്റ് രാജ്യത്തിലെ ഒരു കാട്ടുപ്രദേശമായിരുന്ന ഈ സ്ഥലം പതിനേഴും പതിനെട്ടും നൂറ്റാണ്ടുകളിൽ കമ്പിളിനിർമ്മാണത്തിന്റെയും വിപണനത്തിന്റേയും പ്രധാനകേന്ദ്രമായിരുന്നു. പിന്നീട് വ്യവസായ വിപ്ലവകാലത്തിൽ പ്രധാന മിൽ നഗരമായിത്തീർന്ന ഇവിടെ കമ്പിളിക്കുപുറമേ എഞ്ചിനീയറിങ്, ഫൗണ്ടറി, പ്രിന്റിങ്ങ് വ്യവസായങ്ങളും അഭിവൃദ്ധി പ്രാപിച്ചു 
ഇംഗ്ലണ്ടിൽ ലണ്ടനു പുറത്തുള്ള ഏറ്റവും തിരക്കുപിടിച്ച മൂന്നാമത്തെ റെയിൽവേ സ്റ്റേഷനും യാത്രക്കാരുടെ എണ്ണത്തിൽ പതിനാറാമത്തെ വിമാനത്താവളവുമാണ് .


</doc>
<doc id="352614" url="https://ml.wikipedia.org/wiki?curid=352614" title="ആറൺ ബർ">
ആറൺ ബർ

അമേരിക്കൻ ഐക്യനാടുകളിലെ മൂന്നാമത്തെ വൈസ് പ്രസിഡന്റും അമേരിക്കൻ രാഷ്ട്രീയക്കാരനുമായിരുന്നു ആറൺ ബർ ജൂനിയർ (Aaron Burr Jr.).
1801 മാർച്ച് നാലുമുതൽ 1805 മാർച്ച് നാലുവരെ അമേരിക്കയുടെ വൈസ് പ്രസിഡന്റായി സേവനമനുഷ്ടിച്ചു. തോമസ് ജെഫേഴ്സൺ ആയിരുന്നു
ഇക്കാലയളവിൽ അമേരിക്കൻ പ്രസിഡന്റ്.
അമേരിക്കൻ സ്വാതന്ത്ര്യസമരക്കാലത്ത് സൈനിക സേവനം അനുഷ്ടിച്ചു. പിന്നീട് ഇദ്ദേഹം അഭിഭാഷകനായും രാഷ്ട്രീയക്കാരനായും സേവനമനുഷ്ടിച്ചു. രണ്ടു തവണ ന്യുയോർക്ക് സ്‌റ്റേറ്റ് അസംബ്ലിയിലേക്ക് തിരഞ്ഞെടുക്കപ്പെട്ടു. 1784-1785, 1798-1799 കാലയളവുകളിലാണ് ന്യുയോർക്ക് സ്‌റ്റേറ്റ് അസംബ്ലിയിൽ അംഗമായിരുന്നത്. 1789 മുതൽ 1791 വരെ ന്യുയോർക്ക സ്‌റ്റേറ്റിന്റെ അറ്റോർണി ജനറലായും 1791 മുതൽ 1797 വരെ ന്യുയോർക്ക സ്‌റ്റേറ്റിൽ നിന്ന് അമേരിക്കൻ സെനറ്റ് അംഗമായി.
1756 ഫെബ്രുവരി ആറിന് ന്യുജെഴ്‌സിയിലെ നിവാർക്ക് നഗരത്തിൽ ജനിച്ചു.
1782ൽ അദ്ദേഹത്തേക്കാൾ 10 വയസ്സ് അധികമുള്ള 5 മക്കളുള്ള ഒരു വിധവയെ വിവാഹം ചെയ്തു. അമേരിക്കൻ സ്വാതന്ത്ര്യ സമരത്തിൽ വെസ്റ്റ് ഇന്റീസിൽ വെച്ച് മരണപ്പെട്ട ഒരു സൈനിക ഉദ്യോഗസ്ഥന്റെ ഭാര്യയായിരുന്നു തിയോഡോസിയ ബർതോ പ്രിവോസ്റ്റ്, ഇവർ 1794ൽ വയറിന് അർബുദം ബാധിച്ച് മരിച്ചു.


</doc>
<doc id="352616" url="https://ml.wikipedia.org/wiki?curid=352616" title="ഫിലിപ് ലുഡ്‌വിഗ് സ്റ്റേഷ്യസ് മുള്ളർ">
ഫിലിപ് ലുഡ്‌വിഗ് സ്റ്റേഷ്യസ് മുള്ളർ

ജർമൻകാരനായ ഒരു ജീവശാസ്ത്രകാരനായിരുന്നു ഫിലിപ് ലുഡ്‌വിഗ് സ്റ്റേഷ്യസ് മുള്ളർ (Philipp Ludwig Statius Müller) (ഏപ്രിൽ 25, 1725 – ജനുവരി 5, 1776). എസൻസിൽ ജനിച്ച മുള്ളർ 1773-1776 കാലത്ത് ലിനയേസിന്റെ "Natursystem" എന്ന ഗ്രന്ഥം ജർമനിലേക്കു വിവർത്തനം ചെയ്തു. 1776 - ലെ ഒരു അനുബന്ധത്തിൽ പല സ്പീഷിസുകളുടെയും വർഗ്ഗവിഭജനവിജ്ഞാനീയം ആദ്യമായിട്ടായിരുന്നു പ്രസിദ്ധീകരിച്ചത്.

എർലാഞ്ചെനിൽ ആണ് അദ്ദേഹം മരണമടഞ്ഞത്.




</doc>
<doc id="352621" url="https://ml.wikipedia.org/wiki?curid=352621" title="ജോർജ് റോബർട്ട് വാട്ടർഹൗസ്">
ജോർജ് റോബർട്ട് വാട്ടർഹൗസ്

ഒരു ഇംഗ്ലീഷ് പ്രകൃതിശാസ്ത്രകാരനായിരുന്നു ജോർജ് റോബർട്ട് വാട്ടർഹൗസ് (George Robert Waterhouse). (6 മാർച്ച് 1810 – 21 ജനുവരി1888).

തന്റെ കൂടെ ബീഗിളിൽ യാത്ര ചെയ്യാൻ ഡാർവിൻ ക്ഷണിച്ചെങ്കിലും വാട്ടർഹൗസ് അതു നിരസിച്ചു. തിരിച്ചെത്തിയ ഡാർവിൻ തന്റെ പ്രാണികളുടെയുയ്ം സതനികളുടെയും ശേഖരം അദ്ദേഹത്തെ ഏൽപ്പിച്ചു.rബ്രിട്ടീഷ് മ്യൂസിയത്തിലെ അദ്ദേഹം ജോലി ചെയ്തിരുന്നു.

"A natural history of the Mammalia" (1846–48) എന്ന പുസ്തകം വാട്ടർഹൗസ് ആണ് എഴുതിയത്. 



</doc>
<doc id="352626" url="https://ml.wikipedia.org/wiki?curid=352626" title="അവസ്ഥാന്തരങ്ങൾ">
അവസ്ഥാന്തരങ്ങൾ

ഒരു വസ്തുവിന്റെ അവസ്ഥകളായ ഖരം, ദ്രാവകം, വാതകം (ചിലപ്പോൾ പ്ലാസ്മയും) എന്നീ അവസ്ഥകളിൽ ഒന്നിൽനിന്നും മറ്റൊന്നിലേക്ക് മാറുന്നതിനെയാണ് സാധാരണയായി അവസ്ഥാന്തരണം എന്ന പ്രക്രീയകൊണ്ട് സൂചിപ്പിക്കുന്നത്. ഒരു താപഗതികവ്യൂഹത്തിന്റെ അവസ്ഥക്കും ഒരു വസ്തുവിന്റെ അവസ്ഥക്കും ഒരേ സ്വഭാവങ്ങളാണ് ഉള്ളത്. ചുറ്റുപാടുകളുടെ ചിലമാറ്റങ്ങൾക്ക് വിധേയമായി (ഉദാഹരണത്തിന് താപനിയിലുണ്ടാവുന്ന വ്യതിയാനം, മർദ്ദത്തിലുള്ള വ്യതിയാനം തുടങ്ങിയവ) അവസ്ഥാന്തരണം സംഭവിക്കുമ്പോൾ വസ്തുവിന്റെ ചില സ്വഭാവങ്ങൾക്ക് മാറ്റം സംഭവിക്കുന്നു. ഈ മാറ്റം ചിലപ്പോഴെല്ലാം തുടർച്ചയില്ലാത്തതുമായിരിക്കും. ഉദാഹരണത്തിന് ഒരു ദ്രാവകം അതിന്റെ തിളനിലവരെ ചൂടാക്കുന്നു അപ്പോൾ അത് വാതകമായി മാറുന്നു അപ്പോൾ അതിന്റെ വ്യാപ്തം മുമ്പെങ്ങുമില്ലാത്തവിധം വർദ്ധിക്കുന്നു. അവസ്ഥാമാറ്റം സംഭവിക്കുമ്പോഴുണ്ടാവുന്ന ചുറ്റുപാടുകളുടെ സ്ഥിതികളുടെ അളവിനെയാണ് സാധാരണയായി അവസ്ഥാന്തരണം എന്നുപറയുന്നത്. അവസ്ഥാന്തരണം പ്രകൃതിയിൽ സർവ്വസാധാരണമായി നടക്കുന്ന പ്രക്രീയയാണ്. ആധുനികസാങ്കേതികവിദ്യകളിൽ വിവിധ തരത്തിലുള്ള അനേകം അവസ്ഥാന്തരങ്ങൾ ഉപയോഗിക്കുന്നു.

അവസ്ഥാന്തരണങ്ങളുടെ ചില ഉദാഹരണങ്ങൾ



</doc>
<doc id="352631" url="https://ml.wikipedia.org/wiki?curid=352631" title="അമോസ് ഓസ്">
അമോസ് ഓസ്

ഇസ്രയേലി നോവലിസ്റ്റും പത്ര പ്രവർത്തകനും എഴുത്തുകാരനും ബുദ്ധിജീവിയുമാണ് അമോസ് ഓസ്.  ബെൻ ഗുറിയോൺ സർവകലാശാലയിലെ ഇംഗ്ലീഷ് പ്രൊഫസറായ ഇദ്ദേഹം , ഇസ്രയേലിലെ വിഖ്യാതനായ എഴുത്തുകാരനാണ്.

42 ഭാഷകളിൽ 43 രാജ്യങ്ങളിൽ ഇദ്ദേഹത്തിന്റെ കൃതികൾ പ്രസിദ്ധപ്പെടുത്തിയിട്ടുണ്ട്. ചൈനീസ് പാഠ പുസ്തകങ്ങളിൽ ഇദ്ദേഹത്തിന്റെ കൃതികളിൽ നിന്നുള്ള ഭാഗങ്ങൾ ഉൾപ്പെടുത്തിയിട്ടുണ്ട്. പ്രസിദ്ധമായ ഗയ്ഥേ അവാർഡ് ഉൾപ്പെടെ നിരവധി പുരസ്കാരങ്ങൾ ഓസിന് ലഭിച്ചിട്ടുണ്ട്.  
1939 ൽ ജറുസലേമിൽ ജനിച്ചു. ഫാനിയയും ലൈബ്രേറിയനായ യെഹൂദ അരിയ ക്ലൂസ്നറുമായിരുന്നു മാതാപിതാക്കൾ. ഹീബ്രു സർവകലാശാലയിലെ വിദ്യാർത്ഥികളായിരിക്കെയാണ് അവർ പരിചയപ്പെട്ടത്. നിരവധി ഭാഷകളിൽ ഓസിന്റെ മാതാപിതാക്കൾക്ക് പ്രാവീണ്യമുണ്ടായിരുന്നെങ്കിലും ഹീബ്രു അനായാസം ഉപയോഗിക്കാൻ കഴിഞ്ഞിരുന്നില്ല. പോളിഷ് ഭാഷയിലാണ് അവർ ആശയ വിനിമയം നടത്തിയിരുന്നത്. അവർ ഓസിനെ പഠിക്കാനനുവദിച്ച ഏക ഭാഷ ഹീബ്രുവായിരുന്നു. ഓസിന്റെ കുടുംബാംഗങ്ങളിൽ പലരും വലതു പക്ഷ സിയോണിസ്റ്റുകളായിരുന്നു.  
ഓസിന്റെ കുടുംബം മത വിശ്യാസികളായിരുന്നില്ല. യുക്തിരഹിതമെന്ന് അവർ അതിനെ കരുതി.  അടുത്തുള്ള സോഷ്യലിസ്റ്റ് സ്കൂളിൽ ചേരുന്നത് വളരെ എതിർപ്പുകളുയർത്തിയതിനാൽ മതപഠനത്തിനു ചേർന്നു. പ്രസിദ്ധ കവി സെൽദ ഇവിടെ അദ്ദേഹത്തിന്റെ അദ്ധ്യാപികയായിരുന്നു.  12 ാം വയസ്സിൽ അമ്മ വിഷാദ രോഗത്തെത്തുടർന്ന് ആത്മഹത്യ ചെയ്തു. "എ ടേയ്ൽ ഓഫ് ലവ് ആൻഡ് ഡാർക്ക്നെസ് എന്ന കൃതിയിൽ ഈ ഓർമ്മകൾ അദ്ദേഹം അയവിറക്കുന്നുണ്ട്".
അമ്മയുടെ മരണത്തിനു രണ്ടു വർഷത്തിനു ശേഷം അദ്ദേഹം വീടു വിട്ട് ലേബർ സിയോണിസ്റ്റായി ഹുൽഡയിൽ താമസം ആരംഭിച്ചു.

ഹുൽഡയിൽ അവിടുത്തെ ഒരു കുടുംബം അമോസിനെ ദത്തെടുത്ത് പേരിന്റെ അവസാന ഭാഗം ഓസ് എന്നു മാറ്റി. ഹീബ്രുവിൽ ധൈര്യം എന്നാണ് ആ വാക്കിന്റെ അർത്ഥം.   

ഇസ്രയേലി പ്രതിരോധ സേനയിലും കുറച്ചു കാലം പ്രവർത്തിച്ചു. പിന്നീട് ജറുസേലം സർവകലാശാലയിൽ ഹീബ്രു സാഹിത്യം പഠിക്കാൻ ചേർന്നു. 1963 ൽ ബിരുദം നേടി, അധ്യാപകനായി. പ്രതിരോധ സേനയിൽ ഒരു ടാങ്ക് യൂണിറ്റിനൊപ്പവും പ്രവർത്തിച്ചു.  
1967, മുതൽ ഇസ്രയേലി– പലസ്തീൻ പ്രശ്നത്തിൽ ദ്വിരാഷ്ട വാദ നിലപാടാണ് അമോസ് സ്വീകരിക്കുന്നത്. 


</doc>
<doc id="352635" url="https://ml.wikipedia.org/wiki?curid=352635" title="ഡില്ലിംഘാം, അലാസ്ക">
ഡില്ലിംഘാം, അലാസ്ക

ഡില്ലിംഘാം , സംസ്ഥാനത്തെ ഒരു പട്ടണമാണ്. അനരസരിച്ച് ഈ അലാസ്കൻ പട്ടണത്തിലെ ജനസംഖ്യ 2,329 ആണ്.

ഡില്ലിംഘാം, നുഷാഗാക് ഉൾക്കടലിൽ നുഷാഗാക് നദിയുടെ അഴിമുഖത്ത് ബ്രിസ്റ്റോൾ ഉള്ക്കടലിലേയ്ക്കുള്ള പ്രവേശന മാർഗ്ഗത്തിലാണ് സ്ഥിതി ചെയ്യുന്നത്. പട്ടണത്തിന്റെ അക്ഷാംശ രേഖാംശങ്ങൾ (59.046751, -158.508665) ആണ്. യുണൈറ്റഡ് സ്റ്റേറ്റ്സ സെൻസസ് ബ്യൂറോയുടെ കണക്കുകളനുസരിച്ച് പട്ടണത്തിന്റെ ആകെ വിസ്തൃതി ആണ്. ഇതിൽ കരഭാഗം മാത്രവും, ബാക്കിയുള്ള (7.64 ശതമാനം) ഭാഗം വെള്ളവുമാണ്. ഭാവിയിൽ ഡില്ലിംഘാം പട്ടണം, നുഷഗാക് ഉൾക്കടലിന്റെയും വുഡ് നദിയുടെയും ഭൂരിഭാഗം പ്രദേശങ്ങൾ ഡില്ലിംഘാം പട്ടണത്തിൽ ലയിപ്പിക്കുന്നതിനുള്ള നിവേദനംഅലാസ്ക സംസ്ഥാനത്തിന് കൊടുക്കുന്ന വേളയിൽ ഈ കണക്കുകൾക്കു മാറ്റം വരുന്നതാണ്. നുഷഗാക്ക് ജില്ലയുടെ ഭാഗങ്ങളിൽ നിന്നും അതുപോലെ വുഡ് റിവർ സ്പെഷ്യൽ ഹാർവസ്റ്റ് മേഖലയിലെ സാൽമൺ മത്സ്യബന്ധനത്തിൽ നിന്നുമൊക്കെ ലഭിക്കാൻ സാദ്ധ്യതയുള്ള വൻതോതിലുള്ള റവന്യൂ വരുമാനം കണക്കാക്കിയാണ് അതിർത്തികൾ പുനർനിർണ്ണയം നടത്തി വർദ്ധിപ്പിക്കുവാനുള്ള നിവേദനം കൊടുക്കുവാൻ തീരുമാനിച്ചത്. 


</doc>
<doc id="352639" url="https://ml.wikipedia.org/wiki?curid=352639" title="കുതിരപ്പവൻ">
കുതിരപ്പവൻ

ഗീവർഗീസ്‌ പുണ്യവാളന്റെയും കുതിരയുടെ രൂപം കൊത്തിയിട്ടുള്ള സ്വർണ നാണയം ആണ് കുതിരപ്പവൻ . ഇംഗ്ലീഷിൽ ഇതിന് Sovereign എന്നാണ് പേര് , കുതിരയിൽ ഏറിയ ഗീവർഗീസ്‌ പുണ്യവാളൻ ഉള്ളത് കൊണ്ട് മലയാളികൾ ഇതിന് കുതിരപ്പവൻ എന്ന് വിളിച്ചു.

ഇംഗ്‌ളണ്ടിന്റെ പാലകപുണ്യവാളൻ ആണ് ഗീവർഗീസ്‌ പുണ്യവാളൻ. അവരുടെ നാണയമായ സ്വർണ പവനിൽ ഇന്നും അദ്ദേഹത്തിന്റെ ചിത്രം ആലേഖനം ചെയ്‌തിട്ടുണ്ട്‌. ഇന്ത്യയിൽ കുതിരപ്പവൻ വരുന്നത് 1857 ൽ ആണ് , അന്ന് ഇന്ത്യൻ വെള്ളിരൂപക്ക് വെള്ളി ഖനികളുടെ ആവിർഭാവത്തോടെ വില ഇടിഞ്ഞപ്പോൾ അത് നികത്താൻ ബ്രിട്ടീഷ് സർക്കാർ ഓസ്‌ട്രേലിയയിലെ സിഡ്‌നിയിൽ സ്വർണത്തിൽ കമ്മട്ടത്തിലടിച്ച ഗീവർഗീസ്‌ പുണ്യവാളന്റെ നാണയം ഇറക്കി . 



</doc>
<doc id="352646" url="https://ml.wikipedia.org/wiki?curid=352646" title="ഡേവിഡ് ആന്റിൻ">
ഡേവിഡ് ആന്റിൻ

അമേരിക്കൻ കവിയും വിമർശകനും കലാകാരനുമാണ് ഡേവിഡ് ആന്റിൻ  (ഫെബ്രുവരി 1, 1932 – ഒക്ടോബർ 11, 2016).

1932 ൽ ന്യൂയോർക്കിൽ ജനിച്ചു. പത്തു വർഷത്തോളം ശാസ്ത്ര ലേഖനങ്ങളുടെ പരിഭാഷകനായി പ്രവർത്തിച്ചു. അൻപതുകളിൽ കഥയും കവിതയുമെഴുതിത്തുടങ്ങി.
അറുപതുകളുടെ അവസാനം സംഭാഷണ കവിത (Talk poems) എന്ന ആശയം അവതരിപ്പിച്ചു. ഭാര്യ എലിയനോർ ആന്റിനുമായി കാലിഫോർണിയ സർവകലാശാലയിലെ വിഷ്വൽ ആർട്സ് വകുപ്പു  കേന്ദ്രീകരിച്ചു പ്രവർത്തിച്ചു. അവിടുത്തെ ഗ്യാലറി ഡയറക്ടറും പ്രൊഫസറുമായിരുന്നു. 




</doc>
<doc id="352656" url="https://ml.wikipedia.org/wiki?curid=352656" title="ഷുങ്നാക്ക്, അലാസ്ക">
ഷുങ്നാക്ക്, അലാസ്ക

ഷുങ്നാക്ക് ("Isiŋnaq" or "Nuurviuraq" in Iñupiaq) നോർത്ത് വെസ്റ്റ് ആർട്ടിക് ബറോയിലുള്ള, അമേരിക്കൻ ഐക്യനാടുകളിലെ സംസ്ഥാനമായ അലാസ്കയിലെ ഒരു പട്ടണമാണ്. 2010 ലെ സെൻസസ് പ്രകാരം ഈ പട്ടണത്തിലെ ആകെയുള്ള ജനസംഖ്യ 262 ആണ്.

കൊച്ചുക്ക് എന്ന പേരിലറിയപ്പെട്ടിരുന്ന ഗ്രാമം പിന്നീട് ഷുങ്നാക്ക് എന്ന പേരിൽ പുനർനാമകരണം ചെയ്യപ്പെടുകയും 1920 മുതൽ ആളുകൾ ഇവിടെ താമസം ആരംഭിക്കുകയും ചെയ്തു. 1899 മുതൽ വാസമുണ്ടായിരുന്ന ഈ ഭാഗത്തെ യഥാർത്ഥ ഗ്രാമമായ കോബുക്ക് ഏകദേശം 10 മൈൽ അകലെയാണ്. ഈ ഗ്രാമം വെള്ളപ്പൊക്കവും മറ്റും കാരണം ആളുകൾ ഉപേക്ഷിച്ചു പോയി. ഇപ്പോഴും പഴയ ഗ്രാമത്തിൽ ഏതാനും പേർ താമസിക്കുന്നു. പട്ടണത്തിന് ഷുങ്നാക്ക് എന്ന പേരു വന്നത് എസ്കിമോ പദമായ "issingnak," (Jade) എന്ന പേരിൽ നിന്നാണ്. സമീപ പ്രദേശങ്ങളിൽ കണ്ടുവന്നിരുന്ന ജേഡ് എന്ന കല്ലിൽ നിന്നാണ് ഈ പേരു വന്നത്

ഷുങ്നാക്ക് പട്ടണത്തിലെ ആദ്യ പോസ്റ്റ്മാൻ 1903 സെപ്റ്റംബർ 24 നു നിയമിതനായ മാർട്ടിൻ എഫ്. മോറൻ ആയിരുന്നു.

ഷുങ്നാക്ക് പട്ടണത്തിന്റെ അക്ഷാംശ രേഖാംശങ്ങൾ ആണ്.

യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ ചുറ്റളവ് 9.6 ചതുരശ്ര മൈൽ (25 ചതുരശ്ര കിലോമീറ്റർ) ആണ്. അതിൽ 8.4 ചതുരശ്ര മൈൽ (22 ചതുരശ്ര കിലോമീറ്റർ) പ്രദേശം കരഭൂമിയും 1.3 ചതുരശ്ര മൈൽ (3.4 ചതുരശ്ര കിലോമീറ്റർ) അതായത് (13.10 ശതമാനം) ഭാഗം വെള്ളവുമാണ്.


</doc>
<doc id="352658" url="https://ml.wikipedia.org/wiki?curid=352658" title="അലാസ്കയിലെ നദികളുടെ പട്ടിക">
അലാസ്കയിലെ നദികളുടെ പട്ടിക

അലാസ്കയിലെ നദികളുടെ പട്ടികയാണിത് ഇത് പൂർണ്ണമായ പട്ടികയല്ല. അലാസ്ക സംസ്ഥാനത്ത് ഏകദേശം 12,000 നദികൾ ഉള്ളതായി കണക്കാക്കിയിരിക്കുന്നു. അതുപോലെ ആയിരക്കണക്കിന് നീർച്ചാലുകളും അരുവികളും ഇതുകൂടാതെയുണ്ട്. യുണൈറ്റഡ് സ്റ്റേറ്റ്സ് ജ്യോഗ്രാഫിക്കൽ സർവ്വേ ജ്യോഗ്രാഫിക് നെയിംസ് ഇൻഫൊർമേഷൻ സിസ്റ്റം കണക്കെടുപ്പു പ്രകാരം അലാകയിൽ ഏകദേശം 9,728 ഔദ്യോഗികമായി നാമകരണം ചെയ്യപ്പെട്ട നദികളും അരുവികളും പോഷക നദികളുമുണ്ട്. നദികളുടെ നീളം കണക്കാക്കിയിരിക്കുന്നത് യുണൈറ്റഡ് സ്റ്റേറ്റ്സ് ജ്യോഗ്രാഫിക്കൽ സർവ്വേ ജ്യോഗ്രാഫിക് നെയിംസ് ഇൻഫൊർമേഷൻ സിസ്റ്റം (GNIS) ശേഖരിച്ച ലഭ്യമായ പട്ടിക അനുസരിച്ചാണ്.
This list is arranged by drainage basin, with respective tributaries ordered from mouth to source, and indented under their downstream-parent's name.











USGS GNIS named streams by Borough or Census Area:



</doc>
<doc id="352659" url="https://ml.wikipedia.org/wiki?curid=352659" title="ചാപിള്ള പ്രസവം">
ചാപിള്ള പ്രസവം

ജീവന്റെ ലക്ഷണങ്ങൾ ഒന്നും തന്നെയില്ലാതെ ഗർഭത്തിൽ നിന്നും പുറത്ത് വന്നഭ്രൂണത്തെയാണ് ചാപ്പിള്ള എന്ന് പറയുന്നത്. സാങ്കേതിക ഭാഷയിൽ, ഇരുപത് ആഴ്ചയോ, അതിലേറയോ പിന്നിട്ട ഗർഭത്തിലെ ഭ്രൂണത്തിനു മരണം സംഭിവിക്കുന്നതാണ് ചാപിള്ളയായി ഗണിക്കുന്നത്. പ്രസവിച്ച് മണിക്കൂറുകൾക്കുള്ളിൽ മരണമടഞ്ഞാൽ ചാപിള്ള ആയി ഗണിക്കാറില്ല. 

ചാപ്പിള്ള പ്രസവം പല കാരണങ്ങളാലാവാം. പലപ്പോഴും കാരണം വ്യക്തമായി കൊള്ളണമെന്നുമില്ല. ഗർഭകാലത്തെ രക്താതിമർദ്ദം, അതേത്തുടർന്നുണ്ടാവുന്ന പ്രീഎക്ലാംസിയ, പ്രസവത്തിൽ ഉണ്ടാവുന്ന തകരാറുകൾ, ജന്മ വൈകല്യങ്ങൾ, മലേറിയ പോലുള്ള അണുബാധ , മാതാവിന്റെ അനാരോഗ്യം, കൗമാര ഗർഭധാരണം എന്നിവയെല്ലാം കാരണങ്ങളിൽ ചിലതാണ്. മുപ്പത്തഞ്ചു വയസ്സിനുമേൽ പ്രായമുള്ള സ്ത്രീകളിലും, പതിനാറു വയസിൽ താഴെയുള്ള പെണ്കുട്ടികളിലും, പുകയില, ലഹരി പദാർത്ഥ ഉപയോഗം, ആദ്യ ഗർഭം , കൃതൃമ ഗർഭധാരണം എന്നിവയെല്ലാം ചാപ്പിള്ള പ്രസവത്തിനു അനൂകല ഘടകങ്ങളായി വർത്തിക്കാം. ഭ്രൂണചലനം നിലച്ചാൽ ചാപ്പിള്ള സാധ്യത സംശയിക്കാവുന്നതാണ്. അൾട്രാസൗണ്ട് വൈദ്യ പരിശോധന സ്ഥിതീകരണത്തിനായി ഉപയോഗിക്കുന്നു

ആരോഗ്യ പരിപാലന രംഗത്തെ മുന്നേറ്റങ്ങൾ ചാപ്പിള്ള തോത്ത് ഗണ്യമായി കുറച്ചിട്ടുണ്ട്. പകുതിയിലേറെയും പ്രസവസമയത്ത് തന്നെയാണ് ചാപ്പിള്ളയാവുന്നത്. അതും കൂടതൽ കാണുന്നത് വികസ്വര രാജ്യങ്ങളിലാണ്. ചാപ്പിള്ള സ്തിരീകരിച്ചാൽ ഭ്രൂണത്തെ പുറംത്തള്ളാൻ പ്രസവം നേരത്തെ ആക്കാനുള്ള മരുന്നുകൾ നൽകാറുണ്ട്, കൂടാതെ ഡിലേഷൻ  ആൻഡ് ഇവാക്വേഷൻ എന്ന ശസ്ത്രക്രിയ വഴിയും ഇത് ചെയ്യാവുന്നതാണ്. ഒരു ചാപ്പിള്ള പ്രസവം കഴിഞ്ഞ സ്ത്രീയ്ക്ക് മറ്റൊന്നിനു കൂടി നേരിടാനുള്ള സാധ്യത കൂടുതലുണ്ട്. . . വിഷാദരോഗം, സാമ്പത്തിക നഷ്ടം, കു ടുംബാസ്വാസ്ഥ്യം എന്നിവയെല്ലാം ചാപ്പിള്ള പ്രസവ ത്തിൻ റ്റെ ഭവിഷ്യത്തുകളാവാറുണ്ട്  

ചാപ്പിള്ള പ്രസവങ്ങളിലേറെയും അജ്ഞാത കാരണങ്ങളാലാണ് .കാര്യമായ പരിശോധനകളും ഭ്രൂണ വിശകലനം ( fetal autopsy )നടത്തിയിട്ടും കാരണങ്ങൾ കണ്ടെത്താൻ സാധിക്കാതെ വരാറുണ്ട്. പ്രത്യക്ഷത്തിൽ വളരെ ആരോഗ്യവതികളായ അമ്മമാർക്ക് ചാപ്പിള്ള പ്രസവ നേരിടേണ്ടി വരുന്നത് അപൂർവ്വമല്ല. 40% ശതമാനം ഭ്രൂണ ഒട്ടൊപ്സികളിലേ മരണ കാരണം കണ്ടെത്താറാവുന്നുള്ളൂ

<nowiki>*</nowiki>സിഫിലിസ് അടക്കുമുള്ള പല ബാക്ടീരിയാണുബാധകൾ


</doc>
<doc id="352666" url="https://ml.wikipedia.org/wiki?curid=352666" title="കടുപർണ്ണി">
കടുപർണ്ണി

നിത്യഹരിതവനങ്ങളിൽ എല്ലായിടത്തും തന്നെ കണ്ടുവരുന്ന ഒരു കുറ്റിച്ചെടിയാണ് കടുപർണ്ണി. . എറിപ്പച്ച, അക്രാവ്, തരിപ്പൂച്ചെടി, നായ്‌കൊപ്പ്, പല്ലുവേദനച്ചെടി, എറിവള്ളി, കുപ്പമഞ്ഞൾ, നായ്‌മഞ്ഞൾ എന്നെല്ലാം പേരുകളുണ്ട്.



</doc>
<doc id="352673" url="https://ml.wikipedia.org/wiki?curid=352673" title="അക്രോനിക്കിയ">
അക്രോനിക്കിയ

റൂട്ടേസീ സസ്യകുടുംബത്തിലെ 44 സ്പീഷിസ് സസ്യങ്ങൾ ഉള്ള ഒരു ജനുസ് ആണ് അക്രോനിക്കിയ (Acronychia).  ചൈന, തെക്കുകിഴക്കൻ ഏഷ്യ, ഇന്ത്യ, മലേഷ്യ, ഇന്തോനേഷ്യ, ആസ്ത്രേലിയ, പശ്ചിമ പസഫിക് സമുദ്രത്തിലെ ദ്വീപുകൾ എന്നിവിടങ്ങളിൽ ഈ ജനുസിലെ അംഗങ്ങളെ കണ്ടുവരുന്നു. മറ്റു റൂടേസീ അംഗങ്ങളെപ്പോലെ ഇവയുടെ ഇലകളിലും ഗന്ധമുള്ള ചില എണ്ണയുടെ അംശമുണ്ട്. 

ഇവയിലെ 19 സ്പീഷിസുകൾ ഉള്ള ആസ്ത്രേലിയയിൽ ഇവയെ ആസ്പനുകൾ എന്നാണു വിളിക്കുന്നത്. "Acronychia baeuerlenii" ഉം "Acronychia littoralis" ഉം വിരളമായ ആസ്ത്രേലിയൻ സ്പീഷിസുകൾ ആണ്. 

ഏഷ്യയിൽ വ്യാപകമായി കാണപ്പെടുന്ന മുട്ടനാറി ധരാളം ഔഷധഗുണമുള്ള ഒരു മരമാണ്.




</doc>
<doc id="352675" url="https://ml.wikipedia.org/wiki?curid=352675" title="സണ്ണി ബോയ് വില്ല്യംസൺ II">
സണ്ണി ബോയ് വില്ല്യംസൺ II

ബ്ലൂസ് ഗായകനും ഗാനരചയിതാവും ഹർമോണിക്ക വാദകനും ആയിരുന്നു സണ്ണി ബോയ് വില്ല്യംസൺ II(ജ: ഡിസം:5, 1912–മേയ് 24, 1965).അലക്സ് മില്ലർ, അലക് മില്ലർ എന്നും അദ്ദേഹം ആദ്യകാലങ്ങളിൽ അറിയപ്പെട്ടിരുന്നു.ചിക്കാഗോ ബ്ലൂസ് രംഗത്തെ മറ്റൊരു ഗായകനായ സണ്ണി ബോയ് വില്ല്യംസണിന്റെ പേരുമായി തെറ്റിദ്ധരിക്കാതിരിക്കാനാണ് അദ്ദേഹം സ്വയം സ്വീകരിച്ച പേരിനുശേഷം II എന്നുചേർത്തത്.
വില്ല്യംസൺ മിസിസിപ്പിയിലെ ടാലഹാച്ചിയിലാണ് ജനിച്ചത്. ജനനത്തീയതിയെക്കുറിച്ച് അവ്യക്തത നിലനിൽക്കുന്നുണ്ട്..
1930 കളുടെതുടക്കത്തിൽ തന്നെ ബിഗ് ജോ വില്ല്യംസ്, എൽമോർ ജയിംസ് ,റോബർട്ട് ലോക്ക്വുഡ് ജൂനിയർ എന്നീ ഗായകരുമായി സഹകരിച്ചുതുടങ്ങി.


</doc>
<doc id="352677" url="https://ml.wikipedia.org/wiki?curid=352677" title="കരിന്തളം">
കരിന്തളം

കേരളത്തിലെ കാസർഗോഡ് ജില്ലയിലെ ഒരു ഗ്രാമമാണ് കരിന്തളം. India census, 2001 ലെ സെൻസസ് പ്രകാരം കരിന്തളത്തെ ആകെയുള്ള ജനസംഖ്യ 5690 ആണ്. അതിൽ 2795 പുരുഷന്മാരും 2895 സ്ത്രീകളും ആണ്.

ഈ പഞ്ചായത്തിന്റെ കാര്യനിർവ്വഹണം പുതിയതായി രൂപീകരിച്ച വെള്ളരിക്കുണ്ട് താലൂക്കിന്റെ കീഴിലാണ് നടത്തുന്നത്.

നീലേശ്വരം വഴി കടന്നു പോകുന്ന നാഷ്ണൽ ഹൈവേ മംഗലാപുരം റോഡുമായി ബന്ധപ്പെട്ട് കിടക്കുന്നു. മംഗലാപുരം - പാലക്കാട് ലൈനിൽ വരുന്ന നീലേശ്വരം ആണ് സമീപത്തുള്ള റയിൽവേ സ്റ്റേഷൻ. വിമാനത്താവള സൗകര്യം മംഗലാപുരത്തും കോഴിക്കോടും ഉണ്ട്.


</doc>
<doc id="352678" url="https://ml.wikipedia.org/wiki?curid=352678" title="ബിഗ് ജോ വില്ല്യംസ്">
ബിഗ് ജോ വില്ല്യംസ്

അമേരിക്കൻ ബ്ലൂസ് ഗായകനും ഗിറ്റാർ വാദകനും ഗാനരചയിതാവുമായിരുന്നു ജോസഫ് ലീ വില്ല്യംസ് എന്ന ബിഗ് ജോ വില്ല്യംസ്.(ജ:ഒക്ടോ:16, 1903-മിസിസിപ്പി– മ: ഡിസം:17, 1982). ഡെൽറ്റാ ബ്ലൂസിലെ ഒട്ടേറെ ജനപ്രിയഗാനങ്ങൾ വില്ല്യംസ് ചിട്ടപ്പെടുത്തിയിരുന്നവയാണ്.ബ്ലൂസ് ഹാൾ ഓഫ് ഫെയിം എന്ന ശ്രേണിയിൽ അദ്ദേഹം ഉൾപ്പെട്ടിട്ടുണ്ട്.


</doc>
<doc id="352683" url="https://ml.wikipedia.org/wiki?curid=352683" title="വിസ് ഖലീഫ">
വിസ് ഖലീഫ

ഒരു അമേരിക്കൻ റാപ്പറും ഗാനരചയിതാവും അഭിനേതാവുമാണ് കാമറൂൺ ജിബ്രിൽ തോമസ് (ജനനം സെപ്റ്റംബർ 8, 1987), എന്ന വിസ് ഖലീഫ,










</doc>
<doc id="352689" url="https://ml.wikipedia.org/wiki?curid=352689" title="മാവുവണ്ട്">
മാവുവണ്ട്

ഗോതമ്പുമാവിന്റെ പ്രധാന കീടമാണ് മാവുവണ്ട്.


</doc>
<doc id="352692" url="https://ml.wikipedia.org/wiki?curid=352692" title="മക്ഗ്രാത്ത്, അലാസ്ക">
മക്ഗ്രാത്ത്, അലാസ്ക

മക്ഗ്രാത്ത് ("Tochak’" in അപ്പർ കുസ്കോക്വിം, "Digenegh" in Deg Xinag) കുസ്കോക്വിം നദിയുടെ സമീപത്തുള്ള ഒരു വില്ലേജും പട്ടണമാണവും ചേർന്ന സ്ഥലമാണ് ഈ പട്ടണത്തിലെ ജനസംഖ്യ 2000 ലെ സെൻസസ് 401 ആണ്. 2010 ലെ സെൻസസിൽ ഈ സംഖ്യ 346 ആയി കുറഞ്ഞു.


</doc>
<doc id="352693" url="https://ml.wikipedia.org/wiki?curid=352693" title="ഉദിനൂർ">
ഉദിനൂർ

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് ഉദിനൂർ. 

ഉദിനൂർ എന്ന പേരു വന്നത് കോലത്തിരികളിൽ ഒരാളായ ഉദയനനിൽ നിന്നാണ്. അല്ലട സ്വരൂപത്തിന്റെ ഒരു ഭാഗമാണ് ഉദിനൂർ.

വളരെ പ്രസിദ്ധമായ ക്ഷേത്രപാലക ക്ഷേത്രം ഉദിനൂർ കൂലോം, ഉദിനൂരിന്റെ മധ്യ ഭാഗത്തായി സ്ഥിതി ചെയ്യുന്നു. ഭഗവാൻ ക്ഷേത്രപാലകനെ ആ ഗ്രാമത്തിലെ ജന്മിയായി കണക്കാക്കുന്നു. എല്ലാ വർഷവും ഈ ഗ്രാമത്തിൽ നടക്കുന്ന പ്രധാനമായ ആഘോഷങ്ങളാണ് പാട്ടുത്സവവും അരയാലിൻ കീഴിലെ ഒറ്റക്കോലവും.

പ്രധാനമായി രണ്ട് വിദ്യാഭ്യാസ സ്ഥാപനങ്ങൾ ആണിവിടെ ഉള്ളത്.

കിനാത്തിൽ അരയാലിൻ കീഴിൽ ഒറ്റക്കോലം ഏറ്റവും കൂടുതൽ ആളുകൾ പങ്കെടുക്കുന്ന ഒരു ആഘോഷമാണ്. വെടിക്കെട്ട് ഒഴിച്ചു കൂടാൻ പറ്റാത്ത ഒന്നാണിവിടെ. സാംസ്കാരിക സമിതി വായനശാലയുടേയും, ജ്വാല തീയേറ്ററിന്റേയും സാന്നിദ്ധ്യം കിനാത്തിലിനെ ഉദിനൂരിന്റെ സാംസ്കാരിക തലസ്ഥാനമായി മാറ്റി. 

2001 ലെ സെൻസസ് പ്രകാരം ഉദിനൂരിലെ മൊത്തം ജനസംഖ്യ 11258 ആണ്. അതിൽ 5623 പുരുഷന്മാരും 5935 സ്ത്രീകളുമാണ്. 

ഉദിനൂർ റോഡ് മംഗലാപുരത്തേക്കുള്ള നാഷ്ണൽ ഹൈവേ 66 മായി ബന്ധപ്പെട്ടു കിടക്കുന്നു. സമീപത്തുള്ള റയിൽവേ സ്റ്റേഷൻ മംഗലാപുരം - പാലക്കാട് ലൈനിൽ വരുന്ന ചെറുവത്തൂർആണ്. മംഗലാപുരവും കോഴിക്കോടും വിമാനത്താവള സൗകര്യവും ഉണ്ട്.


</doc>
<doc id="352697" url="https://ml.wikipedia.org/wiki?curid=352697" title="താടി">
താടി

താടി (Chin). ഒരു ശരീര ഭാഗം. മുഖത്തിന്റെ കീഴ് ഭാഗത്തായി ആണ് താടി സ്ഥിതി ചെയ്യുന്നത്.

</doc>
<doc id="352698" url="https://ml.wikipedia.org/wiki?curid=352698" title="കാങ്കസോറസ്">
കാങ്കസോറസ്

പൂർണമായും വർഗ്ഗീകരിക്കാത്ത ഒരു ദിനോസർ .ആണ് കാങ്കസോറസ് . തുടക്ക ക്രിറ്റേഷ്യസ് കാലത്തു ജീവിച്ചിരുന്നവയാണ് ഇവ. ഫോസിൽ കണ്ടു കിട്ടിയിട്ടുള്ളത് ജപ്പാനിൽ നിന്നും ആണ് . നൊമാൻ ന്യൂഡം ആണ് . അത് കൊണ്ട് തന്നെ ഇപ്പോൾ കൂടുതൽ വിവരങ്ങൾ ലഭ്യമല്ല .

ഒരു തെറാപ്പോഡ വിഭാഗം ദിനോസറാണ്.




</doc>
<doc id="352699" url="https://ml.wikipedia.org/wiki?curid=352699" title="കുള്ളൻ റിബ്ബൺവാലൻ പൂച്ചസ്രാവ്">
കുള്ളൻ റിബ്ബൺവാലൻ പൂച്ചസ്രാവ്

അടി കടൽ വാസിയായ ഒരു മൽസ്യമാണ് കുള്ളൻ റിബ്ബൺവാലൻ പൂച്ചസ്രാവ് അഥവാ Pygmy Ribbontail Catshark. . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്.

മുട്ടയിടുന്ന ഇനത്തിൽ പെട്ട സ്രാവാണ് ഇവ, എന്നിരുന്നാലും മുട്ടകൾ അമ്മയുടെ വയറ്റിന്റെ ഉള്ളിൽ തന്നെ വിരിഞ്ഞു കുഞ്ഞുങ്ങൾ വളർച്ച പ്രാപിക്കാതെ മറ്റു മുട്ടകൾ ഭക്ഷണമാകുന്നു , ഒരു പ്രാവശ്യം 2 കുഞ്ഞുങ്ങൾ ഇവയ്ക്ക് ഉണ്ടാക്കു.
പൂച്ചസ്രാവ് കുടുംബത്തിൽ പെട്ട മത്സ്യം ആണ് ഇവ.

കേരളത്തിലെ മൽസ്യങ്ങളുടെ പട്ടിക

</doc>
<doc id="352702" url="https://ml.wikipedia.org/wiki?curid=352702" title="ഗ്രെയിലിങ്ങ്, അലാസ്ക">
ഗ്രെയിലിങ്ങ്, അലാസ്ക

ഗ്രെയിലിങ്ങ് (ഹോലികാച്ചുക് ഭാക്ഷയിൽ Sixno' Xidakagg) യൂക്കോൺ-കോയുകുക്ക് സെൻസസ് മേഖലയിലുൾപ്പെടുത്തിയിട്ടുള്ള യു.എസ്. സംസ്ഥാനമായ അലാസ്കയിലെ ഒരു ചെറുപട്ടണമാണ്. 2000 ലെ സെൻസസ് അനുസരിച്ച് ഈ പട്ടണത്തിലെ ജനസംഖ്യ 194 ആണ്.ഭൂമിശാസ്ത്രംഗ്രെയിലിങ്ങ് പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്.

യണൈറ്റഡ് സ്റ്റേറ്റ്സ സെൻസസ് ബ്യൂറോയുടെ കണക്കുകളനുസരിച്ച് പട്ടണത്തിന്റെ ആകെ വിസ്തൃതി ആണ്. ഇതിൽ ഭാഗം കരയും ബാക്കി 0.09 ശതമാനം ഭാഗം വെള്ളവുമാണ്.


</doc>
<doc id="352707" url="https://ml.wikipedia.org/wiki?curid=352707" title="ജോർജ് ക്ലിന്റൺ">
ജോർജ് ക്ലിന്റൺ

അമേരിക്കൻ രാഷ്ട്രീയക്കാരനും രാജ്യതന്ത്രജ്ഞനും അമേരിക്കൻ ഐക്യനാടുകളുടെ നാലാമത്തെ വൈസ് പ്രസിഡന്റുമായിരുന്നു ജോർജ് ക്ലിന്റൺ.
അമേരിക്കൻ ഐക്യാനാടുകളുടെ സ്ഥാപക നേതാക്കളിൽ ഒരാളായാണ് ഇദ്ദേഹം പരിഗണിക്കപ്പെടുന്നത്. 1777 മുതൽ 1795 വരെ ന്യുയോർക്ക് ഗവർണറായിരുന്നു. 1801ൽ വീണ്ടും ഗവർണറായി 1804 വരെ തുടർന്നു. 1805 മുതൽ 1812 വരെ അമേരിക്കയുടെ നാലാമത്തെ വൈസ് പ്രസിഡന്റായി. തോമസ് ജെഫേഴ്‌സൺ, ജയിംസ് മാഡിസൺ എന്നിവർ പ്രസിഡന്റായിരുന്ന കാലത്താണ് ജോർജ് ക്ലിന്റൺ വൈസ് പ്രസിഡന്റായത്. രണ്ടു വ്യത്യസ്ത പ്രസിഡന്റുമാരുടെ കീഴിൽ വൈസ് പ്രസിഡന്റാകുന്ന രണ്ടു പേരിൽ ഒരാളാണ് ഇദ്ദേഹം. അമേരിക്കയുടെ ഏഴാമത്തെ വൈസ് പ്രസിഡന്റായിരുന്ന ജോൺ സി. കൽഹൗൻ ആണ് രണ്ടാമത്തെയാൾ.
ചാൾസ് ക്ലിന്റൺ, എലിസബത്ത് ഡെന്നിസ്റ്റൺ ക്ലിന്റൺ എന്നിവരുടെ മകനായി 1739ൽ ന്യുയോർക്ക് പ്രവിശ്യയിലെ ലിറ്റിൽ ബ്രിട്ടനിൽ ജനനം. ഒരു കർഷകനായിരുന്ന അദ്ദേഹത്തിന്റെ പിതാവ് ചാൾസ് ക്ലിന്റൺ ന്യുയോർക്ക് കോളനി അസംബ്ലിയിൽ അംഗമായിരുന്നു.


</doc>
<doc id="352714" url="https://ml.wikipedia.org/wiki?curid=352714" title="തെലുഗു ചലച്ചിത്രം">
തെലുഗു ചലച്ചിത്രം

തെലുഗു ഭാഷയിൽ പുറത്തിറങ്ങുന്ന സിനിമകളെയാണ് തെലുഗു ചലച്ചിത്രം എന്നത് കൊണ്ട് ഉദ്ദേശിക്കുന്നത്. ഇന്ത്യൻ സിനിമാ വ്യവസായത്തിന്റെ ഭാഗമാണിത്. തെലുഗു ചലച്ചിത്ര രംഗം ടോളുവുഡ് - Tollywood എന്ന ചുരുക്കപ്പേരിലും അറിയപ്പെടുന്നുണ്ട്. തെലുഗു ചലച്ചിത്ര വ്യവസായം പ്രധാനമായും കേന്ദ്രീകരിച്ചിരിക്കുന്നത് ഇന്ത്യൻ സംസ്ഥാനങ്ങളായ ആന്ധ്രാപ്രദേശ്, തെലങ്കാന എന്നിവിടങ്ങളിലാണ്. 
തെലുഗു ഭാഷയിലെ ആദ്യ നിശ്ശബ്ദ ചിത്രം നിർമ്മിച്ചത് രഘുപതി വെങ്കയ്യ നായ്ഡുവാണ്. ഭീഷ്മ പ്രതിഗ്ന എന്ന ആദ്യ നിശ്ശബ്ദ ചിത്രം പുറത്തിറങ്ങിയത് 1921ലാണ്. ഇദ്ദേഹത്തെ തെലുഗു സിനിമയുടെ പിതാവായാണ് വിശേഷിപ്പിക്കുന്നത്.

1933ൽ ഈസ്റ്റ് ഇന്ത്യ ഫിലിം കമ്പനിയാണ് തെലുഗു ഭാഷയിലുള്ള ആദ്യ ഇന്ത്യൻ സിനിമ നിർമ്മിച്ചത്. കൽക്കത്തയിൽ വെച്ച് ഷൂട്ട് ചെയ്ത സാവിത്രി എന്ന ഈ സിനിമയുടെ നിർമ്മാണ ചെലവ് 75,000 രൂപയായിരുന്നു. തെലുഗു സിനിമാ തിയേറ്റർ പ്രസ്ഥാനത്തിന്റെ പിതാവ് എന്നറിയപ്പെടുന്ന ചിത്തജല്ലു പുല്ലയ്യയാണ് ഈ സിനിമ സംവിധാനം ചെയ്തത്. 


</doc>
<doc id="352718" url="https://ml.wikipedia.org/wiki?curid=352718" title="ആക്ടിനോഡാഫ്‌നേ">
ആക്ടിനോഡാഫ്‌നേ

ലോറേസീ സസ്യകുടുംബത്തിലെ ഒരു ജനുസ് ആണ് ആക്ടിനോഡാഫ്‌നേ (Actinodaphne).

140 സ്പീഷിസുകൾ ഉള്ള ആക്ടിനോഡാഫ്‌നേ ജനുസ് പ്രധാനമായും മധ്യരേഖ- അർദ്ധമധ്യരേഖാപ്രദേശങ്ങളിൽ ആണ് കാണുന്നത്. ചിനയിൽ കാണുന്ന 17 ജനുസുകളിൽ 13 എണ്ണം അവിടത്തെ തദ്ദേശീയമാണ്. 3 മുതൽ 25 മീറ്റർ വരെ ഉയരം വയ്ക്കുന്ന മരങ്ങൾ ആണ് ഈ ജനുസിൽ ഉള്ളത്.
ഒറ്റ വിത്തുള്ള കായകൾ പ്രധാനമായും പക്ഷികളാണ് വിതരണം ചെയ്യുന്നത്.

മഞ്ഞു വരൾച്ചയും സഹിക്കാത്ത ഈ ജനുസിലെ അംഗങ്ങൾ നനവാർന്ന മണ്ണ് ഇഷ്ടപ്പെടുന്നവയാണ്. 




</doc>
<doc id="352725" url="https://ml.wikipedia.org/wiki?curid=352725" title="നൊൺഡാൾട്ടൺ, അലാസ്ക">
നൊൺഡാൾട്ടൺ, അലാസ്ക

നൊൺഡാൾട്ടൺ (Dena'ina: Nundaltin) സിക്സ് മൈൽ തടാകത്തിന്റെ പടിഞ്ഞാറേ കരയിൽ സ്ഥിതിചെയ്യുന്ന, ലെയ്ക്ക് ആൻറ് പെനിൻസുല ബറോയിലുൾപ്പെടുത്തിയിട്ടുള്ള യു.എസ്. സംസ്ഥാനമായ അലാസ്കയിലെ ഒരു പട്ടണമാണ്. 2010 ലെ യു.എസ്. സെൻസസ് പ്രകാരം പട്ടണത്തിലെ ജനസംഖ്യ 164 ആയിരുന്നു.

നൊൺഡാൾട്ടൺ സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്.

അമേരിക്കൻ ഐക്യനാടുകളുടെ സെൻസസ് ബ്യൂറോയുടെ കണക്കെടുപ്പു പ്രകാരം, ഈ പട്ടണത്തിന്റെ ആകെയുള്ള വിസ്തൃതി ആണ്. അതിൽ, കരഭാഗം മാത്രവും ബാക്കി ഭാഗം (4.57 ശതമാനം) ജലവും കൂടി ഉൾപ്പെട്ടതാണ്.


</doc>
<doc id="352726" url="https://ml.wikipedia.org/wiki?curid=352726" title="ഔസിങ്കി, അലാസ്ക">
ഔസിങ്കി, അലാസ്ക

ഔസിങ്കി , "Uusenkaaq" in Alutiiq, സ്പ്രൂസ് ദ്വീപിൽ സ്ഥിതി ചെയ്യുന്ന, കൊഡിയാക് ഐലന്റ് ബറോയിലുൾപ്പെട്ട യു.എസ്. സംസ്ഥാനമായ അലാസ്കയിലെ ഒരു കുഗ്രാമമാണ്. 2010 ലെ സെൻസസ് അനുസരിച്ച് ഇവിടുത്തെ ജനസംഖ്യ 161 ആയിരുന്നു.

ഔസിങ്കി സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്.

അമേരിക്കൻ ഐക്യനാടുകളിലെ സെൻസസ് ബ്യൂറോയുടെ, കണക്കുകൾ പ്രകാരം ഈ സ്ഥലത്തിന്റെ ആകെ വിസ്തൃതി 7.7 ചതുരശ്ര മൈൽ (20 ചതുരശ്ര കിലോമീറ്റർ) ആണ്. ഇതിൽ 6.0 ചതുരശ്ര മൈൽ (16 ചതുരശ്ര കിലോമീറ്റർ) ഭാഗം കരപ്രദേശവും ബാക്കി 1.6 ചതുരശ്ര മൈൽ (4.1 ചതുരശ്ര കിലോമീറ്റർ) ഭാഗം (21.48 ശതമാനം) വെള്ളവുമാണ്.


</doc>
<doc id="352727" url="https://ml.wikipedia.org/wiki?curid=352727" title="വെയിത്സ്, അലാസ്ക">
വെയിത്സ്, അലാസ്ക

വെയിത്സ് ("Kiŋigin" in Iñupiaq) നോം സെൻസസ് മേഖലയിലുള്ള യു.എസ്. സംസ്ഥാനമായ അലാസ്കയിലെ ഒരു ചെറുപട്ടണമാണ് 2010 ലെ സെൻസസ് അനുസരിച്ച് ഈ പട്ടണത്തിലെ ജനസംഖ്യ 145. ആണ്. വടക്കേ അമേരിക്കൻ വൻകരയുടെ ഏറ്റവും പടിഞ്ഞാറുള്ള പട്ടണമാണിത്.
വെയിത്സ് പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ (65.612116, -168.089285). ആണ്.
വെയിത്സ് പോളാർ ക്ലൈമറ്റ സോണിലാണ് (Köppen "ET") സ്ഥിതി ചെയ്യുന്നത്.


</doc>
<doc id="352746" url="https://ml.wikipedia.org/wiki?curid=352746" title="സ്റ്റോൺഹെൻജ്">
സ്റ്റോൺഹെൻജ്

ഇംഗ്ലണ്ടിലെ ഒരു ചരിത്രാതീതകാല സ്മാരകമാണ് സ്റ്റോൺഹെൻജ്. ലണ്ടൻ നഗരത്തിൽ നിന്ന് 140 കിലോമീറ്റർ അകലെയായി വിൽറ്റ്ഷിർ കൗണ്ടിയിലെ ഈംസ്ബെറി(Amesbury)യിലാണ് ഈ സ്മാരകം നിലനിൽക്കുന്നത്. വൃത്താകൃതിയിൽ നാട്ടിനിർത്തിയിരിക്കുന്ന രീതിയിൽ ക്രമീകാരിച്ചിട്ടുള്ള വലിയ കല്ലുകളാണ് ഇവിടെയുള്ളത്. ഈ കല്ലുകൾ ഒരോന്നിനും ഏകദേശം 13 അടി (4 മീറ്റർ) ഉയരവും 7 അടി (2.1 മീറ്റർ) വീതിയും 25 ടൺ ഭാരവും ഉണ്ട്. നവീനശിലായുഗത്തിലോ വെങ്കലയുഗത്തിലോ ആയിരിക്കും ഇത് നിർമ്മിച്ചതെന്ന് കരുതുന്നു.

ബി.സി.ഇ. 3000നും ബി.സി.ഇ.2000നും ഇടയിലായിരിക്കും ഇതിന്റെ നിർമ്മിതി എന്ന് പുരാവസ്തുഗവേഷകർ കരുതുന്നു. റേഡിയോ കാർബൺ പഴക്ക നിർണ്ണയ പ്രകാരം ഇവയിൽ ചില കല്ലുകൾ ബി.സി.ഇ. 3000-ത്തിൽ തന്നെ ഈ പ്രദേശത്തെത്തിയതായും 24000 നും ബി.സി.ഇ. 22000 ഇടയിലായി ഇവ നാട്ടിയതായും അനുമാനിക്കുന്നു. 

സ്‌റ്റോൺഹെൻജ് ആരു നിർമ്മിച്ചു എന്നോ എന്തിനു വേണ്ടി നിർമ്മിച്ചു എന്നോ എത്രകാലം ഇവിടെ മനുഷ്യവാസം നിലനിന്നിരുന്നു എന്നോ ഗവേഷകർക്ക് ഇനിയും കണ്ടെത്താനായിട്ടില്ല. എന്നാൽ കരുതപ്പെടുംപോലെ സ്‌റ്റോൺഹെൻജ് ഒരു പ്രാചീന ജ്യോതിശാസ്ത്ര ഘടികാരമോ നിരീക്ഷണാലയമോ അല്ല, ഇതൊരു ശ്മശാനമായിരുന്നുവെന്നും പിന്നീട് വലിയൊരു ഉത്സവമേളയുടെ വേദിയാവുകയും ചെയ്തുവെന്ന് പുതിയ പഠനങ്ങൾ പറയുന്നു. 

ബ്രിട്ടൺറന്റെ സാംസ്കാരിക മുദ്രകളിലൊന്നായി ഗണിക്കപ്പെടുന്ന സ്റ്റോൺഹെൻജിനെ ഇംഗ്ലണ്ട് 1882 മുതൽ സംരക്ഷിത സ്മാരകങ്ങളുടെ പട്ടികയിൽ ഉൾപ്പെടുത്തി സംരക്ഷിച്ചു പോരുന്നു. 1986 മുതൽ യുനെസ്കോ സ്റ്റോൺഹെൻജും ചുറ്റുപാടും ലോകപൈതൃകസ്ഥാനങ്ങളുടെ പട്ടികയിൽ ഉൾപ്പെടുത്തി.


</doc>
<doc id="352749" url="https://ml.wikipedia.org/wiki?curid=352749" title="ജീവലക്ഷണങ്ങൾ">
ജീവലക്ഷണങ്ങൾ

 ശരീരത്തിനു ജീവൻ ഉണ്ടോ എന്നറിയാനും ,വിവിധ അടിസ്ഥാന ശാരീരിക പ്രക്രിയകളുടെ നിലവാരം 
<br>
പ്രാഥമികമായി വിലയിരുത്താനുമായി അളക്കുന്ന അതീവപ്രധാനമായ അടിസ്ഥാന മാനകങ്ങളാണ്ജീവലക്ഷണങ്ങൾ ( vital signs, signs of life)        .ആരോഗ്യ നില അറിയാനും ചികിൽസാപുരോഗതി  വിലയിരുത്താനും അത്യന്താപേക്ഷികമാണ് ജീവലക്ഷണങ്ങളുടെ നിർണയം. വ്യക്തിയുടെ പ്രായം, ലിംഗം, തൂക്കം, പൊതു ആരോഗ്യം എന്നിവ അനുസരിച്ച് ജീവലക്ഷണ മാനകങ്ങളിൽ വലുതും ചറുതമായിട്ടുള്ള വ്യത്യാസങ്ങളുണ്ടാവുന്നു                                                                          


തൂക്കം , ഉയരം, തൂക്ക/ഉയര അനുപാതം (Body Mass Index BMI), എന്നിവയും കൂടി പരിശോധന വേളയിൽ രേഖപ്പെടുത്തമെന്ന് പല രാജ്യങ്ങളിലേയും നിയമം നിഷ്കർശിക്കുന്നുണ്ട്.

നാല് പ്രാഥമിക ലക്ഷണങ്ങളെ കൂടാതെയുള്ള ചില അടയാളങ്ങളെ The "fifth vital sign" എന്നു പറയാറുണ്ട്
ആ ഗണത്തിൽ പെടുന്നതിൽ ചിലത് ഇവയാണ്


</doc>
<doc id="352755" url="https://ml.wikipedia.org/wiki?curid=352755" title="എൽട്ടൺ ജോൺ">
എൽട്ടൺ ജോൺ

ബ്രിട്ടീഷ് ഗായകനും, ഗാനരചയിതാവും സംവിധായകനുമാണ് സർ എൽട്ടൺ ഹെർക്കുലീസ് ജോൺ, CBE (ജനനം 25 മാർച്ച് 1947).അഞ്ച് പതിറ്റാണ്ടിലേറെ നീണ്ട തന്റെ സംഗീത ജീവിതത്തിനിടയിൽ 30 കോടിയിലധികം ആൽബങ്ങൾ വിറ്റഴിച്ച എൽട്ടൺ ജോൺ എറ്റവും കൂടുതൽ ആൽബങ്ങൾ വിറ്റഴിച്ച കലാകാരന്മാരിൽ ഒരാളാണ്. 1970 മുതൽ 2000 വരെയുള്ള തുടർച്ചയായ 31 വർഷം ബിൽബോർഡ് ഹോട്ട് 100 ചാർട്ടിൽ ഒരു ഗാനം എങ്കിലും ഇദ്ദേഹത്തിന്റെതായി ഉണ്ടായിരുന്നു.ഡയാന രാജകുമാരിയുടെ മരണശേഷം അവർക്കായി പുറത്തിറക്കിയ , " കാൻഡിൽ ഇൻ ദ വൈൻഡ് 1997" എന്ന ഗാനത്തിന്റെ 3.3 കോടി പ്രതികളാണ് ലോകമെമ്പാടുമായി വിറ്റഴിച്ചിട്ടുള്ളത്. അമേരിക്കയിലും ബ്രിട്ടനിലും ഏറ്റവും കൂടുതൽ വിറ്റഴിച്ച ഗാനം ഇതാണ്. 1976 മുതൽ 1987 വരെയും 1997 മുതൽ 2002 വരെയും വാറ്റ്ഫോർഡ് ഫുട്ബേൾ ക്ലബ്ബ് ഉടമസ്ഥനായ ജോൺ നിലവിൽ ആ ക്ലബിന്റെ ഹോണററി അധ്യക്ഷനാണ്. 2014 ഈ ക്ലബ്ബിന്റെ ഹോം ഗ്രൗണ്ടിലെ ഗാലറിയിൽ ഒരു ഭാഗത്തിനു ജോണിന്റെ പേരു നൽകിയിരുന്നു.

അഞ്ച് ഗ്രാമി പുരസ്കാരം അഞ്ച് ബ്രിട്ട് പുരസ്കാരം ഒരു ഓസ്കാർ ഒരു ഗോൾഡൻ ഗ്ലോബ് ഒരു ടോണി പുരസ്കാരം തുടങ്ങി നിരവധി പുരസ്കാരങ്ങൾ നേടിയിട്ടുള്ള എൽട്ടൺ ജോണിനെ റോളിംഗ്സ്റ്റോൺ മാഗസിൻ റോക്ക് ആൻഡ് റോൾ കാലഘട്ടത്തിലെ 100 ഏറ്റവും സ്വാധീനമുള്ള സംഗീതജ്ഞരിൽ 49 സ്ഥാനം നൽകിയിട്ടുണ്ട്. 2013 ൽ, "ബിൽബോർഡ്" ജോണിനെ ഏറ്റവും വിജയിച്ച പുരുഷ സംഗീതകാരനായി തിരഞ്ഞെടുത്തു. 1994 ൽ റോക്ക് ആൻഡ് റോൾ ഹോൾ ഓഫ് ഫെയിം മിലേക്ക് തിരഞ്ഞെടുക്കപ്പെട്ടിട്ടുള്ള ജോൺ സോംഗ് റൈറ്റേഴ്സ് ഹോൾ ഓഫ് ഫെയ്മിലും ഇടം കണ്ടെത്തിയിട്ടുണ്ട്. 1998-ൽ സംഗീതത്തിനും സാമൂഹിക സേവനത്തിനുമുള്ള ബഹുമതിയായി ബ്രിട്ടീഷ് രാജ്ഞി സർ ബഹുമതി നൽകി ആദരിച്ചിട്ടുണ്ട്.
എയിഡ്സിനെതിരെയുള്ള പ്രവർത്തനങ്ങളിൽ ശക്തമായി ഇടപെട്ടിട്ടുള്ള ജോൺ 1992-ൽ എൽട്ടൺ ജോൺ എയിഡ്സ് ഫൗണ്ടേഷൻ സ്ഥാപിച്ചു.ഇത് ഇതുവരെ ഏകദേശം 20 കോടി ഡോളർ സമാഹരിച്ചിട്ടുണ്ട്. 1976 ൽ ഉഭയലൈംഗികാഭിമുഖ്യം പുലർത്തുവെന്നു പ്രഖ്യാപിച്ച ജോൺ 1988 മുതൽ സ്വവർഗ്ഗാനുരാഗിയാണ്. സ്വവർഗ്ഗ വിവാഹം ബ്രിട്ടണിൽ നിയമ വിധേയമായതിനു ശേഷം 2014-ൽ ജോൺ തന്റെ പങ്കാളിയായ ഡേവിഡ് ഫർണിഷിനെ വിവാഹം ചെയ്തു.

സ്റ്റാൻലി ഡ്വൈറ്റിന്റെ (1925–1991) മൂത്തമകനും ഷീലാ എലീന്റെ ഏകമകനും (നീ ഹാരിസ്; 1925–2017), ആയ എൽട്ടൺ ജോൺ എന്നറിയപ്പെടുന്ന റെജിനാൾഡ് കെന്നത്ത് ഡ്വൈറ്റ് 1947 മാർച്ച് 25 ന് മിഡിൽസെക്സിലെ പിന്നറിൽ ജനിച്ചു. പിന്നറിലെ ഒരു കൗൺസിൽ ഹൗസിൽ അദ്ദേഹത്തിന്റെ മുത്തശ്ശിമാർ വളർത്തി. അദ്ദേഹത്തിന്റെ മാതാപിതാക്കൾ 1945-ൽ വിവാഹം കഴിച്ചപ്പോൾ കുടുംബം അടുത്തുള്ള ഭാഗികമായി വേർതിരിച്ച വീട്ടിലേക്ക് മാറി. പിന്നർ വുഡ് ജൂനിയർ സ്കൂൾ, റെഡ്ഡിഫോർഡ് സ്കൂൾ, പിന്നർ കൗണ്ടി ഗ്രാമർ സ്കൂൾ എന്നിവിടങ്ങളിൽ നിന്ന് 17 വയസ്സ് വരെ വിദ്യാഭ്യാസം നേടി. സംഗീതത്തിൽ ഒരു കരിയർ നേടുന്നതിനായി എ-ലെവൽ പരീക്ഷകൾക്ക് തൊട്ടുമുമ്പ് അദ്ദേഹം സംഗീതരംഗത്ത് തുടർന്നു.

ജോൺ സംഗീതരംഗത്തെ ഗൗരവമായി പരിഗണിക്കാൻ തുടങ്ങിയപ്പോൾ, റോയൽ എയർഫോഴ്‌സിൽ ഫ്ലൈറ്റ് ലഫ്റ്റനന്റായി സേവനമനുഷ്ഠിച്ച പിതാവ് അദ്ദേഹത്തെ ബാങ്കിംഗ് പോലുള്ള പരമ്പരാഗത കരിയറിലേക്ക് നയിക്കാൻ ശ്രമിച്ചു. തന്റെ നിയന്ത്രിത ബാല്യകാലത്തെ പിന്തുടരാനുള്ള വഴിയായിരുന്നു തന്റെ ഇണങ്ങാത്ത സ്റ്റേജ് വസ്ത്രങ്ങളും പ്രവൃത്തികളും എന്ന് ജോൺ പറഞ്ഞു. മാതാപിതാക്കൾ രണ്ടുപേരും സംഗീതപരമായി ചായ്‌വുള്ളവരായിരുന്നു. സൈനിക നൃത്തങ്ങളിൽ കളിച്ചിരുന്ന സെമി പ്രൊഫഷണൽ ബിഗ് ബാൻഡായ ബോബ് മില്ലർ ബാൻഡിനൊപ്പം അദ്ദേഹത്തിന്റെ പിതാവ് കൊമ്പുവാദ്യം വായിച്ചിരുന്നു.

ചെറുപ്പത്തിൽ ജോൺ മുത്തശ്ശിയുടെ പിയാനോ വായിക്കാൻ തുടങ്ങി. ഒരു വർഷത്തിനുള്ളിൽ വിനിഫ്രഡ് ആറ്റ്വെല്ലിന്റെ "ദി സ്കേറ്റേഴ്സ് വാൾട്ട്സ്" രഹസ്യമായി കേൾക്കുന്നത് അമ്മ കേട്ടു. ഇത് പാർട്ടികളിലും കുടുംബ സംഗമങ്ങളിലും അവതരിപ്പിച്ചതിനുശേഷം ഏഴാമത്തെ വയസ്സിൽ അദ്ദേഹം പിയാനോ പാഠങ്ങൾ ഔപചാരികമായി പഠിക്കാൻ ആരംഭിച്ചു. മെലഡികൾ രചിക്കാനുള്ള കഴിവ് ഉൾപ്പെടെ സ്കൂളിൽ സംഗീത അഭിരുചി കാണിച്ച അദ്ദേഹം സ്കൂൾ ചടങ്ങുകളിൽ ജെറി ലീ ലൂയിസിനെപ്പോലെ വായിച്ച് കുപ്രസിദ്ധി നേടി. പതിനൊന്നാമത്തെ വയസ്സിൽ റോയൽ അക്കാദമി ഓഫ് മ്യൂസിക്കിൽ ജൂനിയർ സ്കോളർഷിപ്പ് നേടി. അദ്ദേഹത്തിന്റെ അധ്യാപകർ പറയുന്നതനുസരിച്ച്, ജോൺ ഒരു ഗ്രാമഫോൺ റെക്കോർഡ് പോലെ, ജോർജ്ജ് ഫ്രിഡറിക് ഹാൻഡെലിന്റെ നാല് പേജുള്ള രചന ആദ്യമായി കേട്ടതിനുശേഷം വായിച്ചു.


</doc>
<doc id="352756" url="https://ml.wikipedia.org/wiki?curid=352756" title="കേന്ദ്ര സാഹിത്യ അക്കാദമി ഫെല്ലോഷിപ്പ്">
കേന്ദ്ര സാഹിത്യ അക്കാദമി ഫെല്ലോഷിപ്പ്

ഭാരത സർക്കാർ നൽകിവരുന്ന ഏറ്റവും ഉയർന്ന സാഹിത്യ ബഹുമതിയാണ് കേന്ദ്ര സാഹിത്യ അക്കാദമി ഫെല്ലോഷിപ്പ്. സാഹിത്യരംഗത്തെ സമഗ്ര സംഭാവനയ്ക്കാണ് ഫെല്ലോഷിപ്പ് നൽകിവരുന്നത്. കേന്ദ്ര സാഹിത്യ അക്കാദമിയാണ് ഫെല്ലോഷിപ്പ് നൽകുന്നത്. നിലവിൽ ഒരുസമയം 21 പേർക്കാണ് ഫെല്ലോഷിപ്പ് നൽകി വരുന്നത്. ഇതിന് പുറമെ ഇന്ത്യൻ സാഹിത്യത്തിൽ പണ്ഡിതരായ വിദേശികളോടുള്ള ബഹുമാനാർത്ഥം ഹോണററി ഫെല്ലോഷിപ്പും നൽകുന്നുണ്ട്.
<br> 24 ഭാഷകളിലെ സംഭാവനകളാണ് പുരസ്കാരത്തിന് പരിഗണിക്കപ്പെടുന്നത്.ആസാമീസ് , ബംഗാളി , ബോഡോ , ദോഗ്രി, ഇന്ത്യൻ ഇംഗ്ലീഷ് , ഗുജറാത്തി , ഹിന്ദി , കന്നഡ , കാശ്മീരി , കൊങ്കണി , മൈഥിലി , മലയാളം, മണിപ്പൂരി, മറാത്തി , നേപ്പാളി, ഒഡിയ , പഞ്ചാബി, രാജസ്ഥാനി, സംസ്കൃതം , സന്താളി, സിന്ധി , തമിഴ് , തെലുങ്ക് , ഉർദു എന്നിവയാണ് ഫെല്ലോഷിപ്പിന് പരിഗണിക്കപ്പെടുന്ന 24 ഭാഷകൾ. 1968 മുതലാണ് ഫെല്ലോഷിപ്പ് നൽകിവരുന്നത്. പ്രഥമ ഫെല്ലോഷിപ്പ് ലഭിച്ചത് ഡോ. എസ്. രാധാകൃഷ്ണനാണ്.






















</doc>
<doc id="352757" url="https://ml.wikipedia.org/wiki?curid=352757" title="ഗോതമ്പ് വണ്ട്">
ഗോതമ്പ് വണ്ട്

റൈസോപെർത ജനുസിലെ ഏക സ്പീഷിസ് ആയ ഒരു വണ്ട് ആണ് ഗോതമ്പ് വണ്ട്. . lesser grain borer, American wheat weevil, Australian wheat weevil, stored grain borerഎന്നെല്ലാം അറിയപ്പെടുന്നു. ലോകവ്യാപകമായി കാണപ്പെടുന്ന ഇവ ശേഖരിച്ചുവച്ചിരിക്കുന്ന ധാന്യങ്ങളിലെ ഒരു കീടമാണ്.

ഗോതമ്പ്, ചോളം, അരി, ബീൻസ്, പുളിങ്കുരു തുടങ്ങിയവയെ ആക്രമിക്കുന്ന ഒരിനം വണ്ടാണ് ഗോതമ്പ് വണ്ട്.



</doc>
<doc id="352765" url="https://ml.wikipedia.org/wiki?curid=352765" title="അറേബ്യൻ വേട്ടനായസ്രാവ്">
അറേബ്യൻ വേട്ടനായസ്രാവ്

അടി കടൽ വാസിയായ ഒരു മൽസ്യമാണ് അറേബ്യൻ വേട്ടനായസ്രാവ് അഥവാ Arabian Smoothhound (Hardnosed Smoothhound). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്.

ഒന്നര മീറ്റർ വരെ നീളം വെക്കുന്ന ഇനമാണ് ഇവ.

കടലിന്റെ അടിയിൽ 400 മീറ്റർ താഴ്ചയിൽ വരെ ഇവയെ കാണുന്നു. കാണുന്ന സ്ഥലങ്ങൾ പേർഷ്യൻ ഗൾഫ് , മാലിദ്വീപ് , ഇന്ത്യ , ശ്രീലങ്ക എന്നിവിടെങ്ങളിൽ ആണ്.


കേരളത്തിലെ മൽസ്യങ്ങളുടെ പട്ടിക


</doc>
<doc id="352768" url="https://ml.wikipedia.org/wiki?curid=352768" title="കട്ട്സുയമസോറസ്">
കട്ട്സുയമസോറസ്

തെറാപ്പോഡ ഇനത്തിൽ പെട്ട ഒരു ദിനോസർ ആണ് കട്ട്സുയമസോറസ് . തുടക്ക ക്രിറ്റേഷ്യസ് കാലത്ത് ജീവിച്ചിരുന്ന ഇവയുടെ ഫോസ്സിൽ കണ്ടു കിട്ടിയിടുള്ളത് ജപ്പാനിൽ നിന്നും ആണ്. ഫുക്കുയിറാപ്റ്റോർ ആണോ ഇവ എന്ന സംശയം നിലനിൽക്കുന്നു . 


Note:
proximally, with a larger olecranon process and a more prominent and proximally 
prjecting anteroproximal process. The large olecranon process excludes it from 
Maniraptoriformes, but more precise affinities within Theropoda are unknown at 
this time.


</doc>
<doc id="352772" url="https://ml.wikipedia.org/wiki?curid=352772" title="പാറാൻ">
പാറാൻ

തെക്കേഷ്യ, തെക്കുകിഴക്കനേഷ്യ, തെക്ക്-മധ്യ ചൈന എന്നിവിടങ്ങളിൽ കാണുന്ന കരണ്ടുതീനി വർഗ്ഗത്തിൽപ്പെടുന്ന ഒരു ജീവിയാണ് പാറാൻ . Indian giant flying squirrel, Large brown flying squirrel, Common giant flying squirrel എന്നെല്ലാം അറിയപ്പെടുന്നു.

ശരീരത്തിന്റെ നീളം സധാരണ 43 സെന്റീമീറ്റർ ആണ്. ആണുങ്ങളുടേ വാലിന് 50 സെന്റീമീറ്ററും പെണ്ണുങ്ങളുടേതിന് 52 സെന്റീമീറ്ററും നീളമുണ്ട്.

മുൻപിൻ കാലുകൾക്കിടയ്ക്കുള്ള ഒരു സ്ഥരം ഇതിനെ വായുവിലൂടെ പറക്കുന്നതുപോലെ ഊളിയിടാൻ സഹായിക്കുന്നു.

ചിന, ഇന്ത്യ, ലാവോസ്, മ്യാന്മാർ, ശ്രീലങ്ക, തായ്‌വാൻ, തായ്ലാന്റ്, വിയറ്റ്‌നാം എന്നിവിടങ്ങളിൽ എല്ലാം കാണുന്നുണ്ട്.

രാത്രിഞ്ചരനായ, മരങ്ങളിൽ വസിക്കുന്ന അണ്ണാൻ ആണിത്. വരണ്ട് ഇലപൊഴിയും കാടുകളിലും നിത്യഹരിതവനങ്ങളിലും പൊതുവേ 500 മീറ്ററിനും 2000 മീറ്ററിനും ഇടയിലുള്ള പ്രദേശങ്ങളിൽ കാണുന്നു. മരങ്ങളുടെ മേലാപ്പിലും പൊത്തുകളിലും വസിക്കുന്ന ഇവയെ തോട്ടങ്ങളിലും കാണാറുണ്ട്.

ആവശ്യംപോലെ ഭക്ഷണമുള്ളപ്പോൾ സ്നേഹത്തോടെ സഹവസിക്കുന്ന ഇവ, ഭക്ഷണക്ഷാമം ഉണ്ടായാൽ മറ്റുജീവികളോട് വഴക്കടിക്കാറുണ്ട്. ഇവയുടെ ശബ്‌ദം കാട്ടുമൂങ്ങയുടേതിനോട്സാമ്യമുള്ളതാണ്

പഴങ്ങൾ പ്രധാനഭക്ഷണമായ ഇവ മരത്തൊലി, മരക്കറ, മുളകൾ, ഇലകൾ, പ്രാണികൾ, ലാരവകൾ എന്നിവയെ എല്ലാം ആഹരിക്കുന്നു. അത്തി, പ്ലാവ്, വെടിപ്ലാവ് എന്നിവ ഇവയുടെ ഇഷ്ടവൃക്ഷങ്ങൾ ആണെന്ന് ഗവേഷണം കാണിക്കുന്നു. ഇലകൾ പ്രിയങ്കരമായ പാറാൻ മറ്റേതിനെക്കാളും അത്തിയുടെ ഇല ഇഷ്ടപ്പെടുന്നു.

ജൂൺ മധ്യത്തോടെ ഒറ്റക്കുട്ടിയെയാണ് പ്രസവിക്കുക. മറ്റു സസ്തനികളുടെ കുട്ടിയേക്കാൾ നീളമുള്ള കുഞ്ഞുങ്ങൾ ജനിക്കുമ്പോൾ അന്ധരായിരിക്കും. ശരീരത്തെ അപേക്ഷിച്ച് തല വളരെ വലുതായിരിക്കും.





</doc>
<doc id="352774" url="https://ml.wikipedia.org/wiki?curid=352774" title="കുഞ്ഞൻ പാറാൻ">
കുഞ്ഞൻ പാറാൻ

തെക്കേ ഇന്ത്യയിലും ശ്രീലങ്കയിലും കാണുന്ന ഒരിനം പറക്കും അണ്ണാനാണ് കുഞ്ഞൻ പാറാൻ അഥവാ തിരുവിതാംകൂർ പറക്കും അണ്ണാൻ . Travancore flying squirrel, എന്നും അറിയപ്പെടുന്നു. വംശനാശം വന്നുവെന്നു കരുതിയിരുന്ന ഇവയെ 100 വർഷത്തെ ഇടവേളയ്ക്കുശേഷം 1989 -ൽ കേരളത്തിൽ നിന്നും വീണ്ടും കണ്ടെത്തി. 78 വർഷത്തിനുശേഷം ശ്രീലങ്കയിലും കാണുകയുണ്ടായി. മധ്യശ്രീലങ്കയിലെ നനവാർന്ന പ്രദേശങ്ങളിലേ ഇവയെ കാണാറുള്ളൂ. സിംഹരാജ ഫോറസ്റ്റ് റിസർവിലും ചിലതവണ കണ്ടിട്ടുണ്ട്.

ശരീരനീളം 32 സെന്റീമീറ്റർ ആണ്. 25-29 സെന്റീമീറ്ററാണ് വാലിന്റെ നീളം.

2 ഉപസ്പീഷിസുകൾ ആണ് ഉള്ളത്

പഴം തിന്നുന്ന രാത്രഞ്ചരന്മാരായ ഇവയെ അപൂർവ്വമായേ കാണാറൂള്ളൂ. മരത്തൊലിയും, കൂമ്പുകളും ഇലകളും ചെറുപ്രാണികളും എല്ലാം ഇവയുടെ ഭക്ഷണമാണ്.





</doc>
<doc id="352781" url="https://ml.wikipedia.org/wiki?curid=352781" title="ഇന്റർനാഷണൽ ജേണൽ ഫോർ കോമിക് ആർട്ട്">
ഇന്റർനാഷണൽ ജേണൽ ഫോർ കോമിക് ആർട്ട്

ഹാസ്യകലയെകുറിച്ച് വർഷത്തിൽ രണ്ടുപ്രാവശ്യം പ്രസിദ്ധീകരിക്കുന്ന ഒരു കലാഗ്രന്ഥമാണ് ഇന്റർനാഷണൽ ജേണൽ ഫോർ കോമിക് ആർട്ട് .1999 മുതൽ പുറത്തുവന്ന ഇന്റർനാഷണൽ ജേണൽ ഫോർ കോമിക് ആർട്ടിന്റെ എഡിറ്റർ ഇൻ ചീഫ് അതിന്റെ സ്ഥാപകനായ ജോൺ ലിന്റ് ആണ്.സ്വതന്ത്രമായി പ്രസാധനം ചെയ്യപ്പെടുന്ന ഇന്റർനാഷണൽ ജേണൽ ഫോർ കോമിക് ആർട്ട് ഓൺലൈൻ ജാലകം തുറന്നിട്ടില്ലെങ്കിലും ഇതിന്റെ ഉളളടക്കം ഓൺലൈനിൽ വരുന്നുണ്ട്.പുതിയ കോമിക്ക് ചിത്രകാരൻമാർക്ക് ഒരു പുതിയ ഇടം എന്ന നിലയിലാണ് ഇന്റർനാഷണൽ ജേണൽ ഫോർ കോമിക് ആർട്ട് പ്രസിദ്ധീകരണം ആരംഭിച്ചത്
ജോൺ ലിന്റിന്റെ എഴുപതാം ജന്മദിനത്തിൽ അദ്ദേഹത്തോടുളള ആദരവിന്റെ ഭാഗമായി റാൽഫ് സ്റ്റെഡ്മാന്റെ പുറം കവറോടുകൂടി മൈക്കൽ റോഡ എഡിറ്റ് ചെയ്ത ഇന്റർനാഷണൽ ജേണൽ ഫോർ കോമിക് ആർട്ടിന്റെ ഹാസ്യാനുകരണമായ ഇന്റർപ്ലാനറ്ററി ജേണൽ ഓഫ് കോമിക് ആർട്ട്സ് സമ്മാനിച്ചിരൂന്നു.


</doc>
<doc id="352783" url="https://ml.wikipedia.org/wiki?curid=352783" title="ഇ. ഗായത്രി">
ഇ. ഗായത്രി

കർണ്ണാടക സംഗീതരംഗത്തെ ഒരു വീണാവിദുഷിയാണ് ഇ. ഗായത്രി (Echampati Gayathri) (née Gayathri Vasantha Shoba), "വീണ ഗായത്രി" എന്ന് പൊതുവേ അറിയപ്പെടുന്നു. (ജനനം നവംബർ 9, 1959) തമിഴ്‌നാട് മ്യൂസിൿ ആന്റ് ഫൈൻ ആർട്‌സ് സർവ്വകലാശാലയുടെ പ്രഥമ വൈസ് ചാൻസലർ ആയി മുഖ്യമന്ത്രി ജയലളിത ഗായത്രിയെ 2013 നവംബറിൽ നിയമിക്കുകയുണ്ടായി.

2002-ൽ സംഗീത നാടക അക്കാഡമി അവാർഡും 1984-ൽ തമിഴ്‌നാട് സർക്കാരിന്റെ കലൈമാമണി പുരസ്കാരവും ഗായത്രിയ്ക്ക് ലഭിച്ചു. 

1959 നവംബർ 9-നു ജനിച്ച ഗായത്രി ആദ്യം മാതാപിതാക്കളുടെയും പിന്നീട് സംഗീതകലാനിധി ടി.എം. ത്യാഗരാജന്റെയും അടുത്തുനിന്ന് സംഗീതം അഭ്യസിച്ചു.

9 വയസ്സിൽ കച്ചേരി തുടങ്ങിയ ഗായത്രി ഇന്ത്യയിലും വിദേശങ്ങളിലും പല ഇടങ്ങളിൽ സംഗീതപരിപാടികൾ അവതരിപ്പിച്ചിട്ടുണ്ട്. ധാരാളം സംഗീത ആൽബങ്ങളും ഗായത്രിയുടേതായി ഉണ്ട്.




</doc>
<doc id="352793" url="https://ml.wikipedia.org/wiki?curid=352793" title="ടിം ലേമൻ">
ടിം ലേമൻ

അമേരിക്കൻ പക്ഷി നിരീക്ഷകനും ജീവശാസ്ത്രജ്ഞനും വന്യ ജീവി ഫോട്ടോഗ്രാഫറുമാണ് ടിം ലേമൻ. 2007 ൽ നാഷണൽ ജ്യോഗ്രഫി മാസികയിലൂടെ 'ബേർഡ്‌സ് ഓഫ് പാരഡൈസ്' എന്ന വിഭാഗത്തിൽപ്പെട്ട പക്ഷികളെ ലോകത്തിന് പരിചയപ്പെടുത്തി. ഈ ഇനത്തിലെ എല്ലാ സ്പീഷിസുകളെയും അവയുടെ സ്വാഭാവിക ആവാസ വ്യവസ്ഥയിൽ ഫോട്ടോയെടുക്കാൻ ടിമ്മിനായി. 2016 ൽ നാഷണൽ ഹിസ്റ്ററി മ്യൂസിയം നടത്തിയ മത്സരത്തി ൽ വൈൽഡ് ലൈഫ് ഫോട്ടോഗ്രാഫർ വിഭാഗത്തിലെ ഗ്രാൻഡ് വിന്നർ അവാർഡ് ജേതാവായി. ഒരു ഒറാംഗ് ഉട്ടാൻ വലിയൊരു മരത്തി ൽ പഴങ്ങൾ തിന്നാൻ വലിഞ്ഞുകയറി ചെല്ലുന്ന ഫോട്ടോയ്ക്കായിരുന്നു അവാർഡ് .

ജപ്പാനിലാണ് ടിം ലേമൻ ജനിച്ചത്. ഇൻഡൊനീഷ്യയിലെ മഴക്കാടുകളെ കുറിച്ചുള്ള ഗവേഷണങ്ങൾക്ക് ഹാർവാർഡിൽ നിന്നും പി.എച്ച്.ഡി. നേടി. ബോർണിയയിലെ മഴക്കാടുകളിൽ നടക്കുന്ന നശീകരണ പ്രവൃത്തികൾക്കെതിരെ പോരാടി അവയുടെ സംരക്ഷണത്തിനു വേണ്ടി നിരവധി ശ്രമങ്ങൾ നടത്തി. നാഷണൽ ജ്യോഗ്രഫിയിൽ പവിഴപ്പുറ്റുകളെക്കുറിച്ചും കണ്ടൽക്കാടുകളുടെ നാശത്തെ കുറിച്ചും നിരവധി ലേഖനങ്ങൾ എഴുതി. ഒറാംഗ് ഉട്ടാൻ കുരങ്ങുകളുടെ വംശനാശത്തിനെതിരെയും ലോകശ്രദ്ധ നേടിയ നിരവധി പ്രവർത്തനങ്ങൾ നടത്തി. ബോസ്റ്റൺ യൂണിവേഴ്‌സിറ്റിയിൽ പ്രൊഫസർ ആയ ഭാര്യ ഷെറിലുമൊത്ത് ബോർണിയയിൽ നടത്തുന്ന ഒറാംഗ് ഉട്ടാൻ സംരക്ഷണ കേന്ദ്രങ്ങളിലെ സംരക്ഷണ പ്രവർത്തനങ്ങളിൽ പങ്കെടുത്തു. ഒറാംഗ് ഉട്ടാനെ കുറിച്ച് കുട്ടികൾക്ക് വേണ്ടി ഒരു പുസ്തകം രണ്ടു പേരും ചേർന്ന് എഴുതിയിട്ടുണ്ട്.
പറുദീസയിലെ പക്ഷികൾ എന്ന വിഭാഗത്തിലെ (42 തരം പക്ഷികൾ ഉണ്ട് ഈ വിഭാഗത്തിൽ ) വിവിധയിനം പക്ഷികളെ കുറിച്ചു പഠിക്കുന്നതിനും അവയുടെ ചിത്രങ്ങൾ 4കെ വീഡിയോയിൽ പകർത്തുന്ന തിനുമായി 'ബേർഡ്‌സ് ഓഫ് പാരഡൈസ് പ്രോജക്ട്' എന്ന പേരിൽ ഒരു പദ്ധതി ടിം രൂപീകരിച്ച് പ്രവർത്തിക്കുന്നുണ്ട്. 



</doc>
<doc id="352794" url="https://ml.wikipedia.org/wiki?curid=352794" title="കുളകരയാമ്പു">
കുളകരയാമ്പു

ഒനാഗ്രേസി കുടുംബത്തിലെ ലഡ്‌‌വിജിയ ജനുസ്സിൽപ്പെട്ട ഒരു ജലസസ്യമാണ് കുളകരയാമ്പു.പെറു ആണ് ജന്മദേശമെങ്കിലും ലോകത്തിലെ മിക്കപ്രദേശങ്ങളിലും ഇന്ന് ഇവ വിതരണം ചെയ്യപ്പെട്ടിട്ടുണ്ട്.


</doc>
<doc id="352798" url="https://ml.wikipedia.org/wiki?curid=352798" title="ചെൻ ഡോങ്">
ചെൻ ഡോങ്

ചൈനീസ് ബഹിരാകാശ സഞ്ചാരിയാണ് ചെൻ ഡോങ്(ജ:12 ഡിസം: 1978) വടക്കൻ ചൈനയിലെ ഗോബി മരുഭൂമിക്കടുത്ത ജിയുക്വാൻ വിക്ഷേപണത്തറയിൽനിന്ന് ഷെൻസൂ -11 എന്ന പേടകത്തിൽ ആണ് 2016 ഒക്ടോബർ 17 നു ജിങ് ഹെയ്പെങ് എന്ന മറ്റൊരു സഞ്ചാരിയോടൊപ്പം യാത്ര പുറപ്പെട്ടത്. തൊഴിൽകൊണ്ടു ഒരു വൈമാനികനായ ഡോങ് 2010 ൽ ആണ് ചൈനീസ് ബഹിരാകാശ ദൗത്യ സംഘത്തിൽ ഇടം പിടിച്ചത്.ടിയാൻഗോംഗ് 2 ബഹിരാകാശ നിലയത്തിലാണ് ഇവർ ഗവേഷണങ്ങൾ നടത്തുക.


</doc>
<doc id="352800" url="https://ml.wikipedia.org/wiki?curid=352800" title="ആനന്ദം (ചലച്ചിത്രം)">
ആനന്ദം (ചലച്ചിത്രം)

നവാഗതനായ ഗണേശ് രാജ് സംവിധാനം ചെയ്ത് 2016ൽ പുറത്തിറങ്ങിയ മലയാള ചലച്ചിത്രമാണ് ആനന്ദം. വിനീത് ശ്രീനിവാസൻ ആണ് ഈ ചലച്ചിത്രം നിർമ്മിച്ചിരിക്കുന്നത്. ഗണേശ് രാജിന്റെ തന്നെയാണ് തിരക്കഥ. വിശാഖ് നായർ , അനു ആന്റണി, തോമസ് മാത്യു, അരുൺ കുര്യൻ, സിദ്ധി,റോഷൻ മാത്യു, അനാർക്കലി മരിക്കാർ, എന്നീ പുതുമുഖങ്ങളാണ് ഈ ചിത്രത്തിൽ പ്രധാന കഥാപാത്രങ്ങളെ അവതരിപ്പിക്കുന്നത്. 2016 ഒക്ടോബർ 21ന് ആനന്ദം പ്രദർശനത്തിനെത്തി.


</doc>
<doc id="352802" url="https://ml.wikipedia.org/wiki?curid=352802" title="റ്റ്ബിലിസി അന്താരാഷ്ട്ര വിമാനത്താവളം">
റ്റ്ബിലിസി അന്താരാഷ്ട്ര വിമാനത്താവളം

ജോർജ്ജിയയുടെ തലസ്ഥാനമായ റ്റ്ബിലിസിയിൽ സ്ഥിതി ചെയ്യുന്ന രാജ്യാന്തര വിമാനത്താവളമാണ് റ്റ്ബിലിസി അന്താരാഷ്ട്ര വിമാനത്താവളം . റ്റ്ബിലിസി നഗരത്തിൽ നിന്നും 17 കിലോമീറ്റർ തെക്ക് കിഴക്ക് മാറിയാണ് ഈ വിമാനത്താവളം സ്ഥിതി ചെയ്യുന്നത്.1952ൽ ഉദ്ഘാടനം ചെയ്യപ്പെട്ട റ്റ്ബിലിസി വിമാനത്താവളത്തിന്റെ ആദ്യകാല പേരു നൊവൊ അലക്സെവെയ്ക അന്താരാഷ്ട്ര വിമാനത്താവളം എന്നായിരുന്നു. ജോർജ്ജിയൻ എയർവൈസിന്റെ പ്രധാന ഹബ്ബാണ് ഈ വിമാനത്താവളം.


</doc>
<doc id="352806" url="https://ml.wikipedia.org/wiki?curid=352806" title="ബർമിംഗ്ഹാം ഖുർആൻ ഏടുകൾ">
ബർമിംഗ്ഹാം ഖുർആൻ ഏടുകൾ

ഇംഗ്ലണ്ടിലെ ബർമിംഗ്ഹാം സർവ്വകലാശാലയുടെ ഉടമസ്ഥതയിലുള്ള അതിപുരാതനമായ ഖുർആൻ കൈയ്യെഴുത്ത് പ്രതിയുടെ രണ്ട് തുകൽ ഏടുകളെയാണ് Birmingham Quran Manuscript അഥവാ ബർമിംഗ്ഹാം ഹസ്തലിഖിതങ്ങൾ എന്നു പറയുന്നത്. എ.ഡി 548-645 കാലഘട്ടമാണ് ഇതിന്റെ റേഡിയോ  കാർബൺ പഴമയായി 2015ൽ നിശ്ചയിക്കപ്പെട്ടത്. സർവ്വകലാശാലയിലെ തന്നെ കാഡ്ബറി റിസർച്ച് ലൈബ്രറിയിലെ കൂടുതൽ ബൃഹത്തായ മധ്യപൗരസ്ത്യ ഹസ്തലിഖിത ശേഖരത്തിന്റെ ഭാഗമാണ് ഈ രണ്ട് തുകൽ ഏടുകൾ

ഹിജാസി അറബി ലിപിയിൽ മഷി ഉപയോഗിച്ച് തുകലിൽ എഴുതപ്പെട്ടതാണ് ഈ ലിഖിതം.എഴുത്ത് ഇപ്പോഴും വളരെ വ്യക്തതയോടെ നിലനിൽക്കുന്നുണ്ട്. ഖുർആനിലെ 18മുതൽ 20 വരെയുള്ള അധ്യായങ്ങളിലെ വചനങ്ങളാണ് ഈ ഏടുകളിൽ കാണുന്നത്  2015ലും 2016ലും ഏതാനം മാസങ്ങൾ ഇവ പൊതു പ്രദർശനത്തിനു വെച്ചിരുന്നു.

ഫ്രാൻസിലെ  നാഷണൽ ബിബ്ലിയൊതീക്  ഗ്രന്ഥാലയത്തിലെ  16  ഏടുകൾ  ഉള്ള   ഒരു  പുരാലിഖത്തിൽ  കാണുന്ന 2 പേജുകളുടെ വിടവാണ് ഈ രണ്ട് ഏടുകൾ കണ്ടെടുത്തതോടെ നികത്തപ്പെട്ടത്ത്

ഒരോ ഏടിനും 343മി.മി വീതിയും 258 മി.മി നീളവുമുണ്ട്. ഇരുവശത്തുമായി വിശാലവും വ്യക്തവുമായിട്ടാണ് എഴുത്തുള്ളത്. ആദ്യ ഏടിന്റെ ഇരുവശത്തുമായി ഖുർആനിലെ 18ആം അധ്യായമായ സൂറ അൽകഹഫിലെ 17മുതൽ 31 വരെയുള്ള വചനങ്ങളും രണ്ടാമത്തേതിൽ 19ആം അധ്യായത്തിലെ (സൂറ മറിയം) അവസാന എട്ട് വചനങ്ങളും, 20ആം അധ്യായത്തിലെഅദ്യ നാല്പത് വചനങ്ങളുമാണുള്ളത്. ഇന്ന് നിലവിലുള്ള എല്ലാ ഖുർആനുകളിലും കാണുന്ന അതെ വചന ക്രമമാണ് ഈ പുരാലിഖിതത്തിലുമുള്ളത്.പിൽക്കാലത്ത് പ്രചാരത്തിൽ വന്ന സ്വരാക്ഷര ചിഹ്നങ്ങൾ ഈ ഹസ്ത ലിഖിതത്തിലില്ല. ഒരു അധ്യായം അവസാനിക്കുന്നതിനെ കുറിക്കാൻ ഒരു അലങ്കൃത രേഖയും, ഒരു വചനം അവസാനിക്കുന്നിടം അടയാളപ്പെടുത്താൻ സൂചക കുത്തുകളും ഉപയോഗിച്ചിരിക്കുന്നു. ഇതെല്ലാം പിൽക്കാലത്തെ ഖുർആൻ എഴുത്തുകാർ മാതൃകയായി സ്വീകരിച്ചിരിക്കുന്നതായി ഈ ഏടുകൾ  സ്ഥിതീകരിക്കുന്നു. .  .

ആൽബ ഫിദെലി (Alba Fedeli),എന്ന ഇറ്റാലിയൻ വനിത തന്റെ പി.എച്.ഡി തീസിസിനുള്ള തയാറെടുപ്പിന്റെ ഭാഗമായി നടത്തിയ പഠനത്തിലാണ് ഈ ലിഖിതങ്ങൾ ശ്രദ്ധയിൽ പെട്ടത്. മറ്റൊരു ശേഖരത്തിൽ ആയിരിക്കേണ്ടുന്ന ഈ പേജുകൾ ഏതോ കാലത്ത് അവിടെ നിന്നും നീക്കം ചെയ്ത് കൈമറിഞ്ഞ് ഇവിടെയെത്തുകയായിരുന്നെന്ന് ഫിദെലി തിരിച്ചറിഞ്ഞു .  കാഡ്ബറി റിസർച്ച് ലൈബ്രറി മുൻകൈയ്യെടുത്ത് ഈ ലിഖിതങ്ങൾ റേഡിയോ കാർബൺ ഡേറ്റിംഗ് ചെയ്യുകയുണ്ടായി. ഏ.ഡി. 568 നും 645നും ഇടയിലായിട്ടാണ് ഈ തുകൽ ഏടുകളുടെ പഴക്കം എന്നായിരുന്നു കണ്ടെത്തൽ, 95.4% കൃത്യതയാണ് ഈ നിരീക്ഷണം അവകാശപ്പെടുന്നത്..
റേഡിയോ കാർബൺ മുഖാന്തരം കണ്ടെത്തിയ പഴമ  ഇസ്ലാം മത വിശ്വാസികളെ സംബന്ധിച്ച് അതീവ പ്രധാനമാണ്. മുഹമ്മദ് നബിയുടെ ജീവിത കാലഘട്ടം 570-632 ആണെന്ന് പരക്കെ അംഗീകരിക്കപ്പെടുന്നു. അദ്ദേഹത്തിന്റെ പിൻഗാമികളിൽ മൂന്നാമനായ ഖലീഫ ഉസ്മാന്റെ കാലത്താണ് ഇന്ന് കാണുന്ന രൂപത്തിലുള്ള ഖുർആൻ ആദ്യമായി പ്രസിദ്ധീകരിച്ചത്. അതു വരെയുണ്ടായിരുന്ന മറ്റെല്ലാ ഖുർ ആൻ പതിപ്പുകൾ അതോടെ കത്തിച്ചു കളയപ്പെട്ടത്രെ. 
ബ്രിട്ടിഷ് ലൈബ്രറിയിലെ തുർക്കി/പേർഷ്യൻ ഹസ്തലിഖിതാ വകുപ്പ് മേധാവി ഡോ. മുഹമ്മദ് ഇസാ വലി പറയുന്നതിപ്രകാരമാണ് "ഉസ്മാനിക ക്രോഡീകരണം നാം ഇത് വരെ ധരിച്ച കാലഘട്ടത്തിനു മുമ്പ് തന്നെ 
നടന്നിരുന്നു എന്ന് കാട്ടുന്നതാണ് ഈ ലിഖിതങ്ങൾ. അല്ലെങ്കിൽ ക്രോഡീകരണത്തിനു മുമ്പുള്ള പതിപ്പുകളിൽ
 ഒന്നാണ് ഇത് എന്ന് അനുമാനിക്കണം".


</doc>
<doc id="352809" url="https://ml.wikipedia.org/wiki?curid=352809" title="എൽബ്രിഡ്ജ് ഗെറി">
എൽബ്രിഡ്ജ് ഗെറി

ഒരു അമേരിക്കൻ നയതന്ത്രജ്ഞനും രാഷ്ട്രീയക്കാരനും അമേരിക്കൻ ഐക്യനാടുകളുടെ അഞ്ചാമത്തെ വൈസ് പ്രസിഡന്റുമായിരുന്നു എൽബ്രിഡ്ജ് ഗെറി എന്ന എൽബ്രിഡ്ജ് തോമസ് ഗെറി (Elbridge Thomas Gerry).
ഡെമോക്രാറ്റിക് റിപ്പബ്ലിക്കൻ പാർട്ടി നേതാവായിരുന്ന ഗെറി, ജെയിംസ് മാഡിസൺ പ്രസിഡന്റായിരുന്ന സമയത്ത് 1813 മുതൽ 1814 വരെ അമേരിക്കൻ വൈസ് പ്രസിഡന്റായി.

അമേരിക്കൻ ഐക്യനാടുകളുടെ വടക്കുകിഴക്കൻ തീരത്ത് അറ്റ്‌ലാന്റിക് മഹാസമുദ്രത്തോടു ചേർന്നു സ്ഥിതിചെയ്യുന്ന സംസ്ഥാനമായ മസാച്ചുസെറ്റ്‌സിലെ മാർബിൾഹെഡ് എന്ന തീരദേശ നഗരത്തിൽ 1744 ജൂലൈ 17ന് ജനിച്ചു. വ്യാപാരിയായ തോമസ് ഗെറിയുടെയും എലിസബത്ത് (ഗ്രീൻലീഫ്) ഗെറിയുടെയും മകനായിരുന്നു. ഇവരുടെ 11മക്കളിൽ മൂന്നാമത്തെ മകനായിരുന്നു എൽബ്രിഡ്ജ്. 
1730ൽ ഇംഗ്ലണ്ടിൽ നിന്ന് കുടിയേറിയതായിരുന്നു ഗെറിയുടെ പിതാവ്.
മാതാവിന്റെ പൂർവ്വീകരിൽ ഒരാളായ ജോൺ എൽബ്രിഡ്ജ് എന്നയാളുടെ പേരിൽ നിന്നാണ് എൽബ്രിഡ്ജ് ഗെറിയുടെ പേരിലെ എൽബ്രിഡ്ജ് എന്നുള്ളത്.
1762ൽ ബിഎ ബിരുദവും 1765ൽ എംഎ ബിരുദവും നേടിയ ഇദ്ദേഹം പിന്നീട് പിതാവിനോടൊപ്പം വ്യാപാര മേഖലയിലേക്ക് തിരിഞ്ഞു.
1760കളിലെ ബ്രിട്ടീഷ് കോളനി നയത്തെ ശക്തമായി എതിർത്തു. 1810 ജൂൺ 10 മുതൽ 1812 മാർച്ച് 4 വരെ മസാച്ചുസെറ്റ്‌സിലെ ഗവർണറായിരുന്നു. 
1789 മാർച്ച് നാലു മുതൽ 1793 മാർച്ച് മൂന്നുവര യുഎസ് പ്രതിനിധി സഭയിൽ അംഗമായിരുന്നു.


</doc>
<doc id="352810" url="https://ml.wikipedia.org/wiki?curid=352810" title="ഡിസ്ട്രിബൂട്ടഡ്‌ ഡാറ്റാബേസ്">
ഡിസ്ട്രിബൂട്ടഡ്‌ ഡാറ്റാബേസ്

സാധാരണ കേന്ദ്രീകൃത ഡാറ്റാബേസ് സംവിധാനങ്ങളിൽ ഡാറ്റാബേസ് മുഴുവനായും ഒരു കമ്പ്യൂട്ടറിൽ മാത്രം ശേഖരിച്ചുവച്ചിരിയ്ക്കുന്നു. ഇതിൽ നിന്നും വിഭിന്നമായി ഒരു പ്രത്യേക കമ്പ്യൂട്ടറിലോ സെർവ്വറിലോ മാത്രം സൂക്ഷിച്ച് വയ്ക്കാതെ ഒരു വിവിധ ഇടങ്ങളിലായി ചിതറിക്കിടക്കുന്ന പരസ്പരം ബന്ധപ്പെട്ട ഒന്നിലധികം കമ്പ്യൂട്ടറുകളിൽ സൂക്ഷിച്ചിരിയ്ക്കുന്ന തരം ഡാറ്റാബേസ് ആണ് ഡിസ്റ്റ്രിബ്യൂട്ടഡ്‌ ഡാറ്റാബേസ്.
വിവിധ ഭാഗങ്ങളിലായി വികേന്ദ്രീക്രുതമായി ചിതറിക്കിടക്കുന്ന ശകലങ്ങൾ പ്രത്യേക സംവിധാനത്തിലൂടെ പരസ്പരം ബന്ധിപ്പിയ്ക്കപ്പെടുകയും ഉപയോക്താക്കൾക്ക് ഉപയോഗസമയത്ത് ഇതിനെ ഒരൊറ്റ ഡാറ്റാബേസ് ആയി ലഭ്യമാക്കുകയും ചെയ്യുന്നു. 

ഒരു ഉപയോക്താവ് ഡിസ്ട്രിബ്യൂട്ടഡ് ഡാറ്റാബേസ് രീതികളിലൂടെയാണ് ഉപയോഗിക്കുന്നത്.
ഡിസ്ട്രിബ്യൂട്ടഡ് ഡാറ്റാബേസ് സിസ്റ്റത്തെ ഹോമോജീനിയസ് എന്നും ഹെട്രോജീനിയസ് എന്നും രണ്ടായി തരം തിരിയ്ക്കാം 

ഡിസ്ട്രിബ്യൂട്ടഡ് ഡാറ്റാബേസ് സിസ്റ്റത്തിന്റെ ഭാഗമായ കമ്പ്യൂട്ടറുകളിൽ എല്ലാം ഒരേ തരത്തിലുള്ള ഓപ്പറേറ്റിംഗ് സിസ്റ്റവും അപ്ലിക്കേഷൻ സോഫ്റ്റ്‌‌വെയറും ഹാർഡ്‌‌വെയറും ഉപയോഗിക്കുന്നത് അവശ്യമായതാണ് ഹോമോജീനിയസ് ഡിസ്ട്രിബ്യൂട്ടഡ്‌ ഡാറ്റാബേസ് സിസ്റ്റം.

ഹെട്രോജീനിയസ് ഡിസ്ട്രിബ്യൂട്ടഡ്‌ ഡാറ്റാബേസ് സിസ്റ്റത്തിൽ കണ്ണിയായ കമ്പ്യൂട്ടറുകളുടെ ഹാർഡ്‌‌വെയർ, ഓപ്പറേറ്റിംഗ് സിസ്റ്റം, സോഫ്റ്റ്‌‌വെയർ തുടങ്ങിയവ ഒരേ തരത്തിലുള്ളതാകണമെന്ന നിർബന്ധമില്ല. 




</doc>
<doc id="352814" url="https://ml.wikipedia.org/wiki?curid=352814" title="പ്രപഞ്ചവിജ്ഞാനീയം">
പ്രപഞ്ചവിജ്ഞാനീയം

പ്രപഞ്ചത്തിന്റെ ഉത്ഭവം, വികാസം, പരിണാമം, ഭാവി എന്നിവയെക്കുറിച്ച് പഠനം നടത്തുന്ന ശാസ്ത്രശാഖയാണ് പ്രപഞ്ചവിജ്ഞാനീയം അഥവാ കോസ്മോളജി. 'കോസ്മോസ്' അഥവാ ലോകം, 'ലോഗോസ്' അഥവാ പഠനം എന്നീ രണ്ട് ഗ്രീക്ക് പദങ്ങളിൽനിന്നാണ് ഇംഗ്ലീഷ് പദമായ കോസ്മോളജി എന്ന പദം ഉണ്ടായത്. ഭൗതിക പ്രപഞ്ചവിജ്ഞാനീയം എന്ന ശാസ്ത്ര ശാഖ പ്രപഞ്ചം പോലുള്ള വളരെ വലിയ സംവിധാനങ്ങളുടെ ഉത്ഭവം, വികാസം, പ്രപഞ്ചത്തിന്റെ ആത്യന്തികമായ ഭാവി, ഇവ നിയന്ത്രിക്കുന്ന ശാസ്ത്രതത്വങ്ങൾ എന്നിവയെക്കുറിച്ചെല്ലാം വിശദമായ പഠനങ്ങൾ നടത്തുന്നു. 

1656ൽ തോമസ് ബ്ലൗണ്ടിന്റെ ഗ്ലോസോഗ്രാഫിയയിലാണ് കോസ്മോളജി എന്ന പദം ആദ്യം ഇംഗ്ലീഷിൽ ഉപയോഗിച്ചത്. 1731 ൽ പിന്നീട് ഇത് ജെർമ്മൻ ഫിലോസഫറായ ക്രിസ്റ്റ്യൻ വോൾഫ് കോസ്മോളജിയ ജെനറാലിസിൽ ലാറ്റിൻ ഭാഷയിലും ഉപയോഗിച്ചു. മലയാളത്തിൽ പ്രപഞ്ചവിജ്ഞാനീയം, പ്രപഞ്ചശാസ്ത്രം എന്നിങ്ങനെ ഈ പദം ഉപയോഗിക്കുന്നു.

മതപരമായ വിശ്വാസങ്ങളും മിത്തോളജിക്കൽ കൃതികളും അവയിലെ വിവിധ ആചാരങ്ങളും പ്രപഞ്ചത്തിന്റെ സൃഷ്ടിയും എല്ലാം ഉൾപ്പെടുന്ന ശാഖയാണ് മിത്തോളജിക്കൽ കോസ്മോളജി.


</doc>
<doc id="352829" url="https://ml.wikipedia.org/wiki?curid=352829" title="ഫോർട്ട് യൂക്കോൺ, അലാസ്ക">
ഫോർട്ട് യൂക്കോൺ, അലാസ്ക

ഫോർട്ട് യൂക്കോൺ, യൂക്കോൺ-കോയൂകുക് സെൻസസ് മേഖലയിലുള്ള യു.എസ്. സംസ്ഥാനമായ അലാസ്കയിലെ ഒരു പട്ടണമാണ്. ഇവിടെയുള്ള പ്രബല ജനവിഭാഗം ഗ്വിച്ചിൻ അലാസ്ക നേറ്റീവ്സ് ആണ്. 2010 ലെ സെൻസസ് പ്രകാരം ഫോർട്ട് യൂക്കോണിലെ ആകെ ജനസംഖ്യ 583 ആണ്.

ഇവിടെ ഫോർട്ട് യൂക്കോൺ എന്ന പേരിൽ ഒരു വിമാനത്താവളം നിലനിൽക്കുന്നുണ്ട്.

ആർട്ടിക് സർക്കിളിന് വടക്കുള്ള ഈ ഭൂഭാഗത്ത് ആയിരക്കണക്കിനു വർഷങ്ങൾക്കു മുമ്പു തന്നെ തദ്ദേശവാസികളായ ഗ്വിച്ചിനുകളുടെ സംസ്കാരം നിലനിന്നിരുന്നു. 
ഒരു വ്യാപാരനിലയം എന്ന നിലയിൽ നിന്നും ഇന്നത്തെ ഫോർട്ട് യൂക്കോണായുള്ള ഈ സ്ഥലത്തിന്റെ വളർച്ച ഹഡ്സൺ ബേ കമ്പനിയിലെ അലക്സാണ്ടർ ഹണ്ടർ മുറേ 1847 ജൂൺ 25 ന് ഫോർട്ട് യൂക്കോൺ എന്ന പേരിൽ ഇവിടെ ഒരു പട്ടണം സ്ഥാപിച്ചതോടെയാണ്. അക്കാലത്ത് ഈ സ്ഥലം റഷ്യൻ-അമേരിക്കയുടെ അധീനതയിലായിരുന്നതിനാൽ, 1869 വരെ ഹഡ്സൺ കമ്പനിയുടെ വ്യാപാരം ഇവിടെ തുടർന്നിരുന്നു. അലാസ്കയുടെ വിൽപ്പനയ്ക്കു ശേഷം യു.എസിലെ അലാസ്ക കോമേർസ്യൽ കമ്പനി ഈ വ്യാപാര കേന്ദ്രത്തിന്റ നിയന്ത്രണം ഏറ്റെടുത്തു. 

1897-1898 കാലത്തെ ശിശിരകാലത്തുണ്ടായ ക്ലോണ്ടിക്കെ ഗോൾഡ് റഷിന്റ കാലത്ത് ഏകദേശം ഇരുനൂറോളം ഖനിജാന്വേഷകർ ഡാവ്സണ് പട്ടണത്തിൽ നിന്നും ഫോർട്ട് യൂക്കോണിലേയ്ക്കു വന്നെത്തി. ജൂലൈ 12, 1898 ൽ ഇവിടെ ഒരു കമ്പിത്തപാൽ ഓഫീസ് നിലവിൽ വന്നു. ജോൺ ഹാവ്ക്സ്ലി എന്നയാളായിരുന്നു ആദ്യ പോസ്റ്റുമാൻ. തടർന്നുള്ള ദശകങ്ങളിലുണ്ടായം സാംക്രമികരോഗങ്ങളാലും 1949 ലെ വെള്ളപ്പൊക്കത്തിലും പട്ടണം ദുരിതമനുഭവിച്ചു. 
1950 കാലത്ത് യുണൈറ്റഡ് സ്റ്റേറ്റ്സ് ഫോർട്ട് യൂക്കോണിൽ വായുസേനയുടെ താവളവും റഡാർ സ്റ്റേഷനും നിർമ്മിച്ചു. പട്ടണം 1959 ൽ ഔദ്യോഗികമായി ഏകീകിരിക്കപ്പെട്ടു
ഫോർട്ട് യൂക്കോൺ സ്ഥിതി ചെയ്യുന്ന അക്ഷാംശ രേഖാംശങ്ങൾ (66.567586, -145.256327). ആണ്. യൂക്കോൺ നദിയുടെ വടക്കേ കരയിൽ പോർക്കുപ്പൈൻ നദിയുമായുള്ള ജംഗ്ഷനിൽ ഫെയർബാങ്ക് പട്ടണത്തിന് ഏകദേശം വടക്കു കിഴക്കായിട്ടണാണ് പട്ടണം സ്ഥിതി ചെയ്യുന്നത്. 

യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകളനുസരിച് വടക്കുകിഴക്കൻ അലാസ്കയിലുള്ള ഈ പട്ടണത്തിന്റെ വിസ്തൃതി ആണ്. ഇതിൽ, കരഭാഗം മാത്രവും ഭാഗം (5.65%) വെള്ളവുമാണ്.

ഈ പട്ടണം ആർട്ടിക് സർക്കിളിന് വടക്കായി, യൂക്കോണ് നദിയുടെയും പോർക്കുപ്പൈൻ നദിയുടെയും സംഗമസ്ഥാനത്തും യൂക്കോണ് ഫ്ലാറ്റ്സ് ന്റെ മദ്ധ്യഭാഗത്തുമാണ്.

അലാസ്ക സംസ്ഥാനത്ത് രേഖപ്പെടുത്തപ്പെട്ട ഏറ്റവും കൂടിയ താപനില 1915 ജൂണ്ഫോ 27 ന്ർ ഫോർട്ട് യൂക്കോണിലാണ് അനുഭവപ്പെട്ടത്. താപനില . എത്തിച്ചേർന്നു. 1971 വരെ ഫോർ‌ട്ട് യൂക്കോൺ എക്കാലത്തെയും താഴ്ന്ന റിക്കാർഡ് താപനിലയായ , യിലായിരുന്നു.


</doc>
<doc id="352831" url="https://ml.wikipedia.org/wiki?curid=352831" title="സവെന്റം">
സവെന്റം

യൂറോപ്യൻ രാജ്യമായ ബെൽജിയത്തുള്ള ഒരു മുൻസിപാലിറ്റി ആണ് സവെന്റം. ബെൽജിയത്തിന്റെ തലസ്ഥാന നഗരമായ ബ്രസ്സൽസിനെ ചുറ്റിക്കിടക്കുന്ന ഹരിതമേഖലയുടെ ഭാഗമാണ് സവെന്റം. 27.62 ചതുരശ്ര കിലോ മീറ്റർ വിസ്തീരണമുള്ള സവെന്റത്തെ ജനസംഖ്യ 2006 ജനുവരി 1 ലെ കണക്ക് പ്രകാരം 28,651 ആണ്. സവെന്റത്തെ ഔദ്യോഗിക ഭാഷ ഡച്ച് ആണ്. ബ്രസ്സൽസ് അന്താരാഷ്ട്ര വിമാനത്താവളം സവെന്റത്താണ് സ്ഥിതി ചെയ്യുന്നത്.


</doc>
<doc id="352834" url="https://ml.wikipedia.org/wiki?curid=352834" title="അങ്കൂൺ, അലാസ്ക">
അങ്കൂൺ, അലാസ്ക

അങ്കൂൺ (Tlingit: "Aangoon") അഡ്മിറാൽറ്റി ദ്വീപിൽ സ്ഥിതി ചെയ്യുന്ന ഹൂനാ-അങ്കൂൺ സെൻസസ് മേഖലയിലുള്ള യു.എസ്. സംസ്ഥാനമായ അലാസ്കയിലെ ഒരു പട്ടണമാണ്. 2000 ലെ സെൻസസ് അനുസിരിച്ച് ഈ ചെറുപട്ടണത്തില ജനസംഖ്യ 572 ആണ്. 2010 ലെ സെൻസസിൽ ജനസംഖ്യ 459 ആയി കുറഞ്ഞു. 


</doc>
<doc id="352838" url="https://ml.wikipedia.org/wiki?curid=352838" title="നിർവാണ">
നിർവാണ

ഒരു അമേരിക്കൻ സംഗീത സംഘമായിരുന്നു. നിർവാണ.1987-ൽ ഗായകനും ഗിറ്റാറിസ്റ്റുമായ ക്ർട്ട് കൊബൈനും ബാസ് വാദ്യഗനായ ക്രിസ്റ്റ് നൊവോ സെലിക്കും ചേർന്നാണ് ഈ സംഘം രൂപീകരിച്ചത്.1990-ൽ ഡ്രമ്മർ ഡേവ് ഗ്രോഹ്ൽ ഈ സംഘത്തോടൊപ്പം ചേർന്നു.7 വർഷം നീണ്ട ഇവരുടെ സംഗീത കാലയളവിനിടയിൽ മൂന്നു സ്റ്റുഡിയോ ആൽബങ്ങൾ മാത്രമെ ഇവർ പുറത്തിറക്കിയിരുന്നുവെങ്കിലും സമകാലീന കാലത്ത് ഏറ്റവും സ്വാധീനം ചെലുത്തിയ റോക്ക് ബാൻഡുകളിൽ ഒന്നായിട്ടാണ് നിർവാണ അറിയപ്പെടുന്നത്. 1994-ൽ ക്ർട്ട് കൊബൈന്റെ മരണത്തെ തുടർന്ന് ഈ സംഘം പിരിച്ചുവിട്ടുവെങ്കിലും ഇപ്പോഴും ഇവർആരാധകരെ സ്വാധീനിക്കുന്നു.

1994-ൽ ക്ർട്ട് കൊബൈന്റെ മരണത്തെ തുടർന്ന് ഈ സംഘം പിരിച്ചുവിട്ടുവെങ്കിലും നിർവാണതായി പണ്ട് പുറത്തിറങ്ങാത്ത ഗാനങ്ങൾ പിന്നീട് പുറത്തിറങ്ങിയിട്ടുണ്ട്. 7.5 കോടി അൽബങ്ങൾ ലോകമെമ്പാടുമായി വിറ്റഴിച്ചിട്ടുള്ള നിർവാണ ലോകത്തിൽ ഏറ്റവും കൂടുതൽ ആൽബങ്ങൾ വിറ്റഴിച്ച ബാൻഡുകളിൽ ഒന്നാണ്. 2014-ൽ നിർവാണ റോക്ക് ആൻഡ് റോൾ ഹോൾ ഓഫ് ഫെയിംൽ ചേർക്കപ്പെട്ടു.


</doc>
<doc id="352839" url="https://ml.wikipedia.org/wiki?curid=352839" title="ഓറിയോനിഡ് ഉൽക്കാവർഷം">
ഓറിയോനിഡ് ഉൽക്കാവർഷം

ഒക്ടോബർ മാസത്തിൽ ഓറിയോൺ നക്ഷത്രസമൂഹത്തിന്റെ ഭാഗത്തുനിന്നും ഭൂമിയിലേയ്ക്ക് പതിക്കുന്ന ഉൽക്കാവർഷമാണ് ഓറിയാനിഡ് ഉൽക്കാവർഷം. ഹാലിയുടെ ധൂമകേതു കടന്നുപോയ വഴിയിൽ ഉപേക്ഷിച്ചുപോയ അവശിഷ്ടങ്ങളാണ് ഓറിയോനിഡ് ഉൽക്കകളായി ഭൂമിയിൽ പതിക്കുന്നത്. ഒക്ടോബർ 10 മുതൽ 21വരെയാണ് പരമാവധി ഓറിയോമിഡ് ഉൽക്കാപതനങ്ങൾ കാണാൻ കഴിയുന്നത്. ഓറിയോൺ (വേട്ടക്കാരൻ) നക്ഷത്രസമൂഹത്തിന്റെ ഭാഗത്ത് കാണുന്നതിനാലാണ് ഇവയ്ക്ക് ഓറിയോനിഡ് എന്ന പേര് വന്നത്. അർദ്ധരാത്രിക്ക് ശേഷം ഓറിയോണിലെ തിരുവാതിര നക്ഷത്രത്തിനുസമീപത്തുനിന്നും എല്ലാ ദിശയിലേക്കും ഇവ നിപതിക്കും.


</doc>
<doc id="352842" url="https://ml.wikipedia.org/wiki?curid=352842" title="പൈലറ്റ് സ്റ്റേഷൻ, അലാസ്ക">
പൈലറ്റ് സ്റ്റേഷൻ, അലാസ്ക

പൈലറ്റ് സ്റ്റേഷൻ ( സെൻട്രൽ യുപിക്ക് ഭാക്ഷയിൽ - "Tuutalgaq") കുസിൽവാക്ക് സെൻസസ് മേഖലയിലുൾപ്പെടുത്തിയിട്ടുള്ള യു.എസ്. സംസ്ഥാനമായ അലാസ്കയിലെ ഒരു ചെറുപട്ടണമാണ്. 2000 ലെ സെൻസസ് പ്രകാരം ജനസംഖ്യ 550 ആണ്. 

യൂക്കോൺ നദിയുടെ വടക്കേ തീരത്ത് താഴ്ഭാഗത്തായി സ്ഥിതി ചെയ്യുന്ന പൈലറ്റ് സ്റ്റേഷന്റെ അക്ഷാംശ രേഖാംശങ്ങൾ (61.936050, -162.883403) ആണ്. ഏകദേശം ബെറിംഗ് കടലിൽ നിന്നും 8 മൈൽ ദൂരെയായിട്ടാണിത്.

യുണൈറ്റഡ് സ്റ്റേറ്റ്സമ സെൻസസ് ബ്യൂറോയുടെ, കണക്കുകൾ പ്രകാരം പട്ടണത്തിന്റെ ആകെയുള്ള വിസ്തീർണ്ണം ആണ്. ഇതിൽ , കരഭാഗം മാത്രവും ബാക്കിയുള്ള ഭാഗം (25.55 ശതമാനം) വെള്ളവുമാണ്.

</doc>
<doc id="352843" url="https://ml.wikipedia.org/wiki?curid=352843" title="മേലത്ത് ചന്ദ്രശേഖരൻ">
മേലത്ത് ചന്ദ്രശേഖരൻ

മലയാള കവിയും സാഹിത്യനിരൂപകനുമായിരുന്നു പ്രൊഫ. മേലത്ത് ചന്ദ്രശേഖരൻ. കേരള സാഹിത്യ അക്കാദമിയുടെ കുറ്റിപ്പുഴ സ്മാരക എൻഡോവ്മെന്റ് അവാർഡ് ലഭിച്ചിട്ടുണ്ട്. 

1945 ൽ കാസർഗോഡ് ജില്ലയിലെ പനയാലിൽ ജനിച്ചു. ദീർഘകാലം പയ്യന്നൂർ കോളജിൽ മലയാളം വിഭാഗം അധ്യാപകനും വകുപ്പ് തലവനുമായിരുന്നു. ഇംഗ്ലിഷ് സാഹിത്യത്തിൽ ബിരുദവും മലയാളത്തിൽ ബിരുദാനന്തര ബിരുദവും നേടി. തപസ്യ കലാസാഹിത്യവേദി സംസ്ഥാന ഉപാധ്യക്ഷനായിരുന്നു.


</doc>
<doc id="352847" url="https://ml.wikipedia.org/wiki?curid=352847" title="ഇരിട്ടി (താലൂക്ക്)">
ഇരിട്ടി (താലൂക്ക്)

കേരളത്തിൽ കണ്ണൂർ ജില്ലയിലെ 19 വില്ലേജുകൾ ഉൾപ്പെടുന്ന ഒരു താലൂക്കാണ് ഇരിട്ടി താലൂക്ക്. കണ്ണൂർ ജില്ലയിലെ നാലാമത്തെ താലൂക്ക് ആയ ഇരിട്ടി താലുക്ക് 2014 ഫിബ്രുവരി 9 ന് നിലവിൽ വന്നു. ആറളം, അയ്യങ്കുന്ന്, ചാവശ്ശേരി, കല്ല്യാട്, കണിച്ചാർ, കീഴൂർ, കേളകം, കൊളരി, കൊട്ടിയൂർ, മണത്തണ, മുഴക്കുന്ന്, നുച്ചിയാട്, പടിയൂർ, പായം, പഴശ്ശി, തില്ലങ്കേരി, വയത്തൂർ, വെള്ളാർവള്ളി, വെള്ളിമന എന്നിവയാണ് ഇരിട്ടി താലൂക്കിലെ വില്ലേജുകൾ..


</doc>
<doc id="352848" url="https://ml.wikipedia.org/wiki?curid=352848" title="സെന്റ് മൈക്കിൾ അലാസ്ക">
സെന്റ് മൈക്കിൾ അലാസ്ക

സെന്റ് മൈക്കിൾ ("Taciq" in Central Alaskan Yup'ik) നോം സെൻസസ് മേഖലയിലുള്ള, യു.എസ്. സംസ്ഥാനമായ അലാസ്കയിലെ ഒരു ചെറുപട്ടണമാണ്. 2010 ലെ സെൻസസ് പ്രകാരം ഈ പട്ടണത്തിലെ ജനസംഖ്യ 401 ആണ്.

യൂപിക് ഗോത്രക്കാരുമായി വ്യാപാരം നടത്തുന്നതിനുള്ള ഒരു വ്യാപാര കേന്ദ്രമായി1833 ൽ റഷ്യൻ അമേരിക്കൻ കമ്പനി സ്ഥാപിച്ചതാണ് ഈ പട്ടണം. പട്ടണവും അതു സ്ഥിതി ചെയ്യുന്ന ദ്വീപിനും ദൈവദൂതൻ മിഖായേലിന്റെ പേരാണ് നല്കിയിരിക്കുന്നത്.

1897 ൽ ഫോർട്ട സെൻറ് മൈക്കേൾ എന്ന പേരിൽ ഇവിടെ ഒരു യു.എസ്. സൈനിക കേന്ദ്രം സ്ഥാപിക്കപ്പെട്ടു. 1897 ലെ ഗോൾഡ് റഷിന്റെ കാലത്ത് യൂക്കോൺ അഴിമുഖത്തുകൂടി (40 മൈൽ തെക്കുപടിഞ്ഞാറായുള്ള) അലാസ്കൻ ഉൾനാടുകളിലേയ്ക്കു പ്രവേശിക്കുനുള്ള കവാടമായിരുന്നു ഫോർട്ട് സെന്റ് മൈക്കേൾ. ഗോൾഡ് റഷിന്റെ കാലത്ത് ഏകദേശം 10,000 ആളുകൾ ഇവിടെയുണ്ടയിരുന്നതായി രേഖപ്പെടുത്തിയിരിക്കുന്നു. സെന്റ് മൈക്കേൾ പാശ്ചാത്യനാടുകളിൽ നിന്നുള്ള സാധനങ്ങള്ക്കു പകരമായി നേറ്റീവ് ഇന്ത്യാക്കാർ അവരുടെ സാധനങ്ങൾ കൈമാറ്റം ചെയ്തിരുന്ന പ്രധാന കച്ചവട സ്ഥലം കൂടിയായിരുന്നു ഇത്. 

സെന്റ് മൈക്കിളിലെ ഇന്നത്തെ ജനത കൂടുതലും യുപിക് വിഭാഗത്തിൽപ്പെട്ട നേറ്റീവ് ഇന്ത്യൻസാണ്. റഷ്യൻ കച്ചവടക്കാരുടെ ചില അനന്തരഗാമികളും ഇവിടുത്തെ താമസക്കാരായിട്ടുണ്ട്. 
മൈക്കേൾ ദ്വീപിന്റെ കിഴക്കു ഭാഗത്തായി, നോർട്ടൺ സൌണ്ടിന്റെ തെക്കുകിഴക്കേ അറ്റത്തായി സ്ഥിതി ചെയ്യുന്ന സെന്റ് മൈക്കേൾ പട്ടണം സ്ഥിതി ചെയ്യുന്ന അക്ഷാംശ രേഖാംശങ്ങൾ 

യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി ആണ്. ഇതിൽ കരഭാഗവും ബാക്കിയുള്ള ഭാഗം (22.40%) വെള്ളവുമാണ്.ജനസംഖ്യാപരമായ കണക്കുകൾ2000 ലെ യു.എസ് സെൻസസ് അലുസരിച്ച്, ഇവിടെ 368 ആളുകളും, 90 ഗൃഹസമുഛയങ്ങളും, 65 കുടുംബങ്ങളും പട്ടണത്തിൽ ഉള്ളതായി കണ്ടെത്തി. പട്ടണത്തില ജനസാന്ദ്രത ഓരെ സ്ക്വയർ മൈലിനും (6.5/km²) 16.9 പേരാണ്. 93 പാർപ്പിട കേന്ദ്രങ്ങളുടെ ശരാശിര സാന്ദ്രത 4.3 പെർ സ്കയർ മൈലാണ് (1.6/km²). പട്ടണത്തിൽ അധിവസിക്കുന്നവരും വർഗ്ഗം തിരിച്ചു കണക്കാക്കുകയാണെങ്കിൽ 6.79% വെള്ളക്കാരും, 92.66% നേറ്റീവ് ഇന്ത്യൻസും 0.54% രണ്ടോ മൂന്നോ വർഗ്ഗങ്ങളിലുള്ളവരുമാണ്. ജനങ്ങളിലെ 0.27% ഹിസ്പാനിക് അല്ലെങ്കിൽ ലാറ്റിനൊ വംശക്കാരാണ്.

</doc>
<doc id="352856" url="https://ml.wikipedia.org/wiki?curid=352856" title="ഫാൾസ് പാസ്, അലാസ്ക">
ഫാൾസ് പാസ്, അലാസ്ക

ഫാൾസ് പാസ് പട്ടണം സ്ഥിതി ചെയ്യുന്ന ഇസനോട്സ്കി കടലിടുക്കിന്റെ പഴയ ഇംഗ്ലീഷ് പേരായിരുന്നു ഫാൾസ് പാസ് എന്നത്. പഴയകാലത്ത് ജലയാത്ര നടത്തിയിരുന്ന് കപ്പലുകളുടെ കപ്പിത്താന്മാർ ഈ കടലിടുക്കിന് ഫാൾസ് പാസ് എന്നാണ് വിളിച്ചിരുന്നത്. എന്തെന്നാൽ, ഇതൊരു ദുർഘടമായ പാതയാണെന്നാണ് കരുതപ്പെട്ടിരുന്നത്. അവരുടെ യാനങ്ങൾക്ക് കടലിടുക്കിന്റെ വടക്കെ അറ്റത്തേയ്ക്കു പ്രവേശിക്കുവാൻ ബുദ്ധിമുട്ടാണെന്നു് നാവികർ പൊതുവെ കരുതിയിരുന്നു. സാൽമൺ മത്സ്യങ്ങൾ കേടുകൂടാതെ സൂക്ഷിക്കുന്നതനുള്ള സംഭരണകേന്ദ്രം 1919ൽ യൂണിമാക് ദ്വീപിന്റെ വശത്തുള്ള കടലിടുക്കിൽ സ്ഥാപിക്കപ്പെട്ടു. ഇത് അഥവാസസ്ഥലത്തിന്റെ കേന്ദ്രഭാഗമായി വർത്തിച്ചു. 1921 ൽ ഇവിടെ ഒരു കമ്പിത്തപാൽ ഓഫീസ് സ്ഥാപിച്ചിരുന്നു. 

വ്യാവസായികാടിസ്ഥാനത്തിലുള്ള സാൾമൺ, കോഡ് മത്സ്യം, പരവമത്സ്യം, ഞണ്ട് തുടങ്ങിയവ പിടിക്കന്നത് ഇവിടുത്തെ സമൂഹത്തിന് നിലനിൽപിനുളള സാമ്പത്തികാടിത്തറ നൽകുന്നു. ഈ പട്ടണത്തിലെ ജനസംഖ്യ 2010 ലെ സെൻസസിൽ 35 ആയി കണക്കാക്കിയിരുന്നെങ്കിലും ഇക്കാലത്ത് അത് 46 ആയി വർദ്ധിച്ചതായി കാണുന്നു.

ഫാൾസ് പാസിന്റെ അക്ഷാംശ രേഖാംശങ്ങൾ (54.827886, -163.399090) ആണ്. യൂണിമാക് ദ്വീപിന്റെ കിഴക്കേ അറ്റത്ത് ചങ്ങല പോലെ കിടക്കുന്നഅലേഷ്യൻ ചങ്ങല ദ്വീപസമൂഹങ്ങളിലാണ് ഇത്. 26.093 km², അല്ലെങ്കിൽ 10.075 sq mi ഉള്ള ഈ പട്ടണത്തിന്റ ഒരു ഭാഗം അലാസ്ക അർദ്ധദ്വീപിന്റെ ഏറ്റവും പടിഞ്ഞാറേ അറ്റത്താണ്. പട്ടണത്തിന്റെ അതിരുകൾ ഉപേക്ഷിക്കപ്പെട്ട വില്ലേജുകളായ മൊർഷോവോയിയും ഇകാറ്റാനും ഉൾപ്പെട്ടതാണ്. 

യു.എസ്. സെൻസസ് ബ്യൂറോയുടെ കണക്കുകൾ പ്രകാരം പട്ടണത്തിന്റെ ആകെ വിസ്തൃതി ആണ്. ഇതിൽ, കരഭാഗം മാത്രവും ബാക്കി ഭാഗം (60.63%) വെള്ളവുമാണ്.

ബോട്ടുകളും വിമാനങ്ങളും മാത്രമാണ് ഫാൾസ് പാസിൽ നിന്നും അങ്ങോട്ടുമിങ്ങോട്ടുമുള്ള യാത്രയ്ക്ക് ഏക ഉപാധി. വിമാനങ്ങൾ ഫാൾസ് പാസ് വിമാനത്താവളം ഉപയോഗപ്പെടുത്തുന്നു.

</doc>
<doc id="352857" url="https://ml.wikipedia.org/wiki?curid=352857" title="ജിൻഫെങ്യോപ്പ്റ്റെറിക്സ്">
ജിൻഫെങ്യോപ്പ്റ്റെറിക്സ്

തെറാപ്പോഡ ഇനത്തിൽ പെട്ട ഒരു ദിനോസർ ആണ് ജിൻഫെങ്യോപ്പ്റ്റെറിക്സ് . തുടക്ക ക്രിറ്റേഷ്യസ് കാലത്തു ജീവിച്ചിരുന്ന ഇവയുടെ ഫോസിൽ കണ്ടു കിട്ടിയിട്ടുള്ളത് ചൈനയിൽ നിന്നും ആണ് . പേരിന്റെ അർഥം തൂവലുകൾ ഉള്ള പക്ഷി റാണി എന്നാണ് .

ഏകദേശം 55 സെന്റീ മീറ്റർ ആണ് കണക്കാക്കിയിട്ടുള്ളത് . അനേകം തൂവലുകൾ ഉണ്ടായിരുന്നു ഇവയ്ക്ക് എന്നാൽ കാലിൽ ഇവയോട് സാമ്യം ഉള്ള മറ്റു ദിനോസറുകളെ പോലെ തൂവൽ ഇല്ലായിരുന്നു. 

മണി റാപ്റ്റർ കുടുംബത്തിൽ പെട്ട ഒരു ദിനോസർ ആണ് . 


</doc>
<doc id="352858" url="https://ml.wikipedia.org/wiki?curid=352858" title="ചൂണ്ടപ്പല്ലൻ സ്രാവ്">
ചൂണ്ടപ്പല്ലൻ സ്രാവ്

കടൽ വാസിയായ ഒരു മൽസ്യമാണ് ചൂണ്ടപ്പല്ലൻ സ്രാവ് അഥവാ Hooktooth Shark. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.

ഒരു മീറ്റർ വരെ നീളം വെക്കുന്ന ഇനമാണ് ഇവ.

തീര കടലിലും കടലിൽ 59 അടി വരെ താഴ്ചയിലും ഇവയെ കണ്ടു വരുന്നു.

വിസീൽ ഷർക്സ് (weasel sharks ) എന്ന കുടുംബത്തിൽ പെട്ടവയാണ് ഇവ.



</doc>
<doc id="352861" url="https://ml.wikipedia.org/wiki?curid=352861" title="പയർ വണ്ട്">
പയർ വണ്ട്

പയർവർഗ്ഗങ്ങൾ, ധാന്യങ്ങൾ, പരുത്തിക്കുരു എന്നിവയെ ആക്രമിക്കുന്ന ഒരിനം വണ്ടാണ് പയർ വണ്ട്. 


</doc>
<doc id="352868" url="https://ml.wikipedia.org/wiki?curid=352868" title="ജിങ് ഹെയ്പെങ്">
ജിങ് ഹെയ്പെങ്

ചൈനീസ് യുദ്ധവൈമാനികനും മനുഷ്യനെ വഹിച്ചുകൊണ്ടുള്ള ചൈനയുടെ ആദ്യ ബഹിരാകാശദൗത്യത്തിലെ അംഗവുമാണ് ജിങ് ഹെയ്പെങ്. രണ്ടു തവണ ബഹിരാകാശ വാസം അനുഭവിച്ചിട്ടുള്ള ഹെയ്പെങ് ഷെൻസു ബഹിരാകാശപദ്ധതിയിൽ 1998 മുതൽ പ്രവർത്തിച്ചുവരുന്നു.ഷെൻസു 7,ഷെൻസു 9.ഷെൻസു 11 എന്നീ ദൗത്യങ്ങളിൽ ബഹിരാകാശയാത്ര നടത്തിയ ഹെയ്പെങ് ഷെൻസു 9 ന്റെയും ഷെൻസു 11 ന്റേയും കമാൻഡറുമായിരുന്നു. വടക്കൻ ചൈനയിലെ ഗോബി മരുഭൂമിക്കടുത്ത ജിയുക്വാൻ വിക്ഷേപണത്തറയിൽനിന്ന് ഷെൻസൂ -11 എന്ന പേടകത്തിൽ 2016 ഒക്ടോബർ 17 നു ജിങ് ഹെയ്പെങ് മറ്റൊരു സഞ്ചാരിയായ ചെൻ ഡോങിനോടൊപ്പം നടത്തിയതാണ് മൂന്നാമത്തെ ദൗത്യം.



</doc>
<doc id="352869" url="https://ml.wikipedia.org/wiki?curid=352869" title="സംയോജിത കൊയ്ത്തുയന്ത്രം">
സംയോജിത കൊയ്ത്തുയന്ത്രം

ഭക്ഷ്യ വിഭവങ്ങൾ കൊയ്തെടുക്കാനുള്ള ഒരു യന്ത്രമാണ് സംയോജിത കൊയ്തു യന്ത്രം.കൊയ്യൽ,ധാന്യം മെതിക്കൽ,ചേറൽ എന്നിവക്കെല്ലാം സാധിക്കുന്ന യന്ത്രമാണിത്. ഗോതമ്പ്,ഓട്സ്,കമ്പ് എന്ന ധാന്യം,ചോളം , സൊയാബീൻ തുടങ്ങിയ കൊയ്തെടുക്കാനും മെതിക്കാനുമെല്ലാം ഈ യന്ത്രം ഉപയോഗിക്കുന്നു.


</doc>
<doc id="352870" url="https://ml.wikipedia.org/wiki?curid=352870" title="ടാക്സ് ഹേവൻ">
ടാക്സ് ഹേവൻ

കൃത്യമായ ഒരു നിർവചനം ഇല്ലെങ്കിലും വരുമാന നികുതി ഉൾപ്പെടെയുളള നികുതികൾ ഇല്ലാത്തതോ തീരെ കുറഞ്ഞ നിരക്കിലുളളതോ ആയ മേഖലകളെയാണ് ടാക്സ് ഹേവൻ എന്നതുകൊണ്ട് ഉദ്ദേശിക്കുന്നത് .ഒളിയിടം , ഒളിസങ്കേതം, മൃഗങ്ങൾക്കും മനുഷ്യർക്കും സുരക്ഷിതമായിരിക്കാൻ പറ്റുന്ന സ്ഥലം എന്നൊക്കെയാണ് haven ഹേവൻ എന്ന പദത്തിനർഥം.ഇത്തരം സ്ഥലങ്ങൾ സാമ്പത്തിക രഹസ്യങ്ങൾ പുറത്തുവിടുന്നിലെന്നതും കളളപണം കൈവശം വച്ചിരിക്കുന്നവർക്ക് ഗുണകരമാണ്.ലോകത്തിൽ വിവിധ സ്ഥലങ്ങളിലായുളള ഇത്തരം കേന്ദ്രങ്ങളിൽ 21-32 ലക്ഷംകോടി യു.എസ് ഡോളർ നിക്ഷേപമുണ്ടെന്നാണ് ബ്രിട്ടണിലെ ടാക്സ് ജസ്റ്റിസ് നെറ്റ്വർക്ക് 2012 ൽ പുറത്തുവിട്ട റിപ്പോർട്ടിൽ പറയുന്നത്.ബാങ്കിങ് രംഗത്തെ രഹസ്യാത്മകത,വിദേശവിനിമയ നിയന്ത്രണങ്ങൾക്കുളള ഉദാരത,മൂലധനത്തിനുളള നിയന്ത്രണങ്ങൾക്കുളള അഭാവം എന്നിവയെല്ലാം ടാക്സ് ഹേവനുകളുടെ പ്രത്യേകതയാണ്.ലോകത്തിൽ സാമ്പത്തിക അസമത്വം സൃഷ്ടിക്കുന്നതിൽ ടാക്സ് ഹെവനുകൾ വളളരെ വലിയ പങ്ക് വഹിക്കുന്നുണ്ട്.യു.എസിലെ അറുപത് പ്രമുഖ കമ്പനികൾ 2012-ൽ 166ബില്യൺ ഡോളർ രൂപ 2012-ൽ യു.എസിലെ നികുതി നാൽപ്പത് ശതമാനം ഇല്ലാതാക്കുന്നതിനായി ടാക്സ് ഹേവനുകളിൽ മുടക്കിയിട്ടുണ്ടെന്ന് ഒരു പഠനത്തിൽ പറയുന്നു.



</doc>
<doc id="352871" url="https://ml.wikipedia.org/wiki?curid=352871" title="ഫ്രീഡ്രിക് ഫ്രോബെൽ">
ഫ്രീഡ്രിക് ഫ്രോബെൽ

ജർമ്മൻ വിദ്യാഭ്യാസ വിചക്ഷണനും അനേകം ശിശുപഠനസങ്കേതങ്ങളുടെ ഉപജ്ഞാതാവുമായിരുന്നു ഫ്രീഡ്രിക് ഫ്രോബെൽ.(ജ: 21 ഏപ്രിൽ 1782 – 21 ജൂൺ 1852).കിൻഡർഗാർട്ടൻ ശൈലിയിലുള്ള വിദ്യാലയങ്ങളുടെ രൂപീകരണത്തെ ഫ്രോബലിന്റെ ചിന്തകൾ സ്വാധീനിച്ചിട്ടുണ്ട്.കുട്ടികളുടെ പഠനത്തെ സഹായിക്കുന്ന കളിപ്പാട്ടങ്ങൾ ഫ്രോബൽ സമ്മാനങ്ങൾ എന്നപേരിൽ രൂപകല്പന ചെയ്തതു കൂടാതെ പഠനപരിശീലനത്തെ സംബന്ധിച്ച അനേകം ഗ്രന്ഥങ്ങളുടെ കർത്താവു കൂടിയാണ് ഫ്രോബൽ.


</doc>
<doc id="352872" url="https://ml.wikipedia.org/wiki?curid=352872" title="ദീൻ ബീൻ ഫു യുദ്ധം">
ദീൻ ബീൻ ഫു യുദ്ധം

ഫ്രഞ്ച് വിദേശ ശക്തിക്കെതിരെ ഇന്തോചൈനയിലെ ദേശീയവാദികളും-കമ്മ്യൂണിസ്റ്റുകളും സംയുക്തമായി നടത്തിയ പോരാട്ടമാണ് ദീൻ ബീൻ ഫു യുദ്ധം എന്നപേരിൽ അറിയപ്പെടുന്നത്. 1954 മാർച്ച്, മെയ് മാസങ്ങൾക്കിടയിലാണ് ഇതു നടന്നത്. ഫ്രഞ്ച് സൈന്യത്തിന് പരാജയം ഏറ്റുവാങ്ങേണ്ടി വന്ന ഈ യുദ്ധം ഒടുവിൽ ജനീവ ഉടമ്പടി പ്രകാരമുള്ള തീരുമാനപ്രകാരമാണ് ഒത്തുതീ്ർപ്പായത്.


</doc>
<doc id="352875" url="https://ml.wikipedia.org/wiki?curid=352875" title="പൈവളികെ">
പൈവളികെ

കേരളത്തിലെ കാസർഗോഡ് ജില്ലയിലുള്ള പൈവളികെ ഗ്രാമപഞ്ചായത്തിലെ ഒരു ഗ്രാമമാണ് പൈവളികെ. ഉപ്പളയിൽ നിന്നും 8 കിലോമീറ്റർ ഉണ്ട് പൈവളികയിലേക്ക്, മംഗലാപുരത്ത് നിന്നും 38 കിലോമീറ്ററും. 

2001 ലെ സെൻസസ് പ്രകാരം പൈവളികയിലെ ആകെയുള്ള ജനസംഖ്യ 8674 ആണ്. അതിൽ 4273 പുരുഷന്മാരും 4401 സ്ത്രീകളും ആണ്.

മംഗലാപുരവുമായി ബന്ധപ്പെട്ടു കിടക്കുന്ന നാഷ്ണൽ ഹൈവേ പൈവളികെ റോഡുമായി ചേർന്നു കിടക്കുന്നു. മംഗലാപുരം - പാലക്കാട് ലൈനിൽ വരുന്ന മഞ്ചേശ്വരം ആണ് സമീപത്തുള്ള റയിൽവേ സ്റ്റേഷൻ. വിമാനത്താവള സൗകര്യം മംഗലാപുരത്ത് ഉണ്ട്.

വൈവിധ്യമാർന്ന ഭാഷകൾ ആണ് ഈ പ്രദേശത്തുള്ള ജനങ്ങൾ ഉപയോഗിക്കുന്നത്. മലയാളം, കന്നട, തുളു, കൊങ്കണി എന്നിങ്ങനെ പോകുന്നു. ഇവിടെ കുടിയേറി വന്ന തൊഴിലാളികൾ ഹിന്ദിയും തമിഴും ആണ് പ്രധാനമായി സംസാരിക്കുന്നത്. 

കാസർഗോഡിന്റെ ഭാഗമായ മഞ്ചേശ്വരം നിയോജകമണ്ഡലത്തിന്റെ കീഴിലാണ് ഈ ഗ്രാമത്തിന്റെ കാര്യനിർവ്വഹണം നടത്തുന്നത്.


</doc>
<doc id="352882" url="https://ml.wikipedia.org/wiki?curid=352882" title="എയ്‌ഞ്ചെലസ് നോവസ്">
എയ്‌ഞ്ചെലസ് നോവസ്

സ്വിസ് ജർമ്മൻ  ചിത്രകാരനായ പോൾ ക്ലീ,  1920 ൽ രചിച്ച ഒരു മോണോ പ്രിന്റാണ് എയ്‌ഞ്ചെലസ് നോവസ് (Angelus Novus - പുതിയ എയ്ഞ്ചെൽ ). അദ്ദേഹം തന്നെ ആവിഷ്കരിച്ച എണ്ണച്ഛായം പകരുന്ന വിദ്യയാണ് ഇതിനായി ഉപയോഗപ്പെടുത്തിയത്. ജെറുസലേമിലെ ഇസ്രയേലി മ്യൂസിയത്തിലാണ് ഈ രചന ഇപ്പോഴുള്ളത്. 

1921, ൽ ഈ ചിത്രം വിലയ്ക്കു വാങ്ങിയ ജർമ്മൻ ദാർശനികനായ വാൾട്ടർ ബഞ്ചമിൻ ഈ ചിത്രത്തെ വ്യാഖ്യാനിക്കാൻ ശ്രമിച്ചു.  1940 ലെ  തന്റെ “Thesis on the Philosophy of History,” എന്ന ഉപന്യാസത്തിൽ ഈ ചിത്രത്തെക്കുറിച്ച് ഇങ്ങനെ പറയുന്നു:എയ്‌ഞ്ചെലസ് നോവസ് എന്ന ക്ലീ പെയിന്റിംഗ്, എന്തോ ഒന്നിൽ ചിന്താഗ്രസ്തയായ ഒരു മാലാഖയെ കാട്ടുന്നു. തിരിഞ്ഞുനോക്കുന്ന ഒരു മാലാഖ. ചരിത്രത്തിന്റെ മാലാഖയെ ഇങ്ങനെയല്ലാതെ എങ്ങനെ കാണാനാവും. നടക്കാനായുന്ന മാലാഖ തിരിഞ്ഞുനോക്കുന്നത് ഭൂതകാലത്തിലേക്കാണ്. കഴിഞ്ഞുമറഞ്ഞുപോയ ജീവിത വേളകളാണ് മാലാഖ അവിടെ കാണുന്നത്. അതൊരു ദുരന്തമോ ഹർഷോന്മാദമോ ആവാം. നഷ്ടപ്പെട്ട എന്തിനെയോ തിരിച്ചുപിടിക്കാനുള്ള തീവ്രാസക്തി ആ ചിറകുകളിൽ തുടിക്കുന്നുണ്ട്.എത്രവിചാരിച്ചിട്ടും ശ്രമിച്ചിട്ടും മാലാഖയ്ക്കാ ചിറകുകളെ അനക്കാനാവുന്നില്ല. നിമിഷങ്ങളെ തിരിച്ചുപിടിക്കാനാവുന്നില്ല. കാറ്റിന്റെ ഗതി എതിർവശത്തേക്കാണ്. അങ്ങോട്ടു മാത്രമേ അവൾക്ക് പറക്കാനൊക്കൂ. ഇതിനെ പുരോഗതിയെന്ന് വിളിക്കാം. നഷ്ടപ്പെട്ടതിനെ തിരിച്ചറിയാനാവാത്ത മനുഷ്യപുരോഗതി.ബെഞ്ചമിന്റെ, ക്ലീ ചിത്രത്തിന്റെ വായന  അതിനെ ഇടതു പക്ഷത്തിന്റെ ബിംബമാക്കി മാറ്റിയതായി ഓട്ടോ കാൾ റെക്ക്മിനിസ്ററർ ചൂണ്ടി കാട്ടുന്നു."

എയ്ഞ്ചലിന്റെ പേരും ആശയവും ജോൺ അക്കോംഫ്ര, ഏരിയേല അസൗലേ, കരോലിൻ ഫോർച്ചെ തുടങ്ങി നിരവധി കലാകാരന്മാരെയും ചലച്ചിത്രകാരന്മാരെയും പ്രചോദിപ്പിച്ചിട്ടുണ്ട്. 

1940, സെപ്റ്റംബറിൽ വാൾട്ടർ ബെഞ്ചമിൻ നാസി ഭരണകൂടത്തിൽ നിന്നു രക്ഷ നേടാൻ ശ്രമിക്കുന്നതിനിടെ ആത്മഹത്യ ചെയ്തു. രണ്ടാം ലോക മഹായുദ്ധത്തിനു ശേഷം  ബെഞ്ചമിന്റെ സുഹൃത്തായ ഗെർഷോം ഷോലമിന്റെ (1897–1982) പക്കലായിരുന്നു ഈ പ്രിന്റ്.


</doc>
<doc id="352883" url="https://ml.wikipedia.org/wiki?curid=352883" title="മൺറോവിയ">
മൺറോവിയ

പശ്ചിമാഫ്രിക്കൻ രാജ്യമായ ലൈബീരിയയുടെ തലസ്ഥാനമാണ് മൺറോവിയ (Monrovia . അറ്റ്‌ലാന്റിക് മഹാസമുദ്രതീരത്തായി മെസുരാഡോ മുനമ്പിൽ സ്ഥിതിചെയ്യുന്ന ഈ നഗരത്തിലെ ജനസംഖ്യ 2008-ലെ സെൻസസ് കണക്കുകൾ പ്രകാരം 10,10,970 ആണ്, ഇത് ലൈബീരിയയുടെ ജനസംഖ്യയുടെ 29% വരും. 

ലൈബീരിയയുടെ സാംസ്കാരിക, രാഷ്ട്രീയ, സാമ്പത്തിക ആസ്ഥാനം കൂടിയാണ് മൺറോവിയ. അമേരിക്കൻ ഐക്യനാടുകളുടെ അഞ്ചാമത്തെ പ്രസിഡന്റായിരുന്നു ജയിംസ് മൺറോയോടുള്ള ബഹുമാനസൂചകമായാണ് നഗരത്തിന് ഈ പേർ നൽകപ്പെട്ടത്. വാഷിങ്ടൺ, ഡി.സിയാണ് അമേരിക്കൻ ഐക്യനാടുകളുടെ പ്രസിഡന്റ്റിന്റെ പേരിൽ നാമകരണം ചെയ്യപ്പെട്ട മറ്റൊരു ലോകതലസ്ഥാനനഗരം.

മെസുരാഡോ മുനമ്പിൽ അറ്റ്‌ലാന്റിക് മഹാസമുദ്രത്തിനും മെസുരാഡോ നദിക്കുമിടയിലായി മൺറോവിയ സ്ഥിതിചെയ്യുന്നു. ഈ നദീമുഖം ഒരു വലിയ പ്രകൃതിദത്ത തുറമുഖമാണ്. സെയിന്റ് പോൾ നദി ഈ നഗരത്തിന് വടക്കായി ഒഴുകുന്നു. മോണ്ട്സെറാഡോ കൗണ്ടിയിലാണ് ഈ നഗരം സ്ഥിതിചെയ്യുന്നത്.

കോപ്പൻ കാലാവസ്ഥാ വിഭാഗീകരണ രീതിയനുസരിച്ച് ടോപ്പിക്കൽ മൺസൂൺ കാലാവസ്ഥ ആണ്("Am"). സമാന്യ നല്ല മഴ ലഭിക്കുന്ന ഇവിടത്തെ ശരാശരി വർഷപാതം ആണ്, ലോകത്തിൽ ഏറ്റവുമധികം മഴ ലഭിക്കുന്ന രാജ്യതലസ്ഥാനനഗരമാണിത്.


</doc>
<doc id="352887" url="https://ml.wikipedia.org/wiki?curid=352887" title="പാലാർ നദി">
പാലാർ നദി

ദക്ഷിണ ഭാരതത്തിലെ ഒരു പ്രധാന നദിയാണ് പാലാർ () , () , () .കർണ്ണാടകത്തിലെ കോലാറിലുള്ള നന്ദി ഹിൽസ് ആണ് പാലാർ നദിയുടെ ഉത്ഭവസ്ഥാനം. കർണാടക, ആന്ധ്രാപ്രദേശ്‌, തമിഴ്നാട് എന്നീ സംസ്ഥാനങ്ങളിലൂടെ ഒഴുകുന്ന പാലാർ നദിക്ക് 348 കിലോമീറ്റർ നീളമുണ്ട്. ചെന്നൈ നഗരത്തിൽ നിന്നും 100 കിലോമീറ്റർതെക്കുമാറി വയലൂർ എന്ന സ്ഥലത്ത് വെച്ച് പാലാർ നദി ബംഗാൾ ഉൾക്കടലിൽ പതിക്കുന്നു. തിരുവണ്ണാമലൈയിൽ കൂടി ഒഴുകുന്ന ചെയ്യാർ നദിയാണ് പാലാറിന്റെ പ്രധാന പോഷകനദി. വാണിയമ്പാടി, അമ്പൂർ, ചെങ്കൽപ്പേട്ട്, കാഞ്ചീപുരം, വെല്ലൂർ എന്നീ പട്ടണങ്ങൾ പാലാർ നദിയുടെ കരകളിലായി സ്ഥിതി ചെയ്യുന്നു.



</doc>
<doc id="352891" url="https://ml.wikipedia.org/wiki?curid=352891" title="പാലവയൽ">
പാലവയൽ

കേരളത്തിലെ കാസർഗോഡ് ജില്ലയിൽ ഉള്ള ഒരു ഗ്രാമമാണ് പാലവയൽ. കിഴക്കു ദിക്കിൽ കുന്നും പ്രദേശത്താണ് ഈ ഗ്രാമം. പാലവയലിൽ ഒടക്കോളി, ചവരഗിരി, തെയ്യെനി എന്നീ ചെറിയ കുഗ്രാമങ്ങൾ വേറെയുമുണ്ട്. പുളിങ്ങോം എന്ന പട്ടണത്തേയും പാലവയലിനേയും തേജസ്വിനി പുഴ രണ്ടായി വേർതിരിക്കുന്നു. ഈ പട്ടണം കണ്ണൂർ ജില്ലയിലാണ്. രണ്ടിനേയും തമ്മിൽ ഒരു പാലം ബന്ധിച്ചിരിക്കുന്നു. 
തേജസ്വിനി പുഴയുടെ തീരത്തുള്ള ഒരു ഗ്രാമമാണ് പാലവയൽ. ഇതിന്റെ ഉദ്ഭവം കർണ്ണാടകയിലെ ബ്രഹ്മഗിരി മലമുകളിൽ നിന്നാണ്. കൂർഗിലേക്കുള്ള പ്രധാന പ്രവേശന കവാടം ഇവിടെയാണ്. 

2001 ലെ സെൻസസ് പ്രകാരം 10340 ആണ് ഇവിടുത്തെ മൊത്തം ജനസംഖ്യ. 2293 വീടുകളിലുള്ള ജനസംഖ്യയാണിത്. ആകെയുള്ള ജനസംഖ്യയുടെ 51% പുരുഷന്മാരും 49% സ്ത്രീകളൂമാണ്.
പാണത്തൂർ റോഡ് വഴി കർണ്ണാടകയുമായി ബന്ധപ്പെട്ടു കിടക്കുന്ന ഗ്രാമമാണിത്. കർണ്ണാടകയിലെ സുള്ള്യ വഴി ബാംഗ്ളൂർ, മൈസൂർ എന്നിവിടങ്ങഌ എത്താൻ എളുപ്പം സാധിക്കും. സമീപത്തുള്ള റയിൽവേ സ്റ്റേഷം മംഗലാപുരം - പാലക്കാട് ലൈനിൽ വരുന്നത് കാഞ്ഞങ്ങാട് ആണ്. വിമാനത്താവള സൗകര്യം മംഗലാപുരത്തും കോഴിക്കോടുമുണ്ട്.


</doc>
<doc id="352894" url="https://ml.wikipedia.org/wiki?curid=352894" title="മണ്ഡി ഹൗസ്">
മണ്ഡി ഹൗസ്

1527 ൽ സ്ഥാപിതമായ മണ്ഡി രാജവംശത്തിലെ രാജാവിന്റെ വസതി ആയിരിന്നു മണ്ഡി ഹൗസ് . ഡൽഹിയിലെ കോപ്പർനിക്കസ് മാർഗിൽ നബ്ബ ഹൗസിന് സമീപത്തായാണ് മണ്ഡി ഹൗസ് സ്ഥിതി ചെയ്യുന്നത്. 

പിന്നീട് മണ്ഡി ഹൗസ് ഭാഗംചെയ്ത് വിൽക്കപ്പെടുകയുണ്ടായി. 1990 കളിൽ പഴയ കൊട്ടാരം പൊളിച്ചുമാറ്റി അവിടെ ആധുനിക കാര്യാലയങ്ങൾ നിർമ്മിക്കപ്പെട്ടു. ഹിമാചൽ പ്രദേശ് സംസ്ഥാനത്തിന്റെ ആസ്ഥാന മന്ദിരമായ "ഹിമാചൽ ഭവൻ" സ്ഥിതി ചെയ്യുന്നത് ഇവിടെയാണ്. കൂടാതെ ദൂരദർശൻ ആസ്ഥാനമായ "ദൂരദർശൻ ഭവൻ", കേന്ദ്ര സാഹിത്യ അക്കാദമിയുടെ ആസ്ഥാന മന്ദിരം എന്നിവ സ്ഥിതി ചെയ്യുന്നതും മണ്ഡി ഹൗസിലാണ്.


</doc>
<doc id="352895" url="https://ml.wikipedia.org/wiki?curid=352895" title="ഓക്സാലിസ്">
ഓക്സാലിസ്

സപുഷ്പികളിൽപ്പെടുന്ന ഒരു സസ്യകുടുംബമായ ഓക്സാലിഡേസീയിലെ ഏറ്റഴും വലിയജീനസ്സാണ് ഓക്സാലിസ്" (Oxalis)"    ലോകത്തിന്റെ മിക്കഭാഗങ്ങളിലും വ്യാപിച്ചു വളരുന്ന ഓക്സാലിസ് സ്പീഷിസുകൾ ധ്രുവപ്രദേശങ്ങളിൽ വളരാറില്ല. ബ്രസീൽ , മെക്സിക്കോ, ദക്ഷിണാഫ്രിക്ക തുടങ്ങിയ ഉഷ്ണമേഖലാപ്രദേശങ്ങളിൽ വൈവിധ്യമാർന്ന ഓക്സാലിസ് സ്പീഷീസുകൾ വളരാറുണ്ട്.

ഈ സസ്യജനുസ്സിൽ ഏകവർഷിസസ്യങ്ങളും ബഹുവർഷിസസ്യങ്ങളും ഉൾപ്പെടുന്നു. ഇവയുടെ ഇലകൾ ഏകാന്തരന്യാസത്തിൽ ക്രമീകരിക്കപ്പെട്ടതും പത്രങ്ങൾ 3-10 ഓ അതിൽ കൂടുതലായും വിഭജിക്കപ്പെട്ടിരിക്കുന്നവയും അവ ഏകദേശം തുല്യവലിപ്പത്തോടു കൂടിയവയും അവ ഹസ്താകാരരൂപത്തിൽ ക്രമീകരിക്കപ്പെട്ടവയുമായിരിക്കും. ഓരോ ലഘുപത്രങ്ങളുടേയും അഗ്രഭാഗങ്ങളിൽ ഒരു വെട്ടുകൾ കാണപ്പെടും.   ഇലകളിലെ സിരാവിന്യാസം ജാലികാസിരാവിന്യാസമാണ്. ഇവയ്ക്ക് പത്രവൃന്തത്തിന്റെ അടിയിലായി ഉപപർണ്ണങ്ങൾ ഉണ്ടാകാറില്ല.

ദ്വിലിംഗ സ്വഭാവത്തോടു കൂടിയ ഇവയുടെ പൂക്കൾ പ്രസമത (കൃത്യം മൂന്നായി വിഭജിക്കാവുന്ന-actinomorphy)പാലിക്കുന്നവയാണ്. വെവ്വേറെ നിൽക്കുന്ന അഞ്ച് വിദളങ്ങളും വെവ്വേറെ നിൽക്കുന്നതോ കൂടിച്ചേർന്നതോ ആയ അഞ്ച് മിനുസമുള്ള പുഷ്പദളങ്ങളും കൂടിച്ചേർന്നതാണ് ഇവയുടെ പുഷ്പവൃന്തം.



</doc>
<doc id="352898" url="https://ml.wikipedia.org/wiki?curid=352898" title="ടെല്ലർ, അലാസ്ക">
ടെല്ലർ, അലാസ്ക

ടെല്ലർ ("Tala" in Iñupiaq) നോം സെൻസസ് മേഖലയിലുളള യു.എസ്. സംസ്ഥാനമായ അലാസ്കയിലെ ഒരു പട്ടണമാണ്. 2010 ലെ സെൻസസ് പ്രകാരം ഈ പട്ടണത്തിലെ ജനസംഖ്യ 229 ആണ്.

</doc>
<doc id="352899" url="https://ml.wikipedia.org/wiki?curid=352899" title="യൂക്കോൺ നദി">
യൂക്കോൺ നദി

യൂക്കോൺ നദി വടക്കേ അമേരിക്കയിലെ ഒരു പ്രധാന നദിയാണ്. നദിയുടെ ഉറവിടം കാനഡയിലെ ബ്രിട്ടീഷ് കൊളമ്പിയ ആണ്. ഇവിടെ നിന്നും യൂക്കോൺ പ്രദേശത്തേയ്ക്ക് നദി ഒഴുകിയെത്തുന്നു. നദിയുടെ താഴ്ഭാഗത്തെ ഏകദേശം പകുതിയോളം യു.എസ്. സംസ്ഥാനമായ അലാസ്കയിലാണ്. നദിയ്ക്ക് ആകെ 3,190 കിലോമീറ്റർ (1,980 മൈൽ) നീളമുണ്ട്. ഇത് യൂക്കോൺ-കുസ്കോക്വിം അഴിമുഖത്തിനടുത്ത് ബെറിംഗ് കടലിലാണ് പതിക്കുന്നത്. നദിയുടെ ശരാശരി ഒഴുക്ക് 6,430 m/s (227,000 ft/s) ആണ്. നദിയുടെ ആകെയുള്ള 832,700 ചതുരശ്ര കിലോമീറ്റർ (321,500 ചതുരശ്ര മൈൽ) ഡ്രെയിനേജ് മേഖലയിലെ 323,800 ചതുരശ്ര കിലോമീറ്റർ (126,300 ചതുരശ്ര മൈൽ) കാനഡയിലാണുള്ളത്. മുഴുവൻ പ്രദേശവും ടെക്സാസ് അല്ലെങ്കിൽ ആൽബെർട്ടയേക്കാൾ 25% കൂടുതൽ വിസ്തീർണ്ണമുള്ള​പ്രദേശമാണ്.

അലാസ്കയിലേയും യുക്കോണിലേയും ഏറ്റവും വലിയ നദിയായ ഇത് 1896-1903 കാലഘട്ടങ്ങളിലെ ക്ലോണ്ടിക് ഗോൾഡ് റഷ് സമയത്തെ ഒരു പ്രധാന ജലപാതയായിരുന്നു.


</doc>
<doc id="352903" url="https://ml.wikipedia.org/wiki?curid=352903" title="ജേസൺ ഡെറുലൊ">
ജേസൺ ഡെറുലൊ

ഒരു അമേരിക്കൻ ഗായകനും, ഗാനരചയിതാവും നർത്തകനുമാണ് ജേസൺ ഡെറുലൊ (; ജനനം സെപ്റ്റംബർ 21, 1989), (pronounced ), 2009, ഏകാംഗകലാകാരനായത് മുതൽ 3 കോടി ഗാനങ്ങൾ ലോകമെമ്പാടുമായി ഡെറുലൊ തന്റെ പേരിൽ വിറ്റഴിച്ചിട്ടുണ്ട്.


</doc>
<doc id="352914" url="https://ml.wikipedia.org/wiki?curid=352914" title="ഡാനിയേൽ ഡി. ടോംപ്കിൻസ്">
ഡാനിയേൽ ഡി. ടോംപ്കിൻസ്

അമേരിക്കൻ ഐക്യനാടുകളുടെ ആറാമത്തെ വൈസ് പ്രസിഡന്റും ന്യുയോർക്കിന്റെ നാലാമത്തെ ഗവർണറുമായിരുന്നു ഡാനിയേൽ ഡി. ടോംപ്കിൻസ് - Daniel D. Tompkins (June 21, 1774 – June 11, 1825)
1807 ജൂലൈ ഒന്നു മുതൽ 1817 ഫെബ്രുവരി 24 വരെയുള്ള പത്തുവർഷം ന്യുയോർക്ക് ഗവർണറായിരുന്നു. 
1817 മാർച്ച് നാലു മുതൽ 1825 മാർച്ച് നാലു വരെ അമേരിക്കുയടെ വൈസ് പ്രസിഡന്റായി സേവനമനുഷ്ടിച്ചു. ഒരു അഭിഭാഷകനായ ഇദ്ദേഹം,ബ്രിട്ടനും അമേരിക്കയും തമ്മിൽ നടന്ന 1812ലെ യുദ്ധസമയത്ത് ഏറ്റവും സംസ്ഥാനത്തിന്റെ സൈന്യത്തെ സംഘടിപ്പിക്കുന്നതിൽ ഏറ്റവും പരിശ്രമിച്ച ഗവർണർമാരിൽ ഒരാളായിരുന്നു.

യുദ്ദാനന്തരം ഉണ്ടായ വൻ വായ്പ തിരിച്ചടക്കുന്നതിൽ പരാജയപ്പെട്ട അദ്ദേഹം മദ്യപാനത്തിന് അടിമപ്പെട്ടു. 
പിന്നീട് വൈസ് പ്രസിഡന്റെന്ന നിലയിലുള്ള പ്രകടനത്തെ അത് ബാധിച്ചു. സെനറ്റ് യോഗങ്ങളിൽ നിന്ന് പതിവായി വിട്ടു നിന്നു. വൈസ് പ്രസിഡന്റ് സ്ഥാനം അവസാനിച്ച് മൂന്നു മാസത്തിന് ശേഷം 1825 ജൂൺ 11ന് അന്തരിച്ചു.

മാമോദിസ സമയത്ത് ഡാനിയേൽ ടോംപ്കിൻസ് എന്നായിരുന്നു ഇദ്ദേഹത്തിന്റെ പേര്. 
പിന്നീട് കൊളംബിയ കോളേജിൽ പഠിക്കുന്ന സമയത്ത് ഇതേ പേരിൽ അവിടെ മറ്റൊരു വിദ്യാർഥി ഉണ്ടായിരുന്നതിനാൽ അദ്ദേഹം തന്നെ പേരിന്റെ മധ്യത്തിൽ -ഡി- എന്ന അക്ഷരം ചേർക്കുകയായിരുന്നു. ഡി കൊണ്ട് ഉദ്ദേശിക്കുന്നത് എന്താണ് എന്നതിനെ കുറിച്ച് തർക്കം നിലനിൽക്കുന്നുണ്ട്. ഡീഷ്യസ് (Decius) എന്നാണ് എന്ന ചില അഭിപ്രായങ്ങൾ ഉണ്ട്. എന്നാൽ , പൊതുവെയുള്ള അഭിപ്രായം ഡി എന്നത് കൊണ്ട് പ്രത്യേകിച്ച് ഒന്നും ഉദ്ദേശിക്കുന്നില്ലെന്നും അപരനായ ഡാനിയേൽ ടോംപ്കിൻസിൽ നിന്ന് വേർതിരിച്ചറിയാൻ മാത്രം ഉപയോഗിച്ചതാണെന്നാണ്.
1774 ജൂൺ 21ന് ന്യുയോർക്കിൽ സാറ ഹന്ന്, ജോനാഥൻ ഗ്രിഫിൻ ടോംപ്കിൻസ് എന്നിവരുടെ മകനായി ജനിച്ചു.. 1795ൽ കൊളംബിയ സർവ്വകലാശാലയിൽ നിന്ന് നിയമ ബിരുദം നേടി. 1797ൽ അഭിഭാഷകനായി പ്രാക്ടീസ് ആരംഭിച്ചു. 1801ൽ ന്യുയോർക്ക് സ്‌റ്റേറ്റ് കോൺസ്റ്റിറ്റിയൂഷണൽ കൺവെൻഷൻ പ്രതിനിധിയായിരുന്നു. 1804ൽ ന്യുയോർക്ക് സ്‌റ്റേറ്റ് അസംബ്ലി അംഗമായി. ഒമ്പതാമത് യുനൈറ്റ്ഡ് സ്റ്റേറ്റ് കോൺഗ്രസ്സിലേക്ക തിരഞ്ഞടുക്കപ്പെട്ടു. എന്നാൽ, 30ആം വയസസിൽ ന്യുയോർക്ക സുപ്രീം കോടതിയിലെ അസോസിയേറ്റ് ജസ്റ്റിസ് നിയമിതനായതിനെ തുടർന്ന് സ്‌റ്റേറ്റ് കോൺഗ്രസ്സിൽ നിന്ന് രാജിവെച്ചു.
1798 ഫെബ്രുവരി 20ന് 23ആം വയസ്സിൽ 16 കാരിയായ ഹന്ന മിന്തോർണ് എന്ന യുവതിയെ വിവാഹം ചെയ്തു. ഇവർക്ക് എട്ടുമക്കളുണ്ട്.


</doc>
<doc id="352917" url="https://ml.wikipedia.org/wiki?curid=352917" title="കുഞ്ഞൻ അണ്ണാൻ">
കുഞ്ഞൻ അണ്ണാൻ

അണ്ണാൻ കുടുംബത്തിലെ ഒരു കരണ്ടുതീനിയാണ് കുഞ്ഞൻ അണ്ണാൻ . Nilgiri palm squirrel എന്നു അറിയപ്പെടുന്നു.

നേരത്തെ നിലവിലുണ്ടായിരുന്നതിനെ ഈയിടെയായി രണ്ട് സ്പീഷിസിലേക്ക് മാറ്റുകയായിരുന്നു. ഇന്ത്യയിൽ കാണുന്നവയെ (മുൻപ് ഉപസ്പീഷിസ് "F. s. sublineatus")  ഇപ്പോൾ കുഞ്ഞൻ അണ്ണാൻ എന്നും, ശ്രീലങ്കയിൽ കാണുന്നവയെ (മുൻപ് "F. s. obscurus") dusky palm squirrel എന്നും മാറ്റുകയായിരുന്നു.

ഇന്ത്യയിലും ശ്രീലങ്കയിലും കണ്ടുവരുന്ന ഇവയെ രണ്ടായി വിഭജിച്ചപ്പോൾ ഒരെണ്ണം ഇന്ത്യയിലും മറ്റേത് ശ്രീലങ്കയിലും ആയി മാറി.  ഇപ്പോൾ കുഞ്ഞൻ അണ്ണാൻ ("F. sublineatus") പശ്ചിമഘട്ടത്തിൽ മാത്രമേ ഉള്ളൂ. ഈ അണ്ണാനെക്കുറിച്ചുള്ള വിവരങ്ങൾ വളരെക്കുറച്ചേ അറിയൂ. ഒരുപക്ഷേ 40 ഗ്രാം ഭാരം വരുന്ന ഇവ ജനുസ്സിലെ ഏറ്റവും ചെറിയ സ്പീഷീസാണ്.




</doc>
<doc id="352922" url="https://ml.wikipedia.org/wiki?curid=352922" title="ഫുനാംബുലസ്">
ഫുനാംബുലസ്

അണ്ണാൻ (squirrel) കുടുംബത്തിലെ കരണ്ടുതീനികളുടെ ഒരു ജനുസ് ആണ് ഫുനാംബുലസ് (Funambulus). ഇതിൽ മൂന്നു സ്പീഷിസ് ആണ് ഉള്ളത്:


</doc>
<doc id="352926" url="https://ml.wikipedia.org/wiki?curid=352926" title="ഓക്സാലിഡേൽസ്">
ഓക്സാലിഡേൽസ്

സപുഷ്പികളിൽപ്പെടുന്ന ഒരു സസ്യനിരയാണ് ഓക്സാലിഡേൽസ് (Oxalidales).  ഇവ യൂഡികോട്സിന്റെ റോസിഡ് എന്ന ഉപവിഭാഗത്തിൽ ഉൾപ്പെടുന്ന സസ്യനിരയാണ്.  ഈ സസ്യനിരയിലുൾപ്പെടുന്ന സസ്യങ്ങളുടെ ഇലകൾ സംയുക്തപത്രങ്ങളോടു കൂടിയവും, പൂക്കൾക്ക് 5 ഓ 6ഓ ദളങ്ങളോടും വിദളങ്ങളോടും കൂടിയവയായിരിക്കും. ഈ സസ്യനിരയിലുൾപ്പെടുന്ന സസ്യകുടുംബങ്ങൾ താഴെ ചേർക്കുന്നു:


</doc>
<doc id="352935" url="https://ml.wikipedia.org/wiki?curid=352935" title="സൈൻ സിസ്റ്റംസ് സ്റ്റഡീസ്">
സൈൻ സിസ്റ്റംസ് സ്റ്റഡീസ്

ടർടു സർവകലാശാലയിലെ സെമിയോടിക്ക്സ് വിഭാഗം എഡിറ്റ് ചെയ്ത് ടർടു സർവകലാശാല പ്രസ് സെമിയോടിക്സ് വിഷയത്തെ സംബന്ധിച്ച് പ്രസിദ്ധീകരിക്കുന്ന ഒരു പിയർ-റിവ്യൂ ജേണൽ ആണ് സൈൻ സിസ്റ്റംസ് സ്റ്റഡീസ്.സെമിയോട്ടിക്ക്സ് വിഷയത്തെ സംബന്ധിക്കുന്ന ഇപ്പോൾ പ്രസിദ്ധീകരിക്കുന്ന ഏറ്റവും പഴയ പ്രസിദ്ധീകരണമാണ് സൈൻ സിസ്റ്റംസ് സ്റ്റഡീസ്.റഷ്യൻ ഭാഷയിൽ പ്രസിദ്ധീകരണം ആരംഭിച്ച സൈൻ സിസ്റ്റംസ് സ്റ്റഡീസ് 1998 മുതൽ ഇംഗ്ലീഷ്,റഷ്യൻ,എസ്റ്റോണിയൻ തുടങ്ങിയ ഭാഷകളിലും പ്രസിദ്ധീകരണം ആരംഭിച്ചു.Trudy po Znakovym Sistemam എന്ന പേരിൽ 1964-ൽ ജൂറി ലോട്ട്മാൻ എഡിറ്റ് ചെയ്തുതുടങ്ങിയ പ്രസിദ്ധീകരണമാണ് സൈൻ സിസ്റ്റംസ് സ്റ്റഡീസ് .1998 മുതൽ കല്ലെവി കുൾ,മിൻഹൈൽ ലോട്ട്മാൻ,പീറ്റർ ടൊറോപ്പ് എന്നിവരാണ് സൈൻ സിസ്റ്റംസ് സ്റ്റഡീസിന്റെ എഡിറ്റർമാർ.2012 മുതൽ ഓപ്പൺ ആക്സസ് പ്ലാറ്റ് ഫോമായ സൈൻ സിസ്റ്റംസ് സ്റ്റഡീസിനെ വെബ് ഓഫ് സയൻസ്,സ്ക്കോപ്പ്സ് എന്നിവിടങ്ങളിൽ നിന്നും ഫിലോസഫി ഡോക്യുമെന്റ് സെന്ററിൽ നിന്നും ഓൺലൈനായി ലഭിക്കുന്നുണ്ട്. 


</doc>
<doc id="352940" url="https://ml.wikipedia.org/wiki?curid=352940" title="തോൺ ബേ, അലാസ്ക">
തോൺ ബേ, അലാസ്ക

തോൺ ബേ പ്രിൻസ് ഓഫ് വെയിൽസ്-ഹൈദർ സെൻസസ് മേഖലയിലുളള, യു.എസ്. സംസ്ഥാമായ അലാസ്കയിലെ ഒരു ചെറുപട്ടണമാണ്.2000 ലെ സെൻസസ് അനുസരിച്ച് ഈ പട്ടണത്തിലെ ആകെ ജനസംഖ്യ 557 ആണ്.

തോൺ ബേ സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്.

യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം ഈ പട്ടണത്തിന്റെ ആകെ വിസ്തൃതി ആണ്. ഇതിൽ, കരഭാഗവും ഭാഗം (15.85 ശതമാനം) വെള്ളവുമാണ്.


</doc>
<doc id="352941" url="https://ml.wikipedia.org/wiki?curid=352941" title="അംബിഗ്രാം">
അംബിഗ്രാം

വ്യത്യസ്ത ദിശയിൽ നിന്ന് നോക്കിയാൽ ഒരേ അർത്ഥം ലഭിക്കുന്ന രീതിയിൽ വാക്കുകൾ കലാരൂപത്തിൽ എഴുതുന്നതിനെയാണ് അംബിഗ്രാം എന്ന് പറയുന്നത്.
1969ൽ ഫ്രഞ്ച് വംശജനായ അമേരിക്കൻ ഇൻഡസ്ട്രിയൽ ഡിസൈനർ റെയ്മണ്ട് ലോവി ഇംഗ്ലീഷിൽ എഴുതിയ ന്യൂ മാൻ (NEW MAN) അംബിഗ്രാം ഇപ്പോഴും ഉപയോഗത്തിലുണ്ട്. .
ജോൺ ലാങ്ടൺ, സ്‌കോട് കിം എന്നീ രണ്ടു പേർ താനാണ് 1970കളിൽ അംബ്രിഗ്രാം കണ്ടുപിടിച്ചതെന്ന് അവകാശപ്പെടുന്നുണ്ട്.
ആംബ്രിഗ്രാം ജനകീയമാക്കുന്നതിൽ പ്രധാന പങ്കുവഹിച്ചവരാണ് ഇരുവരും.

മലയാളത്തിൽ ആർട്ടിസ്റ്റ് നാരായണ ഭട്ടതിരി അംബിഗ്രാം ശൈലിയിൽ നിരവധി വാക്കുകൾ രചിച്ചിട്ടുണ്ട്. 


</doc>
<doc id="352947" url="https://ml.wikipedia.org/wiki?curid=352947" title="കീമോട്രോപിസം">
കീമോട്രോപിസം

രാസപ്രേരകശക്തി (chemical stimulus)കൾക്ക് അനുസരണമായുള്ള സസ്യാഗ്രങ്ങളുടെയോ ബാക്റ്റീരിയകളുടേയോ വളർച്ചയെ കീമോട്രോപിസം (Chemo-tropism) അഥവാ രാസപ്രേരിതചലനം എന്നു വിളിക്കുന്നു. ജീവികളുടെ ശരീരത്തിലുണ്ടാകുന്നതും ശരീരത്തിനു പുറത്ത് ഉണ്ടാകുന്നതുമായ രാസപ്രേരകശക്തികൾ കീമോട്രോപിസത്തിനു കാരണമാകാറുണ്ട്. ശരീരഭാഗങ്ങളുടെ വളർച്ച രാസപ്രേരകശക്തികളുടെ ഉത്തേജകത്തിനു നേരെയാണെങ്കിൽ അതിനെ "പോസിറ്റിവ് കീമോട്രോപിസം" അഥവാ "അനുകൂല രാസപ്രേരിതചലനം" എന്നു വിളിക്കുന്നു. എന്നാൽ  ജീവികളുടെ വളർച്ച രാസപ്രേരകശക്തികളുടെ ഉത്തേജകത്തിനു വിപരീതമായിട്ടാണെങ്കിൽ അതിനെ "നെഗറ്റീവ് കീമോട്രോപിസം" എന്നും വിളിക്കുന്നു. 

അണ്ഡാശയം പുറത്തുവിടുന്ന രാസവസ്തു പരാഗരേണുക്കളിൽ ഒരു അനുകൂല രാസപ്രേരിതചലനത്തിനു കാരണമാകുകയും പരാഗനാളി അണ്ഡകോശങ്ങൾക്കു നേരെ വളരുകയും പരാഗങ്ങൾ അണ്ഡാശയത്തിൽ എത്തുകയും ബീജസങ്കലനം നടക്കുകയും ചെയ്യുന്നു. 

രാസവസ്തുക്കൾക്ക് അനുകൂലമായും പ്രതികൂലമായും വളരുന്ന ഒരു സസ്യഭാഗമാണ് വേര്. സസ്യവളർച്ചയ്ക്ക് ആവശ്യമായ ധാതുക്കൾക്കു നേരെ വളർന്ന് അവ ആഗീരണം ചെയ്യുന്നു. ഇവിടെ പോസിറ്റിവ് കീമോട്രോപിസം പ്രകടമാക്കുന്ന വേര് ആസിഡ് പോലുള്ള ചെടികളുടെ വളർച്ചയെ പ്രതികൂലമായിബാധിക്കുന്നതിനാൽ നെഗറ്റീവ് കീമോട്രോപിസം പ്രകടമാക്കി ചെടികളെ സംരക്ഷിക്കാറുമുണ്ട്. 


</doc>
<doc id="352949" url="https://ml.wikipedia.org/wiki?curid=352949" title="കെ.എസ്. തിമ്മയ്യ">
കെ.എസ്. തിമ്മയ്യ

ഇന്ത്യാ-ചീനായുദ്ധത്തിനു തൊട്ടുമുമ്പുവരെ ഭാരതീയ കരസേനയെ നയിച്ച സൈനികമേധാവിയായിരുന്നു കൊഡന്തേരാ സുബ്ബയ്യ തിമ്മയ്യ എന്ന ജനറൽ കെ. എസ്. തിമ്മയ്യ. 1957 മുതൽ 1961 വരെ അദ്ദേഹം ഈ സ്ഥാനത്തു തുടർന്നു. (ജ:30 മാർച്ച് 1906 മഡിക്കേരി-കൂർഗ്.-മ:17 ഡിസം:-1965 സൈപ്രസ്).രണ്ടാം ലോക മഹായുദ്ധത്തിൽ ബ്രിട്ടീഷ് സൈന്യത്തിന്റെ ഒരു ഇൻഫാൻട്രി ബ്രിഗേഡിനെ നയിച്ച ഏക ഭാരതീയനുമാണ് തിമ്മയ്യ. കൊറിയൻ യുദ്ധത്തിനുശേഷം ഐക്യരാഷ്ട്രസഭയുടെ സമാധാനം പരിരക്ഷിക്കുന്നതിനുള്ള സേനയിൽ അംഗമായ അദ്ദേഹം സൈപ്രസിൽ വച്ച് ഔദ്യോഗിക പദവിയിലിരിയ്ക്കേ അന്തരിക്കുകയാണുണ്ടായത്.

1926 ൽ സെക്കൻഡ് ലെഫ്റ്റനന്റ് ആയി സൈനികസേവനം ആരംഭിച്ച തിമ്മയ്യ ഹൈലാൻഡ് ലൈറ്റ് ഇൻഫാൻട്രിയിൽ സേവനം അനുഷ്ഠിച്ച ശേഷം 1928 ൽ ലെഫ്റ്റനന്റ് ആയി.സോജിലായിലേയും കാശ്മീരിലേയും ചില സൈനികനീക്കങ്ങൾക്ക് നേതൃത്വം കൊടുത്തത് തിമ്മയ്യ ആണ്.


</doc>
<doc id="352951" url="https://ml.wikipedia.org/wiki?curid=352951" title="യെൻ ലിയെങ്കെ">
യെൻ ലിയെങ്കെ

ചൈനീസ് നോവലിസ്റ്റും ചെറുകഥാകൃത്തുമാണ് യെൻ ലിയെങ്കെ (Yan Lianke). (ജനനം 1958). ബീജിംഗ് കേന്ദ്രീകരിച്ച്    സാഹിത്യ പ്രവർത്തനം നടത്തുന്ന യെന്നിന്റെ കൃതികളിലെ സാമൂഹ്യ വിമർശനവും പരിഹാസവും അദ്ദേഹത്തിന്റെ നിരവധി കൃതികൾ നിരോധിക്കുന്നതിനിടയാക്കി. സെൻസർഷിപ്പിൽ നിന്നൊഴിവാകുന്നതിനു വേണ്ടി തന്റെ കഥകളിൽ സ്വയം ചില ഭാഗങ്ങളൊഴിവാക്കിയതായി അദ്ദേഹം പറഞ്ഞിട്ടുണ്ട്. . അദ്ദേഹത്തിന്റെ നിരവധി രചനകൾ സർക്കാർ നിരോധിച്ചിട്ടുണ്ട്.
ചൈനയിലെ ഹെനാൻ പ്രവിശ്യയിൽ ജനിച്ചു. 1978 ൽ പട്ടാളത്തിൽ ചേർന്നു. 1985 ൽ ഹെനാൻ സർവകലാശാലയിൽ നിന്ന് പൊളിറ്റിക്സിലും വദ്യാഭ്യാസത്തിലും ബിരുദം നേടി. 1991ൽ പീപ്പിൾസ് ലിബറേഷൻ ആർമി ഇൻസ്റ്റിറ്റ്യൂട്ടിൽ നിന്ന് സാഹിത്യത്തിൽ ബിരുദം നേടി. 
Tസാംസ്കാരിക വിപ്ലവ കാലത്തെ ഷണ്ഡനായ ഒരു പട്ടാള ജനറലിന്റെയും അദ്ദേഹത്തിന്റെ സുന്ദരിയായ ഭാര്യയെക്കുറിച്ചുമാണ് ഈ നോവൽ. ആദ്യം ഫ്ലവർ സിറ്റി എന്ന ചൈനീസ് മാസികയിൽ പ്രസിദ്ധീകരിച്ചപ്പോൾ തന്നെ ലൈംഗിക വിവരണങ്ങളുടെ അതി ധാരാളിത്തം കൊണ്ട് വിവാദമായി. ചൈനീസ് സർക്കാർ ഈ മാസികയുടെ 30000 മാസികകൾ വിതരണം ചെയ്യാനനുവദിച്ചില്ല. പിന്നീട് ഈ നോവൽ സർക്കാർ നിരോധിച്ചു. 
ഒരു വിധ സഹായവും ലഭിക്കാതെ നരകയാതന അനുഭവിക്കുന്ന എയിഡ്സ് രോഗികളെക്കുറിച്ചാണ് ഈ നോവൽ. ആൽബേർ കാമ്യുവിന്റെ പ്ലേഗ് എന്ന രചനയോടാണ് വിമർശകർ ഈ നോവലിനെ ഉപമിക്കുന്നത്. ഹോങ്കോങിൽ പ്രസിദ്ധീകരിച്ച ഈ രചന ചൈനീസ് സർക്കാർ നിരോധിച്ചു. 
യു ഗ്രാമത്തിലെ സ്റ്റോൺ യു (Stone You) എന്നയാളുടെയും നാലാംഭാര്യ യു വിന്റെയും അവരുടെ അംഗപരിമിതികളും ചുഴലിരോഗങ്ങളും ഉള്ള മൂന്ന് പെൺമക്കളുടെയും കഥയാണ് ഈ നോവൽ. മക്കൾക്കാർക്കും പേരില്ല. ഒന്നാം മകൾ, രണ്ടാം മകൾ, മൂന്നാം മകൾ, ഇങ്ങനെയാണ് അവരുടെ വിളിപ്പേരുകൾ. ചൈനീസ് ഭാഷയിൽ പ്രസിദ്ധീകരിച്ചപ്പോൾ ഈ പുസ്തകത്തിന്റെ പേര് മജ്ജയെന്നായിരുന്നില്ല ,"ബലൂ കുന്നുകളിലെ അശരീരി ഗാനങ്ങൾ' (Sky songs of the Balou Mountains) എന്നായിരുന്നു
ഭാഗികമായ പട്ടിക


</doc>
<doc id="352961" url="https://ml.wikipedia.org/wiki?curid=352961" title="കാട്ടുവരയണ്ണാൻ">
കാട്ടുവരയണ്ണാൻ

അണ്ണാൻ കുടുംബത്തിലെ, ഇന്ത്യൻ തദ്ദേശവാസിയായ, ഒരു കരണ്ടുതീനിയാണ് കാട്ടുവരയണ്ണാൻ . (Jungle palm squirrel, jungle striped squirrel, അല്ലെങ്കിൽ Western Ghats squirrel). മധ്യരേഖാ-അർദ്ധമധ്യരേഖാപ്രദേശങ്ങളിലെ വരണ്ട കാടുകളിലും തോട്ടങ്ങളിലുമാണ് ഇവയെ കണ്ടുവരുന്നത്. പശ്)ചിമഘട്ടത്തിലെ ചായത്തോട്ടങ്ങളിൽ സാധാരണയായി കാണുന്ന ഇവ ആവാസവ്യവസ്ഥയിലെ മാറ്റം ഇഷ്ടപ്പെടുന്നവയല്ല




</doc>
<doc id="352962" url="https://ml.wikipedia.org/wiki?curid=352962" title="നാരായണ ഭട്ടതിരി">
നാരായണ ഭട്ടതിരി

മലയാളത്തിലെ പ്രമുഖ കാലിഗ്രാഫിക് ആർട്ടിസ്റ്റാണ് നാരായണ ഭട്ടതിരി (Narayana Bhattathiri). തിരുവനന്തപുരം ഫൈൻ ആർട്സ് കോളേജിൽ നിന്ന് ചിത്രകലയിൽ പഠനം പൂർത്തിയാക്കിയ ഭട്ടതിരി കഴിഞ്ഞ 30 വർഷമായി നിരവധി വാരികകളിലും മറ്റുമായി അനേകതരത്തിലുള്ള വ്യത്യസ്തമായ മലയാളം ടൈറ്റിലുകൾ ചെയ്തിട്ടുണ്ട്. 

കലാകൗമുദിയിലും പിന്നീട് മലയാളം വാരികയിലും പ്രവർത്തിച്ച ഭട്ടതിരി ഇപ്പോൾ വിവിധ പ്രസിദ്ധീകരണങ്ങൾക്കുവേണ്ടി ഡിസൈൻ ജോലികൾചെയ്യുന്നു. നിലവിൽ തിരുവനന്തപുരം വഴുതക്കാട്ട് താമസം. ഭാര്യ: മിനി. മക്കൾ: അപ്പു, രാമു.


</doc>
<doc id="352972" url="https://ml.wikipedia.org/wiki?curid=352972" title="ഗോളുണ്ട എലി">
ഗോളുണ്ട എലി

മുറിഡേ എന്ന കരണ്ടുതീനി കുടുംബത്തിലെ ഗോളുണ്ട ജനുസിൽ ഇന്ന് ജീവിച്ചിരിപ്പുള്ള ഏക സ്പീഷിസ് ആണ് ഗോളുണ്ട എലി (Indian bush rat).

ശ്രീലങ്കയിലും കാണുന്ന ഇവ ഇന്ത്യയിൽ എല്ലായിടത്തുമുണ്ട്. പതിനൊന്നോളം ഉപസ്പീഷിസുകളെ ഇതുവരെ തിരിച്ചറിഞ്ഞിട്ടുണ്ട്.

കന്നഡ പേരായ ഗോളുണ്ടയിൽ നിന്നാണ് ഈ ജനുസ് നാമം ഉണ്ടായത്. സ്പീഷിസ് നാമം സർ വാൾട്ടർ എലിയട്ടിന്റെ പേരിൽ നിന്നുമാണ് വന്നത്. തെക്കേ ഇന്ത്യയിൽ നിന്നുമാണ് ഈ സ്പീഷിസ് നാമം വന്നത്. മറ്റു രൂപങ്ങളിൽ ചിലത്. "limitaris" (വടക്കുപടിഞ്ഞാറ്), "paupera" (പഞ്ചാബ്), "watsoni" (സിന്ധ്), "gujerati" (ഗുജറാത്ത്), "bombax" (മുംബൈ), "coraginis" (കൂർഗ്), "coffaeus" (ശ്രീലങ്ക), "newera" (ശ്രീലങ്ക), "myiothrix" (നേപ്പാൾ) and "coenosa" (ഭൂട്ടാൻ, ഡുവാർസ്, ഹാസിമാര). ശ്രീലങ്കയിൽ സിംഹളത്തിൽ ഇതിനെ nka පදුරු මීයා എന്നു വിളിക്കുന്നു.

ഈ ജീവിയുടെ ശരീരത്തിന്റെ നീളം 12-14 സെന്റീമീറ്ററാണ്. വാൽ 9-11 സെന്റീമീറ്റർ.




</doc>
<doc id="352986" url="https://ml.wikipedia.org/wiki?curid=352986" title="ഡിയറിംഗ്, അലാസ്ക">
ഡിയറിംഗ്, അലാസ്ക

ഡിയറിംഗ് ("Ipnatchiaq" in Iñupiaq) നോർത്ത് വെസ്റ്റ് ആർട്ടിക് ബറോയിലുൾപ്പെട്ട യു.എസ്. സംസ്ഥാനമായ അലാസ്കയിലെ ഒരു പട്ടണമാണ്.

കോട്സിബ്യൂവിന് 92 കിലോമീറ്റർ (57 മൈൽ) തെക്കുപടിഞ്ഞാറായി ഇൻമാച്ചുക് നദി കോട്സിബ്യൂ സൌണ്ടിലേയ്ക്കു പതിക്കുന്നതിനടുത്തുള്ള സിവാർഡ് ഉപദ്വീപിലെ മണൽത്തിട്ടയിലാണ് ഡിയറിംഗ്  പട്ടണം നിലകൊള്ളുന്നത്. 

2010 ലെ സെൻസസ് പ്രകാരം ഈ പട്ടണത്തിലെ ജനസംഖ്യ 122 ആണ്. 2003 നു ശേഷം ഈ പട്ടണത്തിൽ ഒരു കമ്മ്യൂണിറ്റി ഹാൾ, യു.എസ്. പബ്ലിക് ഹെൽത്ത് സർവ്വീസ് നടത്തുന്ന ഒരു ക്ലിനിക്, ഒരു കമ്പിത്തപാൽ ഓഫീസ്, പള്ളി, രണ്ടു കടകൾ, ഒരു യു.എസ് നാഷണൽ ഗാർഡ് ആയുധ സംഭരണശാല എന്നിവ നിലവിൽ വന്നിട്ടുണ്ട്.

ഡിയറിംഗ് സ്ഥിതി ചെയ്യുന്ന അക്ഷാംശ രേഖാംശങ്ങൾ (66.075713, -162.718229) ആണ്.

യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകളനുസരിച്ച് പട്ടണത്തിന്റെ ആകെ വിസ്തൃിത ആണ്. ഇതിൽ, കരഭാഗം മാത്രവും ബാക്കി ഭാഗം (2.28%) വെള്ളവുമാണ്.

</doc>
<doc id="353001" url="https://ml.wikipedia.org/wiki?curid=353001" title="കുറ്റിപ്പല്ലൻ സ്രാവ്">
കുറ്റിപ്പല്ലൻ സ്രാവ്

അടി കടൽ വാസിയായ ഒരു മൽസ്യമാണ് കുറ്റിപ്പല്ലൻ സ്രാവ് അഥവാ Snaggletooth Shark (Fossil Shark, Elliot's Grey Shark ). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.

കുഞ്ഞുങ്ങളെ പ്രസവിക്കുന്ന സ്രാവാണ് ഇവ. 

വിസീൽ ഷർക്സ് എന്ന കുടുംബത്തിൽ പെട്ടവയാണ് ഇവ.

കേരളത്തിലെ മൽസ്യങ്ങളുടെ പട്ടിക

Cech, J. J. JR. and P. B. Moyle. 2004. Fishes: An Introduction to Ichthyology. 5th ED. Prentice Hall, Upper Saddle River, NJ.

Chandrasekar, S. and P. Devadoss. 1991. A note on the rare snaggle tooth shark, "Hemipristis elongata". Mar. Fish. Infor. Serv. 114:36.
Katkar, B.N. and C. J. Josekutty. 2003. Snaggletooth shark, "Hemipristis elongata" landed at Sassoon Dock, Mumbai. Mar. Fish. Infor. Serv. 176:12.
Manojkumar, P.P and P.P. Pavithran. 2004. First record of snaggletooth shark, "Hemipristis elongata" (Klumzinger, 1871) from Malabar Coast. Mar. Fish. Infor. Serv. 180:13-14.
"Hemipristis elongata" (Klunzinger, 1871) Snaggletooth shark". Fishbase. Retrieved 2011-11-09.


</doc>
<doc id="353005" url="https://ml.wikipedia.org/wiki?curid=353005" title="ഇന്ത്യൻ സൂപ്പർ ലീഗ് 2016">
ഇന്ത്യൻ സൂപ്പർ ലീഗ് 2016

ഇന്ത്യൻ സൂപ്പർ ലീഗ് ഫുട്ബോളിന്റെ മൂന്നാം സീസണാണ് ഇന്ത്യൻ സൂപ്പർ ലീഗ് 2016. 2016 ഒക്ടോബർ 1 മുതൽ ഡിസംബർ 18 വരെയാണ് ഈ സീസണിന്റെ കാലയളവ്. ആകെ എട്ട് ടീമുകളാണ് ഈ സീസണിൽ മത്സരിക്കുന്നത്.


</doc>
<doc id="353008" url="https://ml.wikipedia.org/wiki?curid=353008" title="ഹോ ചി മിൻ വനപഥം">
ഹോ ചി മിൻ വനപഥം

ഉത്തര വിയറ്റ് നാമിൽ നിന്നും ദക്ഷിണ വിയറ്റ്നാമിലേക്ക് ആളുകളെയും സാധനങ്ങളും കടത്താൻ വേണ്ടി ഹോ ചി മിൻ പ്രത്യേക പാത രൂപപ്പെടുത്തിയിരുന്നു.ട്രോങ് സൊൻ എന്ന പേരിലും ഇത് വിളിക്കപ്പെടുന്നു.ലാവോസ്,കബോഡിയ എന്നീ രാജ്യങ്ങളിലൂടെയായിരുന്നു ഈ പാതകൾ കടന്നുപോയത്. ദക്ഷിണ വിയറ്റ്നാമിന്റെ സ്വാതന്ത്ര്യത്തിന് വേണ്ടി പോരാടിയ എൽഎഫ്എൽഎസ് വി എന്ന സംഘടനക്ക് ആവശ്യമായ മാനുഷ്യ സഹായവും സാധനസാമഗ്രികളും നൽകാൻ ഈ പാത ഉപയോഗിച്ചിരുന്നു.

കച്ചവടത്തിനും മറ്റുമായി ആദിമ കാലത്ത് ഉപയോഗിച്ചിരുന്ന വഴിപോലെയായിരുന്നു ഇത്.ദക്ഷിണ കിഴക്കേ ഏഷ്യയിലെ ജനവാസം കുറഞ്ഞ പ്രദേശത്തിലൂടെയായിരുന്നു ഇത്.ഒന്നാം ഇന്തോചൈന യുദ്ധകാലത്ത് ഉത്തര-ദക്ഷിണ വിയറ്റ് നാം തമ്മിൽ ആശയകൈമാറ്റം നടന്നിരുന്നത് ഈ വഴിയായിരുന്നു.


</doc>
<doc id="353010" url="https://ml.wikipedia.org/wiki?curid=353010" title="ആൾക്കുരങ്ങ്">
ആൾക്കുരങ്ങ്

ആഫ്രിക്കയിലെയും തെക്കേഷ്യയിലെയും സ്വദേശികളായ, പഴയലോകത്തെ, വാലില്ലാത്ത ആന്ത്രോപോയ്‌ഡ് പ്രൈമേറ്റുകളിലെ മനുഷ്യൻ ഉൾപ്പെടുന്ന ശാഖയാണ് ആൾക്കുരങ്ങുകൾ അഥവാ മനുഷ്യക്കുരങ്ങുകൾ (Apes (Hominoidea)).  ഇതോടൊപ്പം പഴയ ലോകത്തെ കുരങ്ങുകളെക്കൂടി ഉൾപ്പെടുത്തിയാൽ അത് കറ്റാറിൻ ക്ലാഡ് (catarrhine clade) ആയി. മറ്റു പ്രൈമറ്റുകളിൽ നിന്നും ഇവയെ വ്യത്യസ്തർ ആക്കുന്നത് ബ്രാക്കിയേഷനിലൂടെ ലഭ്യമായ തോൾസന്ധിയുടെ ഉയർന്ന ചലനസ്വാതന്ത്ര്യമാണ്. ഈ ഉപരികുടുംബത്തിൽ രണ്ട് ശാഖകളേ ഇന്നു നിലവിലുള്ളൂ: ചെറു ആൾക്കുരങ്ങുകളായ ഗിബ്ബണുകളും, വലിയ ആൾക്കുരങ്ങുകളായ ഹോമിനിഡുകളും.


ഹോമിനോഐഡിയ (Hominoidea) എന്ന ഉപരികുടുംബത്തിലെ അംഗങ്ങളെ ഹോമിനോയ്‌ഡുകൾ എന്നാണു വിളിക്കുന്നത്. ഗോറില്ലകളെയും മനുഷ്യരെയും ഒഴിച്ചുനിർത്തിയാൽ ബാക്കി ഈ കുടുംബത്തിൽ ഉള്ളവരെല്ലാം നല്ല മരംകയറ്റക്കാരാണ്. ഇലകളും പഴങ്ങളും വിത്തുകളും അണ്ടിപ്പരിപ്പുകളും പുൽവിത്തുകളും ആണ് പ്രധാന ആഹാരം. ചിലപ്പോഴൊക്കെ മറ്റു മൃഗങ്ങളെയും കൊന്നിട്ടോ, മറ്റുമൃഗങ്ങൾ ഉപേക്ഷിച്ചതോ (മനുഷ്യരെപ്പറ്റി മാത്രം പറയുകയാണെങ്കിൽ) കൃഷി ചെയ്തോ - പെട്ടെന്നു ദഹിക്കുന്നതും എളുപ്പം ലഭ്യമാകുന്നവ എന്തും ഇവ ഭക്ഷിക്കുന്നു.

ഹോമിനോയ്‌ഡുകളിലെ മനുഷ്യനല്ലാത്ത മിക്ക അംഗങ്ങളും അപൂർവ്വമോ വംശനാശഭീഷണി നേരിടുന്നവയോ ആണ്. മധ്യരേഖാമഴക്കാടുകളുടെ നാശമാണ് ഇവയ്ക്കു പ്രധാനകാരണം. വേട്ടയാടൽ ആണ് മറ്റൊരു കാരണം. എബോള വൈറസിനാൽ ആഫ്രിക്കയിലെ ആൾക്കുരങ്ങുകൾ വലിയ നാശം നേരിടുന്നുണ്ട്. 1990 മുതൽ ആഫ്രിക്കയിലെ ആൾക്കുരങ്ങുകളുടെ മൂന്നിലൊന്നിനെയോളം കൊന്നൊടുക്കിയ എബോളയാണ് ഇവ നേരിടുന്ന ഏറ്റവും വലിയ ഭീഷണി.



</doc>
<doc id="353019" url="https://ml.wikipedia.org/wiki?curid=353019" title="ശ്വസന നിരക്ക്">
ശ്വസന നിരക്ക്

ശ്വാസകോശ ജീവികളിൽ നടക്കുന്ന ശ്വസന പ്രക്രിയയുടെ വേഗതയെക്കുറിക്കാൻ ഉപയോഗിക്കുന്ന പദമാണ് ശ്വസന നിരക്ക് (ventilation rate, respiratory rate ) ഒരു മിനിറ്റിൽ എത്ര തവണ ശ്വാസം മേലോട്ടെടുത്തു എന്ന് എണ്ണിയാണ് ശ്വസന നിരക്ക് നിർണ്ണയിക്കുന്നത്. ഇതിനു നെഞ്ചിന്റെ ഉയർച്ച എണ്ണുകയാണ് ചെയ്യുന്നത്.നാലു പ്രാഥമിക ജീവലക്ഷണങ്ങളിൽ ഒന്നാണ് ശ്വസന നിരക്ക്. ജീവൻ സ്ഥിരീകരിക്കുന്നതിനും ശരീര പ്രക്രിയാ ക്ഷമതയും, ചികിൽസാ പുരോഗതിയും വിലയിരുത്തുന്നതിർനും ഇതിന്റെ നിർണ്ണയം അനിവാര്യമാണ്.

വിശ്രമാവസ്ഥയിലാണ് ശ്വസന നിരക്ക് നിരീക്ഷിക്കുന്നത്. നടന്നു വന്ന ഉടനെയോ പടികയറി വരുകയോ ചെയ്തിട്ടുണ്ടെങ്കിൽ വിശ്രമം കഴിഞ്ഞേ ശ്വസനമെണ്ണൂ.


</doc>
<doc id="353020" url="https://ml.wikipedia.org/wiki?curid=353020" title="ഫൈല്ലാന്തസ്">
ഫൈല്ലാന്തസ്

ഫൈല്ലാന്തേസീ സസ്യകുടുംബത്തിലെ ഏറ്റവു വലിയ ജീനസ്സാണ് ഫൈല്ലാന്തസ് (Phyllanthus) . ഏകദേശം 750-1200 സ്പീഷിസുകൾ ഈ ജീനസ്സിൽ ഉൾപ്പെടുന്നു. ഏകവർഷിസസ്യങ്ങളും ബഹുവർഷി സസ്യങ്ങളും ഈ സസ്യജനുസ്സിൽ ഓഷധികളും കുറ്റിച്ചെടികളും ആരോഹികളും ചെറുമരങ്ങളും ജലസസ്യങ്ങളും ഉൾപ്പെടുന്നു. വൈവിധ്യമാർന്ന സസ്യസ്വഭാവങ്ങളുള്ള സ്പീഷിസുകളുൾപ്പെടുന്ന ഈ സസ്യജനുസ്സിൽ പൂക്കളുടെ രൂപഘടന, തണ്ടുകളുടെ രൂപഘടന, ക്രോമസോം സംഖ്യ, പരാഗരേണുക്കൾ എന്നിവയിൽ വ്യത്യസ്തകാണിക്കുന്ന സസ്യങ്ങളുണ്ട്.  


</doc>
<doc id="353022" url="https://ml.wikipedia.org/wiki?curid=353022" title="അസാധുവാകുന്ന വിവാഹം">
അസാധുവാകുന്ന വിവാഹം

വളരെ ഗുരുതരമായ ന്യൂനതകളുള്ള വിവാഹങ്ങളെയാണ് തുടക്കത്തിലെ അസാധുവായി കണക്കാക്കുന്നത്. ഭാര്യയോ, ഭർത്താവോ ജീവിച്ചിരിക്കെ നടക്കുന്ന രണ്ടാം വിവാഹം, നിരോധിക്കപ്പെട്ട ബന്ധത്തിൽപ്പെട്ടവരോ സപിണ്ഡകളോ തമ്മിലുള്ള വിവാഹം എന്നിവ അസാധുവായിരിക്കുന്നതും പങ്കാളികൾക്ക് ഭാര്യ ഭർത്താക്കൻമാരുടെ പദവി നിയമ പ്രകാരം ഇല്ലാതാക്കുന്നതമാക്കുന്നു. വിവാഹത്തിന് വധു വരൻമാരുടെ സ്വതന്ത്രമായ മന:സമ്മതം നിർബന്ധമായിരിക്കെ തികഞ്ഞ മാനസികരോഗികളോ, വിവാഹജീവിതത്തെക്കുറിച്ച് ചിന്തിച്ചശേഷം മന:സമ്മതം നൽകുവാനുള്ള മാനസികാരോഗ്യം ഇല്ലാത്തവരോ, വിവാഹബന്ധത്തിൽ ജനിക്കുന്ന കുട്ടികളെ ശരിയായ രീതിയിൽ സംരക്ഷിക്കുവാൻ കഴിയാത്ത വിധം മാനസികാരോഗ്യം ഇല്ലാത്തവരോ, ചിത്തഭ്രമം, അപസ്മാരം, ബുദ്ധിമാദ്ധ്യം തുടങ്ങിയ അസുഖങ്ങൾക്ക് വിധേയരായിട്ടുള്ളവരോ പങ്കാളികളുമായി നടത്തുന്ന വിവാഹം അസാധുവാണ്. ലൈംഗികശേഷി ഇല്ലാത്തത് മൂലം ലൈംഗിക ബന്ധം പൂർത്തികരിക്കപ്പെടാത്ത ദമ്പതികൾ അസാധുവായ വിവാഹബന്ധത്തിലുള്ളവരാണെന്ന് കോടതിക്ക് തീരുമാനിക്കാം. ഭർത്താവല്ലാതെ മറ്റൊരാളിൽ നിന്നും ഭാര്യ ഗർഭിണിയാണന്ന്, ഭർത്താവു തന്നെ കോടതിയിൽ ബോധ്യപ്പെടുത്തിയാൽ ആ വിവാഹം കോടതി തന്നെ അസാധുവായി പ്രഖ്യാപിക്കും. ബലം പ്രയോഗിച്ചോ, ചതിയിലൂടെയോ, ഭീഷണിപ്പെടുത്തിയോ , തെറ്റിദ്ധരിപ്പിച്ചോ ഒരാളെ സമ്മതിപ്പിച്ച് വിവാഹം നടത്തിയാൽ അയാളുടെ സമ്മതം സ്വതന്ത്രമായ മനസ്സോടെയല്ലാ ഉണ്ടായിട്ടുള്ളതെന്ന കാരണത്താൽ ആ വിവാഹം അസാധുവാക്കുന്നതാണ്. വിവാഹ പങ്കാളി വഞ്ചനയിലൂടെയാണ് തന്റെ സമ്മതം വാങ്ങിയതെന്ന് ആക്ഷേപമുള്ളവർ വഞ്ചന കണ്ടു പിടിച്ച തീയതി മുതൽ ഒരു വർഷത്തിനുള്ളിൽ പരിഹാരം തേടി കോടതിയെ സമീപിക്കണം. മേൽ പരാമർശിക്കപ്പെട്ട ഏതൊരു സാഹചര്യത്തിലും അസാധുവാക്കാവുന്ന വിവാഹങ്ങൾ കോടതിയിൽ നിന്നും അസാധുവാക്കി കൊണ്ടുള്ള വിധി ഉണ്ടാകാത്തിടത്തോളം കാലം സാധുവായിരിക്കുന്നതും നിയമപരമായി അംഗീകാരമുള്ളതുമാണ്.

വിവാഹ ജീവിതത്തിനാവശ്യമായ ബുദ്ധിശക്തി, ആലോചനാശക്തി ഇല്ലാതിരിക്കുക. വിവാഹ കടമകൾ നിർവ്വഹിക്കുന്നതിന് വേണ്ടത്ര വിവേചന ശക്തി ഇല്ലാതിരിക്കുക. ഗൗരവകരമായ സ്വഭാവ വൈകല്യം മൂലം വിവാഹ ജീവിതത്തിലെ കാതലായ ഉത്തരവാദിത്തങ്ങൾ ഭരമേൽക്കാതിരിക്കുക. വിവാഹ നിശ്ചയം ചെയ്ത ആൾ തന്നെയെന്ന് തെറ്റിദ്ധരിപ്പിച്ച് മറ്റൊരാളുമായി വിവാഹബന്ധത്തിൽ ഏർപ്പെടുക. ജീവിത പങ്കാളിയുടെ വിക്ത്വത്തെ കാര്യമായി സംബന്ധിക്കുന്ന ഗുണവിശേഷങ്ങളിൽ വഞ്ചന നടത്തുക. ദമ്പതികളിൽ ഒരാൾ വിവാഹത്തെയോ, അതിന്റെ ഘടകത്തെയോ,സവിശേഷതയെയോ, കൂദാശിക പദവിയെയോ, സവിശേഷതയോ,വേണ്ടന്നു വയ്ക്കുക (ഉദ:കുഞ്ഞുങ്ങൾ വേണ്ടെന്നു വയ്ക്കുക,ലൈംഗിക ബന്ധം വേണ്ടെന്നു വയ്ക്കുക) ബലമോ ഭീഷണിയോ വഴിയുണ്ടാകുന്ന ഭയത്താൽ വിവാഹം നടത്താൻ നിർബന്ധിക്കുക.

</doc>
<doc id="353023" url="https://ml.wikipedia.org/wiki?curid=353023" title="ഹാൻസ് ബെതെ">
ഹാൻസ് ബെതെ

ജർമനിയിൽ ജനിച്ച് അമേരിക്കൻ പൗരത്വം നേടിയ ന്യൂക്ലിയാർ ഭൗതികശാസ്ത്രജ്ഞനാണ് ഹാൻസ് ബെതെ (1906ജൂലൈ 2 - 2005 മാർച്ച് 6). ജ്യോതിർഭൗതികം, ക്വാണ്ടം ഇലക്ട്രോഡൈനാമിക്സ്, സോളിഡ് സ്റ്റേറ്റ് ഭൗതികം തുടങ്ങിയ മേഖലകളിൽ പ്രധാന സംഭാവനകൾ നൽകാൻ ഇദ്ദേഹത്തിനു കഴിഞ്ഞു. സ്റ്റെല്ലാർ ന്യൂക്ലിയോസിന്തസിസ് എന്ന മേഖലയിൽ നടത്തിയ സംഭാവനകൾക്ക് അദ്ദേഹത്തിന് 1967ലെ നൊബെൽ സമ്മാനം ലഭിച്ചു.


</doc>
<doc id="353025" url="https://ml.wikipedia.org/wiki?curid=353025" title="ശൂദ്രകൻ">
ശൂദ്രകൻ

ഇന്ത്യയിൽ ജീവിച്ചിരുന്ന ഒരു രാജാവും നാടകകൃത്തുമായിരുന്നു ശൂദ്രകൻ(IAST: Śūdraka). മൃച്ഛകടികം(കളിവണ്ടി), ബാണനും വിനവാസവദത്തയും (ഏകാംഗ നാടകം), പദ്മപ്രഭൃതിക എന്നിങ്ങനെ മൂന്ന് നാടകങ്ങളാണ് അദ്ദേഹത്തിന്റെതായി ലഭ്യമായിട്ടുള്ളത്.

മൃച്ഛകടികത്തിന്റെ കർത്താവ് ഒരു ആദരിക്കപ്പെട്ട രാജാവാണ് എന്നു അതിന്റെ ആമുഖത്തിൽ വെളിവാക്കുന്നുണ്ട്. അദ്ദേഹത്തിന്റെ പേര് ശൂദ്രകനാണെന്നും പറയുന്നു. അദ്ദേഹം അശ്വമേധം നടത്തി തന്റെ മേധാവിത്വം തെളിയിച്ചവനാണെന്നും പറയുന്നു. 110 വയസ്സുവരെ ജീവിച്ചിരുന്നതായും മകനാൽ നിഷ്കാസിതനാക്കപ്പെട്ടായും രേഖപ്പെടുത്തിയിട്ടുണ്ട്. അദ്ദേഹത്തെ ഒരു ബുദ്ധിമാനായ മനുഷ്യനായും ഋഗ്വേദം, സാമവേദം, ഗണിതം, കാമശാസ്ത്രം, ആനകളെ മെരുക്കുന്ന വിദ്യ എന്നിവയിലും നിപുണനായിരുന്നു എന്നും പറയുന്നു.



</doc>
<doc id="353028" url="https://ml.wikipedia.org/wiki?curid=353028" title="ശബ്ദദീപ്തി">
ശബ്ദദീപ്തി

ഉന്നത ആവൃത്തിയുള്ള അൾട്രാശബ്ദങ്ങൾ ചില ദ്രാവങ്ങളിലൂടെ കടത്തിവിടുമ്പോൾ ദ്രാവകത്തിൽ അതിസൂക്ഷ്മമായ കുമിളകൾ സൃഷ്ടിക്കപ്പെടുകയും അതിൽനിന്നും പ്രകാശസ്പന്ദങ്ങൾ പുറപ്പെടുകയും ചെയ്യുന്ന പ്രതിഭാസമാണ് സോണോ ലൂമിനസൻസ് അഥവാ ശബ്ദദീപ്തി. ഏകദേശം ഒരു മൈക്രോമീറ്റർ അഥവാ ഒരു മില്ലിമീറ്ററിന്റെ ആയിരത്തിലൊന്നുമാത്രമാണ് ഈ കുമിളയുടെ വലിപ്പം. ഈ കുമിളയുടെ ഉപരിതലതാപനില 5000കെൽവിൻവരെ ഉയരും എന്നതാണ് ശബ്ദദീപ്തിയെ ആകർഷകമാക്കുന്നത്. ഈ പ്രതിഭാസത്തിന്റെ കാരണം വ്യക്തമായി ഇതുവരെ വിശദീകരിക്കപ്പെട്ടിട്ടില്ല.

1934ൽ തികച്ചും അവിചാരിതമായാണ് ശബ്ദദീപ്തി കണ്ടെത്തുന്നത്. ശബ്ദതരംഗങ്ങൾ ഉപയോഗിച്ചുള്ള റഡാർഗവേഷണങ്ങൾക്കിടയിലാണ് കൊളോൺ സർവ്വകലാശാലയിലെ എച്ച് ഫ്രണലും എച്ച് ഷൽറ്റ്സും ശബ്ദദീപ്തി നിരീക്ഷിച്ചത്. ഫോട്ടോ ഡവലപ്പ് ചെയ്യുന്നതിന്റെ വേഗത കൂട്ടാൻ കഴിയുമോ എന്നു പരീക്ഷിക്കുകയായിരുന്നു അവർ. ഡവലപ്പ് ചെയ്ത ഫോട്ടോയിൽ കണ്ട ചെറിയ പൊട്ടുകളാണ് കൂടുതൽ ഗവേഷണങ്ങൾക്ക് അവരെ പ്രേരിപ്പിച്ചത്. അൾട്രാശബ്ദം ദ്രാവത്തിലൂടെ കടന്നുപോയപ്പോൾ അതിലുണ്ടായ കുമിളകളിൽനിന്നാണ് ഈ പ്രകാശം വന്നതെന്ന് അവർ കണ്ടെത്തി.

1989ൽ ഫെലിപ്പ് ഗേയ്റ്റണും ലോറൻസ് ക്രെമും ചേർന്നാണ് ഏകകുമിളാ ശബ്ദദീപ്തി(Single Bubble SonoLuminescence - SBSL) കണ്ടെത്തുന്നത്. പ്രകാശംപൊഴിക്കുന്ന ഒരു കുമിളയെ മാത്രം നിരീക്ഷിക്കാനുതകുന്ന സംവിധാനമാണിത്. ശബ്ദതരംഗങ്ങൾ കടന്നുപോകുമ്പോൾ കുമിളകൾ പെട്ടെന്നുസങ്കോചിക്കുകയും അതിൽനിന്നും പ്രകാശം പുറത്തുവരികയുമാണ് ചെയ്യുക. ഏതാനും പൈക്കോസെക്കന്റ് നേരത്തേക്കുമാത്രമാണ് പ്രകാശം പുറത്തുവരുന്നത്. ശബ്ദത്തിന്റെ ആവർത്തിക്കനുസരിച്ച് കൃത്യമായ ഇടവേളകളിൽ ഒരു കുമിളയിൽനിന്നുതന്നെ പ്രകാശം പുറത്തുവരുന്നതു നിരീക്ഷിക്കാം എന്നതാണ് ഏകകുമിളാശബ്ദദീപ്തിയുടെ ഗുണം. ഈ മേഖലയിലെ ഗവേഷണങ്ങൾക്ക് ഇന്നും പ്രധാനമായും ഉപയോഗിക്കുന്ന രീതിയാണിത്.

ഏകകുമിളാ ശബ്ദദീപ്തിയിൽനിന്നും പുറത്തുവരുന്ന പ്രകാശത്തെ സ്പെക്ട്രോസ്കോപ്പിക് പഠനങ്ങൾക്കു വിധേയമാക്കിയാണ് അതിനുള്ളിലെ താപനില അളന്നത്. ഏകദേശം 5000കെൽവിനാണ് കുമിളയ്ക്കുള്ളിലെ താപനില. സൂര്യന്റെ ഉപരിതലതാപനിലയും ഇതുതന്നെയാണ്. ഉപയോഗിക്കുന്ന ദ്രാവകത്തിനും പ്രയോഗിക്കുന്ന ശബ്ദത്തിന്റെ ആവൃത്തിക്കും അനുസരിച്ച് താപനിലയും വ്യത്യാസപ്പെടുന്നുണ്ട്.

കുമിളയുടെ കേന്ദ്രത്തിലെ താപനില ഒരു കോടി കെൽവിൻവരെ ഉയരാം എന്ന് ചിലർ അഭിപ്രായപ്പെട്ടിരുന്നു. ന്യൂക്ലിയാർ ഫ്യൂഷൻ നടക്കാവുന്ന താപനിലയാണിത്. 2002 മാർച്ച് 8ലെ ജേർണൽ സയൻസിൽവന്ന റിപ്പോർട്ടിൽ ശബ്ദദിപ്തി ഉപയോഗിച്ച് ന്യുക്ലിയാർ ഫ്യൂഷൻ നടത്താം എന്നു പറഞ്ഞിരുന്നു. റൂസി പി ടാലിയർഖാൻ എന്നയാളായിരുന്നു ഈ അവകാശവാദം നടത്തിയത്. 2004ൽ നടത്തിയ പരീക്ഷണം ഈ അവകാശവാദത്തെ സാധൂകരിക്കുകയും ചെയ്തു. എന്നാൽ 2005ൽ ബി ബി സിയുടെ ന്യൂഹൊറൈസൻ പരിപാടിക്കുവേണ്ടി നടത്തിയ പ്രദർശനം പരാജയമായിരുന്നു. പിന്നീട് ഈ അവകാശവാദം വ്യാജമായിരുന്നു എന്നു തെളിഞ്ഞു. റൂസി ടാലിയർഖാന്റെ പ്രൊഫസർഷിപ്പ് എടുത്തുകളയുകയും തുടർന്നുള്ള ഗവേഷണങ്ങൾക്കുള്ള ഫണ്ടിങിന് നിരോധനം ഏർപ്പെടുത്തുകയും ചെയ്തു.


</doc>
<doc id="353030" url="https://ml.wikipedia.org/wiki?curid=353030" title="പെർള">
പെർള

കേരളത്തിലെ കാസർഗോഡ് ജില്ലയിലുള്ള എന്മകജെ പഞ്ചായത്തിന്റെ ഭരണനിർവ്വഹണ തലസ്ഥാനമാണ് പെർള. സംസ്ഥാന ദേശീയ പാത 31 പെർള ടൗൺ വഴി കല്ലട്ക്ക, ചെർക്കള എന്നിവയുമായി ബന്ധപ്പെട്ട് കിടക്കുന്നു. കേരളത്തിന്റേയും കർണ്ണാടകയുടേയും മധ്യത്തിലായാണ് പെർള സ്ഥിതി ചെയ്യുന്നത്. വിറ്റൽ വഴി പോയാൽ പെർളയിൽ നിന്നും മംഗലാപുരത്തേക്ക് എളുപ്പത്തിൽ എത്താം. വിറ്റൽ, ഉപ്പള, കുമ്പള, പുത്തൂർ, ബദിയഡുക്ക, മുള്ളേരിയ, സീതാംഗലി എന്നിവിടങ്ങളിൽ എളുപ്പത്തിൽ എത്താനുള്ള മാർഗ്ഗമാണിത്.

എൻമകജെ പഞ്ചായത്തിന്റെ ആസ്ഥാനമാണ് പെർള. കർണ്ണാടക അതിർത്തിയുമായി ബന്ധപ്പെടുത്തുന്ന സംസ്ഥാന ദേശീയപാതയിൽ തന്നെയാണ് ഈ ഗ്രാമം.

2001 ലെ സെൻസസ് പ്രകാരം പെർളയിലെ ആകെയുള്ള ജനസംഖ്യ 11773 ആണ്. അതിൽ 5932 പുരുഷന്മാരും 5148 സ്ത്രീകളും ആണ്. 2001 ലെ സെൻസസ് പ്രകാരം ജനസംഖ്യയിൽ വർദ്ധനവ് ഉണ്ടായിട്ടുണ്ട്, 26824.അതിൽ 15300 ഹിന്ദു, 11200 ഇസ്ലാം, 324 ക്രിസ്ത്യൻസും ആണ്. വൈവിധ്യമാർന്ന ഭാഷകൾ ഇവിടുത്തെ ജനങ്ങൾ സംസാരിക്കുന്നു. മലയാളം, തുളു, കന്നട, ഹിന്ദി, ബംഗാളി എന്നിവ അതിൽ ഉൾപ്പെടുന്നു.

പെർള ഉഷ്ണമേഖലയാണ്. വർഷത്തിലെ കൂടുതൽ മാസങ്ങളിലും കാര്യമായി മഴ ലഭിക്കുന്നുണ്ടിവിടെ. വരൾച്ച അധികം ബാധിക്കാത്ത പ്രദേശമാണിത്. വർഷത്തിലെ ശരാശരി താപനില 25.1 ഡിഗ്രി സെൽഷ്യസ് ആണ്. ഏകദേശം 3820 മില്ലിമീറ്റർ മഴ ലഭിക്കുന്നു.

പെർളയിലെ പ്രധാന കാർഷിക വിള അടക്കയാണ്. അത് കൂടാതെ തേങ്ങ, റബ്ബർ, കശുവണ്ടി, കൊക്കോ എന്നിവയും ഉൾപ്പെടുന്നു. ബീഡി നിർമ്മാണവും ഇവിടുത്തെ പല കുടുംബങ്ങളുടേയും പ്രധാന വരുമാന മാർഗ്ഗമാണ്. കൊറഗ ഗോത്രവിഭാഗത്തിൽ പെടുന്ന ജനങ്ങളുടെ ഒരു കോളനി ഉണ്ട് പെർളയിൽ. അവരുടേയും പ്രധാന വരുമാന മാർഗ്ഗം ബീഡി നിർമ്മാണമാണ്.


</doc>
<doc id="353033" url="https://ml.wikipedia.org/wiki?curid=353033" title="ലെവ്നെഹ്സോവിയ">
ലെവ്നെഹ്സോവിയ

ഹദ്രോസറോയിഡ് ജെനുസിൽ പെട്ട ദിനോസർ ആണ് ലെവ്നെഹ്സോവിയ. അന്ത്യ ക്രിറ്റേഷ്യസ് കാലത്തു ആണ് ജീവിച്ചിരുന്നത്. ഉസ്ബെക്കിസ്ഥാനിൽ നിന്നാണ് ഫോസിൽ കിട്ടിയിട്ടുള്ളത്.

സസ്യഭോജി ആയ ദിനോസർ ആയിരുന്നു ഇവ. ഏകദേശം 2 മീറ്റർ ആണ് നീളം കണക്കാക്കിയിട്ടുള്ളത് ഭാരമാകട്ടെ 150 കിലോയും.

ഫോസിൽ ആയി കിട്ടിയിട്ടുള്ളത് തലയുടെ ഭാഗങ്ങളും ഏതാനും നട്ടെല്ലും മാത്രം ആണ് . ഇവയുടെ വർഗ്ഗീകരണം നടന്നത് 2009 ൽ ആണ് . ഇവയുടെ മുഴുവൻ ഫോസ്സിൽ ഇത് വരെ കണ്ടു കിട്ടിയിടില്ല.

ഹദ്രോസറോയിഡ് കുടുംബത്തിൽ പെട്ട ഇവ ഈ വിഭാഗത്തിലെ ആദ്യ കാല ദിനോസറുകളിൽ ഒന്നാണ്



</doc>
<doc id="353034" url="https://ml.wikipedia.org/wiki?curid=353034" title="മാർഗരറ്റ് പെരേ">
മാർഗരറ്റ് പെരേ

ഫ്രഞ്ച് ഭൗതിക ശാസ്ത്രജ്ഞയായിരുന്നു മാർഗരറ്റ് പെരേ (Marguerite Catherine Perey - ജ:19 ഒക്ടോ: 1909 – മ:13 മെയ് 1975). മേരി ക്യൂറിയുടെ ശിഷ്യയായിരുന്നു. 1939 ൽ പെരേ ഫ്രാൻസിയം എന്ന മൂലകം കണ്ടെത്തി. ആക്റ്റീനിയം കലർന്ന ലാന്തനംശുദ്ധീകരിച്ചാണ് അവർ ഫ്രാൻസിയം വേർതിരിച്ചെടുത്തത്. ഫ്രാൻസിലെ സയൻസ് അക്കാഡമിയിലേക്ക് തിരഞ്ഞെടുക്കപ്പട്ട ആദ്യ വനിതയായിരുന്നു പെരേ.


</doc>
<doc id="353043" url="https://ml.wikipedia.org/wiki?curid=353043" title="ആമേട ക്ഷേത്രം">
ആമേട ക്ഷേത്രം

ഏറണാകുളം ജില്ലയിൽ തൃപ്പൂണിത്തുറയിൽ നിന്നും എട്ട് കിലോമീറ്റർ തെക്കുമാറി നടക്കാവ് എന്ന സ്ഥലത്ത് നിന്നും ഏകദേശം ഒരു കിലോമീറ്റർ പടിഞ്ഞാറായി വേമ്പനാട്ടു കായലിന്റെ തീരത്ത് സ്ഥിതി ചെയ്യുന്ന ക്ഷേത്രമാണ് ആമേടക്ഷേത്രം. ഈ ക്ഷേത്രത്തിൽ സപ്തമാതൃക്കളെയാണ് പ്രധാന ശ്രീകോവിലിൽ പ്രതിഷ്ഠിച്ചിട്ടുള്ളത്.ക്ഷേത്ര മതിൽക്കുള്ളിൽ പടിഞ്ഞാറ് നാഗരാജാവിനെയും കിഴക്ക് നാഗയക്ഷിയേയും വടക്ക് സാമൂതിരി രാജവംശത്തിൽപെട്ട വെട്ടത്ത് നാട്ടിലെ പരദേവതയായ വിഷ്ണുവിനെയും ഉപദേവന്മാരായി പ്രതിഷ്ഠിച്ചിട്ടുണ്ട് .ആമേട ക്ഷേത്രസമുച്ചയം ഇല്ലവും ഇല്ല പറമ്പും ഉൾപെട്ട പത്ത് ഏക്കറോളം വരുന്നു. 

പരശുരാമൻ കേരളക്കരയിലൂടെ യാത്ര ചെയുമ്പോൾ വേമ്പനാട്ടുകായലിന്റെ തീരത്ത് ഇപ്പോഴത്തെ ആമേട എന്ന സ്ഥലത്ത് എത്തിച്ചേർന്നു.സൂര്യാസ്തമന സമയത്ത് സന്ധ്യവന്ദനത്തിന് ഇറങ്ങിയ സമയത്ത് കായലിൽ ഒരു ദിവ്യതേജസ്‌ കണ്ടു.അദ്ദേഹം ആ ദിവ്യതേജസ്‌ എന്തെന്നറിയാൻ വേണ്ടി കായൽ മധ്യത്തിലേക്ക് ഇറങ്ങി നടന്നു. ആമകളുടെ പുറത്ത് യാത്ര ചെയ്യുന്ന സപ്തമാതൃക്കളാണ് ആ ദിവ്യതേജസ്സിന്റെ ഉറവിടം എന്ന് അദ്ദേഹത്തിന്റെ ദിവ്യദൃഷ്ടി കൊണ്ട് മനസ്സിലാക്കി. പരശുരാമനുവേണ്ടി ജലം വഴി മാറിയതോടെ ആമകൾക്ക് പിന്നീട് സഞ്ചരിക്കാതായി നിന്ന് പോയി. അങ്ങനെ ആമ നിന്നയിടം പിന്നീട് കാലക്രമേണ ആമേടയായി അറിയപെട്ടു. ഇവിടെ മന്ത്രഉപദേശത്തോടെ പൂജാവിധികൾ ക്രമപെടുത്തി തലമുറകളായി ആരാധന നടത്തി പോരുന്നു. പരശുരാമനാൽ കൊളുത്തപെട്ട ഒരു ദീപം ഇന്നും ക്ഷേത്രകോവിലിൽ അണയാതെ നിലനിൽക്കുന്നു എന്നാണ് വിശ്വാസം. അതിലെ എണ്ണയാണ് സർവ്വ രോഗങ്ങൾക്കും പ്രതിവിധിയായി ഭക്തജനങ്ങൾക്ക് കൊടുക്കുന്ന വിളക്കിൽ എണ്ണ.

ബ്രഹ്മാണി, വൈഷ്ണവി, മഹേശ്വരി, കൌമാരി, വരാഹി, ഇന്ദ്രാണി, ചാമുണ്ഡി എന്നീ ദേവിമാരാണ്‌ സപ്തമാതൃക്കൾ.ആദി പരാശക്തിയുടെ വിഭിന്ന രൂപങ്ങളാണ് സപ്ത മാതൃക്കൾ.സപ്തമാതൃക്കളോടൊപ്പം വീരഭദ്രനെയും ഗണപതിയേയും പ്രതിഷ്ടിച്ചിട്ടുള്ള ഒരു ക്ഷേത്രമാണ് ആമേട ക്ഷേത്രം.
മീനമാസത്തിലെ മകയിരം നക്ഷത്രത്തിൽ കൊടികയറി പൂരം വലിയവിളക്കും ഉത്രം ആറാട്ടുമായി നടത്തുന്നു.
പൊതുവേ ആയില്യം നക്ഷത്രം സർപ്പാരാധനയ്ക്ക് പ്രാധാന്യം ഉള്ളതും എന്നാൽ കന്നി,തുലാം,വ്യശ്ചികം,മീനം എന്നീ മാസങ്ങളിലെ ആയില്യത്തിന് സവിശേഷതകൂടുതലുണ്ട്.പത്താമുദയവും നാഗപഞ്ചമിയും പ്രധാനപ്പെട്ട ദിവസങ്ങളാണ് .

എല്ലാ കാർത്തിക നാളിലും വിശേഷാൽ ദ്വാദശാക്ഷരീ പൂജയും പന്തീരായിരം പുഷ്പാഞ്ജലിയും പ്രധാന ശ്രീ കോവിലിൽ നടത്തുന്നു. വൈഷ്ണവി പ്രധാനമായി കർക്കടക മാസത്തിൽ പന്ത്രണ്ട് ദിവസത്തെ ദഗവതിസേവയും ചാമുണ്ഡി പ്രധാനമായി മണ്ഡലമാസം മുഴുവൻ ഗുരുതിയും നാല്പത്തിയൊന്നാം ദിവസത്തിൽ പന്ത്രണ്ട് പാത്രത്തിൽ വലിയ ഗുരുതിയും നടത്തുന്നു.


</doc>
<doc id="353044" url="https://ml.wikipedia.org/wiki?curid=353044" title="ഇക്സോണാന്തേസീ">
ഇക്സോണാന്തേസീ

സപുഷ്പികളിൽപ്പെടുന്ന ഒരു സസ്യകുടുംബമാണ് ഇക്സോണാന്തേസീ (Ixonanthaceae). 90 മീറ്റർ ഉയരത്തിൽ വളരുന്ന കുറ്റിച്ചെടികളും മരങ്ങളും ഈ സസ്യകുടുംബത്തിൽ കാണപ്പെടുന്നു. നാലോ അഞ്ചോ ജീനസ്സുകളിലായി ഏകദേശം 30 സ്പീഷിസുകൾ ഈ സസ്യകുടുംബത്തിൽ ഉൾപ്പെടുന്നു.  മിക്ക സ്പീഷിസുകളും വലിയ ഇലകളോടുകൂടിയ നിത്യഹരിത സസ്യങ്ങളാണ്.

ഇവയുടെ ഇലകൾ ഏകാന്തരന്യാസത്തിൽ ക്രമീകരിക്കപ്പെട്ടതും ഞെട്ടോടുകൂടിയവയുമാണ്. ചില സ്പീഷിസുകളിൽ പത്രവൃന്തത്തിന്റെ അടിയിലായി ചെറിയ ഉപപർണ്ണങ്ങൾ ഉണ്ടാകാറുണ്ട്, എന്നാൽ മറ്റു ചില സ്പീഷിസുകളിൽ ഉപപർണ്ണങ്ങൾ ഉണ്ടാകാറില്ല.


</doc>
<doc id="353047" url="https://ml.wikipedia.org/wiki?curid=353047" title="മ്യൂസ">
മ്യൂസ

മ്യൂസേസീ സസ്യകുടുംബത്തിലെ ഒരു ജീനസ്സാണ് മ്യൂസ (Musa). പലതരം വാഴകളുൾപ്പെടുന്ന ഈ സസ്യജനുസ്സിൽ 70ഓളം സ്പീഷിസുകളുണ്ട്. മരങ്ങളുടെ ഉയരത്തിൽ വളരുന്ന ഇവയ്ക്ക് ഇലയുടെ തണ്ടുകൾ പരസ്പരം ഒന്നിനുമുകളിൽ ഒന്നായി കൂടുച്ചേർന്ന് ഒരു മിഥ്യാകാണ്ഡമുണ്ട്. ഇവയുടെ യഥാർത്ഥകാണ്ഡം ഭൂമിക്കടിയിലാണ് വളരുന്നത്.  ഇവ യഥാർത്ഥത്തിൽ വലിയ ഓഷധികളാണ്. മിക്ക മ്യൂസസ്പീഷിസുകളും ചില ലെപിഡോപ്റ്റെറ ലാർവകളുടെ ഭക്ഷ്യസസ്യങ്ങളാണ്. 

താരതമ്യേനെ വലിയ ഇലകളോടു കൂടിയവയാണ് എല്ലാ സ്പീഷിസുകളും. അവ ലഘുപത്രങ്ങളോടു കൂടിയവയും, ഏകാന്തരന്യാസത്തിൽ ക്രമീകരിച്ചതും, സമാന്തര സിരാവിന്യാസത്തോടു കൂടിയവയും. ഇലകളിലെ സിരാവിന്യാസം സമാന്തര സിരാവിന്യാസവുമാണ്. മധ്യ സിര ഉയർന്നു നിൽക്കുന്നതും വലുതുമാണ്. ഇലയുടെ തണ്ടുകൾ പരസ്പരം ഒന്നിനുമുകളിൽ ഒന്നായി കൂടുച്ചേർന്ന് മിഥ്യാകാണ്ഡം രൂപപ്പെടുന്നു. ഇവയുടെ യഥാർത്ഥകാണ്ഡം ഭൂമിക്കടിയിലാണ് വളരുന്നത്. ഭുമിക്കടിയിൽ വളരുന്ന കാണ്ഡത്തിൽ നിന്നും പുങ്കുലയുടെ ഞെട്ട് മിഥ്യാകാണ്ഡത്തിന്റെ മധ്യഭാഗത്തുകൂടെ മുകളിലേക്ക് വളർന്ന് ഇലകൾക്കിടയിലൂടെ പുറത്തേക്ക് വളരുന്നു. ഇവയുടെ പൂങ്കുലയിൽ കാഴ്ചയിൽ സുന്ദരവും വലുതുമായ ഉപപർണ്ണങ്ങൾ കാണപ്പെടുന്നു. 




</doc>
<doc id="353048" url="https://ml.wikipedia.org/wiki?curid=353048" title="പുത്തൻവീട്ടിൽപ്പടി പാലം">
പുത്തൻവീട്ടിൽപ്പടി പാലം

പുത്തൻവീട്ടിൽപ്പടി പാലംആലപ്പുഴ ജില്ലയിൽ ചെങ്ങന്നൂരിനടുത്ത് എം. സി. റോഡിൽ ഉള്ള പാലമാണ്. മുമ്പ് ഈ പാലത്തിലൂടെ ഒറ്റ വരി ഗതാഗതമേ ഉണ്ടായിരുന്നുള്ളു. ഇപ്പോൾ പുതിയ പാലം നിർമ്മാണം പൂർത്തിയാക്കുകയാണ്. പുതിയ പാലത്തിനു, 14 മീറ്റർ നീളവും 16.5 മീറ്റർ വീതിയുമുണ്ട്. 


</doc>
<doc id="353053" url="https://ml.wikipedia.org/wiki?curid=353053" title="ജോൺ സി. കൽഹൗൻ">
ജോൺ സി. കൽഹൗൻ

അമേരിക്കൻ രാജ്യതന്ത്രജ്ഞനും രാഷ്ട്രീയ ചിന്തകനുമാണ് ജോൺ സി. കൽഹൗൻ . (John C. Calhoun.) അമേരിക്കൻ ഐക്യനാടുകളുടെ ഏഴാമത്തെ വൈസ് പ്രസിഡന്റ് കൂടിയായിരുന്നു ഇദ്ദേഹം. 1825 മാർച്ച് നാലുമുതൽ 1832 ഡിസംബർ 28 വരെ 
അമേരിക്കൻ വൈസ് പ്രസിഡന്റായി സേവനമനുഷ്ഠിച്ചു. രണ്ടു വ്യത്യസ്തപ്രസിഡന്റുമാരുടെ കീഴിൽ വൈസ് പ്രസിഡന്റാകുന്ന രണ്ടു പേരിൽ ഒരാളാണ് ഇദ്ദേഹം.ജോൺ ക്വിൻസി ആഡംസ് ,ആൻഡ്രൂ ജാക്സൺ എന്നീ അമേരിക്കൻ പ്രസിഡന്റുമാർക്ക് കീഴിൽ വൈസ് പ്രസിഡന്റായിരുന്നു.അമേരിക്കയുടെ നാലാമത്തെ വൈസ് പ്രസിഡന്റായിരുന്ന ജോർജ് ക്ലിന്റൺ ആണ് രണ്ടാമത്തെയാൾ. അടിമത്തത്തിനെതിരെ ശക്തമായ നിലപാടെടുത്ത വ്യക്തിയായിരുന്നു ജോൺ സി. കൽഹൗൻ. 1832 ഡിസംബർ 29 മുതൽ 1843 മാർച്ച് നാലുവരെയും 1845 നവംബർ 26 മുതൽ 1850 മാർച്ച് 31 വരെയും സൗത്ത് കരോലിനയിൽ നിന്ന് സെനറ്ററായിരുന്നു.പൗരസ്ത്യ വിശ്വാസങ്ങൾക്കും ആചാരങ്ങൾക്കുമെതിരെ ശക്തമായ നിലപാടെടുത്ത ഇദ്ദേഹത്തെ ഉരുക്കു മനുഷ്യൻ എന്ന അപരനാമത്തിൽ അറിയപ്പെട്ടിരുന്നു.ജനായത്ത ഭരണ സംവിധാനം അടിമത്തത്തിനും ന്യൂനപക്ഷ അവകാശങ്ങൾക്കും അംഗീകാരം നൽകുന്നവയാണെന്നായിരുന്നു അദ്ദേഹത്തിന്റെ സങ്കൽപം.

1782 മാർച്ച് 18ന് സൗത്ത് കരോലിനയിലെ അബ്ബെവില്ലെ ജില്ലയിൽ പാട്രിക് കൽഹൗൻ, മാർത്ത കാൾഡ്‌വെൽ ദമ്പതികളുടെ നാലാമത്തെ മകനായി ജനിച്ചു.


</doc>
<doc id="353055" url="https://ml.wikipedia.org/wiki?curid=353055" title="ടി.എൻ.എ. പെരുമാൾ">
ടി.എൻ.എ. പെരുമാൾ

ഇന്ത്യക്കാരനായ വന്യ ജീവി ഫോട്ടോഗ്രാഫറാണ് തഞ്ചാവൂർ നടേശാചാരി പെരുമാൾ എന്ന ടി.എൻ.എ. പെരുമാൾ(ജനനം 1932).

1960 മുതൽ വിവിധ ഫ്ലോറകളുടെയും ഫോണകളുടെയും ചിത്രമെടുക്കുന്ന അദ്ദേഹത്തിന് നിരവധി ദേശീയ അന്തർദേശീയ പുരസ്കാരങ്ങൾ ലഭിച്ചിട്ടുണ്ട്. 1961 മുതൽ ബാംഗ്ലൂരിലെ മൈസൂർ ഫോട്ടോഗ്രാഫിക് സൊസൈറ്റി അംഗമാണ്

1960 കളിലും 1970 കളിലും നിരവധി ബ്ലാക്ക് ആൻഡ് വൈറ്റ് ഫോട്ടോഗ്രാഫുകളിലൂടെ വനത്തെയും വന്യജീവികളെയും ചിത്രീകരിച്ചിട്ടുണ്ട്. നിരവധി ഫോട്ടോ പുരസ്കാര നിർണ്ണയ സമിതികളുടെ ജൂറിയായും പ്രവർത്തിച്ചിട്ടുണ്ട്. ഈ രംഗത്തെ തുടക്കക്കാർക്കുള്ള നിരവധി വർക്ക്ഷോപ്പുകളും നയിച്ചിട്ടുണ്ട്.


2012 മുതൽ ബാംഗ്ലൂർ കേന്ദ്രീകരിച്ചു പ്രവർത്തിക്കുന്ന ഇദ്ദേഹം Reminiscences of a Wildlife Photographer  എന്ന 300 ഓളം തന്റെ പ്രധാന ചിത്രങ്ങളുള്ള പുസ്തകത്തിന്റെ രചനയിലാണ്.


</doc>
<doc id="353056" url="https://ml.wikipedia.org/wiki?curid=353056" title="ലാബ്രിന്ത്">
ലാബ്രിന്ത്

ഗ്രീക്ക് പുരാണത്തിൽ ക്രീറ്റ് നാട്ടുരാജ്യത്തിലെ മിനോസ് എന്ന രാജാവിന്റെ ശില്പിയായിരുന്ന ഡേഡലസ് ക്നോസോസ് എന്ന സ്ഥലത്ത് നിർമ്മിച്ച കുരുക്കുകൾ നിറഞ്ഞ വിഭ്രമാത്മകമായ നിർമ്മിതിയാണ് ലാബ്രിന്ത്. മിനോടോർ എന്ന നരഭോജിയായ ഭീകരജന്തുവിനെ പുറത്തുകടക്കാനാവാത്തവിധം തടഞ്ഞു വെക്കാനാണ് ലാബിരിന്ത് രൂപകല്പന ചെയ്യപ്പെട്ടത്. ലാബിരിന്ത് നിർമിച്ചശേഷം ഡെഡാലസിനു പോലും അതിനകത്തു നിന്ന് പുറത്തുകടക്കാൻ ഏറെ ക്ലേശിക്കേണ്ടി വന്നു. . മിനോടോറിനെ പിന്നീട് തെസ്യുസ് കൗശലപൂർവം വധിച്ചു. 

430 ബിസി മുതലുള്ള നാണയങ്ങളിൽ വിവിധതരത്തിലുള്ള ലാബ്രിന്തുകളുടെ ചിത്രങ്ങൾ കണ്ടെത്തിയിട്ടുണ്ട്. വിവിധ ശാഖകളായി പിരിഞ്ഞതും അടഞ്ഞ ഇടങ്ങളുള്ളതുമായ പാറ്റേണുകളും പുറത്തേക്ക് ഒരേ ഒരു വഴിമാത്രമുള്ളതും അടഞ്ഞ ഇടങ്ങളില്ലാത്തതുമായ താരതമ്യേന എളുപ്പവുമായ പാറ്റേണുകളും ഇത്തരം നാണയങ്ങളിൽ പ്രത്യക്ഷപ്പെട്ടിട്ടുണ്ട്. ലാാബ്രിന്തുകളെ സൂചിപ്പിക്കാനായി അതുപോലുള്ള പല പാറ്റേണുകളും ഉപയോഗിച്ചു കണ്ടിട്ടുണ്ട്. എന്തായാലും മിനോടോർ ഈ സങ്കീർണ്ണമായ ചുറ്റുവഴിക്കോട്ടയിൽ കുടുങ്ങിപ്പോയിട്ടുണ്ട്. ലാബ്രിന്തുകളുടെ രൂപകൽപനകൾ വലുതും സങ്കീർണ്ണവുമായിരുന്നുവെങ്കിലും റോമൻ കാലഘട്ടം വരെ ലാബ്രിന്തുകളുടെയെല്ലാം രൂപകൽപ്പനകൾ ഒറ്റവഴിമാത്രമുള്ളതായിരുന്നു. റിനൈസൻസ് കാലഘട്ടത്തിനുശേഷം പൂന്തോട്ട ലാബ്രിന്തുകൾ പ്രചാരത്തിലായതിനുശേഷമാണ് അനേകം അടഞ്ഞവഴികളുള്ള ശിഖിര ചുറ്റുവഴികൾ പ്രാബല്യത്തിൽ വന്നത്. 


</doc>
<doc id="353060" url="https://ml.wikipedia.org/wiki?curid=353060" title="സ്മാൾ മഗല്ലെനിക് ക്ലൗഡ്">
സ്മാൾ മഗല്ലെനിക് ക്ലൗഡ്

സ്മാൾ മഗല്ലനിക് ക്ലൗഡ് (നെബുകുല മൈനർ) ക്ഷീരപഥത്തിലുള്ള ഒരു കുള്ളൻ താരാപഥമാണ് . ഇത് ഒരു രൂപരഹിത താരാപഥമായി കണക്കാക്കപ്പെട്ടിരിക്കുന്നു. ഇതിന് 7000 പ്രകാശവർഷം വ്യാസമുണ്ട്. ഇതിൽ അനേകം മില്യൺ നക്ഷത്രങ്ങളുണ്ട്. 7 ബില്യൺ മടങ്ങ് സൂര്യന്മാരുടെ അത്രയും പിണ്ഡം ഈ താരാപഥത്തിൽ അടങ്ങിയിരിക്കുന്നു. ഇതിന്റെ മദ്ധ്യത്തിലുള്ള ഒരു വരപോലുള്ള ഭാഗം ഇത് ഒരുകാലത്ത് ഒരു ബാരീഡ് സ്പൈറൽ താരാപഥമായിരുന്നു എന്ന് അനുമാനിക്കുന്നു. ക്ഷീരപഥം ഇതിനെ സ്വാധീനിക്കുകയും ഇത് ക്രമരഹിതമായി തീരുകയും ചെയ്തു. 200,000 പ്രകാശവർഷം അകലെ സ്ഥിതിചെയ്യുന്ന ഇത് ക്ഷീരപഥത്തിന്റെ അടുത്തുള്ള ഒരു വസ്തുവാണ്. നഗ്നനേത്രങ്ങൾകൊണ്ട് കാണാവുന്ന ഏറ്റവും അകലെയുള്ള വസ്തുക്കളിൽ ഒന്നാണ് സ്മാൾ മഗല്ലനിക് ക്ലൗഡ്. 

ശരാശരി ഡെക്ലിനേഷൻ -73 ആയ  ചെറിയ മഗല്ലനിക മേഘം വടക്കേ അർദ്ധഗോളത്തിലെ ഏറ്റവും താഴ്ന്ന ലാറ്റിറ്റ്യൂഡുകളിൽനിന്നും, തെക്കേ അർദ്ധഗോളത്തിൽ നിന്നുമാത്രമേ കാണാൻ കഴിയുകയുള്ളു. ടുകാന എന്ന നക്ഷത്രഗണത്തിലും ജലസർപ്പം നക്ഷത്രഗണത്തിലുമായാണ് ചെറിയ മഗല്ലനിക മേഘം സ്ഥിതിചെയ്യുന്നത്.  3 ഡിഗ്രിവീതിയിൽ വളരെ മങ്ങിയ ഒരു പ്രകാശ പടലമായി ഇത് ആകാശത്ത് കാണാം. ഇതിന് വളരെ കുറഞ്ഞ കാന്തികമാനമുള്ളതുകൊണ്ട് വ്യക്തമായി കാണാനായി വളരെ വ്യക്തമുള്ള രാത്രിയാകാശം ദൃശ്യമാകുന്ന ചുറ്റുപാടുനിന്നുമുള്ള പ്രകാശം വളരെ കുറഞ്ഞ നഗരപ്രകാശം സ്വാധീനിക്കാത്ത സ്ഥലങ്ങളാണ് നല്ലത്.  ചെറിയ മഗല്ലനിക മേഘവും വലിയ മഗല്ലനിക മേഘവും ഒരു ദ്വയമായാണ് കാണപ്പെടുക. വലിയ മഗല്ലനിക മേഘം ഇതിൽനിന്ന 20 ഡിഗ്രികൂടി അകലെയാണ്. ഇവരണ്ടും ലോക്കൽഗ്രൂപ്പിലെ അംഗങ്ങളാണ്.



</doc>
<doc id="353063" url="https://ml.wikipedia.org/wiki?curid=353063" title="അനിത ദേശായി">
അനിത ദേശായി

പ്രശസ്തയായ ഇന്ത്യൻ - ഇംഗ്ലീഷ് എഴുത്തുകാരിയാണ് അനിത ദേശായി. സ്ത്രീ മനസ്സിന്റെ അന്തഃസംഘർഷങ്ങളും പ്രശ്നങ്ങളും പ്രമേയവത്ക്കരിക്കുന്നതിൽ കൂടുതൽ ശ്രദ്ധ ചെലുത്തിയ ഈ എഴുത്തുകാരി മധ്യവർഗ്ഗത്തിലെ നഗരവത്കൃതസ്ത്രീയുടെ പ്രശ്നങ്ങളാണ് പ്രധാനമായും തന്റെ കൃതികളിൽ ആവിഷ്കരിക്കുന്നത്. സ്ത്രീയുടെ ഗാർഹിക പ്രശ്നങ്ങൾ, നഗരജീവിതം, മനഃശാസ്ത്രപരമായ മനുഷ്യന്റെ പ്രതിസന്ധി തുടങ്ങിയ നിരവധി പ്രശ്നങ്ങൾ ഇവരുടെ കൃതികളിൽ നിറഞ്ഞുനിൽക്കുന്നു. ഇവരുടെ കൃതികൾ മൂന്ന് തവണ ബുക്കർ സമ്മാനത്തിന് നിർദ്ദേശിക്കപ്പെട്ടിട്ടുണ്ട്. 2014ൽ ഭാരത സർക്കാർ പദ്മവിഭൂഷൺ നൽകി ആദരിച്ചു. ബുക്കർ സമ്മാനം നേടിയ കിരൺ ദേശായി ഇവരുടെ മകളാണ്.

1937-ൽ ബംഗാളിയായ ഡി.എൻ. മജുംദാറിന്റെയും ജർമ്മൻകാരിയായ ടോണി നൈമിന്റെയും മകളായി മസൂറിയിൽ ജനിച്ചു. അനിത മജുംദാർ എന്നായിരിന്നു ആദ്യകാലത്തെ പേര്. ക്യൂൻമേരി എച്ച്.എസ്.എസ്., ഡൽഹി സർവകലാശാലഎന്നിവടങ്ങളിലായി വിദ്യാഭ്യാസം പൂർത്തിയാക്കി. ഇംഗ്ലീഷ് മാധ്യമത്തിലാണ് പ്രാഥമിക വിദ്യാഭ്യാസം ലഭിച്ചത്. ഇത് പിന്നീട് സാഹിത്യരചനകൾ ഇംഗ്ലീഷ് ഭാഷയിൽ ചെയ്യുന്നതിന് കാരണമായി. 
അശ്വിൻ ദേശായി ആണ് ഭർത്താവ്. അമേരിക്കയില മസ്സാചുസെറ്റ്സ് ഇൻസ്റ്റിറ്റ്യൂട്ട് ഓഫ് ടെക്നോളജിയിൽ മാനവിക വിഷയങ്ങളിലെ പ്രൊഫസറായും നിരവധി വിദേശ കലാശാലകളിൽ അധ്യാപികയായും ദേശായി സേവനമനുഷ്ടിച്ചിട്ടുണ്ട്.
ചെറുപ്രായത്തിൽ തന്നെ എഴുതിത്തുടങ്ങിയ അനിത ദേശായിയുടെ ആദ്യ ചെറുകഥ ഒൻപതാമത്തെ വയസ്സിൽ പ്രസിദ്ധപ്പെടുത്തി. 1963-ൽ ആദ്യ നോവലായ "ദി പിക്കോക്ക്" പ്രസിദ്ധീകരിച്ചു. 1965-ൽ വ്യത്യസ്ത ജീവിതരീതികൾ തിരഞ്ഞെടുത്ത മൂന്നു സഹോദരിമാരുടെ കഥ പറയുന്ന "വോയ്സെസ് ഇൻ ദ് സിറ്റി" എന്ന കൃതിയും പ്രകാശിതമായി. 1995-ൽ പ്രസിദ്ധീകരിച്ച "ജേർണി റ്റു ഇത്താക്ക"യാണ് ഇവരുടെ മറ്റൊരു പ്രധാന കൃതി. 1982-ൽ പ്രസിദ്ധീകരിച്ച "ദി വില്ലേജ് ബൈ ദി സീ" എന്ന ബാലസാഹിത്യകൃതിക്ക് ഗാർഡിയൻ പുരസ്കാരം (ഇംഗ്ലണ്ട്) ലഭിച്ചു. 1978-ൽ "ഫയർ ഓൺ ദി മൌണ്ട്" എന്ന കൃതിയ്ക്ക് നാഷനൽ അക്കാദമി ഒഫ് ലെറ്റേഴ്സ് അവാർഡ് ലഭിച്ചു. "ബൈ ബൈ ബ്ലാക്ക് ബേഡ്"(1971), "വെയർ ഷാൽ വി ഗോ ദിസ് സമ്മർ" (1975), "ക്ലീയർ ലൈറ്റ് ഒഫ് ഡേ" (1980), "ഫാസ്റ്റിംഗ് ഫീസ്റ്റിംഗ്" എന്നിവയാണ് അനിതയുടെ മറ്റു പ്രധാന കൃതികൾ.


</doc>
<doc id="353068" url="https://ml.wikipedia.org/wiki?curid=353068" title="എഗെഗിക്">
എഗെഗിക്

ഇഗെഗിക് എന്ന സ്ഥലം (സെൻട്രൽ അലാസ്കൻ യുപിക് ഭാക്ഷയിൽ Igyagiiq ) ലേക്ക് ആൻറ് പെനിൻസുല ബറോയിലുള്ള ഐക്യനാടുക്ളുടെ സംസ്ഥാനമായ അലാസ്കയിലെ ഒരു പട്ടണമാകുന്നു. അലാസ്ക അർദ്ധ ദ്വീപിലെ ഈ പട്ടണം ഇഗെഗിക് നദിയുടെ അഴിമുഖത്തിൻറ തെക്കെ കരയിലാണ്. മത്സ്യബന്ധനമാണ് ഈ പട്ടണത്തിലെ ആളുകളുടെ പ്രധാന തൊഴിൽ. 2010 ൽ പൂർത്തിയായ ഐക്യനാടുകളുടെ സെൻസസ് അനുസിരിച്ച് ഈ ചെറു പട്ടണത്തിലെ ജനസംഖ്യ കേവലം 109 മാത്രമാണ്

ഈ പട്ടണത്തിന്റെ അക്ഷാംശം 58.215N ഉം രേഖാംശം  -157.375W ഉം ആകുന്നു. 

ഐക്യനാടുകളുടെ സെൻസസ് ബ്യൂറോയുടെ, കണക്കെടുപ്പനുസരിച്ചുള്ള പട്ടണത്തിന്റെ വിസ്തൃതി , ആണ്. ഇതിൽ കരഭാഗവും (75.54%) ജലവുമാണ്.

രണ്ടായിരാമാണ്ടിലെ സെൻസസ് കണ്ക്കുകളനുസരിച്ച് 64 ആളുകളും 44 ഗൃഹസമുച്ഛയങ്ങളുമുണ്ട് ഇവിടെ. ഈ പട്ടണത്തിലെ ജനസാന്ദ്രത ഓരോ സ്കയർ മൈലിനും (1.4/km²) 3.5 പേരാണ്. ജനങ്ങളുടെ വർഗ്ഗം തിരിച്ചുള്ള കണ്ക്കുകളിൽ 18.97 ശതമാനം പേർ വെളുത്ത വർഗ്ഗക്കാരും 57.76% പേർ നേറ്റീവ് ഇന്ത്യൻസും 0.86% ഏഷ്യൻ വംശജരും 22.41 ശതമാനം പേർ രണ്ടോ മൂന്നോ വിഭാഗത്തിൽപ്പെട്ടവരുമാണ്. ജനങ്ങളിൽ 6.90 ശതമാനം പേർ ഹിസ്പാനിക് അല്ലെങ്കില ലാറ്റിൻ വിഭാഗത്തിൽപ്പെട്ടവരാണ്.

</doc>
<doc id="353070" url="https://ml.wikipedia.org/wiki?curid=353070" title="മിനോടോർ">
മിനോടോർ

മിനോടോർ (Minotaur) ഗ്രീക്ക് പുരാണത്തിലെ ഒരു ബീഭത്സജന്തുവാണ്. ശരീരത്തിന്റെ പകുതി ഭാഗം കാളയുടേയും പകുതിഭാഗം മനുഷ്യന്റേതുമായിരുന്നു.

ക്രീറ്റിലെ രാജാവ് മിനോസിന് സാഗരദേവൻ പൊസൈഡൺ അതിസുന്ദരനായ ഒരു കാളക്കുട്ടിയെ സമ്മാനിച്ചു. ഈ കാളക്കുട്ടിയെ യഥാവിധി തനിക്കുതന്നെ ബലിയർപ്പിക്കണമെന്നായിരുന്നു പൊസൈഡണിന്റെ കല്പന. എന്നാൽ കാളക്കുട്ടിയുടെ രൂപഭംഗി മിനോസിനെ ആകർഷിച്ചു. അയാൾ അതിനെ വളർത്തി വലുതാക്കി. ക്രുദ്ധനായ പോസൈഡൺ പ്രതികാരം ചെയ്തു. മിനോസിന്റെ പത്നി പസിഫേയെ, കാളക്കുട്ടിയിൽ അനുരക്തയാക്കി. ആ ബന്ധത്തിൽ നിന്നു പിറന്ന ഭീകരജന്തുവായിരുന്നു മിനോടോർ. 

മിനോസിന് മിനോടോറിനെ കൊല്ലാൻ മനസ്സു വന്നില്ല. പകരം അതിനെ തടവിലിടാനായി രാജശില്പി ഡെഡാലസിന്റെ സഹായം തേടി. ഡെഡാലസ് പുറത്തുകടക്കാനാവാത്തവിധം കുരുക്കുകൾ നിറഞ്ഞ ലാബിരിന്ത് പണി കഴിപ്പിച്ചു. മിനോടോർ അതിനകത്ത് സ്വതന്ത്രമായി ഓടി നടന്നെങ്കിലും ഒരിക്കലും രക്ഷപ്പെടാനായില്ല. മിനോസ് യുദ്ധത്തടവുകാരെ മിനോടോറിന് ഭക്ഷണമായി നല്കി. 

മിനോസിന്റെ ഏക പുത്രൻ അന്ഡ്രോജിസ് ഏഥൻസിൽ വെച്ച് കൊല്ലപ്പെട്ടപ്പോൾ മിനോസ് ഏഥൻസ് ആക്രമിച്ചു കീഴടക്കി. ഒമ്പതു വർഷം കൂടുമ്പോൾ ഏഴു യുവാക്കളേയും ഏഴു യുവതികളേയും മിനോടോറിനു ഭക്ഷണമായി നല്കണമെന്ന് ഏഥൻസുകാരോട് കല്പിച്ചു. ഈ പതിവ് തുടർന്നു പോകെ തേസിയസ് ഏഥൻസ് സന്ദർശിക്കാനെത്തി. ഏഥൻസുകാരുടെ സഹായിക്കാൻ തീരുമാനിച്ചു. ഇരകളുടെ കൂട്ടത്തിൽ സ്വയം ഉൾപ്പെടുത്തി.

ക്രീറ്റിൽ എത്തിയ ഇരകൾ നാട്ടുകാരുടെ മുമ്പാകെ പ്രദർശിപ്പിക്കപ്പെട്ടു. കാണികളുടെ കൂട്ടിൽ മിനോസിന്റെ പുത്രി അരിയാഡ്ണിയും ഉണ്ടായിരുന്നു. അരിയാഡ്ണി പ്രഥമദർശനത്തിൽ തേസിയസിൽ അനുരക്തയായി. ലാബിരിന്തിൽ നിന്ന് പുറത്തുകടക്കാനുള്ള ഉപായം ഡെഡാലസിൽ നിന്നു മനസ്സിലാക്കിയെടുത്തു. ഒരു നൂല്പന്തായിരുന്നു സൂത്രം. അതിന്റെ ഒരു തുമ്പ് അകത്തേക്കു പ്രവേശിക്കുന്ന വാതിലിൽ കെട്ടിയിട്ട് പന്തഴിച്ച് അകത്തു കടക്കണം. പിന്നീട് അതേ ചരടു പിടിച്ച് തിരിച്ചു വരാമെന്ന് അരിയാണി പറഞ്ഞുകൊടുത്തു. 

ഉറങ്ങിക്കിടന്നിരുന്ന മിനോടോറിനെ മുഷ്ടികളുപയോഗിച്ച്യു ഞെരിച്ചുകൊന്ന ശേഷം(വാളുകൊണ്ടാണ് കൊന്നതെന്നും പറയപ്പെടുന്നു) തേസിയസ് ചരടു പിടിച്ച് പുറത്തെത്തി. പക്ഷേ വിജയത്തിമിർപ്പിൽ രക്ഷപ്പെടുമ്പോൾ അരിയാഡ്ണെയെ കൂടെ കൂട്ടാൻ തേസിയസ് മറന്നു പോയെന്നും അതല്ല കടൽച്ചൊരുക്കു പിടിപെട്ട് അവളെ ഇടക്കു വെച്ച് ഉപേക്ഷിക്കേണ്ടി വന്നതാണെന്നും ബഹുവിധ കഥകൾ. 


</doc>
<doc id="353077" url="https://ml.wikipedia.org/wiki?curid=353077" title="സെൻറ് ജോർജ്, അലാസ്ക">
സെൻറ് ജോർജ്, അലാസ്ക

സെൻറ് ജോർജ് (അല്യൂട്ട് ഭാക്ഷയിൽ: Anĝaaxchalux̂) അലേഷ്യൻ വെസ്റ്റ് സെൻസസ് മേഖലയിലുൾപ്പെടുത്തിയിട്ടുള്ള യു.എസ്. സംസ്ഥാനമായ അലാസ്കയിലെ ഒരു ചെറു പട്ടണമാണ്. 2010 ലെ യു.എസ്. സെൻസസിൽ ഈ പട്ടണത്തിൽ 102 പേരുള്ളതായി കണക്കാക്കിയിരിക്കുന്നു. ബെറ്ംഗ് കടലിൽ പ്രിബിലോഫ്സ് എന്ന ചെറു അഗ്നിപർവ്വത ദ്വീപസമൂഹങ്ങളിലുൾപ്പെട്ട സെൻറ് ജോർജ് ദ്വീപിലെ പ്രധാന ആവാസ മേഖലായണിത്.

</doc>
<doc id="353080" url="https://ml.wikipedia.org/wiki?curid=353080" title="കെ-വൈർ ശസ്ത്രക്രിയ">
കെ-വൈർ ശസ്ത്രക്രിയ

ഒടിഞ്ഞ അസ്ഥികൾ കൂട്ടിയോജിച്ച് ഉറപ്പിച്ച് നിർത്താൻ ഉപയോഗിക്കുന്ന നേർത്ത സ്റ്റെയിൻലെസ്സ് സ്റ്റീൽ കമ്പിയാണ് കിഷ്നർ വൈർ (Kirschner wire /K-wire) അഥവാ കെ-വൈർ. 1909ൽ ആദ്യമായി ഈ വിദ്യ പ്രയോഗിച്ച ജർമ്മൻ സർജനായിരുന്ന മാർട്ടിൻ കിഷ്നർ ആണ് ഇതിന്റെ ഉപജ്ഞാതാവ്.  ഇന്ന് മൃഗങ്ങളിലും മനുഷ്യരിലും ഈ സംവിധാനം വ്യാപകമായി ഉപയോഗിക്കപ്പെടുന്നു. ത്വക്കിലൂടെ ഡ്രിൽ ഉപയോഗിച്ച് പിരിച്ച് കയറ്റുകയാണ് സാധാരണ ചെയ്യാറുള്ളത്. വിട്ടുമാറിയ അസ്ഥി കഷണങ്ങളെ ഒന്നിപ്പിച്ച് ഉറപ്പിക്കുകയാണ് ഇതിന്റെ ധർമ്മം.



</doc>
<doc id="353081" url="https://ml.wikipedia.org/wiki?curid=353081" title="മിനോസ്">
മിനോസ്

ഗ്രീക്ക് പുരാണേതിഹാസങ്ങളിലെ മിനോസ് (Minos) ( ), ക്രീറ്റിലെ രാജാവാണ്. ഗ്രീക്ക് ദേവൻ സ്യൂസിന്റേയും സിഡോൺ രാജകുമാരി യുറോപയുടെയും പുത്രനുമാണ്.
യൂറോപയുടെ സൗന്ദര്യത്തിൽ ആകൃഷ്ടനായ സ്യൂസ് ഒരു കാളക്കുട്ടിയുടെ രൂപത്തിൽ യുറോപയെ ക്രീറ്റ് എന്ന ദ്വീപിലേക്കു കടത്തിക്കൊണ്ടു പോയി. അവിടെ പാർപ്പിച്ചു. യുറോപ്പക്ക് മൂന്നു പുത്രന്മാർ ജനിച്ചു- മിനോസ്, റഡമന്തസ്, സർപിഡൺ.ക്രീറ്റിലെ രാജാവ് അസ്റ്റീരിയസ് മൂന്നു ബാലന്മാരേയും ദത്തെടുത്തു. വളർത്തച്ഛന്റെ മരണശേഷം മിനോസ് സിംഹാസനമേറി. ഇത് മിനോവൻ സംസാകാരത്തിന്റെ തുടക്കമാണെന്ന് അഭീിപ്രായവും ഉണ്ട്. മിനോസ് എന്നത് സ്ഥാനപ്പേരു മാത്രമാണന്നും പുരാണകഥകളും ഐതിഹ്യങ്ങളും ഒട്ടനവധി തലമുറകളിലൂടെ കടന്നു പോകുന്നെന്നും, പറയപ്പെടുന്നു. 

സാഗരദേവൻ പൊസൈഡണിന്റെ ശാപം മൂലം മിനോസിന്റെ പത്നിക്ക് ജനിച്ച ബീഭത്സജന്തുവായിരുന്നു മിനോടോർ. മിനോടോറിനെ തളച്ചിടാനായി രാജശില്പി ഡെഡാലസ് ലാബിരിന്ത് പണിതീർത്തു. അയൽരാജ്യമായ ഏഥൻസ് സന്ദർശനത്തിനിടയിൽ, മിനോസിന്റെ പുത്രൻ ആൻഡ്രജസ് കൊല്ലപ്പെട്ടു. ക്രുദ്ധനായ മിനോസ് ഏഥൻസ് ആക്രമിച്ചു കീഴ്പെടുത്തി. മിനോടോറിനു ഭക്ഷണമായി ഒമ്പതു കൊല്ലം കൂടുമ്പോൾ ഏഴു യുവാക്കന്മാരേയും ഏഴു യുവതികളേയും ഏഥൻസ് ക്രീറ്റിലേക്ക് അയക്കണമെന്ന് മിനോസ് കല്പിച്ചു. അങ്ങനെ അതൊരു പതിവായി. വർഷങ്ങൾക്കു ശേഷം തേസിയസ് ഏഥൻസിന്റെ സഹായത്തിനെത്തി. ഏഴു യുവാക്കളിലൊരാളായി മിനോടോറിന്റെ ഇരയാവാൻ ക്രീറ്റിലെത്തിയ തേസിയസിൽ മിനോസിന്റെ പുത്രി അരിയാഡ്ണി അനുരക്തയായി. ലാബിരിന്തിൽ തളക്കപ്പെട്ട മിനോടോറിൽ നിന്ന് രക്ഷപ്പെടാനുള്ള ഉപായം ഡെഡാലസിൽ നിന്നു ചോർത്തിയെടുത്ത് അരിയാഡ്ണി തേസിയസിനു നല്കി. മിനോട്ടോറിനെ കൊന്ന് തേസിയസ് രക്ഷപ്പെട്ടു.

തേസിയസിന് രക്ഷാമാർഗ്ഗം ചൊല്ലിക്കൊടുത്ത കുറ്റത്തിന് മിനോസ് , രാജശില്പിയേയും മകൻ ഇകാറസിനേയും ലാബിരിന്തിൽ തടവിലിട്ടു. തനിക്കും മകനുമായി രണ്ടു ജോഡി ചിറകുകൾ ഉണ്ടാക്കി ഇരുവരും ആകാശമാർഗ്ഗം രക്ഷപ്പെട്ടു. ചിറകുകൾ മെഴുകുപയോഗിച്ചാണ് ശരീരത്തോട് ഒട്ടിച്ചു വെച്ചത്. സൂര്യതാപം മൂലം മെഴുക് ഉരുകുമെന്നതിനാൽ അധികം ഉയരത്തിൽ പറക്കരുതെന്ന് ഡെഡാലസ് മകനെ ഉപദേശിച്ചിരുന്നു. പക്ഷേ മകനത് ശ്രദ്ധിക്കാതെ, ഉയർന്നു പൊങ്ങി. സൂര്യന്റെ ചൂടുതട്ടി മെഴുക് ഉരുകി, ഇകാറസിന്റെ ചിറകുകൾ പൊഴിഞ്ഞു വീണു, ഇകാറസും താഴെ കടലിൽ വീണു. ഡെഡാലസ് സിസിലിയിലേക്ക് രക്ഷപെട്ടു.സിസിലിയിലെ രാജാവ് ഡെഡാലസിന് അഭയം നല്കി.
മിനോസ് അടങ്ങിയിരുന്നില്ല. ഡെഡാലസിനെ കണ്ടു പിടിച്ചേ അടങ്ങൂ എന്ന വാശിയിൽ സമർഥമായി ഒരു മത്സരം സംഘടിപ്പിച്ചു. അറ്റം കാണാനാകാത്ത ഒട്ടനവധി ഉൾപ്പിരിവുകളുള്ള ഒരു ശംഖിലൂടെ നൂലു കോർത്തെടുക്കണം. ലോകമൊട്ടാകെ മത്സരം കൊട്ടിഘോഷിക്കപ്പെട്ടു. സിസിലിയിലെ രാജാവിനോട് ഡെഡാലസ് പറഞ്ഞു തനിക്കതിനു കഴിയുമെന്ന്. ശംഖിന്റെ അടഞ്ഞ ഭാഗത്ത് ഒരു ചെറിയ സുഷിരമുണ്ടാക്കി, അതിലൂടെ ഒരു നൂലിന്റെ തുമ്പ് കയറ്റി. തുമ്പത്ത് ഒരു ഉറുമ്പിനെ ഒട്ടിച്ചു വെച്ചിരുന്നു. ഉറുമ്പ് നൂലും വലിച്ച് മറു ഭാഗത്തെത്തി. ഡെഡാലസിനു മാത്രമേ ഇത്തരമൊരു സൂത്രം ചിന്തിച്ചെടുക്കാനാവൂ എന്ന് മിനോസിനറിയാമായിരുന്നു. 
മിനോസ് സിസിലിയിലെത്തി, ഡെഡാലസിനെ പിടികൂടാൻ. പക്ഷേ സിസിലിയിലെ രാജാവ് എതിർത്തു നിന്നു. ഈ യുദ്ധത്തിൽ മിനോസ് മരിച്ചു, അതല്ല ചതിയിൽ കൊല്ലപ്പെട്ടതാണെന്നും പറയുന്നു. സിസിലി രാജാവ് മിനോസിനെ സന്ധിസംഭാഷണത്തിനു ക്ഷണിച്ചെന്നും അതിനുമുമ്പ് മിനോസിനോട് കുളിച്ചു അല്പനേരം വിശ്രമിക്കാൻ ഉപദേശിച്ചുവെന്നും കുളിത്തൊട്ടിയിൽ ഇറങ്ങിയ മിനോസിന്റെ ദേഹത്തേക്ക് സിസിലി രാജാവും ഡെഡാലസും ചേർന്ന് തിളച്ച വെള്ളമൊഴിച്ചു, മിനോസ് വെന്തു മരിച്ചു. 

മരണാനന്തരം മിനോസിന് പരലോകത്തിൽ ന്യായാധിപന്റെ ജോലി ലഭിച്ചതായും കഥയുണ്ട്. അകാലമൃത്യുവടഞ്ഞ ആത്മാക്കൾക്ക് ന്യായമായ ശിക്ഷയോ രക്ഷയോ നല്കുന്ന ചുമതല മിനോസിന്റേതായിരുന്നു. 


</doc>
<doc id="353088" url="https://ml.wikipedia.org/wiki?curid=353088" title="മുസ്ലീം ജമാഅത്ത്">
മുസ്ലീം ജമാഅത്ത്

ഇന്ത്യയിലെ പ്രമുഖ ദേശീയ മുസ്‌ലിം സംഘടനയാണ് മുസ്‌ലിം ജമാഅത്. മലപ്പുറം മുനിസിപ്പൽ ടൗൺ ഹാളിൽ 2015 ഒക്ടോബർ 10നാണ് പ്രഖ്യാപനം നടത്തിയത്. കാന്തപുരം എ.പി. അബൂബക്കർ മുസ്‌ലിയാർ പ്രഥമ പ്രസിഡന്റും സയ്യിദ് ഇബ്‌റാഹീമുൽ ഖലീൽ ബുഖാരി പ്രഥമ ജനറൽ സിക്രട്ടറിയുമാണ്. അഖിലേന്ത്യാ സുന്നി ജംഇയ്യത്തുൽ ഉലമയുടെ ബഹുജന സംഘടനയായ മുസ്‌ലിം ജമാഅതിന് കേരളം, തമിഴ്‌നാട്, കർണാടക, കശ്മീർ, ഡെൽഹി എന്നിവിടങ്ങളിൽ സംസ്ഥാന കമ്മിറ്റികളുണ്ട്.



</doc>
<doc id="353096" url="https://ml.wikipedia.org/wiki?curid=353096" title="ഗൺസ് എൻ' റോസസ്">
ഗൺസ് എൻ' റോസസ്

ഒരു അമേരിക്കൻ ഹാർഡ് റോക്ക് സംഗീത സംഘമാണ് ഗൺസ് എൻ' റോസസ് .1985-ൽ ലോസ് ഏഞ്ചൽസിൽ വെച്ചാണ് ഈ സംഘം രൂപീകൃതമായത്.ഗായകൻ ആക്സൽ റോസ്, പ്രധാന ഗിറ്റാറിസ്റ്റായി സ്ലാഷ്, റിഥം ഗിറ്റാറിസ്റ്റായി ഇസ്സി സ്റ്റാർഡ്ലിൻ ബാസ്സ് വാദ്യകനായി ഡഫ് മക് ഗാകൻ ഡ്രമ്മറായി സ്റ്റീവൻ അഡ്ലർ എന്നിവർ ചേർന്നാണ് ഈ സംഗീത സംഘം രൂപീകരിച്ചത്. ആറ് സ്റ്റുഡിയോ ആൽബങ്ങൾ പുറത്തിറക്കിയിട്ടുള്ള ഇവർ 10 കോടി ആൽബങ്ങൾ ലോകമെമ്പാടുമായി വിറ്റഴിച്ചു കൊണ്ട് ഏറ്റവും കൂടുതൽ ആൽബങ്ങൾ വിറ്റഴിച്ചിട്ടുള്ള സംഗീത സംഘങ്ങളിൽ ഒന്നാണ്. "ലോകത്തിലെ ഏറ്റവും അപകടകാരികളായ സംഗീത സംഘം" എന്ന പേരിൽ അറിയപ്പെടുന്ന ഇവരെ 2012 ൽ റോക്ക് ആൻഡ് റോൾ ഹോൾ ഓഫ് ഫെയിം - ൽ ചേർക്കപ്പെട്ടിട്ടുണ്ട്.

</doc>
<doc id="353097" url="https://ml.wikipedia.org/wiki?curid=353097" title="ചർച്ച് ഹിസ്റ്ററി:സ്റ്റഡീസ് ഇൻ കൃസ്റ്റ്യാനിറ്റി ആന്റ് കൾച്ചർ">
ചർച്ച് ഹിസ്റ്ററി:സ്റ്റഡീസ് ഇൻ കൃസ്റ്റ്യാനിറ്റി ആന്റ് കൾച്ചർ

നാലു മാസത്തിലൊരിക്കൽ പ്രസിദ്ധീകരിക്കുന്ന ഒരു അക്കാദമിക് പ്രസിദ്ധീകരണമാണ് ചർച്ച് ഹിസ്റ്ററി:സ്റ്റഡീസ് ഇൻ കൃസ്റ്റ്യാനിറ്റി ആന്റ് കൾച്ചർ.1932-ൽ അമേരിക്കൻ സൊസൈറ്റി ഓഫ് ചർച്ച് ഹിസ്റ്ററി ആണ് ഈ പ്രസിദ്ധീകരണം പ്രസിദ്ധീകരിച്ച് തുടങ്ങിയത്.ആൻഡ്രേ സ്റ്റെർക്ക(മിന്നസോട്ട സർവ്വകലാശാല)ഇയാൻ കാമറൂൺ(കൊളംമ്പിയ യൂണിവേഴ്സിറ്റി)ഡാന റോബർട്ട്(ബോസ്റ്റൺ യൂണിവേഴ്സിറ്റി)ജോൺ സെർസ്ബാച്ച്(ഫ്ലോറിഡ യൂണിവേഴ്സിറ്റി) എന്നിവരാണ് ഇതിന്റെ എഡിറ്റർ ഇൻ ചീഫ്.ഈ വിഷയത്തെ സംബന്ധിക്കുന്ന ആധികാരിക രേഖയായി കരുതപ്പെടുന്ന ഈ പ്രസിദ്ധീകരണം ബ്രിട്ടനിലെ ജേണൽ ഓഫ് എക്കല്ലക്ടിക്കൽ ഹിസ്റ്ററിയുമായി താരതമ്യം ചെയ്യപ്പെടാറുണ്ട്

</doc>
<doc id="353116" url="https://ml.wikipedia.org/wiki?curid=353116" title="ന്യുയിക്സട്ട്, അലാസ്ക">
ന്യുയിക്സട്ട്, അലാസ്ക

ന്യുയിക്സട്ട് (Noak-sit) നോർത്ത് സ്ലോപ്പ് ബറോയിലുൾപ്പെട്ട യു.എസ്. സംസ്ഥാനമായ അലാസ്കയിലെ ഒരു പട്ടണമാണ്. ഈ പട്ടണത്തിലെ ജനസംഖ്യ 2000 ലെയും 2010 ലെയും സെൻസസുകൾ അനുസരിച്ച് യഥാക്രമം 433, 402 എന്നിങ്ങനെയാണ്.

കോൾവില്ലെ നദീമുഖത്തിലെ തുരുത്ത് പരമ്പരാഗതമായി ഇനുപ്യാറ്റ് വർഗ്ഗക്കാർ ഒത്തുകൂടുന്ന സ്ഥലവും മീൻ പിടുത്തത്തിനും വേട്ടയ്ക്കും പറ്റിയ ഒരു പ്രദേശവുമാണ്. ബറോയിൽ നിന്നും 27 കുടുംബങ്ങൾ ഈ ഭാഗത്തേയ്ക്കു താമസിക്കുവാന് വന്ന കാലത്ത്, ആർട്ടിക് സ്ലോപ്പ് പ്രദേശിക ഭരണകൂടം 1974 ൽ ഇവിടെ വില്ലേജ് സ്ഥാപിക്കുകയും 1975 ൽ സംയോജിപ്പിച്ച് ഇതൊരു സെക്കൻറ് ക്ലാസ് പട്ടണമായി ഉയർത്തുകയും ചെയ്തു. സ്ഥിരമായ പാർപ്പിടങ്ങൾ നിർമ്മിക്കുന്നതുവരെ പട്ടണത്തിലെ പുതിയ താമസക്കാർ ഏകദേശം 18 മാസത്തോളം ടെൻറുകളിലാണ് വസിച്ചിരുന്നത്. ബറോയിൽ നിന്നുള്ള ചരക്കു വിമാനങ്ങളും യാത്രാവിമാനങ്ങളും ന്യുയിക്സട്ട് എയർപോർട്ടു വഴി സാധനങ്ങളും സേവനങ്ങളുമെത്തിക്കുന്നു. വർഷത്തിൽ നാലു മാസത്തോളം ന്യുയിക്സട്ട് നിവാസികൾക്ക് ഡാൽട്ടൺ ഹൈവേയിലേക്കുള്ള വഴി പ്രവേശിക്കുവാൻ സാധിക്കുന്നു.

ന്യുയിക്സട്ട് പട്ടണത്തിന്റെ അക്ഷാംശ രേഖാംശങ്ങൾ 70°12′59″N 151°0′21″W (70.216338, -151.005725).
ബ്യൂഫോർട്ട് കടൽത്തീരത്തുനിന്ന് ഏകദേശം 35 മൈൽ (56 കി.മീ.) അകലെ നോർത്ത് സ്ലോപ്പ് ബറോയിലെ നെച്ചെലിക് ചാനലിലാണ് ന്യുയിക്സട്ട് പട്ടണം സ്ഥിതി ചെയ്യുന്നത്. കോൾവില്ലെ നദിയുടെ ഏകദേശം 18 മൈൽ തെക്കുഭാഗത്തായിട്ടാണ് ഈ പട്ടണം. ബറോയിലേയ്ക്ക് ഇവിടെ നിന്നുള്ള ദൂരം 136 മൈലാണ്. 
യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾ പ്രകാരം, പട്ടണത്തിന്റെ ആകെ വിസ്തൃതി 9.2 സ്ക്വയർ മൈലാണ് (24 km2). ശിശിരാകാലത്ത് ന്യുയിക്സട്ടിലെത്തനാൻ വഴി ഐസ് റോഡാണുപയോഗിക്കുന്നത്.

</doc>
<doc id="353118" url="https://ml.wikipedia.org/wiki?curid=353118" title="സെൻറ് പോൾ, അലാസ്ക">
സെൻറ് പോൾ, അലാസ്ക

സെൻറ് പോൾ (അല്യൂട്ട ഭാക്ഷയിൽ : Tamax̂ Amix̂) അലേഷ്യൻ വെസ്റ്റ് സെൻസസ് മേഖലയിലുൾപ്പെട്ട യു.എസ്. സംസ്ഥാനമായ അലാസ്കയിലെ ഒരു പട്ടണമാണ്. ബെറിംഗ് കടലിലെ പ്രിബിലോഫ്സ് ദ്വീപസമുഹങ്ങളിൽ സ്ഥിതി ചെയ്യുന്ന സെൻറ് പോൾ ദ്വീപിലെ പ്രധാന അധിവാസമേഖലയാണ് സെൻറ് പോൾ പട്ടണം. സെൻറ് പോള് ദ്വീപ് പക്ഷിനിരീക്ഷണത്തിനു പേരുകേട്ട സ്ഥലമാണ്. പട്ടണത്തിലെ ജനസംഖ്യ 2010 ലെ സെൻസസ് അനുസരിച്ച് 479 ആണ്.

</doc>
<doc id="353121" url="https://ml.wikipedia.org/wiki?curid=353121" title="പല്ലോൺജി മിസ്ത്രി">
പല്ലോൺജി മിസ്ത്രി

ഐറിഷ്-ഇന്ത്യൻ നിർമ്മാണവ്യവസായിയാണ് പല്ലോൺജി ഷാപൂർജി മിസ്ത്രി.(ജ:1929).ഷാപൂർജി പല്ലോൺജി എന്ന വ്യവസായസ്ഥാപനത്തിന്റെ മേധാവിയുമാണ് മിസ്ത്രി.ബഹുരാഷ്ട്ര സ്ഥാപനമായ ടാറ്റാ സൺസിൽ 18.4 ശതമാനം വ്യക്തിഗത ഓഹരികൾ പല്ലോൺജി മിസ്ത്രിയുടെ പേരിലാണ്. 2016 സെപ്റ്റംബറിലെ കണക്കുകൾ പ്രകാരം 16.9 ബില്ല്യൺ അമേരിക്കൻ ഡോളറിന്റെ ആസ്തി പല്ലോൺജി മിസ്ത്രിയ്ക്കുണ്ട്. 2003 ൽ ഇന്ത്യൻ പൗരത്വം ഉപേക്ഷിച്ച പല്ലോൺജി ഐറിഷ് പൗരത്വത്തിനപേക്ഷിയ്ക്കുകയുണ്ടായി..പല്ലോൺജിയുടെ പുത്രനായ സൈറസ് മിസ്ത്രിയ്ക്ക് ടാറ്റാവ്യവസായ സ്ഥാപനങ്ങളുടെ നിയന്ത്രണച്ചുമതല 2012 മുതൽ 2016 ഒക്ടോബർ 24 വരെ ഉണ്ടായിരുന്നു.


</doc>
<doc id="353123" url="https://ml.wikipedia.org/wiki?curid=353123" title="കോട്ട്ലിക്, അലാസ്ക">
കോട്ട്ലിക്, അലാസ്ക

കോട്ട്ലിക് ( സെൻട്രൽ യുപിക് ഭാക്ഷയിൽ: Qerrulliik) കുസിൽവാക്ക് സെൻസസ് മേഖലയിലുള്ള യു.എസ്. സംസ്ഥാനമായ അലാസ്കയിലെ ഔരു പട്ടണമാണ്. 2000 ലെ സെൻസസ് പ്രകാരം ഈ പട്ടണത്തിലെ ജനസംഖ്യ 591 ആണ്.

കോട്ട്ലിക് സ്ഥിതി ചെയ്യുന്ന അക്ഷാംശ രേഖാംശങ്ങൾ ആണ്. യൂക്കോൺ-കുസ്കോക്വിം അഴിമുഖത്ത് ഇമ്മോണാക്കിനു 35 മൈൽ വടക്കു കിഴക്കായി കോട്ട്ലിക് ചതുപ്പുനിലത്തിന്റെ കിഴക്കേ കരയിലാണ് പട്ടണം നിലകൊള്ളുന്നത്. 

യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകളനുസരിച്ച് പട്ടണത്തിന്റെ ആകെ വിസ്തൃതി ആണ്. ഇതിൽ ഭാഗം കരയും ബാക്കി ഭാഗം (17.85%) വെള്ളവുമാണ്. സബ്-ആർട്ടിക് കാലാവസ്ഥയാണിവിടെ. താപനില -50 യ്ക്കും 87 നുമിടയ്ക്കാണ്. ശരാശരി 60 ഇഞ്ചുവരെ മഞ്ഞുപെയ്യാറുണ്ട്.

</doc>
<doc id="353125" url="https://ml.wikipedia.org/wiki?curid=353125" title="ശാന്തൻ സ്രാവ്">
ശാന്തൻ സ്രാവ്

കടൽ വാസിയായ ഒരു മൽസ്യമാണ് ശാന്തൻ സ്രാവ് അഥവാ Graceful Shark (Queensland Shark ). . ഐ യു സി എൻ പട്ടികപ്രകാരമുള്ള പരിപാലന സ്ഥിതി സംരക്ഷണം ആവശ്യമുള്ള ജീവിവർഗ്ഗങ്ങൾ എന്നാണ്.

തടിച്ചുരുണ്ട ശരീര പ്രകൃതിയാണ് ഇവയ്ക്ക്, 5 .6 അടി നീളം വെക്കുന്ന ഇനമാണ് ഇവ. ചിറകിന്റെയും വാളിന്റെയും അറ്റത്തു കറുത്ത അടയാളം കാണാം .

കുഞ്ഞുങ്ങളെ പ്രസവിക്കുന്ന സ്രാവാണ് ഇവ.

കടലിൽ മേൽത്തട്ടിലും 160 അടി വരെ താഴ്ചയിലും ഇവയെ കാണുന്നു . 
കർക്കാരിനിഡേ കുടുംബത്തിൽ പെട്ട സ്രാവാണ് ഇവ. പൊതുവെ റേക്വിമം സ്രാവുകൾ എന്നാണ് ഇവയെ വിളിക്കാറ് , മനുഷ്യരെ അക്രമിക്കുന്നത്തിൽ മുൻപ്പിൽ നിൽക്കുന്ന ഇനമാണ് ഈ കുടുംബം . 


കേരളത്തിലെ മൽസ്യങ്ങളുടെ പട്ടിക


</doc>
<doc id="353126" url="https://ml.wikipedia.org/wiki?curid=353126" title="അടയ്ക്കാ വണ്ട്">
അടയ്ക്കാ വണ്ട്

ആന്ദ്രിബിഡേ കുടുംബത്തിൽപ്പെടുന്ന ഒരിനം വണ്ടുകളാണ് അടയ്ക്കാ വണ്ട് (Coffee Bean Weevil). 

ഇവയ്ക്ക് ഏതാണ്ട് 3–5 മില്ലിമീറ്റർ നീളമുണ്ടാവും. ചാരനിറം കലർന്ന ഈ വണ്ടുകൾ കാപ്പിക്കുരു, കൊക്കോ തുടങ്ങിയവയെ ആക്രമിക്കുന്നവയാണ്. ശേഖരിച്ചുവചിരിക്കുന്ന വിളകളെയാണ് ഇവ സാധാരണ ആക്രമിക്കുന്നത്. ഇവയുടെ ലാർവകൾ വിത്തുകളുടെ ഉള്ളിലേക്ക് ദ്വാരങ്ങൾ ഉണ്ടാക്കി അതിനുള്ളിൽ പ്യൂപ്പയായി മാറുന്നു. വളർച്ചയെത്തിയ കീടങ്ങൾ വിത്തിനു ദ്വാരമുണ്ടാക്കി പുറത്തേക്കു വരുന്നു.

മധ്യരേഖപ്രദേശങ്ങളിൽ ആണ് ഇവ കാണപ്പെടുന്നത്. 


</doc>
<doc id="353131" url="https://ml.wikipedia.org/wiki?curid=353131" title="ടാറ്റാ സൺസ്">
ടാറ്റാ സൺസ്

ടാറ്റാ വ്യവസായസ്ഥാപനങ്ങളെ നിയന്ത്രിക്കുന്ന കമ്പനിയാണ് 1868 ൽ രൂപം കൊണ്ട ടാറ്റാ സൺസ് ലിമിറ്റഡ്..ജംഷഡ്ജി ടാറ്റയാണ്‌ ടാറ്റ വ്യവസായ സ്ഥാപനത്തിന്റെ സ്ഥാപകൻ.ടാറ്റാ വ്യവസായകുടുംബം നിയന്ത്രിക്കുന്ന അനേകം ട്രസ്റ്റുകളുടെ കീഴിലാണ് 66 ശതമാനം വരുന്ന ടാറ്റാ സൺസിന്റെ ഓഹരികൾ നിക്ഷിപ്തമായിരിയ്ക്കുന്നത്.


</doc>
<doc id="353133" url="https://ml.wikipedia.org/wiki?curid=353133" title="ഫാലി സാം നരിമാൻ">
ഫാലി സാം നരിമാൻ

ഭാരതീയനായ ഒരു പ്രശസ്ത അഭിഭാഷകനും നിയമ വിദഗ്ദ്ധനുമാണ് ഫാലി സാം നരിമാൻ.(Fali Sam Nariman - ജനനം 10 January 1929).ഇന്ത്യൻ ഭരണഘടനയിൽ അഗാധ പാണ്ഡിത്യമുള്ള അദ്ദേഹം 1971 മുതൽ സുപ്രീം കോടതിയിൽ മുതിർന്ന അഭിഭാഷകനാണ്.1991 മുതൽ ബാർ അസോസിയേഷൻ ഓഫ് ഇന്ത്യയുടെ പ്രസിഡണ്ടാണ്.അന്താരാഷ്ട്ര ഒത്തുതീർപ്പ് (international arbitration) വിദഗ്ദ്ധനാണ് നരിമാൻ. പ്രശസ്തമായ പല കേസുകളും വാദിച്ചിട്ടുണ്ട്.1972-1975 കാലത്ത് ഇന്ത്യയുടെ അഡീഷനൽ സോളിസിറ്റർ ജനറലായിരുന്നു. 1991 ൽ പദ്മ ഭൂഷണും 2007 ൽ പദ്മ വിഭൂഷണും 2002 ൽ ഗ്രൂബർ പ്രൈസും ലഭിച്ചു.1999-2005 കാലത്ത് [[രാജ്യസഭ|രാജ്യ സഭാ അംഗമായിരുന്നു]
[[റംഗൂൺ|റംഗൂ]]ണിൽ ഇന്ത്യയിൽ നിന്നുള്ള [[പാഴ്സി]] ദമ്പതികളുടെ പുത്രനായി ജനിച്ച ഫാലിയുടെ മാതാപിതാക്കൾ സാം ബരിയാഞ്ജി നരിമാനും ബാനുവും ആയിരുന്നു.ഒരു ഇൻഷുറൻസ് കമ്പനിയിൽ ഉദ്യോഗസ്ഥനായിരുന്നു പിതാവ്. [[സിംല]]യിലെ ബിഷപ് കോട്ടൺ സ്കൂളിലായിരുന്നു പ്രാഥമിക വിദ്യാഭ്യാസം. തുടർന്ന് മുംബൈയിലെ സെന്റ് സേവ്യേഴ്സ് കോളേജിൽ നിന്നും ധനതത്വശാസ്ത്രവും ചരിത്രവുമുൾപ്പെട്ട വിഷയത്തിൽ ബിരുദം നേടി.തുടർന്ന് ഗവണ്മെന്റ് ലോ കോളേജിൽ നിന്നായിരുന്നു നിയമ ബിരുദം. അദ്ദേഹത്തിന്റെ ആത്മകഥയാണ് "ബിഫോർ മെമ്മറി ഫേഡ്സ്.
[[വർഗ്ഗം:ഇന്ത്യൻ അഭിഭാഷകർ]]
[[വർഗ്ഗം:1929-ൽ ജനിച്ചവർ]]

</doc>
<doc id="353134" url="https://ml.wikipedia.org/wiki?curid=353134" title="വിബ്രിയോ വൾനിഫിക്കസ്">
വിബ്രിയോ വൾനിഫിക്കസ്

വിബ്രിയോ ജനുസിൽപ്പെട്ട ഒരു ബാക്റ്റീരിയയാണ് വിബ്രിയോ വൾനിഫിക്കസ്. സമുദ്രങ്ങളുമായി ബന്ധപ്പെട്ട പരിതഃസ്ഥിതികളിലാണ് ഈ ബാക്റ്റീരിയ കാണപ്പെടുന്നത്. മനുഷ്യരിൽ മരണകാരണമായേക്കാവുന്ന രോഗമുണ്ടാക്കാൻ ഈ ബാക്റ്റീരിയക്കാവും. 1976ലാണ് രോഗകാരി എന്ന നിലയിൽ ഈ ബാക്റ്റീരിയയെ സ്ഥിരീകരിക്കുന്നത്. താപനില കൂടിയതും ലവണാംശം കുറഞ്ഞതുമായ കടൽവെള്ളം ഇവയുടെ വളർച്ചയ്ക്ക് അനുകൂലമാണ്. ആഗോളതാപനം ഈ ബാക്റ്റീരിയകൾക്ക് കൂടുതൽ പ്രദേശങ്ങളിലേക്കു വ്യാപിക്കാനുള്ള സാഹചര്യം ഒരുക്കും എന്നു കണക്കാക്കപ്പെടുന്നു. കക്ക പോലുള്ള ജീവികളിലും മറ്റും ഈ ബാക്റ്റീരിയയ്ക്ക് വസിക്കാനാകും. 

സാധാരണഗതിയിൽ ബാക്റ്റീരിയ ബാധിച്ച കക്കയിറച്ചിയും മറ്റും കഴിക്കുന്നവരിലാണ് രോഗബാധ കാണപ്പെടാറ്. ഛർദ്ദിയും വയറിളക്കവുമാണ് ലക്ഷണങ്ങൾ. എന്നാൽ അമേരിക്കയിലെ മേരിലാൻഡിൽ വിബ്രിയോ വൾനിഫിക്കസ് ബാക്റ്റീരിയ മുറിവിലൂടെ ശരീരത്തിലെത്തി മൈക്കൽ ഫങ്ക് എന്നയാൾ മരണമടഞ്ഞതായി റിപ്പോർട്ടുണ്ടായിരുന്നു.


</doc>
<doc id="353140" url="https://ml.wikipedia.org/wiki?curid=353140" title="ജിയൂറ്റിസോറസ്">
ജിയൂറ്റിസോറസ്

ക്രിറ്റേഷ്യസ് കാലത്തു ജീവിച്ചിരുന്ന ഒരു വലിയ ദിനോസർ ആണ് ജിയൂറ്റിസോറസ് . 

2006 ൽ ചൈനയിൽ നിന്നും ആണ് ഇവയുടെ ഫോസിൽ കണ്ടു കിട്ടിയത്. ആകെ പതിനെട്ട് നട്ടെല്ലുകൾ മാത്രം ആണ് ഫോസിൽ ആയി കിട്ടിയിട്ടുള്ളത് . ഇതിനെ അടിസ്ഥാനപ്പെടുത്തി ആണ് വർഗ്ഗീകരണം നടന്നത് .




</doc>
<doc id="353149" url="https://ml.wikipedia.org/wiki?curid=353149" title="മേൽപ്പറമ്പ്">
മേൽപ്പറമ്പ്

കേരളത്തിൽ കാസർഗോഡ് ജില്ലയിലെ ചെമ്മനാട് പഞ്ചായത്തിൽ വരുന്ന ഒരു ഗ്രാമമാണ് മേൽപറമ്പ്. കാസർഗോഡ് നിന്നും 4 കിലോമീറ്ററും മംഗലാപുരത്ത് നിന്നും 54 കിലോമീറ്റർ ദൂരവും ഉണ്ട് ഇവിടേക്ക്. ഫുട്ബോൾ ടൂർണ്ണമെന്റിനു വളരെ പ്രശസ്തമാണ് മേൽപ്പറമ്പ്, ഉത്തര കേരളത്തിലെ അറിയപ്പെടുന്ന കലാകായിക സാംസകാരിക സംഘടനയായ ' തമ്പ് ' മേൽപ്പറമ്പിലാണ് അറിയപ്പെടുന്ന തുരങ്കം ആയ കളനാട് തൂരങ്കം ,ചന്ദ്രഗിരി കോട്ട എന്നിവ മേൽപ്പറമ്പിലാണ്. മേൽപറമ്പ് കുന്നുള്ള പ്രദേശമാണ് അതിനാൽ സമുദ്ര നിരപ്പിൽ നിന്നുയർന്ന് നിൽക്കുന്നു.

ഇവിടെ സർക്കാർ, സ്വകാര്യ, വിദ്യാഭ്യാസ സ്ഥാപനങ്ങളും ആരോഗ്യകേന്ദ്രങ്ങളും ഒട്ടനവധി ഉണ്ട്. മറ്റു സമീപ പ്രദേശങ്ങളെ താരതമ്യം ചെയ്തു നോക്കിയാൽ മേൽപറമ്പിലുള്ള ജനങ്ങൾ കൂറച്ച് കൂടി നിലവാരമുള്ള ജീവിതം നയിക്കുന്നവരാണ്. 





</doc>
<doc id="353152" url="https://ml.wikipedia.org/wiki?curid=353152" title="ലോയ്ഡ്">
ലോയ്ഡ്

ഇന്ത്യയിലെ ന്യൂഡൽഹി ആസ്ഥാനാമായി പ്രവർത്തിയ്ക്കുന്ന ഒരു കമ്പനിയാണ് ലോയ്ഡ്. ഐ.എസ്.ൽ ഫുട്ബോൾ ടൂർണമെന്റിലെ പ്രമുഖ ടീമായ ചെന്നെയിൻ എഫ് . സി. യുടേയും ഐ.പി.എല്ലിലെ ക്രികറ്റ് ടൂർണമെന്റിലെ പ്രമുഖ ടീമായ റോയൽ ചലഞ്ചേഴ്സ് ബാംഗ്ലൂരിന്റെയും അസ്സോസ്സിയേററ് സ്പോൻസർമാർ കൂടിയാണ് ലോയ്ഡ്. 1987-ൽ രാജാസ്ഥാനിലെ ഭിവാഡയിൽ ആരംഭിച്ച കമ്പനി കൺസ്യൂമർ ഡ്യുറബിൾ രംഗത്തെ ഒരു പ്രമുഖ ബ്രാൻഡ്‌ ആണ്.ഹീറ്റിംഗ്,വെൻറിലേഷൻ,എ.സി,റെഫ്രിജറേഷൻ,രംഗത്തെ ഒരു മുൻ നിര ബ്രാൻഡ്‌ ആണ് ഈ കമ്പനി. മൂന്ന് മാനുഫാക്ച്ചറിംഗ് യൂണിറ്റുള്ള കമ്പനി ഇന്ത്യൻ റെയിൽവേ,മെട്രോ റെയിൽ,ബസ്സുകൾ എന്നിവയ്ക്ക് ആവശ്യമായ എ.സി നിർമ്മിച്ച് നൽകുന്നു.പ്രമുഖ സിനിമാതാരം മോഹൻലാൽ ആണ് ലോയ്ഡി ബ്രാൻഡ്‌ അമ്പാസഡർ

ഉൽപ്പന്നങ്ങൾ

1.ഇലക്ട്രിക്

2.എഞ്ചിനീയറിംഗ്

3.ഹീറ്റിംഗ്

4.വെൻറിലേഷൻ

5.എ.സി

6.റെഫ്രിജറേഷൻ

7.ടെലിവിഷൻ

8.വാഷിംഗ് മെഷീൻ


</doc>
<doc id="353163" url="https://ml.wikipedia.org/wiki?curid=353163" title="ടോണി ഗാറ്റ്ലിഫ്">
ടോണി ഗാറ്റ്ലിഫ്

ഫ്രഞ്ച് ചലച്ചിത്ര സംവിധായകനാണ് ടോണി ഗാറ്റ്‌ലിഫ്. (ജനനം 1948). തിരക്കഥാകൃത്ത്, സംഗീത സംവിധായകൻ, അഭിനേതാവ്, ചലച്ചിത്ര നിർമ്മാതാവ് എന്നീ നിലകളിലും പ്രവർത്തിച്ചിട്ടുണ്ട്. 
അൾജിയേഴ്സിൽ ജനിച്ചു. അൾജീരിയൻ സ്വാതന്ത്ര്യ സമരത്തെത്തുടർന്ന് 1960 ൽ ഫ്രാൻസിലെത്തി. 

നാടകരംഗത്തെ ദീർഘമായ പ്രവർത്തനങ്ങൾക്കു ശേഷമാണ് 1975 ൽ ഗാറ്റ്‌ലിഫ്, ലാ ടീറ്റെ എൻ റൂയിൻ (La Tête en ruine))എന്നചിത്രമെടുക്കുന്നത്. 1979 ൽ അൾജീരിയൻ സ്വാതന്ത്ര്യ സമരത്തെക്കുറിച്ച് ലാ ടെറെ വെന്റർ(La Terre au ventre) എന്ന ചിത്രമെടുത്തു.   

1981 നു ശേഷം ഗാറ്റ്‌ലിഫ് യൂറോപ്പിലെ ജിപ്സി ജീവിതത്തെ കേന്ദ്രീകരിച്ചുള്ള പ്രമേയങ്ങളാണ് തന്റെ സിനിമകൾക്ക് ആധാരമാക്കിയത്.   

 1990, ൽ ഗാസ്പാർഡ് എറ്റ് റോബിൻസൺ എന്നചിത്രത്തിനു ശേഷം  1992 ലും1993 ലുമായി ചിത്രീകരിച്ച ലാച്ചോ ഡ്രോം എന്ന ചെറു ചിത്രം നിരവധി അന്തർദേശീയ പുരസ്കാരങ്ങൾക്കർഹമായി. ലോകത്തെല്ലായിടത്തുമുള്ള ജിപ്സി സംസ്കാരത്തെ അവരുടെ സംഗീതവും നൃത്തവും മുൻ നിർത്തിയുള്ള ഈ അന്വേഷണം ഏറെ ശ്രദ്ധേയമായി. 1994 ൽ  ജെ.എം.ജി. ലെ ക്ലെഷിയോയുടെ മൊൻഡോ അദ്ദേഹം സ്ക്രീനിലെത്തിച്ചു. 

 2004 ൽ പുറത്തിറങ്ങിയ എക്‌സൈൽ എന്ന ചിത്രം കാൻ ചലച്ചിത്രോത്സവത്തിൽ മികച്ച സംവിധായകനുള്ള  പുരസ്കാരം നേടി കൊടുത്തു.  2006 ൽ ട്രാൻസിൽവാനിയ എന്ന ചിത്രവും കാനിൽ പ്രദർശിപ്പിച്ചിട്ടുണ്ട്.


ലാ ടീറ്റെ എൻ റൂയിൻ(1975)



</doc>
<doc id="353166" url="https://ml.wikipedia.org/wiki?curid=353166" title="ജോർജ് എം. ദല്ലാസ്‌">
ജോർജ് എം. ദല്ലാസ്

അമേരിക്കൻ രാഷ്ട്രീയക്കാരനും നയതന്ത്രജ്ഞനും ഫിലാഡൽഫിയയുടെ മേയറും പെൻസിൽവാനിയയിൽ നിന്നുള്ള യുഎസ് സെനറ്ററും അേമരിക്കൻ ഐക്യനാടുകളുടെ പതിനൊന്നാമത്തെ വൈസ് പ്രസിഡൻഖുമായിരുന്നു ജോർജ് എം. ദല്ലാസ് - George M. Dallas.

1792 ജൂലൈ 10ന് ഫിലാഡെൽഫിയയിൽ അമേരിക്കയുടെ ആറാമത് ട്രഷറി സെക്രട്ടറിയായിരുന്ന അലക്‌സാണ്ടർ ജെയിംസ് ദല്ലാസിന്റെയും അറബെല്ല സ്മിത്ത് ദല്ലാസിന്റെയും മകനായി ജനിച്ചു. ജോർജ് മിഫ്‌ലിൻ ദല്ലാസ് എന്നാണ് മുഴുവൻ പേര്.

ജമൈക്കയിലെ കിംങ്‌സറ്റണിൽ ജനിച്ച് എഡിൻബർഗിൽ വിദ്യാഭ്യാസം നേടിയ ഇദ്ദേഹത്തിന്റെ പിതാവ് ജെയിംസ് മാഡിസൺ അമേരിക്കൻ പ്രസിഡന്റായിരുന്നപ്പോൾ ട്രഷറി സെക്രട്ടറിയായി. ചുരുക്കി പറഞ്ഞാൽ യുദ്ദകാര്യ സെക്രട്ടറിയായിരുന്നു അദ്ദേഹം.
തന്റെ പിതാവിന്റെ അടുത്ത സുഹൃത്തും പെൻസിൽവാനിയയുടെ ഒന്നാമത്തെ ഗവർണറുമായിരുന്ന തോമസ് മിഫ്‌ലിന്റെ പേരിന്റെ അവസാനഭാഗമായ മിഫ്‌ലിൻ എന്നത് ജോർജ് ദല്ലാസ് തന്റെ പേരിന്റെ ഭാഗമാക്കുകയായിരുന്നു.
1810ൽ നിയമത്തിൽ ബിരുദം നേടിയ ജോർജ്, 1813ൽ പെൻസിൽവാനിയ കോടതിയിൽ അഭിഭാഷകനായി.

1828 മുതൽ 1829 വരെ ഫിലാഡൽഫിയയുടെ എൺപതാമത് മേയറായി. 1831 ഡിസംബർ 13 മുതൽ 1833 മാർച്ച് നാലു വരെ പെൻസിൽവാനിയയിൽ നിന്ന് അമേരിക്കൻ സെനറ്റിൽ അംഗമായി. 1833 ഒക്ടോബർ 14മുതൽ 1835 ഡിസംബർ ഒന്നുവരെ പെൻസിൽവാനിയയുടെ 17ആമത് അറ്റോർണി ജനറലായി.
1845 മാർച്ച് നാലു മുതൽ 1849 മാർച്ച് നാലു വരെ അമേരിക്കൻ ഐക്യനാടുകളുടെ 11ആമത് വൈസ് പ്രസിഡന്റായി.


</doc>
<doc id="353168" url="https://ml.wikipedia.org/wiki?curid=353168" title="അനാമിർട്ട">
അനാമിർട്ട

മെനിസ്പെർമേസീ കുടുംബത്തിലെ വലിയ മരം പോലെ വളരുന്ന വള്ളിച്ചെടികൾ അടങ്ങിയ ഒരു ജനുസ് ആണ് അനാമിർട്ട (Anamirta). ഇവ തെക്കേഷ്യയിലെ തദ്ദേശവാസികളാണ്. ഈ ജനുസിലെ പ്രധാനപ്പെട്ട ഒരു സ്പീഷിസ് ആണ് ആനയമൃത്. 




</doc>
