<doc id="348166" url="https://ml.wikipedia.org/wiki?curid=348166" title="ബ്ലാക്ക് ജൂലൈ">
ബ്ലാക്ക് ജൂലൈ

1983 ജൂലൈയിൽ ശ്രീലങ്കയിലെ തമിഴർക്കു നേരെ നടന്ന വംശഹത്യയും, അതിനെത്തുടർന്നുണ്ടായ കലാപങ്ങളുമാണ് ബ്ലാക്ക് ജൂലൈ എന്ന പേരിലറിയപ്പെടുന്നത്. ശ്രീലങ്കയിലെ തമിഴ് തീവ്രവാദി സംഘടനയായ എൽ.ടി.ടി.ഇ ശ്രീലങ്കൻ സൈന്യത്തിലെ 13 പട്ടാളക്കാരെ കൊലപ്പെടുത്തിയിരുന്നു. ഇതിനു പകരമായിട്ടാണ് ശ്രീലങ്കൻ തമിഴർക്കുനേരെ വ്യാപകമായ അക്രമങ്ങൾ അരങ്ങേറിയത്. 1983 ജൂലൈ 24നു രാത്രി തലസ്ഥാന നഗരമായ കൊളംബോയിൽ പൊട്ടിപ്പുറപ്പെട്ട കലാപം പിന്നീട് രാജ്യമൊട്ടാകെ കത്തിപ്പടരുകയായിരുന്നു. സിംഹള പൗരന്മാർ, തമിഴരെ എവിടെ കണ്ടാലും അക്രമിക്കാൻ തുടങ്ങി. ഏഴു ദിവസത്തോളം നീണ്ടു നിന്ന കലാപത്തിൽ 3000 ആളുകൾ മരിച്ചു എന്നു കണക്കാക്കുന്നു. എണ്ണായിരത്തോളം വീടുകളും, അയ്യായിരത്തോളം വ്യാപാരസ്ഥാപനങ്ങളും നശിപ്പിക്കപ്പെട്ടു. 150000 ത്തോളം ആളുകൾ ഭവനരഹിതരായി. കലാപത്തിൽ 300 ദശലക്ഷം അമേരിക്കൻ ഡോളറിന്റെ നഷ്ടമുണ്ടായതായി കണക്കുകൾ സൂചിപ്പിക്കുന്നു. ഇതിനെത്തുടർന്ന് ധാരാളം ശ്രീലങ്കൻ തമിഴ് വംശജർ മറ്റു രാജ്യങ്ങളിലേക്കു കുടിയേറാൻ തുടങ്ങി. നിരവധി ചെറുപ്പക്കാർ, എൽ.ടി.ടി.ഇ പോലുള്ള തീവ്രവാദി സംഘടനകളിൽ ചേർന്നു.

വർഷങ്ങളോളം, ശ്രീലങ്കയിൽ നടന്ന ആഭ്യന്തര കലാപത്തിന്റെ ഒരു തുടക്കമായിരുന്നു ബ്ലാക്ക് ജൂലൈ.

ശ്രീലങ്ക ബ്രിട്ടന്റെ കോളനി ആയിരുന്ന കാലത്ത് 60 ശതമാനത്തോളം, സർക്കാർ ജോലികളും, ന്യൂനപക്ഷമായ ശ്രീലങ്കൻ തമിഴ് അഭയാർത്ഥികൾക്കായിരുന്നു. ശ്രീലങ്കൻ ജനസംഖ്യയുടെ 15 ശതമാനത്തോളം മാത്രമേ ഈ സമൂഹം ഉണ്ടായിരുന്നുള്ളു. തമിഴർക്ക് ഏറെ പ്രാതിനിധ്യമുള്ള പ്രദേശമായ ജാഫ്നയിൽ ക്രിസ്ത്യൻ മിഷണറിമാരുടേയും, ഹൈന്ദവ നവോത്ഥാനപ്രസ്ഥാനത്തിന്റേയും ഒക്കെ കൊണ്ട് ലഭ്യമായ പാശ്ചാത്യ വിദ്യാഭ്യാസത്തിന്റെ സഹായം കൊണ്ടായിരുന്നു ഇത്.

1956 ൽ ശ്രീലങ്കയിൽ ഔദ്യോഗിക ഭാഷാ നിയമം പ്രഖ്യാപിച്ചു. ഇതിനെതിരേ തമിഴ് വംശജരും, ഇടതുപക്ഷ പാർട്ടികളും നടത്തിയ പ്രക്ഷോഭങ്ങൾ ഒരു വലിയ കലാപത്തിലേക്കു നയിച്ചു. സിംഹള ഭാഷ ശ്രീലങ്കയിലെ ഔദ്യോഗിക ഭാഷയാക്കിയ സർക്കാരിന്റെ തീരുമാനം, തമിഴ് ന്യൂനപക്ഷത്തെ വല്ലാത്തൊരു നിരാശയിലേക്കു നയിച്ചു.

1960കളിൽ ഒറ്റപ്പെട്ട പ്രക്ഷോഭങ്ങൾ ഈ വിഷയവുമായി ബന്ധപ്പെട്ടു പൊട്ടിപ്പുറപ്പെട്ടിരുന്നു. സർവ്വകലാശാല പ്രവേശനത്തിനുള്ള സംവരണവും, രാഷ്ട്രീയത്തിൽ പ്രവേശിക്കുന്നതിനുള്ള ആനുപാതികമായ ശതമാനവും എല്ലാം വീണ്ടും പ്രശ്നങ്ങളിലേക്കു വഴിവെച്ചു. യുണൈറ്റഡ് നാഷണൽ പാർട്ടി അധികാരത്തിലെത്തിയതിനെ തുടർന്ന് 1977ൽ വീണ്ടും കലാപമുണ്ടായി. 1981ൽ ജാഫ്നയിലെ പബ്ലിക്ക് ലൈബ്രറി രോഷാകുലരായ ജനക്കൂട്ടം തീവെച്ചു നശിപ്പിച്ചു. 1983 വരെ ശ്രീലങ്കൻ സർക്കാരും, തമിഴ് വംശജരുടെ രക്ഷക്കെന്ന പേരിൽ മുളച്ചു പൊങ്ങിയ തീവ്രവാദി സംഘടനകളും തമ്മിൽ ചെറിയ തോതിലുള്ള പ്രശ്നങ്ങൾ നിലനിന്നിരുന്നു.

1983 ജൂലൈ 23ആം തീയതി, നഗരത്തിൽ പട്രോൾ നടത്തിയിരുന്ന ശ്രീലങ്കൻ സൈനികർക്കു നേരേ എൽ.ടി.ടി.ഇ യന്ത്രവത്കൃത തോക്കുകൾ ഉപയോഗിച്ച് ആക്രമണം നടത്തി. ഒരു ഓഫീസർ ഉൾപ്പെട്ടെ പതിമൂന്നു പട്ടാളക്കാർ തൽക്ഷണം മരണമടഞ്ഞു. രണ്ടു പേർക്ക് ഗുരുതരമായി പരുക്കേറ്റു. മരണമടഞ്ഞ വിമതരുൾപ്പടെ മൊത്തം മരണസംഖ്യ പതിനഞ്ചായിരുന്നു. എൽ.ടി.ടി.ഇയുടെ പ്രാദേശിക കമാൻഡറായിരുന്ന കിട്ടുവിന്റെ നേതൃത്വത്തിലായിരുന്നു ഈ ആക്രമണം. എൽ.ടി.ടി.ഇയുടെ മുതിർന്ന നേതാവായിരുന്ന ചാൾസ് ആന്റണിയെ ശ്രീലങ്കൻ സൈന്യം വധിച്ചതിന്റെ പ്രതികാരമായിട്ടായിരുന്നു ഈ ആക്രമണം.
ആക്രമണത്തിൽ മരിച്ച പട്ടാളക്കാരുടെ മൃതദേഹങ്ങൾ ബന്ധുക്കൾക്കു വിട്ടുകൊടുക്കാനോ, ശവസംസ്കാരം ജാഫ്നയിൽ വച്ചു നടത്താനോ, സൈനിക തലവനായിരുന്ന തിസ്സ വീരതുംഗ തയ്യാറായില്ല. ഇതുമായി ബന്ധപ്പെട്ടു പൊട്ടിപ്പുറപ്പെട്ടേക്കാവുന്ന കലാപങ്ങളെ തടയുക എന്നതായിരുന്നു അദ്ദേഹത്തിന്റെ ലക്ഷ്യം. കൊളംബോയിലെ കനാട്ടെയിലുള്ള പൊതു ശ്മശാനത്തിൽ പൂർണ്ണ സൈനിക ബഹുമതികളോടെ മൃതദേഹങ്ങൾ സംസ്കരിക്കുവാനായിരുന്നു ഉന്നതതല തീരുമാനം. ശ്രീലങ്കൻ പ്രധാനമന്ത്രിയായിരുന്ന ആർ. പ്രേമദാസ ഈ തീരുമാനത്തെ എതിർത്തെങ്കിലും, ശ്രീലങ്കൻ പ്രസിഡന്റ് ജയവർദ്ധനെ പ്രധാനമന്ത്രിയുടെ അഭിപ്രായത്തെ മറികടന്ന്, സൈനികരുടെ തീരുമാനം നടപ്പിലാക്കാൻ ഉത്തരവിടുകയായിരുന്നു. 24നു വൈകീട്ടു നടന്ന ശവസംസ്കാര ചടങ്ങിൽ പ്രധാനമന്ത്രിയും, പ്രസിഡന്റും ഉൾപ്പെടെയുള്ള മുതിർന്ന രാഷ്ട്രീയ നേതാക്കൾ പങ്കെടുക്കുമെന്നു അറിയിച്ചിരുന്നു. യുദ്ധത്തിൽ മരണമടയുന്ന സൈനികരുടെ മൃതദേഹങ്ങൾ അവരുടെ സ്വന്തം ഗ്രാമത്തിൽ സംസ്കരിക്കുക എന്ന കീഴ്വഴക്കത്തിനെതിരായിരുന്നു ഇത്.

ശവസംസ്കാരചടങ്ങുകൾ നിശ്ചയിച്ചിരുന്നത് അഞ്ചു മണിക്കാണെങ്കിലും, മൃതദേഹങ്ങൾ കൊളംബോയിൽ ആ സമയത്ത് എത്തിയിട്ടുണ്ടായിരുന്നില്ല. ജാഫ്നക്കടുത്തുള്ള പലാലി സൈനിക ക്യാംപിൽ നിന്നും മൃതദേഹങ്ങൾ വഹിച്ചുകൊണ്ടുള്ള വിമാനം പുറപ്പെട്ടിട്ടുണ്ടായിരുന്നില്ല. ഇത് മരിച്ച സൈനികരുടെ ബന്ധുക്കളെ ക്ഷുഭിതരാക്കി. ചടങ്ങുകൾ വീക്ഷിക്കാൻ കാനാട്ടെ സെമിത്തേരിയിൽ വൻജനക്കൂട്ടം തന്നെ എത്തിച്ചേർന്നിരുന്നു. 7.20 ഓടെ വിമാനം കൊളംബോയിൽ എത്തിച്ചേർന്നപ്പോഴേക്കും, വിവരം അറിഞ്ഞ് അവിടെ ഏതാണ്ട് 8000 ഓളം ആളുകൾ തടിച്ചു കൂടിയിരുന്നു. മൃതദേഹങ്ങൾ ബന്ധുക്കൾക്കു വിട്ടുകൊടുക്കാൻ ജനക്കൂട്ടം ആവശ്യപ്പെട്ടു. അക്രമാസക്തരായ ജനക്കൂട്ടം, പോലീസിനെ ആക്രമിക്കുകയും ഒരു കലാപം പൊട്ടിപ്പുറപ്പെടുകയും ചെയ്തു. സ്ഥിതിഗതികൾ നിയന്ത്രണ വിധേയമാക്കാൻ, അവസാനം മൃതദേഹങ്ങൾ ബന്ധുക്കൾക്കു വിട്ടുകൊടുക്കാൻ പ്രസിഡന്റ് ഉത്തരവിട്ടു. പ്രസിഡന്റിന്റെ തീരുമാനമറിഞ്ഞ ജനക്കൂട്ടം, അസ്വസ്ഥതയോടെയാണെങ്കിലും പിരിഞ്ഞു പോകാൻ തയ്യാറായി. 

ജനക്കൂട്ടത്തിലെ ഒരു വിഭാഗം, കൊളംബോയിലെ പട്ടണമായ ബൊറെല്ലോയിലേക്കു ജാഥയായി പോവുകയും, അവിടെയുള്ള തമിഴ് വംശജരുടെ സ്ഥാപനങ്ങൾ തല്ലി തകർക്കുകയും ചെയ്തു. ജാഥയിൽ പങ്കെടുത്ത ജനങ്ങളുടെ എണ്ണം ക്രമാതീതമായി വർദ്ധിച്ചു, പതിനായിരത്തിനടുത്തെത്തി. തമിഴ് വംശജരുടേതെന്നു സംശയിക്കുന്ന വീടുകളും, കടകളും എല്ലാം അഗ്നിക്കിരയാക്കുകയോ, നശിപ്പിക്കുകയോ ചെയ്തു. തമിഴ് യൂണിയൻ ക്രിക്കറ്റ് ആന്റ് അത്ലറ്റിക്ക് ക്ലബ്ബും അവർ അഗ്നിക്കിരയാക്കി. സ്ഥലത്തെത്തിയ പോലീസ്, ജനക്കൂട്ടത്തെ പിരിച്ചുവിടാൻ കണ്ണീർ വാതകം പ്രയോഗിച്ചുവെങ്കിലും, ജനക്കൂട്ടം പിരിഞ്ഞു പോവാൻ തയ്യാറായില്ല. പോലീസ് പിന്നീട് ആകാശത്തേക്കു വെടിവെച്ചു. അതോടെ, ചിന്നിച്ചിതറിയ ജനക്കൂട്ടം, സമീപപ്രദേശങ്ങളിലെ തമിഴ് വംശജരെ ലക്ഷ്യമാക്കി നീങ്ങി. തമിഴ് വംശജരുടെ സ്വത്തുക്കൾ കൊള്ളയടിക്കുകയും വീടുകൾ അഗ്നിക്കിരയാക്കുകയും ചെയ്തു. ചില കുറ്റവാളികളും, ഈ അക്രമത്തിൽ പങ്കുചേർന്നു.

ജൂലൈ 25 തിങ്കളാഴ്ച രാവിലെ പ്രസിഡന്റ് ജയവർദ്ധനെ രാജ്യത്തിന്റെ സുരക്ഷാ കൗൺസിലുമായി കൂടിക്കാഴ്ച നടത്തി. പ്രസിഡന്റിന്റെ കൊട്ടാരത്തിനു മുന്നിലുള്ള ബൈയ്ലീ തെരുവിലെ തമിഴ് വംശജരുടേതായ എല്ലാ സ്ഥാപനങ്ങളും അപ്പോഴേക്കും അഗ്നിക്കിരയായിരുന്നു. വൈകീട്ട് ആറു മണിമുതൽ രാജ്യത്ത് കർഫ്യൂ പ്രഖ്യാപിക്കപ്പെട്ടു. അക്രമകാരികൾ അപ്പോഴേക്കും ഓൾക്കോട്ട് മവാത്ത എന്ന പ്രദേശത്തേക്കു നീങ്ങുകയും, അവിടെയുള്ള സ്ഥാപനങ്ങൾ നശിപ്പിക്കാനാരംഭിക്കുകയും ചെയ്തിരുന്നു. ഉച്ചയോടെ, ഗ്രാൻഡ് പാസ്സ്, കനാൽ റോഡ് എന്നിവിടങ്ങളിലേക്കു കൂടി അക്രമം വ്യാപിക്കാൻ തുടങ്ങി. ആയുധങ്ങളുമായി തെരുവിൽ ജാഥ നടത്തിയ സിംഹളീസ് വംശജർ തമിഴരെ കണ്ടാലുടൻ ആക്രമിക്കാൻ തുടങ്ങി. മധ്യവർഗ്ഗക്കാരായ തമിഴ് വംശജർ തിങ്ങി പാർക്കുന്ന സിന്നമോൺ ഗാർഡൻസ് പോലുള്ള സ്ഥലങ്ങളും ആക്രമിക്കപ്പെട്ടു. ഇന്ത്യൻ ഹൈക്കമ്മീഷണറുടെ വസതി ആക്രമിച്ചു കൊള്ളയടിച്ചു. കലുതരയിൽ അഗ്നിക്കിരയായ ഒരു കടയിൽ നിന്നും രക്ഷപ്പെടാൻ ശ്രമിച്ച ഉടമസ്ഥനെ, അക്രമികൾ തിരികെ തീയിലേക്കു തന്നെ എറിഞ്ഞു. കർഫ്യൂ നടപ്പാക്കാൻ പോലീസിനു കഴിയാതെ വന്നു. സ്ഥിതികഗതികൾ നിയന്ത്രണത്തിലാക്കാൻ പട്ടാളത്തെ വിളിക്കേണ്ടി വന്നു.

വളരെ ആസൂത്രിതമായ അക്രമങ്ങളാണ് പിന്നീട് അരങ്ങേറിയത്. വോട്ടേഴ്സ് പട്ടിക നോക്കി തമിഴ് വംശജരെ തിരഞ്ഞു പിടിക്കാൻ ഇവർ ശ്രമിച്ചു. സർക്കാരിലെ തന്നെ ചില വിഭാഗങ്ങൾ ഇതിനായി കൂട്ടുനിന്നുവെന്ന് പ്രസിഡന്റ് ജയവർദ്ധനെ പിന്നീടു സമ്മതിക്കുകയുണ്ടായി. രത്മലനയിലെ വ്യവസായങ്ങളായി പിന്നീട് അക്രമികളുടെ ലക്ഷ്യം. തമിഴരുടെ ഉടമസ്ഥതയിലുണ്ടായിരുന്ന ജെട്രോ ഗാർമെന്റ്സ്, ടാറ്റാ ഗാർമെന്റ്സ് എന്നിവ ചുട്ടെരിക്കപ്പെട്ടു. ഇന്ത്യാക്കാരുടെ ഉടമസ്ഥതയിലുണ്ടായിരുന്നു ചില ഫാക്ടറികൾ അക്രമികൾ നശിപ്പിച്ചതേയില്ല, അവരുടെ ലക്ഷ്യം ശ്രീലങ്കൻ തമിഴരുടെ വസ്തുവകകളായിരുന്നു. രത്നമലയിലെ പതിനേഴു ഫാക്ടറികൾ നശിപ്പിക്കപ്പെട്ടു. ശ്രീലങ്കയിലെ ഒരു വൻകിട വ്യവസായഗ്രൂപ്പുകളിലൊന്നായ ക്യാപിറ്റൽ മഹാരാജ എന്ന കമ്പനിയുടെ ഫാക്ടറികളും, ബംഗ്ഷാൽ തെരുവിലുള്ള അവരുടെ ഹെഡ്ക്വാർട്ടേഴ്സും പൂർണ്ണമായും നശിപ്പിച്ചു.

വെലിക്കട ജയിലിൽ തീവ്രവാദപ്രവർത്തനത്തിനു തടവിലാക്കപ്പെട്ട 37 തമിഴ് വംശജരെ, ജയിലിലുള്ള മറ്റ് സിംഹളപൗരന്മാർ ചേർന്ന് കുത്തി കൊലപ്പെടുത്തി. ജയിലിൽ കൊല്ലപ്പെട്ടവർ താമസിച്ചിരുന്ന മുറികളുടെ താക്കോലുകൾ ജയിൽ അധികാരികൾ അക്രമികൾക്കു കൈമാറുകയായിരുന്നുവെന്ന് അന്ന് രക്ഷപ്പെട്ടവർ കുറ്റപ്പെടുത്തി. എന്നാൽ താക്കോലുകൾ തങ്ങളുടെ കയ്യിൽ നിന്നും അക്രമികൾ മോഷ്ടിച്ചതാവമെന്ന് അധികാരികളും പറയുന്നു.

അക്രമത്തിൽ നിന്നും രക്ഷപ്പെട്ട് ഓടിയ തമിഴർക്ക് അഭയമൊരുക്കിയത്, സമീപത്തുള്ള മുസ്ലീം കുടുംബങ്ങളും, ഒറ്റപ്പെട്ട സിംഹളീസ് കുടുംബങ്ങളുമാണ്. സർക്കാർ കെട്ടിടങ്ങളിലും, ക്ഷേത്രങ്ങളിലുമായാണ് രക്ഷപ്പെട്ടവർ അക്രമികളുടെ കണ്ണിൽപ്പെടാതെ ഒളിച്ചിരുന്നത്.
അക്രമസാക്തരാ ജനക്കൂട്ടം 26 ആം തീയതിയും നശീകരണപ്രവർത്തനങ്ങൾ തുടർന്നു. രത്നാകര തെരുവിലുള്ള അമ്പതിലധികം വീടുകൾ ഇവർ അഗ്നിക്കിരയാക്കി. ഈ തെരുവിലെ മൂന്നു വീടുകളുടെ ഉടമസ്ഥർ സിംഹള വംശജരായിരുന്നു, പക്ഷേ അതിൽ വാടകക്കു താമസിച്ചിരുന്നത് തമിഴ് വംശജരും. ഈ മൂന്നു വീടുകളിലെ സാധന സാമഗ്രികൾ തെരുവിലേക്കു കൊണ്ടു വന്നു കത്തിച്ചുവെങ്കിലും, വീടുകൾക്ക് യാതൊരു നാശനഷ്ടവരും വരുത്തിയില്ല. രാജ്യത്തൊട്ടാകെ അക്രമം അരങ്ങേറുമ്പോൾ, ക്രമസമാധാന സംവിധാനം കൈയ്യും കെട്ടി നോക്കി നിൽക്കുകയായിരുന്നു. 

രാജ്യത്തെ രണ്ടാമത്തെ വലിയ നഗരമായ കാൻഡിയിലേക്കും അക്രമം വ്യാപിച്ചു. ഉച്ചകഴിഞ്ഞ്, പേരദെനിയ തെരുവിലെ ഡെൽറ്റാ ഫാർമസിക്കു തീവച്ചു. വൈകാതെ ജനക്കൂട്ടം, കാസിൽ തെരുവിലേക്കും, കൊളംബോ തെരുവിലേക്കും മുദ്രാവാക്യം വിളികളുമായി എത്തി. ശക്തമായി ഇടപെട്ട അവിടുത്തെ പോലീസ്, സ്ഥിതിഗതികൾ തൽക്കാലത്തേക്കു ശാന്തമാക്കിയെങ്കിലും, പെട്രോൾ ക്യാനുകളും. പെട്രോൾ ബോംബുകളുമായി എത്തിയ അക്രമി സംഘം, കിങ്സ് തെരുവ്, ട്രിങ്കോമാലീ തെരുവ്, കാസിൽ തെരുവ്, എന്നിവിടങ്ങളിലെ വ്യാപാര സ്ഥാപനങ്ങൾ കൊള്ളയടിച്ച ശേഷം, തീവെച്ചു. ജനക്കൂട്ടം പിന്നീട് പരിസര പട്ടണമായ ഗംപോലയിലേക്കു തിരിച്ചു. അന്നു വെകീട്ട് കാൻഡിയിൽ നിശാനിയമം പ്രഖ്യാപിച്ചു.

ജൂലൈ 26 വൈകീട്ടായപ്പോഴേക്കും, ഒരു മുൻകരുതൽ എന്ന നിലയിൽ രാജ്യത്തൊട്ടാകെ നിശാനിയമം പ്രഖ്യാപിച്ചു. സംഘർഷ ഭരിത മേഖലകളിലും, പട്ടാളവും, പോലീസും സംയുക്തമായി മാർച്ചു നടത്തി. തിരുനെൽവേലിയിലെ തീവ്രവാദി ആക്രമണത്തിൽ മരിച്ച പട്ടാളക്കാരുടെ ശവസംസ്കാരം ഇതിനിടയിൽ നടത്തിയിരുന്നു.
മധ്യശ്രീലങ്കൻ നഗരങ്ങളായ നവാൽപെട്ടിയിലേക്കും, ഹാട്ടണിലേക്കും കലാപം കത്തി പടർന്നു. താരതമ്യേന ശാന്തമായിരുന്ന ബദുല്ല എന്ന പ്രദേശത്ത് രാവിലെ ഒരു തമിഴ് വംശജന്റെ മോട്ടോർസൈക്കിൾ ആരോ അഗ്നിക്കിരയാക്കി. അതൊരു തുടക്കം മാത്രമായിരുന്നു, മധ്യാഹ്നത്തോടെ ആസൂത്രിതമായി ഇരച്ചെത്തിയ ജനക്കൂട്ടം സിറ്റി ബസാർ പ്രദേശത്തെ വ്യാപാരസ്ഥാപനങ്ങൾക്കു തീവെച്ചു. പിന്നീട് കലാപം, ആലുകൾ താമസിക്കുന്ന ഇടങ്ങളിലേക്കു കൂടി കത്തിപടർന്നു. അവിടെയുള്ള വീടുകൾക്കു തീവെച്ചശേഷം, ജനം കിട്ടിയ ബസ്സുകളിലും, വാനുകളിലുമായി സമീപപ്രദേശങ്ങളിലേക്കു കുതിച്ചു. രാത്രിയോടെ, ലുനുഗാലയിലും അക്രമം ആരംഭിച്ചിരുന്നു.

കൊളംബോയിൽ പകൽസമയത്തും ഏർപ്പെടുത്തിയിരുന്ന കർഫ്യൂ പിൻവലിച്ചു. കൊളംബോ നഗരം പതുക്കെ സമാധാന അന്തരീക്ഷത്തിലേക്കു തിരിച്ചു വന്നു. ഇതിനിടെ ജാഫ്നക്കു പോവുകയായിരുന്ന ഒരു തീവണ്ടിയിലെ തമിഴ് വംശജരായ ആളുകളെ കുറേയേറെപേർ ചേർന്ന് കൊലപ്പെടുത്തി. പന്ത്രണ്ടുപേർകൊല്ലപ്പെട്ടു. വെലിക്കട ജയിലിലെ അക്രമത്തെ തുടർന്ന്, അവിടെയുള്ള തമിഴ് കുറ്റവാളികളെ മറ്റൊരു വാർഡിലേക്കു മാറ്റി. 27നു വൈകീട്ടോടെ, സംഘടിച്ചെത്തിയ സിംഹള തടവുകാർ, ഓഫീസർമാരെ അവഗണിച്ച് ആയുധങ്ങളുമായി തമിഴ് വംശജരെ ആക്രമിച്ചു പതിനഞ്ച് തമിഴ് വംശജരായ തടവുകാർ കൊല്ലപ്പെട്ടു. ജാഫ്ന ജയിലിലും, ഇതേ സമയത്ത് രണ്ടു തമിഴ് തടവുകാർ കൊല്ലപ്പെട്ടു.

ബദുല്ലയിൽ അപ്പോഴും ചെറിയ രീതിയിലുള്ള പ്രശ്നങ്ങൾ നടക്കുന്നുണ്ടായിരുന്നു. കലാപം, ലുനുഗാരയിൽ നിന്നും പസ്സാരയിലേക്കു വ്യാപിച്ചു. കൊളംബോ, കാൻഡി, ട്രിങ്കോമാലീ എന്നിവിടങ്ങൾ ശാന്തമായി തുടങ്ങി. 28 നു രാവിലെ പ്രസിഡന്റ് ജയവർദ്ധനെ വിളിച്ചു കൂട്ടിയ അടിയന്തര മന്ത്രിസഭാ യോഗത്തിനുശേഷം, അക്രമം അവസാനിപ്പിക്കാൻ പ്രസിഡന്റ് ടെലിവിഷനിലൂടെ ജനങ്ങളോടു ആവശ്യപ്പെട്ടു.

പ്രത്യേക തമിഴ് രാജ്യം വേണമെന്നു ആവശ്യമുന്നയിച്ച തമിഴ് സംഘടനകളെ, പ്രസിഡന്റ് തന്റെ പ്രസംഗത്തിലൂടെ കടുത്ത ഭാഷയിൽ വിമർശിക്കുകയുണ്ടായി. അക്രമത്തിനു കാരണഹേതുവായത് തമിഴ് വംശജരാണെന്നും, തങ്ങൾക്കു നേരെ നടന്ന കൈയ്യേറ്റത്തിനൊടുവിൽ പ്രതികരിക്കുക മാത്രമാണ് സിംഹള വംശജർ ചെയ്തതെന്നും ജയർവർദ്ധനെ കൂട്ടിച്ചേർത്തു. 2500 വർഷത്തിലേറെയായി ഐക്യമത്തായി തുടരുന്ന ശ്രീലങ്കയെ വിഭജിക്കുക എന്നത് ഒരു സിംഹള വശംജനും സഹിക്കില്ലെന്നും, അതിനു വേണ്ടി ആവശ്യമുന്നയിക്കുന്ന രാഷ്ട്രീയ സംഘടനകളെ രാജ്യത്തു നിരോധിക്കുമെന്നും പ്രസിഡന്റ് കൂട്ടിച്ചേർത്തു.

28നു വൈകീട്ട് ഇന്ത്യൻ പ്രധാനമന്ത്രി ഇന്ദിരാ ഗാന്ധിയുടെ പ്രത്യേക അഭ്യർത്ഥന മാനിച്ചു, ശ്രീലങ്കൻ പ്രസിഡന്റ്, ഇന്ത്യയിൽ നിന്നുമുള്ള നയതന്ത്രപ്രതിനിധികളുടെ ഒരു സംഘത്തെ ശ്രീലങ്ക സന്ദർശിക്കുവാൻ അനുവദിച്ചു. കുറച്ചു മണിക്കൂറുകൾക്കു ശേഷം, ഇന്ത്യയുടെ വിദേശകാര്യമന്ത്രി പി.വി. നരസിംഹറാവുവിന്റെ നേതൃത്വത്തിലുള്ള സംഘം ശ്രീലങ്കയിലെത്തി.

കൊളംബോ ശാന്തമായ അന്തരീക്ഷത്തിലേക്കു മടങ്ങിയെത്തി. തമിഴ് വംശജായ ആളുകൾ, കലാപത്തിനിടയിൽ കാണാതായ തങ്ങളുടെ ബന്ധുക്കളേയും സുഹൃത്തുക്കളേയും തേടിപിടിക്കാൻ ശ്രമിച്ചുകൊണ്ടിരുന്നു. രാവിലെ പത്തരയോടെ ഗ്യാസ് വർക്ക്സ് തെരുവിൽ വെച്ച് രണ്ടു സിംഹളീസ് പൗരന്മാരായ യുവാക്കൾ വെടിയേറ്റു മരിച്ചു. തമിഴ് പുലികളാണ് ഇവരെ വെടിവെച്ചു കൊന്നതെന്ന ഒരു കിംവദന്തി പെട്ടെന്നു പരക്കുകയും, അവിടെ ആളുകൾ തടിച്ചു കൂടുകയും ചെയ്തു. സമീപത്തുള്ള ആദം അലി കെട്ടിടത്തിൽ തമിഴ് പുലികൾ ഒളിച്ചിരുപ്പുണ്ടെന്ന വിവരം ലഭിച്ച പോലീസും പട്ടാളവും ആ കെട്ടിടം വളഞ്ഞു വെടിവെപ്പു തുടങ്ങി. സൈന്യത്തെ സഹായിക്കാനായി ഹെലികോപ്ടറിൽ നിന്നും യന്ത്രവത്കൃത തോക്കുകൾ ഉപയോഗിച്ച് കെട്ടിടത്തിലേക്കു വെടിവെച്ചു. കുറേ നേരത്തെ വെടിവെപ്പിനു ശേഷം കെട്ടിടത്തിൽ പരിശോധന നടത്തിയ പോലീസിനു അവിടെയെങ്ങും ആരും ഉണ്ടായതായി യാതൊരു തെളിവും ലഭിച്ചില്ലെന്നു മാത്രമല്ല, അവിടെ ആയുധങ്ങൾ ഉണ്ടായിരുന്നു എന്നതിന്റെ സൂചന പോലുമുണ്ടായിരുന്നില്ല.

പട്ടാളവും, തമിഴ് പുലികളുമായി കനത്ത യുദ്ധം നടക്കുന്നുവെന്ന വാർത്ത പെട്ടെന്നു തന്നെ കൊളംബോയിലാകെ പരന്നു. ഇതറിഞ്ഞ തമിഴ് വംശജരായ ജോലിക്കാർ കിട്ടിയ വാഹനങ്ങളിലായി നഗരം വിടാൻ തുടങ്ങി. ഇതേ സമയം, സിംഹളീസ് വംശജർ കൈയ്യിൽ കിട്ടിയ ആയുധങ്ങളുമായി പുലികളെ നേരിടാൻ തയ്യാറെടുത്തു. അവർ അക്രമാസക്തരായി തെരുവിൽ പുലികളെ കാത്തിരുന്നു. എന്നാൽ തമിഴ് പുലികളെ കൈയ്യിൽ കിട്ടാതായപ്പോൾ അവർ ജോലിക്കാരുടെ നേരെ തിരിഞ്ഞു. വഴിയിലൂടെ വരുന്ന വാഹനങ്ങൾ തടഞ്ഞു നിറുത്തിയ അവർ തമിഴരെ തിരഞ്ഞു കണ്ടുപിടിച്ചു വകവരുത്തി. കിരുള തെരുവിൽ ഒരു തമിഴ് പൗരനെ ജീവനോടെ അഗ്നിക്കിരയാക്കി. ആദിത്യ തെരുവിൽ പതിനൊന്നു തമിഴരെ ജീവനോടെ കത്തിച്ചു. 15 അക്രമികളെ പോലീസ് വെടിവെച്ചു കൊന്നു. ഓഗസ്റ്റ ഒന്നാം തീയതി വരെ നഗരത്തിൽ കർഫ്യൂ നിയമം പ്രഖ്യാപിച്ചു.

ബദുല്ല, കാൻഡി, ട്രിങ്കോമാലി എന്നീ പ്രദേശങ്ങൾ താരതമ്യേന ശാന്തമായി തീർന്നു. നുവാരയിൽ ഒന്നു രണ്ടു കടകൾ തീവെച്ചു നശിപ്പിച്ചു. നഗരത്തിലെ ബസ്സാർ തെരുവിലേക്കും, ലോസൺ തെരുവിലേക്കും സാവധാനം അക്രമം വ്യാപിച്ചു. മതാര ജില്ലയിലും, കേഗല്ല ജില്ലയിലും അക്രമങ്ങൾ റിപ്പോർട്ടു ചെയ്തു. ഇന്ത്യയുടെ വിദേശ കാര്യ മന്ത്രി പി.വി. നരസിംഹറാവു കലാപം നടന്ന കാൻഡി, ഹെലികോപ്ടറിൽ സന്ദർശിച്ചു. അതിനു മുമ്പായി, റാവു ശ്രീലങ്കൻ പ്രസിഡന്റുമായും, ശ്രീലങ്കൻ വിദേശകാര്യമന്ത്രിയുമായും സ്ഥിതിഗതികൾ സംബന്ധിച്ച് ചർച്ച നടത്തി.
നുവാര, കണ്ടപോല, മതാലെ എന്നിവിടങ്ങളിൽ നിന്നും ഒറ്റപ്പെട്ട സംഭവങ്ങൾ റിപ്പോർട്ടു ചെയ്തതൊഴിച്ചാൽ രാജ്യം പൊതുവേ ശാന്തമായിരുന്നു. മൂന്നു പ്രധാന രാഷ്ട്രീയ കക്ഷികളെ സർക്കാർ നിരോധിച്ചു. കമ്മ്യൂണിസ്റ്റ് പാർട്ടി ഓഫ് ശ്രീലങ്ക, ജനത വിമുക്തി പെരുമന, നവ സമ സമാജ പാർട്ടി എന്നിവയായിരുന്നു സർക്കാർ നിരോധിച്ച രാഷ്ട്രീയ കക്ഷികൾ. രാജ്യത്തു നടന്ന കലാപങ്ങൾക്ക് ജനങ്ങളെ പ്രേരിപ്പിച്ചു എന്നതായിരുന്നു സർക്കാർ കണ്ടെത്തിയ കാരണം.

കലാപത്തിനു മുമ്പു തന്നെ സിംഹളർക്ക് തമിഴരോടുള്ള വിരോധം നിലവിലുണ്ടായിരുന്നു. തമിഴ് വിമോചന സംഘടകളുടെ രൂപീകരണത്തോടെ, ഈ വിരുദ്ധ വികാരം കൂടുതലായി കാണപ്പെട്ടു. തിരുനെൽവേലി സംഭവത്തോടെ, അതു തെരുവിലേക്കു അണപൊട്ടിയൊഴുകി. പെട്ടെന്നുണ്ടായ കലാപമാണെങ്കിലും, അതിനു പുറകിൽ വളരെ കാലത്തെ ആസൂത്രണം ഉണ്ടായിരുന്നു. സിംഹള നേതാക്കളാണ് ഈ കലാപം മുന്നിൽ നിന്നും നയിച്ചത്. കലാപത്തിന്റെ തുടക്കത്തിൽ പോലീസും പട്ടാളവും നിഷ്ക്രിയമായി നിന്നതാണ് കലാപം ഇത്രയും വ്യാപിക്കാൻ കാരണമായത്. മിക്കയിടങ്ങളിലും, പോലീസും, പട്ടാളവും കലാപകാരികളുടെ കൂടെ കൂട്ടു ചേർന്നു എന്ന് ദൃക്സാക്ഷികളുടെ മൊഴികൾ ചൂണ്ടിക്കാണിക്കുന്നു. എന്നിരുന്നാലും, പിന്നീട് പോലീസും പട്ടാളവും അക്രമികളെ തുരത്താൻ രംഗത്തിറങ്ങി. അതോടെ, കലാപം അമർച്ചചെയ്യപ്പെട്ടു. ജൂലൈ 29 ആം തീയതി 15 സിംഹളീസ് കലാപകാരികളെ പട്ടാളം വെടിവെച്ചു കൊല്ലുകയുണ്ടായി.

കലാപകാരികൾക്ക് നിശ്ശബ്ദമായി ഒത്താശ ചെയ്തുകൊടുത്തു എന്ന പേരിൽ ശ്രീലങ്കൻ സർക്കാരിനു ഒട്ടേറെ വിമർശനങ്ങൾ നേരിടേണ്ടി വന്നു. പ്രസിഡന്റിന്റെ ടെലിവിഷൻ സംപ്രേഷണത്തിൽ അക്രമത്തിനിരയായവരെ സാന്ത്വനിപ്പിക്കുന്നതിനു പകരം, കലാപത്തിന്റെ ഉത്തരവാദിത്തം അവരുടെ മേൽ കെട്ടിവെക്കാനാണ് അദ്ദേഹം ശ്രമിച്ചത്. കലാപത്തിനുത്തരവാദികളായ ആളുകളെ ശിക്ഷിക്കുന്നതിനു പകരം, അവരെ വീരപുരുഷന്മാരായി ചിത്രീകരിക്കാനാണു സർക്കാരുൾപ്പടെ ശ്രമിച്ചത്. കലാപം പൊട്ടിപ്പുറപ്പെട്ട ഉടൻ തന്നെ വേണ്ട നടപടികളെടുത്ത് അതു തടയാൻ ശ്രമിക്കാത്ത സർക്കാരിനെ രൂക്ഷമായി വിമർശിച്ചുകൊണ്ട് ചില ശ്രീലങ്കൻ രാഷ്ട്രീയപ്രവർത്തകരും രംഗത്തെത്തിയിരുന്നു.

കലാപം തുടങ്ങിയ ഉടൻ തന്നെ കർഫ്യൂ നടപ്പിലാക്കാൻ സർക്കാർ തീരുമാനിച്ചില്ല. കലാപം വ്യാപിച്ചതോട, തമിഴ് വംശജർക്കായി അഭയാർത്ഥികേന്ദ്രങ്ങൾ തുറക്കാൻ സർക്കാർ സന്നദ്ധരായി. എന്നാൽ ഏതാണ്ട് 20000 പേരെ ഉൾക്കൊള്ളാനുള്ള സൗകര്യമേ അഭയാർത്ഥി കേന്ദ്രത്തിനുണ്ടായിരുന്നുള്ളു. ഏതാണ്ട് 50000 ഓളം ആളുകൾ ഇവിടേക്ക് എത്തിച്ചേർന്നിരുന്നു. ഭവനരഹിതരായവരുടെ എണ്ണം ക്രമാതീതമായി വർദ്ധിച്ചതോടെ, ശ്രീലങ്കൻ സർക്കാർ കുറേ പേരെ ശ്രീലങ്കയുടെ വടക്കൻ പ്രവിശ്യയിലേക്കു മാറ്റി പാർപ്പിച്ചു.

കലാപത്തിന്റെ തുടക്കത്തിൽ സർക്കാർ വസ്തുവകകളാണ് കലാപകാരികൾ നശിപ്പിച്ചത്. തിരുനെൽവേലി സംഭവത്തിൽ കൊല്ലപ്പെട്ട സൈനികരുടെ മൃതദേഹങ്ങൾ ബന്ധുക്കൾക്കു വിട്ടുകൊടുക്കാത്തതിൽ പ്രതിഷേധിച്ചായിരുന്നു ഇത്. എന്നാൽ പിന്നീട് കലാപം കൂടുതൽ ആസൂത്രിതവും, കലാപകാരികളുടെ ലക്ഷ്യം തമിഴ് വംശജരും ആയി മാറി. കൊള്ളയും, കൊലപാതകവും വളരെ ആസൂത്രിതമായിരുന്നു. വഴിയിലൂടെ കടന്നുപോയിരുന്ന ഇരുചക്ര വാഹനക്കാരുടെ തിരിച്ചറിയൽ രേഖ പരിശോധിച്ചശേഷമായിരുന്നു കലാപകാരികൾ അവരെ ആക്രമിച്ചത്. സിംഹള വംശജരായ ആരും തന്നെ ആക്രമിക്കപ്പെട്ടിരുന്നില്ല.

അക്രമകാരികൾ ഒരു ചെറിയ ബസ് തടഞ്ഞു നിർത്തി, അതിലുണ്ടായ ഏകദേശം ഇരുപതോളം പേരുൾപ്പടെ ബസ്സ് അഗ്നിക്കിരയാക്കിയതായി, സംഭവം കണ്ട ഒരു നോർവീജിയക്കാരനായ വിനോദസഞ്ചാരി രേഖപ്പെടുത്തിയിരിക്കുന്നു. കലാപകാരികളിൽ ബുദ്ധസന്യാസിമാരും ഉൾപ്പെട്ടിരുന്നുവെന്ന് കലാപത്തിൽ നിന്നും രക്ഷപ്പെട്ട സുദർശന രാജസിംഹം എന്ന വനിത ഒരു മാസികക്കു കൊടുത്ത അഭിമുഖത്തിൽ പറഞ്ഞിട്ടുണ്ട്. തമിൾ ഗാർഡിയൻ എന്ന ദിനപത്രം കൂടുതൽ ദൃക്സാക്ഷികളുടെ വിവരണങ്ങൾ പ്രസിദ്ധീകരിച്ചിരുന്നു.

കലാപത്തിൽ 250 തമിഴർ മാത്രമാണ് കൊല്ലപ്പെട്ടത് എന്നായിരുന്നു സർക്കാരിന്റെ ഔദ്യോഗിക വിശദീകരണം. എന്നാൽ ജീവൻ നഷ്ടപ്പെട്ടവരുടെ എണ്ണം മൂവായിരത്തിനടത്തു വരുമെന്ന് മറ്റു പല സംഘടനകളും നടത്തിയ അന്വേഷണത്തിൽ വെളിപ്പെട്ടിരുന്നു. വെലിക്കെട ജയിലിൽ നടന്ന കൂട്ടക്കൊലയിൽ മാത്രമ 50 ഓളം ആളുകൾ കൊല്ലപ്പെട്ടിരുന്നു.

18000 ഓളം വരുന്ന വീടുകളും, വ്യാപാരസ്ഥാപനങ്ങളും തീവെച്ചു നശിപ്പിച്ചു. വീടും, സ്വത്തും നഷ്ടപ്പെട്ട ആയിരക്കണക്കിനു തമിഴർ യൂറോപ്പ്, ഓസ്ട്രേലിയ, ക്യാനഡ എന്നിവടങ്ങളിലേക്കു കുടിയേറി. തമിഴ് യുവാക്കൾ എൽ.ടി.ടി.ഇ പോലുള്ള തീവ്രവാദ സംഘടനകളിൽ അംഗമായി ചേർന്നു.
പിന്നീട് അധികാരത്തിലെത്തിയ പീപ്പിൾ അലയൻസ് എന്ന രാഷ്ട്രീയ പാർട്ടി, ജൂലൈ കലാപത്തെക്കുറിച്ചു അന്വേഷിക്കാൻ ഉത്തരവിട്ടിരുന്നു. അന്വേഷണ കമ്മീഷന്റെ കണ്ടെത്തലുകൾ പ്രകാരം, കലാപത്തിൽ 300 തമിഴ് വംശജർ മാത്രമേ കൊല്ലപ്പെട്ടിട്ടുള്ളു, എന്നും 18000 ഓളം വരുന്ന വീടുകളും വ്യാപാര സ്ഥാപനങ്ങളും നശിപ്പിക്കപ്പെട്ടു എന്നും പറയുന്നു. കലാപത്തിനിരയായവർക്ക് നഷ്ടപരിഹാരം കൊടുക്കുവാനും, സംഭവത്തിനു ഉത്തരവാദികളായവർക്കെതിരേ കേസെടുക്കാനും സർക്കാർ ഉത്തരവിട്ടു. ഇക്കാലയളവു വരേയും, ഇരകൾക്ക് നഷ്ടപരിഹാരം ഒന്നും തന്നെ ലഭിച്ചിട്ടില്ല, കലാപവുമായി ബന്ധപ്പെട്ട് ആരും തന്നെ ശിക്ഷിക്കപ്പെട്ടിട്ടുമില്ല.



</doc>
<doc id="348177" url="https://ml.wikipedia.org/wiki?curid=348177" title="കുഞ്ഞൻ ചൊറിത്തവള">
കുഞ്ഞൻ ചൊറിത്തവള

തെക്കേ ഇന്ത്യയിലും ശ്രീലങ്കയിലും കണ്ടുവരുന്ന ഒരു തവളയാണ് കുഞ്ഞൻ ചൊറിത്തവള അഥവാ Ferguson’s Toad. . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്. asl വരെയുള്ള പ്രദേശങ്ങളിൽ വ്യാപകമായി കണാറുണ്ട്. അനക്കമില്ലാത്ത വെള്ളത്തിലാണു വാൽമാക്രികൾ വളരുന്നത്. അത്തരം സ്ഥലങ്ങളിൽ ആവാസവ്യവസ്ഥയുടെ നാശത്താലും വനനശീകരണാത്താലും മാലിന്യങ്ങളാലും നഗരവൽക്കരണത്താലും ഇവ ഭീഷണി നേരിടുന്നു.


</doc>
<doc id="348186" url="https://ml.wikipedia.org/wiki?curid=348186" title="പലക് മുഛൽ">
പലക് മുഛൽ

പലക് മുഛൽ (ജനനം : 30 മാർച്ച് 1992) ഒരു ബോളിവുഡ് ചലച്ചിത്രപിന്നണിഗായികയാണ്‌. ഹിന്ദി ചലച്ചിത്രങ്ങളിലാണ് ഏറെയും പിന്നണി പാടിയിട്ടുള്ളതെങ്കിലും മറ്റു 17 ഭാഷകളിൽക്കൂടി പിന്നണി പാടിയിരിക്കുന്നു. ഇതുകൂടാതെ അവർ ഒരു സാമൂഹ്യപ്രവർത്തക കൂടിയാണ്. പാവപ്പെട്ട കുട്ടികളുടെ ചികിത്സക്കു പണം കണ്ടെത്തുന്നതിന് പലക് അവരുടെ ഇളയ സഹോദരൻ പലാഷ് മുഛലിനൊപ്പം ചേർന്നു സ്റ്റേജ് ഷോകൾ നടത്താറുണ്ട്. ഇങ്ങനെ ലഭിക്കുന്ന ഫണ്ട് ഹൃദ്രോഗികളായ കുട്ടികളുടെ ചികിത്സയ്ക്കും മറ്റു സാമ്പത്തിക സഹായങ്ങൾക്കും വേണ്ടി ഉപയോഗിക്കുന്നു. ഇക്കഴിഞ്ഞ വർഷങ്ങളിൽ ഏകദേശം എണ്ണൂറോളം ഹൃദ്രോഗികളായ കുട്ടികളുടെ ജീവിതങ്ങൾക്കു പുതുനാമ്പു മുളപ്പിക്കുവാൻ അവരുടെ ചാരിറ്റി പ്രവർത്തനങ്ങൾ കൊണ്ടു സാധിച്ചിട്ടുണ്ട്. പണ്ഡിറ്റ് എസ്. എൻ. മിശ്രയുടെ ശിഷ്യയായി ക്ലാസിക്കൽ മ്യൂസിക് അഭ്യസിച്ചിട്ടുണ്ട്. 
21 വയസ്സിൽ ചാരിറ്റിപ്രവർത്തനങ്ങളുടെ പേരിൽ ഗിന്നസ് ബുക്കിലും ലിംക ബുക്ക് ഓഫ് റെക്കോർഡ്സിലും അവരുടെ പേരു രേഖപ്പെടുത്തിയിട്ടുണ്ട്. ഇന്ത്യാഗവണ്മെന്റും മറ്റു പല സ്ഥാപനങ്ങളും അവരുടെ സംഭാവനകളും തിരിച്ചറിഞ്ഞ് വിവിധ അവാർഡുകളും പുരസ്കാരങ്ങളും നല്കിയിട്ടുണ്ട്. എക് താ ടൈഗർ (2012), ആഷിക്കി 2 (2013), കിക്ക് (2014), ആക്ഷൻ ജാൿസൻ (2014), പ്രേം രതൻ ധൻ പായോ (2015) (2016), കാബിൽ (2017) തുടങ്ങി നിരവധി ചിത്രങ്ങളില് പിന്നണി ഗായികയായി പലക് മുഛൽ കഴിവു തെളിയിച്ചിട്ടുണ്ട്. 2016 ജനുവരി 18 നു അവരുടെ ആൽബം ഇഷ്ക് ഫോറെ’) എന്ന പേരിൽ പുറത്തിറങ്ങിയിരുന്നു.

1992 മാർച്ച് 30 ന് ഒരു മഹേശ്വരി മാർവാടി കുടുംബത്തിൽ, രാജ്കുമാര് മുഛൽ, അമിത മുഛൽ എന്നിവരുടെ സീമന്തപുത്രിയായി മദ്ധ്യപ്രദേശിലെ ഇന്ഡോറിൽ ഭൂജാതയായി. പിതാവ് രാജ്കുമാർ മുഛൽ ഒരു സ്വകാര്യസ്ഥാപനത്തിൽ ജോലി ചെയ്യുന്നു. അവർക്ക് പലാഷ് മുഛൽ എന്ന പേരിൽ ഒരു ഇളയ സഹോദരൻകൂടിയുണ്ട്.  സ്കൂൾ ജീവിതം ഇൻഡോറിൽ സ്നേഹനഗറിലെ ശ്രീ അഘ്രാസെൻ വിദ്യാലയത്തിൽ നിന്നായിരുന്നു. മദ്ധ്യപ്രദേശിലെ ഇന്ഡോർ യൂണിവേഴ്സിറ്റിയില് നിന്ന് ബി.കോം ബിരുദത്തിനു പഠിച്ചിരുന്നു. നാലു വയസുമുതൽ ക്ലാസിക്കൽ മ്യൂസിക് അഭ്യസിച്ചുതുടങ്ങിയിരുന്നു. ഇന്ത്യൻ ക്ലാസിക്കൽ സംഗീതത്തിൽ പരിശീലനം നേടിയിട്ടുള്ള അവർക്ക് 17 വ്യത്യസ്ത ഭാഷകളിൽ അത് പാടാൻ കഴിയും. ഏതു ഭാഷയിലാണെങ്കിലും ഉച്ചാരണശുദ്ധിയോടു കൂടി ആ ഭാഷയിലെ ഗാനം തന്നെക്കൊണ്ടു കഴിയുന്നത്ര ഭംഗിയാക്കുവാൻ പലക് ആത്മാർഥത കാണിക്കുന്നു എന്നതാണു ഏറ്റവും ശ്രദ്ധേയം.

4 വയസു മുതൽ മുഛൽ, കല്യാൺജി ആനന്ദ്ജിയുടെ നേതൃത്വത്തിലുള്ള ചെറുപ്പക്കാരായ ഗായകരുടെ സംഘമായ ലിറ്റിൽ സ്റ്റാറിൽ അംഗമാണ്.  1999 ലെ കാർഗിൽ യുദ്ധവേളയിൽ, മുഛലിന് 7 വയസു മാത്രമുള്ളപ്പോൾ ഒരാഴ്ചയോളം ഇന്ത്യൻ പട്ടാളക്കാരുടെ കുടുംബങ്ങളെ സഹായിക്കുന്നതിനുള്ള ഫണ്ടു ശേഖരണത്തിനായ താമസിക്കുന്ന സിറ്റിയിൽ കടകൾ തോറും പാട്ടുപാടി 25,000 രൂപയുടെ ഫണ്ട് ശേഖരിച്ചു. ഇന്ത്യൻ മാദ്ധ്യമ ലോകം അവളുടെ ആ എളിയ പ്രവർത്തനങ്ങൾക്ക് വളരെയധികം കവറേജ് നൽകി. പിന്നീട് 1999 ലെ ഒഡീഷാ ചുഴലിക്കാറ്റിലെ ഇരകളെ സഹായിക്കുന്നതിനും പാട്ടുപാടി ഫണ്ട് പിരിച്ചു.

പാവപ്പെട്ട കുട്ടികൾ അഷ്ടിക്കു വകയുണ്ടാക്കുന്നതിനായി തങ്ങളുടെ വസ്ത്രങ്ങൾ ഉപയോഗിച്ച് ട്രെയിൻ കമ്പാർട്ട്മെന്റുകൾ തുടയ്ക്കുന്നതു കണ്ടിതിനു ശേഷമാണ് തന്റെ സ്വരം പാവങ്ങളായ കുട്ടികളെ സഹായിക്കുന്നതിനു വേണ്ടിക്കൂടി ഉപയോഗിച്ചുകൂടേ എന്നവളുടെ മനസ്സിൽ തോന്നിത്തുടങ്ങിയത്.  ഏതാണ്ട് അതേ സമയത്തു തന്നെ ഇൻഡോർ കേന്ദ്രീകരിച്ചു പ്രവർത്തിക്കുന്ന സ്കൂളായ നിധി വിനയ് മന്ദിർ മുഛലിനേയും അവളുടെ മാതാപിതാക്കളേയും സന്ദർശിക്കുകയും സ്കൂളിലെ ഹൃദ്രോഗിയായ (congenital heart defect) ലോകേഷ് എന്ന പാവപ്പെട്ട കുട്ടിക്കു ചികിത്സയ്ക്കു പണം കണ്ടെത്തുന്നതിന് ഒരു ചാരിറ്റി ഷോ നടത്തുവാൻ അപേക്ഷിക്കുകയും ചെയ്തു. നിത്യവരുമാനത്തിന് വഴി കണ്ടെത്തുവാന് തന്നെ വിഷമിക്കുന്ന ലോകേഷിന്റെ പിതാവിന് കുട്ടിയുടെ ശസ്ത്രക്രിയയ്ക്കുള്ള ഭാരിച്ച തുക കണ്ടെത്തുവാൻ സാധിക്കുമായിരുന്നില്ല. മുഛലും മാതാപിതാക്കളും അവരുടെ അപേക്ഷ ചെവിക്കൊള്ളുകയും 2000 മാർച്ച് മാസത്തിൽ തെരുവിലെ ഒരു കച്ചവടക്കാരന്റെ വാഹനം സ്റ്റേജായി ഉപയോഗിച്ച് ഷോ നടത്തുകയും ഏകദേശം 51,000 രൂപയോളം ചികിത്സാ ചിലവിനായി സംഭരിക്കുകയും ചെയ്തു. ഈ വിവരങ്ങൾ ഒരു ബാംഗ്ലൂർ ബെയ്സ്ഡ് കാർഡിയോളജിസ്റ്റായ ദേവി പ്രസാദ് ഷെട്ടിയുടെ ശ്രദ്ധയിലപ്പെടുകയും അദ്ദേഹം ചിലവേതുമില്ലാതേ ലോകേഷിന്റെ ശസ്ത്രക്രിയ നടത്താമെന്നു സമ്മതിക്കുകയും ചെയ്തു. അതിൽപ്പിന്നെ മുഛലിന്റെ മാതാപിതാക്കൾ ലോകേഷിനേപ്പോലുള്ള രോഗികളായ കുട്ടികൾക്ക് ചികിത്സയ്ക്കുള്ള പണം ഡൊണേറ്റ് ചെയ്യാൻ തയ്യാറാണെന്ന് ലോക്കൽ പത്രങ്ങളിൽ പരസ്യം ചെയ്തു. ലോകേഷിനെപ്പോലെ ഹൃദയശസ്ത്രക്രിയ്ക്കു ധനസഹായം വേണ്ട 33 കുട്ടികളുടെ ലിസ്റ്റ് തയ്യാറായിരുന്നു.

ഏതാനും സ്റ്റേജ് ഷോകൾ നടത്തപ്പെടുകയും അതിൽനിന്ന് 225,000 രൂപ കളക്ഷനായി ലഭിക്കുകയും ചെയ്തു. ബംഗാളുരുവിലെയും ഇൻഡോറിലെയും ആശുപത്രികളിൽ ഈ പണം ഉപയോഗിച്ച് 5 കുട്ടികളുടെ ഹൃദയശസ്ത്രക്രിയ നടത്തി. കുട്ടികളെ ചികിത്സിക്കാനുള്ള ഉദ്യമങ്ങളിൽ മുഛലിനെ സഹായിക്കുന്നതിന് ഇൻഡോറലെ T. CHOITHRAM HOSPITAL ശസ്ത്രക്രിയയുടെ ചെലവ് പകുതിയായി കുറച്ചു കൊടുത്തു, 80,000 രൂപയിൽ നിന്ന് 40,000 രൂപയിലേയ്ക്കു്. അവിടുത്തെ തന്നെ ഒരു സർജനായ ധിരാജ് ഗാന്ധി, മുഛൽ ഇടപെട്ടിരിക്കുന്ന കേസുകളിൽ താൻ ഫീസു വാങ്ങുന്നതല്ല എന്നു തീരുമാനമെടുത്തു.

2000 മുതൽ മുഛൽ ഭാരതത്തിലും വിദേശങ്ങളിലുമായി ഏതാനും ചാരിറ്റി ഷോകൾ നടത്തി. ഹിന്ദിയിൽ ഇതിന് "ദിൽ സേ ദിൽ തക്" എന്നും ഇംഗ്ലീഷിൽ - "സേവ് ലിറ്റിൽ ഹാർട്ട്സ്" എന്നുമാണ് പേരു നൽകിയിരുന്നത്. അവരുടെ ഇളയസഹോദരനും (പലാഷ് മുഛൽ) ഇതേ ഷോകളിൽ കിഡ്നി പ്രശ്നങ്ങളുള്ള കുട്ടികളെ സഹായിക്കുന്നതിനു വേണ്ടി സഹകരിച്ചിരുന്നു.  ഓരോ പരിപാടികളിലും ഏറ്റവും കുറഞ്ഞത് 40 പാട്ടുകളെങ്കിലും പാടുകയായിരുന്നു പതിവ്. ഇതിൽ പോപ്പുലർ ബോളിവുഡ് ഗാനങ്ങൾ, ഗസലുകൾ, ഭജനകൾ എന്നിവ ഉൾപ്പെടുത്താറുണ്ട്. ഹിന്ദി കൂടാതെ, സംസ്കൃതം, ഗുജറാത്തി, ഒറിയ, ആസാമീസ്, രാജസ്ഥാനി, ബംഗാളി, ഭോജ്പുരി, പഞ്ചാബി, മറാത്തി, കന്നട, തെലുങ്ക്, തമിഴ്, സിന്ധി എന്നവയുൾപ്പെടെ 17 വിവിധ ഭാക്ഷകളിൽ അവർ ഗാനങ്ങൾ ആലപിക്കുന്നു. 2001 ൽ മഛൽ ഗുജറാത്ത് ഭൂകമ്പത്തിൽപ്പെട്ടവരെ സഹായിക്കുവാൻ വിവിധ സംഗീത പരിപാടികളിലൂടെ 10 ലക്ഷം രൂപ സമാഹരിച്ചു. 2003 ജൂലൈ മാസത്തിൽ ഹൃദയത്തിന് തകരാറുള്ള രണ്ടുവയസ്സുകാരിയായ പാകിസ്താനി പെൺകുട്ടിയുടെ കുടുംബത്തിന് തന്റെ ചാരിറ്റി സംഘടനയുടെ സാമ്പത്തിക സഹായം വാഗ്ദാനം ചെയ്തു.  പലക്കിന്റെ ചാരിറ്റി സംഘടനയുടെ പേര് പലക്ക് മുഛാൽ ഹാർട്ട് ഫൌണ്ടേഷൻ എന്നാണ്. ഈ സംഘടന 2006 വരെ ഏകദേശം ഇരുന്നൂറോളം കുട്ടികളുടെ ഹൃദയശസ്ത്രക്രിയകൾക്ക് സാമ്പത്തിക സഹായങ്ങൾ നല്കി.  2006 അവസാമായപ്പോഴേയ്ക്കും പലക്കിന്റെ ചാരിറ്റി സംഘടന 1.2 കോടി രൂപ സ്വരൂപിക്കുകയും അത് 234 കുട്ടികളുടെ ജീവൻ രക്ഷിക്കുവാൻ ഉപകാരപ്പെടുത്തുകയും ചെയ്തു. പണത്തിന്റെ കുറവു കൊണ്ടു കുട്ടികളുടെ ശസ്ത്രക്രിയകൾ മുടങ്ങാതെയിരിക്കുവാൻ ഇൻഡോറിലെ ഭണ്ഡാരി ഹോസ്പിറ്റൽ പലക്ക് മുഛലിന്റെ ചാരിറ്റിയ്ക്ക് 10 ലക്ഷം രൂപയുടെ വരെ ഓവർ ഡ്രാഫ്റ്റ് അനുവദിച്ചിട്ടുണ്ട്.  സ്റ്റാർ ഗോൾഡ് ചാനൽ അവരുടെ "രംഗ് ദേ ബസന്തി സലാം" (സല്യൂട്ട് ടു കളർ ഓഫ് സാക്രിഫൈസ്) എന്ന പരിപാടിയിൽ സംപ്രേഷണം ചെയ്ത 10 വീരകഥകളിൽ ഒന്ന് പലക്കിന്റേതായിരുന്നു. 2009 ആയപ്പോഴേയ്ക്കും പലക്ക മുഛൽ ഏകദേശം ലോകത്തിന്റെ വിവിധ ഭാഗങ്ങളിലായി 1,460 ഷോകൾ ചാരിറ്റിയുടെ ഭാഗമായി നടത്തുകയും ഇതിൽ നിന്ന് 1.71 കോടി രൂപ പലക്ക് മുഛാൽ ഹാർട്ട് ഫൌണ്ടേഷനു വേണ്ടി സ്വരൂപിച്ചു. ഈ ഫണ്ട് 338 കുട്ടികളുടെ ചികിത്സയ്ക്ക് ഉപകരിച്ചു. 

മുഛലിനോ അവരുടെ കുടുംബത്തിനോ ചാരിറ്റി ഷോകളിൽ നിന്നും ഏതെങ്കിലും സാമ്പത്തിക ആനുകൂല്യങ്ങൾ ലഭിക്കുന്നില്ല, എന്നാൽ അവരുടെ പരിശ്രമത്താലോ സഹായത്താലോ കൂടുതൽ മെച്ചപ്പെടുന്ന ഓരോ കുട്ടിയുടേയും പേരിൽ അവൾക്ക് ഒരു പാവയെ ലഭിക്കുന്നു.

2011 മുതൽ ഒരു ബോളിവുഡിൽ ഒരു പ്രൊഫഷണൽ പിന്നണിഗായികയായി മാറിയെങ്കിലും അവൾ ഹൃദ്രോഗികളായ കുട്ടികളെ സഹായിക്കുന്നതു തുടർന്നു. 2016 വരെ അവൾ സ്വരൂപിച്ച ഫണ്ടുപയോഗിച്ച് 800 ലധികം കുട്ടികൾക്കു ചികിത്സാസഹായം നല്കുവാൻ സാധിച്ചു.

ചെറുപ്പ കാലം മുതൽ പലക് മുഛൽ ബോളിവുഡ് ഗായികയാകുക എന്നുള്ള സ്വപ്നം മനസ്സിൽ കൊണ്ടു നടന്നിരുന്നു. സിനിമാസംബന്ധിയല്ലാത്ത 6 ആൽബങ്ങൾ കുട്ടിക്കാലത്തും ടീനേജിലുമായി അവരുടേതായി പുറത്തിറങ്ങിയിരുന്നു. 2001 ൽ തന്റെ ഒമ്പതാമത്തെ വയസിൽ മുച്ഛൽ ആദ്യത്തെ ആൽബം "Child For Children" ടിപ്സ് മ്യൂസിക്കിന്റെ പേരിൽ പുറത്തിറക്കിയിരുന്നു. 2003 ൽ രണ്ടാമത്തെ ആല്ബം ""Palken"" റിലീസ് ചെയ്തു.  പിന്നീടുള്ള വര്ഷങ്ങളില് Aao Tumhe Chand Per Le Jaaye, Beti Hu Mahakal Ki, Dil Ke Liye എന്നീ ആല്ബങ്ങളും പുറത്തിറങ്ങി. 2011 ല് അവളുടെ "ജയ് ജയ് ദേവ് ഗണേഷ്" എന്ന ആൽബം T-സീരിസ് പുറത്തിറക്കി. ബോളിവുഡില് കൂടുതല് അവസരങ്ങള് ലഭിക്കുന്നതിന് മുഛല് 2006 അവസാനം ഇന്ഡോറില് നിന്നു മുംബെയിലേക്ക് താമസം മാറ്റി. ബോളിവുഡിലെ ആദ്യഗാനം 2011 ഒക്ടോബറിൽ "Damadamm!, എന്ന ചിത്രത്തിലായിരുന്നു. ശ്രോതാക്കളില് നിന്ന് ആ ഗാനത്തിന് വളരെ മികച്ച പ്രതികരണങ്ങളാണ് ലഭിച്ചത്. ഒരു മാസത്തിനു ശേഷം രണ്ടാമത്തെ ഗാനം Na Jaane Kabse എന്ന ചിത്രത്തിലെ "Pyaar Ke Silsile" എന്ന ഗാനമായിരുന്നു.  Na Jaane Kabse യുടെ സംഗീതത്തിനും ചിത്രത്തിനു തന്നെയും മോശം പ്രതികരണങ്ങളാണു ലഭിച്ചത്.  നടൻ സല്മാന്ഖാനുമായി പലക്കിനു മുന്പരിചയം ഉണ്ടായിരുന്നു. സല്മാന്ഖാന് അവളെ സംഗീതസംവിധായകന് Sajid-Wajid ന്റെ അടുത്തേയ്ക്ക് പറഞ്ഞവിടുകയു Veer എന്ന ചിത്രത്തിലേയ്ക്കു ശുപാറ്ശ ചെയ്യുകയും ചെയ്തു. സല്മാന്ഖാന് തന്നെ Yash Raj Banner ലേയ്ക്കും പലക്കിനെ ശുപാറ്ശ ചെയ്തു. KK യോടൊപ്പം ആലപിച്ച "Laapata" എന്ന ഗാനം, യാഷ് രാജ് ബാനറിന്റെ ഏക് താ ടൈഗര് എന്ന ബ്ലോക്ബസ്റ്റര് ചിത്രത്തിൽ ഉൾപ്പെടുത്തിയിരുന്നു. സിനിമയില് ഈ ഗാനരംഗത്ത് പ്രത്യക്ഷപ്പെട്ടത് സല്മാന്ഖാനും കത്രീനകൈഫുമായിരുന്നു. ഈ ഗാനം ഒരു വമ്പൻ ഹിറ്റായി മാറുകയും അവർ ബോളിവുഡിലെ പിന്നണിഗായികയായി അറിയപ്പെട്ടു തുടങ്ങകുയും ചെയ്തു.

2012 ൽ "ഫ്രം സിഡ്നി വിത്ത് ലൌ" എന്ന ചിത്രത്തിലെ "Nainon Ne Nainon Se" എന്ന ഗാനവും ശ്രോതാക്കൾക്കിടയിൽ ഏറെ മതിപ്പുളവാക്കിയ ഗാനമായിരുന്നു. 2013 ൽ മുഛൽ, മിധുൻ, ജീത് ഗാംഗുലി എന്നിവർ സംഗീതസംവിധാനം ചെയ്ത രണ്ടു ഗാനങ്ങൾ "Aashiqui 2" എന്ന ചിത്രത്തിൽ ആലപിച്ചിരുന്നു. ഏക് ഥാ ടൈഗറിലെ ഗാനങ്ങൾക്കു ശേഷമുള്ള അടുത്ത ഹിറ്റായിരുന്നു ഈ ചിത്രത്തിലെ "Chahun Main Yaa Na" എന്ന ഗാനം. "ആഷിഖ്വി 2"  ഗാനങ്ങൾക്കു ശേഷം മുഛൽ യുവജനങ്ങളുടെ ഇടയിൽ പ്രിയപ്പെട്ട ഗായികയായി മാറി.  2013 ഏപ്രിൽ മാസത്തിൽ ബംഗാളി ചിത്രമായ റോക്കി എന്ന ചിത്രത്തിനുവേണ്ടി ആലപിച്ച "Tui Borsha Bikeler Dheu" ഗാനം ശ്രദ്ധിക്കപ്പെട്ടു. ബോളിവുഡിലെ ഒരു ഗായകയായി അരങ്ങേറ്റം കുറിച്ച ശേഷം ഹിമേഷ് റെഷാമിയയുടെ മിക്കവാറും എല്ലാ ചിത്രങ്ങളിലും അവർ പാട്ടുകൾ പാടിയുരുന്നു. 2014 ൽ മിഖാസിംഗിനൊപ്പം ഹിമേഷിന്റെ സംഗീതസംവിധാനത്തിൽ  കിക്ക് എന്ന ചിത്രത്തിലെ  "ജുമ്മേ കി രാത്ത്" എന്ന ഗാനവും ചിത്രം തന്നെയും ആ വർഷത്തെ വമ്പൻ ഹിറ്റായിരുന്നു. അതേ ഗാനം വീണ്ടും സൽമാൻഖാനോടൊപ്പം പാടിയത് ചിത്രത്തിൽ ഉൾപ്പെടുത്തി. 2015 ലെ സൽമാൻഖാൻ ചിത്രമായ പ്രേം രത്തൻ ധൻ പായോയിലെ പ്രധാന ഗായിക മുഛൽ ആയിരുന്നു. ഈ ചിത്രത്തിന്റെയും സംഗീതസംവിധാനം ഹിമേഷ് റെഷാമിയ ആയിരുന്നു. 2016 ൽ അമാൽ മാല്ലിക്കിൻറ സംഗീതസംവിധാനത്തിൽ "" എന്ന ഹിന്ദി ചിത്രത്തിലെ "കോൻ തുഛെ" എന്ന ഗാനം ആ വർഷത്തെ ഏറ്റവും മികച്ച ഫീമെയിൽ വോയിസ് ആയിരുന്നു. ഏകദേശം 150 ൽപ്പരം ഗാനങ്ങൾ മുഛൽ ആലപിച്ചിട്ടുണ്ട്. അവരുടെ ഗാനങ്ങളിൽ ബഹു ഭൂരിപക്ഷവും ഹിമേഷ് റെഷാമിയ, ഗാംഗുലി, മിതുൻ, അമാൽ മല്ലിക് എന്നിവരുടേതാണ്.

വിക്കിപീഡിയ-ഇംഗ്ലീഷ് (കോപ്പി)


</doc>
<doc id="348199" url="https://ml.wikipedia.org/wiki?curid=348199" title="തീവയറൻ നീർചൊറിയൻ">
തീവയറൻ നീർചൊറിയൻ

പശ്ചിമഘട്ടതദ്ദേശവാസിയായ ഒരു തവളയാണ് തീവയറൻ നീർചൊറിയൻ അഥവാ Malabar Torrent Toad (Black Torrent Toad , Ornate Toad). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്.

ബ്രഹ്മഗിരി മലനിരകൾ, കൂർഗ്, കുതിരമുഖ് ദേശീയോദ്യാനം, മധുവനം എസ്റ്റേസ്റ്റ്, ദേവനം, ഗൂഡല്ലൂർ എന്നിവിടങ്ങളിൽ നിന്നും ഇതിനെ കണ്ടെത്തിയിട്ടുണ്ട്.


</doc>
<doc id="348205" url="https://ml.wikipedia.org/wiki?curid=348205" title="സൈക്കിളിംഗ്‌">
സൈക്കിളിംഗ്

വിനോദം,വ്യായാമം, വിശ്രമം എന്നിവയ്ക്കായി സൈക്കിൾ ഗതാഗതത്തിന് ഉപയോഗിക്കുന്നതിനാണ് സൈക്കിളിംഗ് എന്ന് പറയുന്നത്. ബൈസൈക്കിളിംഗ്, ബൈക്കിംഗ് എന്നീ പേരുകളിലും ഇത് അറിയപ്പെടുന്നുണ്ട്. സൈക്കിളിംഗിൽ ഏർപ്പെട്ടിരിക്കുന്ന വ്യക്തികളെ സൈക്കിളിസ്റ്റ് എന്നും ബൈക്കേഴ്‌സ് എന്നും വിളിക്കുന്നു. ചുരുക്കി, സാധാരണയായി ബൈസൈക്കിളിസ്റ്റ് എന്നും വിളിക്കാറുണ്ട്. 19 ആം നൂറ്റാണ്ടിൽ അവതരിപ്പിക്കപ്പെട്ട സൈക്കിൾ ഇന്ന ലോകത്ത് ഏകദേശം ഒരു ബില്ല്യൺ ഉണ്ടെന്നാണ് കണക്ക്. പ്രായോഗിക ഗതാഗതത്തിനായി പലരാജ്യങ്ങളിലും സാധാരണയായി ഉപയോഗിക്കുന്നത് സൈക്കിളുകളാണ്.

സൈക്കിളുകളുടെ വരവോടെ താമസിയാതെ തന്നെ സൈക്കിൾ റൈസിങ് മത്സരങ്ങളും ലോകത്തിന്റെ പല ഭാഗങ്ങളിലും സ്വതന്ത്രമായി നടത്താൻ ആരംഭിച്ചിട്ടുണ്ട്.
വളരെ കൂടുതൽ സൈക്കിൾ റൈസിങ്ങുകൾ നടന്ന 1980കളാണ് സൈക്കിളിങ്ങിന്റെ സുവർണ കാലഘട്ടമായി അറിയപ്പെടുന്നത്. യൂറോപ്പ്, ആമേരിക്ക, ജപ്പാൻ എന്നിവിടങ്ങളിലാണ് ഈ കാലഘട്ടത്തിൽ നിരവധി മത്സരങ്ങൾ നടന്നത്.


</doc>
<doc id="348211" url="https://ml.wikipedia.org/wiki?curid=348211" title="കാലിഗ്രാഫി">
കാലിഗ്രാഫി

അക്ഷരങ്ങളുടെ പ്രത്യേകരീതിയിലുള്ള ക്രമീകരണത്തിലൂടെ മനോഹരമായ ചിത്രമാക്കി മാറ്റുന്ന കലയാണ് കലിഗ്രഫി. ഒന്നാം നൂറ്റാണ്ടോടെ തന്നെ റോമൻ കൊത്തുപണികളിൽ ലാറ്റിൻ അക്ഷരമാല കൊണ്ടുള്ള കലിഗ്രഫി കാണാൻ കഴിയും . നാലും, അഞ്ചും നൂറ്റാണ്ടുകൾക്കു മുൻപേ തന്നെ ബൈബിൾ പകർത്തിയെഴുതുന്നതിൽ കലിഗ്രഫി ഉപയോഗിച്ചിരുന്നു. പ്രധാനമായും അറബിഭാഷയിലാണ് ഈ കലാരൂപം കൂടതലായി ഉപയോഗിച്ചുവരുന്നത്. ചൈനീസ് നാഗരികതയിലും കലിഗ്രഫി ഉണ്ടായിരുന്നെങ്കിലും അക്ഷരങ്ങളെ ഒറ്റയൊറ്റയായി മാത്രമാണ് ഉപയോഗിച്ചിരുന്നത്. ഖുർആൻ രേഖപ്പെടുത്തുന്നതിനുവേണ്ടി അറബി ലിപി വ്യാപകമായി ഉപയോഗിക്കാൻ തുടങ്ങിയപ്പോൾ ആരംഭിച്ച ലിപി പരിഷ്ക്കരണ ശ്രമങ്ങളിൽ നിന്നുമാണ് അറബി കലിഗ്രഫി രൂപപ്പെട്ടു വന്നത്. ഖുർആൻ പ്രതികൾ, മദ്രസകൾ, പള്ളികൾ, എന്നിവ അലങ്കരിക്കുന്നതിന് ചിത്രങ്ങളുടെ രൂപത്തിൽ കലിഗ്രഫി ഉപയോഗിക്കുന്നു.

അക്ഷരങ്ങൾ ഉപയോഗിച്ചു തീർക്കുന്ന കലയാണ്‌ കാലിഗ്രാഫി. വിവിധ എഴുത്ത് ഉപകരണങ്ങൾ ഉപയോഗിച്ച് അക്ഷരങ്ങൾ രൂപകൽപന ചെയ്ത് എഴുതുന്നതാണ് ഇത്. 

പരമ്പരാഗത കാലിഗ്രാഫിയും ടൈപ്പോഗ്രാഫിയും വ്യത്യസ്തമാണു, എന്നാൽ ഒരു കാലിഗ്രാഫർ രണ്ടും ഉപയോഗിച്ചേക്കാം. 

മനുഷ്യഭാഷണത്തിലെ വാക്കുകളിലെ ഓരോ ശബ്ദഭാഗങ്ങൾക്കും പ്രത്യേകം ആലേഖനരീതികൾ ഉപയോഗിച്ചുകൊണ്ടാണു ലിപികൾ പ്രചാരത്തിലായത്. ഇവ കൂടുതൽ ചിട്ടപ്പെടുത്തലുകൾക്കു വിധേയമായതോടെ എഴുത്തുവിദ്യ പഠിക്കലും പഠിപ്പിക്കലും എളുപ്പമായി. വിവിധ ഭാഷകൾ നിലവിലായിക്കഴിഞ്ഞതുകൊണ്ടുതന്നെ വിവിധ ലിപികളും ലോകത്തിൽ പലയിടത്തായി രൂപം കൊണ്ടു.


പെന്നും ബ്രഷുമാണ് ഒരു കാലിഗ്രാഫർക്ക് വേണ്ട അടിസ്ഥാന ഉപകരണങ്ങൾ. പറന്ന, ഉരുണ്ട, കൂർത്ത നിബ്ബുകളുള്ള കാലിഗ്രാഫി പെന്നുകളുണ്ട്. ചില അലങ്കാര പ്രവർത്തനങ്ങൾക്കായി ഒന്നിലധികം നിബ്ബുകളുള്ള പെന്നുകൾ, സ്റ്റീൽ ബ്രഷുകൾ എന്നിവ ഉപയോഗിക്കാറുണ്ട്. ഫെൽറ്റ്-ടിപ് പെന്നുകളും ബോൾപോയിന്റ് പെന്നുകളും ഉപയോഗിക്കാറുണ്ട്.
എച്ച്.ജി. വെൽസിന്റെ വാദമനുസരിച്ച് എഴുത്തിന് "ഒത്തുതീർപ്പുകളും കരാറുകളും നിയമങ്ങളും ശാസനങ്ങളും 
രേഖയാക്കാനുള്ള കഴിവുണ്ട്. ഇത് പഴയകാല നഗരരാഷ്ട്രങ്ങളേക്കാൾ വളരെക്കൂടുതൽ വളരാൻ രാജ്യങ്ങളെ പര്യാപ്തമാക്കി. തുടർച്ചയായ ചരിത്രപരമായ ഒരു അവബോധം സാദ്ധ്യമാക്കിയത് എഴുത്താണ്. പുരോഹിതന്റെയോ രാജാവിന്റെയോ ഉത്തരവും അവരുടെ മുദ്രയും അവരുടെ കാഴ്ച്ചയ്ക്കും ശബ്ദത്തിനുമപ്പുറത്ത് ചെല്ലാനും അവരുടെ മരണത്തിനു ശേഷവും അവശേഷിക്കാനും സാദ്ധ്യതയുണ്ടായി"

പാശ്ചാത്യ കാലിഗ്രാഫി ലാറ്റിൻ എഴുത്ത് വഴി മനസ്സിലാക്കാവുന്നതാണ്. യൂറോപ്പ്, ഈസ്റ്റ് ഏഷ്യ, സൗത്ത് ഏഷ്യ, എന്നിവിടങ്ങളിലെ കാലിഗ്രാഫികളെല്ലാം വ്യത്യസ്തമാണ്.

ഭാഷയെ ഒരു കൂട്ടം ചിഹ്നങ്ങളോ പ്രതീകങ്ങളോ ഉപയോഗിച്ച് രേഖപ്പെടുത്തുന്നതാണ് എഴുത്ത്. ഗുഹാചിത്രങ്ങൾ തുടങ്ങിയ ചിത്രണങ്ങളും കാന്തികനാടയിൽ രേഖപ്പെടുത്തിയ ഭാഷണവും എഴുത്തിൽ നിന്ന് ഭിന്നമാണ്.

സാധനക്കൈമാറ്റങ്ങൾ കുറിച്ചുവെക്കേണ്ടിവന്നതിന്റെ ഫലമായാണ് എഴുത്ത് രൂപപ്പെട്ടത്. ഉദ്ദേശ്യം ബി.സി. 4-ആം സഹസ്രാബ്ദത്തിൽ വാണിജ്യവും അതിന്റെ നടത്തിപ്പും ഓർമ്മയിൽ സൂക്ഷിക്കാനാവാത്ത വിധം സങ്കീർണ്ണമാകുകയും എഴുത്ത് ക്രയവിക്രയങ്ങൾ രേഖപ്പെടുത്തുന്നതിനും സ്ഥിരമായ രൂപത്തിൽ അവതരിപ്പിക്കുന്നതിനും കൂടുതൽ ആവശ്യമായിവരികയും ചെയ്തു. മദ്ധ്യഅമേരിക്കയിൽ എഴുത്ത് രൂപപ്പെട്ടത് കാലഗണന, ചരിത്രസംഭവങ്ങൾ രേഖപ്പെടുത്തുകയെന്ന രാഷ്ട്രീയാവശ്യം എന്നിവക്ക് വേണ്ടിയാണെന്ന് കരുതുന്നു.

അറിയപ്പെടുന്ന ആദ്യത്തെ എഴുത്തുരീതി സുമേരിയ (യൂഫ്രട്ടീസ് - ടൈഗ്രീസ് നദീതടങ്ങൾ)യിൽ നിന്നാണു കണ്ടെത്തിയിട്ടുള്ളത്. മുദ്രകളുണ്ടാക്കി ആവശ്യാനുസരണം നനവുള്ള കളിമൺ കട്ടകളിൽ അമർത്തിയെടുത്തു ഉണക്കി സൂക്ഷിക്കുകയായിരുന്നു അന്നു ചെയ്തിരുന്നത്. സമാനമായ രീതി സിന്ധുനദീതടത്തിലെ ഹാരപ്പൻ- മൊഹഞ്ജദാരൊ സംസ്കാരത്തിലും കണ്ടെത്തിയിട്ടുണ്ട്. തുടർന്ന് സുമേർ പ്രദേശങ്ങളിൽ മുളംകമ്പുകൾകൊണ്ട് കളിമൺഫലകങ്ങളിൽ നേരിട്ടെഴുതുന്ന രീതി നടപ്പിലായി. ഈജിപ്തിൽ ഹീറൊഗ്ലിഫിക് എന്നു പറയുന്ന ചിത്രലിപികൾ പുരാതനകാലത്തു ഉപയോഗത്തിലിരുന്നു. ജന്തുക്കളുടേയും പക്ഷികളുടേയും മറ്റു വസ്തുക്കളുടേയും ചിത്രങ്ങളും അവയുടെ സങ്കലനങ്ങളും ഇതിനു ഉപയോഗിച്ചുവന്നു. പിരമിഡ്ഡുകളിലും ക്ഷേത്രങ്ങളിലും മറ്റും ഇങ്ങനെയാണു എഴുതിവന്നിരുന്നത്.


</doc>
<doc id="348212" url="https://ml.wikipedia.org/wiki?curid=348212" title="തിരുപ്പതി റെയിൽവേ സ്റ്റേഷൻ">
തിരുപ്പതി റെയിൽവേ സ്റ്റേഷൻ

ഇന്ത്യൻ സംസ്ഥാനമായ ആന്ധ്ര പ്രദേശിൽ സ്ഥിതിചെയ്യുന്ന തീരുപ്പതിയിലെ റെയിൽവേ സ്റ്റേഷനാണ് തിരുപ്പതി മെയിൻ റെയിൽവേ സ്റ്റേഷൻ. ചിറ്റൂർ ജില്ലയിലെ തിരുമല വെങ്കടേശ്വര ക്ഷേത്രത്തിൽ വരുന്ന തീർഥാടകരുടെ സ്ഥിരം യാത്രാപാതയാണ് തിരുപ്പതി റെയിൽവേ സ്റ്റേഷൻ.

ആന്ധ്രാപ്രദേശിലെ ചിറ്റൂർ ജില്ലയിലുള്ള തിരുപ്പതി എന്ന പ്രദേശത്ത് സ്ഥിതി ചെയ്യുന്ന പ്രസിദ്ധ ക്ഷേത്രമാണ് തിരുമല വെങ്കടേശ്വര ക്ഷേത്രം. വിഷ്ണുവിനെ ഇവിടെ വെങ്കടേശ്വര സ്വാമിയെന്ന രൂപത്തിൽ ആരാധിക്കുന്നു. തിരുമലയിലെ ഏഴ് കുന്നുകളിൽ ഒന്നിലാണ് ക്ഷേത്രം സ്ഥിതി ചെയ്യുന്നത്. അതിനാൽ ക്ഷേത്രം സപ്തഗിരി എന്ന് അറിയപ്പെടുന്നു. ക്ഷേത്രത്തിൽ മുഖ്യപ്രതിഷ്ഠയായ വെങ്കടേശ്വരൻ ബാലാജി, ശ്രീനിവാസൻ, ഗോവിന്ദൻ എന്നീ പേരുകളിലും അറിയപ്പെടുന്നു.

1891-ൽ സൗത്ത് ഇന്ത്യൻ റെയിൽവേ കമ്പനി സൗത്ത് ആർക്കോട്ട് ജില്ലയിൽനിന്നും കാട്പാടി, ചിറ്റൂർ വഴി പകാല വരെ മീറ്റർ ഗേജ് ലൈൻ ആരംഭിച്ചു. അതിനുശേഷം തിരുപ്പതി വഴി പോകുന്ന കട്പടി – ഗുഡൂർ ലൈൻ ബ്രോഡ് ഗേജ് ആക്കി. 

ഗുണ്ടക്കൽ റെയിൽവേ ഡിവിഷനിൽ എ1 വിഭാഗം സ്റ്റേഷനായാണ്‌ തിരുപ്പതി റെയിൽവേ സ്റ്റേഷനെ തരംതിരിച്ചിരിക്കുന്നത്. ഇന്ത്യൻ റെയിൽവേയുടെ ഏറ്റവും കൂടുതൽ ബുക്കിംഗ് വരുന്ന ആദ്യ 100 സ്റ്റേഷനുകളിൽ ഒന്നാണ് തിരുപ്പതി റെയിൽവേ സ്റ്റേഷൻ. 

തിരുപ്പതി റെയിൽവേ സ്റ്റേഷനിൽ 5 പ്ലാറ്റ്ഫോമുകളാണ് ഉള്ളത്, ഓരോന്നിലും 24 കോച്ചുകളുള്ള ട്രെയിനുകൾ കൈകാര്യം ചെയ്യാം. എല്ലാ പ്ലാറ്റ്ഫോമുകളിലും എസ്കലേറ്റർ സൗകര്യം ലഭ്യമാണ്. എല്ലാ ദിവസവും തിരുപ്പതി റെയിൽവേ സ്റ്റേഷൻ 45 ജോഡി ട്രെയിനുകളെ കൈകാര്യം ചെയ്യുന്നു. 



</doc>
<doc id="348226" url="https://ml.wikipedia.org/wiki?curid=348226" title="സുന്ദരി ഉത്തം ചന്ദാനി">
സുന്ദരി ഉത്തം ചന്ദാനി

സിന്ധി ഭാഷയിൽ എഴുതുന്ന ഒരു ഭാരതീയ എഴുത്തുകാരിയായിരുന്നു സുന്ദരി ഉത്തം ചന്ദാനി (Sundri Uttamchandani). (28 സെപ്റ്റംബർ 1924 – 8 ജൂലൈ 2013) . എ ജെ ഉത്തം എന്ന എഴുത്തുകാരന്റെ പത്നിയാണ്. 

സിന്ധിഭാഷയിലെ വിച്ചോരോ എന്ന പുസ്തകത്തിന് അവർക്ക് 1986ലെ സാഹിത്യ അക്കാദമി പുരസ്കാരം ലഭിച്ചു. ഒമ്പതു ചെറുകഥകളുടെ സമാഹാരമായിരുന്നു ആ പുസ്തകം. 

സുന്ദരി ഉത്തം ചന്ദാനി 28 സെപ്റ്റംബർ 1924 ൽ ഹൈദരാബാദ് സിന്ധിൽ (ആ സ്ഥലം ഇപ്പോൾ പാകിസ്താനിൽ) ജനിച്ചു. ബ്രിട്ടീഷുകാർ സിന്ധ് കയ്യടക്കുന്നതിനു മുമ്പെ സിന്ധിന്റെ തലസ്ഥാനം ഹൈദരാബാദ് ആയിരുന്നു. കൂട്ടുകുടുംബത്തിനൊപ്പം ജീവിച്ചിരുന്ന സുന്ദരി ചെറുപ്പത്തിൽത്തന്നെ നാടോടിക്കഥകളും പുരാണകഥകളും കേട്ടാണ് വളർന്നത്. കോളേജിൽ പഠിക്കുന്ന സമയത്ത് “ബഹാദൂർ മാവോ ജീ ബഹാദൂർ ദീദാ”(A brave daughter of a brave mother(ധീരയായ അമ്മയുടെ ധീരയായ മകൾ)) എന്ന കഥ തർജ്ജമ ചെയ്തുകൊണ്ടാണ് സാഹിത്യരംഗത്തേക്കു പ്രവേശിക്കുന്നത്. 

1953ൽ അവരുടെ ആദ്യത്തെ നോവൽ കിരാന്ദർ ദീവാരൂം പ്രസിദ്ധീകരിച്ചു. ആ നോവൽ പല ഭാഷകളിലേക്കും വിവർത്തനം ചെയ്യപ്പെട്ടു. അവരുടെ രണ്ടാമത്തെ നോവൽ “പ്രീത് പുരാനി, രീത് നിരാലി” 1956ൽ ഇറങ്ങി. അതും വളരെ പ്രസിദ്ധിയാർജ്ജിച്ചു. നോവലുകളല്ലാതെ, അവർ കുറേ ചെറുകഥകളും എഴുതിയിട്ടുണ്ട്. അവരുടെ ആദ്യത്തെ കഥയായ മമത 1952ൽ ചെറുകഥാമത്സരത്തിൽ ഒന്നാം സ്ഥാനം നേടിയിരുന്നു. 1954 ൽ കോശൻ എന്ന അവരുടെ ചെറുകഥ സമ്മാനം നേടി. അറുപതുകളുടെ ആദ്യത്തിൽ കഹാനി എന്ന മാസികയേർപ്പെടുത്തിയ ചെറുകഥാമത്സരത്തിൽ സുന്ദരിയുടെ ചെറുകഥയായ ഖീർ ബാരിയാ ഹത്രാ ഒന്നാം സമ്മാനം നേടി. ആ കഥ 1960ൽ കഹാനി മാസികയിൽ പ്രസിദ്ധീകരിച്ചിരുന്നു. നാലു കവിതാസമാഹാരങ്ങളും അവരുടേതായുണ്ട്. 

1946ൽ എഴുത്തു തുടങ്ങിയ അവർ 200 ചെറുകഥകളും 2 നോവലുകളും 12 ഏകാംഗനാടകങ്ങളും എഴുതി. ഏകദേശം 500 ലേഖനങ്ങളും 200 കവിതകളും അവരുടേതായുണ്ട്. അമൃതാ പ്രീതം, മാക്സിം ഗോർക്കി, കൃഷ്ണചന്ദ്ര, തുടങ്ങിയ പല എഴുത്തുകാരുടേയും കൃതികൾ വിവർത്തനം ചെയ്തു. 

അവർ സിന്ധി സാഹിത്യ മണ്ഡലിന്റേയും അഖില ഭാരത് സിന്ധി ബോലി സാഹിത്യസഭയുടേയും ആദ്യകാലപ്രവർത്തകയായിരുന്നു. സിന്ധു നാരി സഭയ്ക്കും സിന്ധു ബാല മന്ദിറിനും അവർ തുടക്കം കുറിച്ചു. 

സോവിയറ്റ് ലാൻഡ് നെഹ്രു പീസ് അവാർഡ്. (രണ്ടു ലക്ഷം രൂപ സമ്മാനത്തുകയും രണ്ടാഴ്ചയ്ക്ക് റഷ്യയിലേക്കുള്ള സന്ദർശനവും)
ഭൂരി എന്ന പുസ്തകത്തിന് ഹിന്ദി ഡയറക്റ്ററേറ്റിന്റെ അവാർഡ്
1985ൽ അഖിൽ ഭാരത് സിന്ധി ബോലി/ സാഹിത്യ സഭയുടെ 10000/- രൂപ പുരസ്കാരം.
1986 ൽ വിച്ചോരോ എന്ന പുസ്തകത്തിന് സാഹിത്യ അക്കാദമി പുരസ്കാരം. 
മഹാരാഷ്ട്ര സർക്കാരിന്റെ ഗൌരവപുരസ്ക്കാരം -ഒരു ലക്ഷം രൂപ സമ്മാനത്തുക
നാഷനൽ കൌൺസിൽ ഫോർ പ്രൊമോഷൻ ഓഫ് സിന്ധി ലാംഗ്വേജ് നൽകിയ ലൈഫ് ടൈം അച്ചീവ്മെന്റ് അവാർഡ്. - 50000/- സമ്മാനത്തുക.
2002ൽ സിന്ധി അക്കാദമി ഡൽഹി നൽകിയ 150000/- രൂപയും പ്രശസ്തിപത്രവും. 



Tunio, Hafeez. "Sundri Uttamchandani: Noted Sindhi fiction writer passes away – The Express Tribune". Tribune.com.pk. Retrieved 10 July 2013.
Sahitya Academy Awards in Sindhi

Lal, Mohan; Amaresh Datta (1992). Encyclopaedia of Indian Literature: Sasay-Zorgot (Volume 5). Sahitya Akademi. p. 4558.

SundriUttam.com

Akhil Bharat Sindhi Boli Ain Sahit Sabha Awards


</doc>
<doc id="348228" url="https://ml.wikipedia.org/wiki?curid=348228" title="രുഖ്‌സാനാ ഖാൻ">
രുഖ്‌സാനാ ഖാൻ

ഒരു പാകിസ്താനി - കനേഡിയയൻ എഴുത്തുകാരിയാണ് രുഖ്‌സാനാ ഖാൻ (Rukhsana Khan). (ഉറുദു: رخسانہ خان‎; ജനനം 1962) . കുട്ടികൾക്കുള്ള കഥയെഴുതുകയും കഥ പറഞ്ഞുകൊടുക്കുകയും ചെയ്യുന്നു.

1952ൽ പാകിസ്താനിലെ ലാഹോറിലാണ് രുഖ്‌സാന ജനിച്ചത്. അവരുടെ മൂന്നാം വയസ്സിൽ അവരുടെ കുടുംബം കാനഡയിലെ ഒന്റാറിയോയിലേക്ക് പോയി. അവിടെ വിദ്യാഭ്യാസം നടത്തിയ അവർ അവിടെയുള്ള കോളേജിൽ നിന്നാണ് ബിരുദം നേടിയത്. ഭർത്താവിനും നാലു കുട്ടികൾക്കുമൊപ്പം കാനഡയിൽ ജീവിക്കുന്നു.

ആഡംസ് വേൾഡ് ചിൽഡ്രൻ വീഡിയോയ്ക്കു വേണ്ടി ഗാനങ്ങളെഴുതിക്കൊണ്ടാണ് എഴുത്താരംഭിക്കുന്നത്. മെസ്സേജ് ഇന്റർനാഷനലിലും കഹാനി മാസികയിലും അവരുടെ കഥകൾ വന്നു. കുട്ടികൾക്കുവേണ്ടി ഒരുപാട് ചിത്രബുക്കുകളും ചെറുകഥകളും നോവലുകളും എഴുതി. 
സൊസൈറ്റി ഓഫ് ചിൽഡ്രൻസ് ബുക്ക് റൈറ്റേഴ്സ് ആൻഡ് ഇല്ലസ്റ്റ്രേറ്റേഴ്സ്, ദി റൈറ്റേഴ്സ് യൂനിയൻ ഓഫ് കാനഡ, എന്നിവയിൽ അംഗമാണ്. 
അവരുടെ പുസ്തകങ്ങൾ ഇറ്റാലിയനും ജാപ്പനീസുമടക്കം പല ഭാഷകളിലേക്കും വിവർത്തനം ചെയ്യപ്പെട്ടിട്ടുണ്ട്.

2011 ൽ ഗോൾഡൻ കൈറ്റ് അവാർഡ് - ബിഗ് റെഡ് ലോലിപ്പോപ്പ് എന്ന പുസ്തകത്തിന്. 2011ൽത്തന്നെ ആ പുസ്തകം ചാർലറ്റ് സൊലോറ്റോ പുരസ്കാരവും നേടി.




"Rukhsana Khan". CANSCAIP Members. Canadian Society of Children's Authors, Illustrators, and Performers (canscaip.org). Archived 2010-07-22. Retrieved 2015-07-31.


</doc>
<doc id="348231" url="https://ml.wikipedia.org/wiki?curid=348231" title="ചെമ്പൻ അരുവിയൻ">
ചെമ്പൻ അരുവിയൻ

പശ്ചിമഘട്ടതദ്ദേശവാസിയായ ഒരു തവളയാണ് ചെമ്പൻ അരുവിയൻ അഥവാ Red Stream Toad (Kerala Stream Toad). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.


</doc>
<doc id="348249" url="https://ml.wikipedia.org/wiki?curid=348249" title="ഫ്ലാറ്റ് നം. 4ബി">
ഫ്ലാറ്റ് നം. 4ബി

2014ൽ കൃഷ്ണജിത് വിജയന്റെ സംവിധാനത്തിൽ അരുൺ പ്രസാദ് നിർമ്മിച്ച സിനിമയാണ് പ്ലാറ്റ് നം 4ബി. രാജീവ് ആലുങ്കലിന്റെയും റിയാസ് എം റ്റി യുടെയും വരികൾക്ക് നിഖിൽ പ്രഭ യുടെ സംഗീതത്തിൽ യേശുദാസ്, ജി വേണുഗോപാൽ നിഖിൽ പ്രഭ എന്നിവർ പാടിയിരിക്കുന്നു. 

ഫ്ലാറ്റ് നം 4ബി


</doc>
<doc id="348251" url="https://ml.wikipedia.org/wiki?curid=348251" title="സ്വർണ്ണ തോമസ്">
സ്വർണ്ണ തോമസ്

മലയാള സിനിമാരംഗത്തെ ഒരു അഭിനേത്രി ആണ് സ്വർണ്ണ തോമസ്. 2014ലെ ഫ്ലാറ്റ് നം. 4ബി എന്ന ചിത്രത്തിലൂടെ അഭിനയരംഗത്തെത്തി.
ചെല്ലാനം കണ്ടകടവ് അരിപ്പാട്ടുപറമ്പിൽ സാജന്റെ പുത്രിയായി 1995 മെയ് 25നു ജനിച്ച സ്വർണ്ണ തോമസിന് ഡാൻസ് കോറിയോഗ്രാഫർ ആകുന്നതിലായിരുന്നു താല്പര്യം. റായ്ഗഡിൽ ജനിച്ചു വളർന്ന സ്വർണ്ണ 10ആം വയസ്സിൽത്തന്നെ മഹാരാഷ്ട്ര യൂത്ത് ഫെസ്റ്റിവലിൽ ഡാൻസ് ഇനത്തിൽ പങ്കെടുത്തു. 
ഡാൻസ് ഇന്ത്യ ഡാൻസ് എന്ന റിയാലിറ്റി ഷോയിൽ പങ്കെടുത്തിട്ടുണ്ട്. അമൃതടിവിചാനലിൽ വന്ന സൂപ്പർ ഡാൻസർ 2വിലും സ്വർണ്ണ പങ്കെടുത്തു. സീ റ്റിവിയിലെ ചക് ധൂം ധൂം എന്ന ഷോയിലും സ്വർണ്ണ പങ്കെടുത്തു.


</doc>
<doc id="348252" url="https://ml.wikipedia.org/wiki?curid=348252" title="ദിനനാഥ് പതി">
ദിനനാഥ് പതി

പ്രമുഖ ഒഡിയ എഴുത്തുകാരനും ചിത്രകാരനും ചരിത്രകാരനുമായിരുന്നു ദിനനാഥ് പതി. ഒഡിഷയിലെ പരമ്പരാഗത, ആദിവാസി, നാടോടി, ഗ്രാമീണ, സമകാലിക കലാരൂപങ്ങളെക്കുറിച്ച് ഇംഗ്ളീഷ്, ഒഡിയ, ജർമൻ ഭാഷകളിൽ 50ൽപരം പുസ്തകങ്ങൾ രചിച്ചു.ലോകത്തിലെ പല മ്യൂസിയങ്ങളിലും അദ്ദേഹത്തിൻെറ രചനകൾ പ്രദർശിപ്പിച്ചിട്ടുണ്ട്.
ഒറീസയിലെ ദിഘപഹന്തിയിൽ ജനിച്ചു. ചിത്രകലയിൽ ബിരുദം നേടിയശേഷം അദ്ദേഹം ശാന്തിനികേതനിൽനിന്ന് കലാചരിത്രത്തിൽ ഡോക്ടറേറ്റ് നേടി. 1967-72 കാലത്ത് ഭുവനേശ്വറിലെ കേന്ദ്രീയ വിദ്യാലയത്തിൽ പെയിന്റിങ് അധ്യാപകനായി. തുടർന്ന്, ഒഡിഷ സ്‌റ്റേറ്റ് മ്യൂസിയത്തിലെ ക്യൂറേറ്ററായി. ഭുവനേശ്വറിലെ ബി.കെ കോളജ് ഓഫ് ആർട്ട് ആൻഡ് ക്രാഫ്റ്റിന്റെ സ്ഥാപക പ്രിൻസിപ്പലായും ദേശീയ ചിത്രകലാ അക്കാദമി, ലളിതകലാ അക്കാദമി എന്നിവയുടെ സെക്രട്ടറിയായും പ്രവർത്തിച്ചിരുന്നു. ജർമൻ കലാ ചരിത്രകാരൻ എബർഹാർഡ് ഫിഷറിനൊപ്പം ചേർന്ന് നിരവധി കലാ പഠനങ്ങൾ നടത്തി.. സ്വിറ്റ്‌സർലൻഡിലെ സൂറിച്ചിലെ റെയ്റ്റ്‌ബെർഗ് സൊസൈറ്റിയുമായി ചേർന്നുള്ള പ്രവർത്തനങ്ങളും ശ്രദ്ധിക്കപ്പെട്ടു. ഭാരതീയ കലാചരിത്ര പഠനത്തിനു നൽകിയ സംഭാവനകൾ മാനിച്ച് 2014ൽ റെയ്റ്റ്‌ബെർഗ് അവാർഡ് ലഭിച്ചു. ‘ദിഘപഹന്തിയുടെ ചിത്രാധ്യാപകൻ’ ആത്മകഥക്ക് ഒഡിഷ സാഹിത്യ അക്കാദമി അവാർഡും ലഭിച്ചു.

2016 ഓഗസ്റ്റിൽ ഹൃദയാഘാതം മൂലം മരിച്ചു.


</doc>
<doc id="348259" url="https://ml.wikipedia.org/wiki?curid=348259" title="കനോയിംഗ്">
കനോയിംഗ്

ഒരു കായിക വിനോദമാണ് കനോയിംഗ്. ഒരു തുഴ മാത്രമുള്ള ചെറുവള്ളം തുഴയുന്ന ഒരു തുഴച്ചിൽ ആണ് കനോയിംഗ്.
പുരാതന കാലത്ത് ജലഗതാഗതത്തിനുള്ള മാർഗ്ഗമായിരുന്നു കനോയിംഗ്. ആധുനിക കനോയിംഗ് ആരംഭിച്ചത് 19ആം നൂറ്റാണ്ടിൽ 1924ലാണ്.
ആസ്ട്രിയ, ജർമ്മനി, ഡെന്മാർക്ക്, സ്വീഡൻ എന്നീ രാജ്യങ്ങൾ ചേർന്നാണ് ഇന്റർ നാഷണൽ കനോയിംഗ് ഫെഡറേഷൻ എന്ന സംഘടനയുടെ രൂപീകരണത്തിന് വഴിയൊരുക്കിയ ആദ്യത്തെ കനോയിംഗ് കൂട്ടായ്മ സ്ഥാപിച്ചത്.
1936 മുതൽ ഒളിമ്പിക് ഗെയിംസിലെ ഒരു മത്സര ഇനമാണ് കനോയിംഗ്. 
സ്പ്രിന്റ് കനോയിയാണ് മത്സരാധിഷ്ടിതമായ പ്രധാന കായിക ഇനം. കനോയി പോളോ, വൈറ്റ് വാട്ടർ കനോയിംഗ്, കനോയി മാരത്തൺ, ഐസിഎഫ് കനോയി മാരത്തൺ, പ്ലെ ബോട്ടിങ് എന്നിവയാണ് മറ്റു മത്സര ഇനങ്ങൾ.

കനോയിംഗിന്റെ ഒരു വിനോദ രൂപമാണ് കനോയി ക്യാപിങ്‌.

സവിശേഷതകളുടെ അടിസ്ഥാനത്തിൽ കനോയിംഗ് വിവിധ തരത്തിലുണ്ട്:-

ലഘുവായതും ഭാരം കുറഞ്ഞതും ഈട് നിൽക്കുന്നതുമായ ചെറുതോണികളാണ് വിനോദത്തിനായുള്ള കനോയിംഗിന് വ്യാപകമായി ഉപയോഗിക്കുന്നത്.
സാധാരണയായി അലുമിനിയം അല്ലെങ്കിൽ പ്ലാസ്റ്റിക് കൊണ്ടാണ് ഇത്തരം തോണികൾ നിർമ്മിക്കുന്നത്.

കൂടുതൽ സൗകര്യങ്ങളും മെച്ചപ്പെട്ട വേഗതയുമുള്ള ചെറു തോണികളുടെ പരിഷ്‌കരിച്ച രൂപമാണ് ഇവ. 
മത്സ്യ ബന്ധനം പക്ഷി നിരീക്ഷണം എന്നിവ ആഗ്രഹിക്കുന്ന കനോയിംഗ്‌സ്‌നേഹികൾക്കായി രൂപ കൽപ്പന ചെയ്തതാണ് ഇവ

നദികളിലും വൈറ്റ് വാട്ടറിലും തുഴയാൻ പാകത്തിൽ നിർമ്മിക്കുന്ന ചെറുതോണികളാണ് ഇവ. മെച്ചപ്പെട്ട സുരക്ഷാ ക്രമീകരണങ്ങൾ മുങ്ങുന്നതിൽ നിന്ന് തടയുന്നതിനുള്ള സജ്ജീകരണങ്ങളും ഇവയിൽ ലഭ്യമാണ്.

കായിക പ്രവർത്തനങ്ങൾക്കും കനോയിംഗ് പ്രൊഫഷണലുകൾക്കും വേണ്ടി പ്രത്യേകം രൂപകൽപ്പന ചെയ്തവയാണ് ഇത്തരം തോണികൾ. ഫൈബർ ഗ്ലാസ്, കേവ്‌ലാർ എന്നിവ കൊണ്ട് നിർമ്മിച്ചവയായിരിക്കും ഇവ. വളരെ കനം കുറഞ്ഞതും വളരെ ശക്തവുമായിരിക്കും ഇവ


</doc>
<doc id="348268" url="https://ml.wikipedia.org/wiki?curid=348268" title="സദ്ദാം ബീച്ച്">
സദ്ദാം ബീച്ച്

കേരളത്തിലെ മലപ്പുറം ജില്ലയിലെ ഒരു മത്സ്യബന്ധന ഗ്രാമമാണ് സദ്ദാം ബീച്ച്. പുത്തൻകടപ്പുറത്തിനും പരപ്പനങ്ങാടിയിലെ കെട്ടുങ്ങലിനും ഇടയിൽ 2 കിലോമീറ്റർ ദൈർഘ്യമുള്ള തീരദേശ മേഖലയാണ് ഇത്. 1991-ലെ ഗൾഫ്‌ യുദ്ധകാലത്തെ അനുകൂലിച്ച് മുൻ ഇറാഖ് ഏകാധിപതി സദ്ദാം ഹുസ്സൈന്റെ പേരാണ് ഗ്രാമത്തിനു നൽകിയിരിക്കുന്നത്.

മീൻ പിടിക്കുന്ന സ്ഥലങ്ങൾക്കടുത്തായി സ്ഥിതിചെയ്യുന്നതും പ്രധാനമായി മത്സ്യബന്ധനത്തെ ആശ്രയിച്ച് ഉപജീവനം നടത്തുന്നതുമായ ജനങ്ങൾ അധിവസിക്കുന്ന ഗ്രാമത്തെയാണ് മത്സ്യബന്ധനഗ്രാമം എന്നു വിളിക്കുന്നത്. കടലിനടുത്തായാണ് ഇത്തരം ഗ്രാമങ്ങൾ സാധാരണ കാണുന്നത്. വലിയ തടാകങ്ങൾക്കടുത്തും ഇത്തരം ഗ്രാമങ്ങളുണ്ടാകാറുണ്ട്. 356,000 കിലോമീറ്റർ വരുന്ന ലോകത്തെ കടൽത്തീരത്ത് ഇത്തരം ധാരാളം ഗ്രാമങ്ങളുണ്ട്. ആധുനികശിലായുഗം മുതൽ ഇത്തരം ഗ്രാമങ്ങൾ നിലവിലുണ്ടായിരുന്നു. മിക്ക ഗ്രാമങ്ങ‌ളും പരമ്പരാഗത രീതികളാണ് മത്സ്യബന്ധനത്തിന് ഉപയോഗിക്കുന്നത്.

പതിനെട്ടാം നൂറ്റാണ്ടിൽ ബ്രിട്ടീഷ്‌ അധിനിവേശ ശക്തികൾക്കെതിരെ പോരാട്ടം നയിച്ച ടിപ്പു സുൽത്താന്റെ പേരായിരുന്നു ഈ ഗ്രാമത്തിനു നൽകിയിരുന്നത്, ടിപ്പു സുൽത്താൻ ബീച്ച്. 1991-ലെ ഗൾഫ്‌ യുദ്ധം മുതൽ ഇറാഖ് നേതാവ് സദ്ദാം ഹുസ്സൈനു ഐക്യദാർഢ്യം പ്രഖ്യാപിച്ചുകൊണ്ട് സദ്ദാം ബീച്ച് എന്ന പേര് നൽകാൻ ഗ്രാമവാസികൾ തീരുമാനിച്ചു. ഗ്രാമവാസികൾ സദ്ദാം ഹുസ്സൈന്റെ അമേരിക്ക വിരുദ്ധ നിലപാടുകളിൽ താൽപര്യം കാണിച്ചു. 

സദ്ദാം ബീച്ച് എന്നറിയപ്പെടുന്ന തീരമേഖല ശ്രദ്ധിക്കപ്പെട്ടത് ഇറാഖ് നേതാവിന്റെ പേര് നൽകിയതിനു ശേഷമാണ്. അന്നു മുതൽ സദ്ദാം ഹുസ്സൈന്റെ സാമ്രാജ്യത്വ വിരുദ്ധ നിലപാടുകളെക്കുറിച്ച് അവർ സംസാരിക്കുമായിരുന്നു. അമേരിക്കയുടെ നേതൃതത്തിൽ നടന്ന ഇറാഖ് അധിനിവേശത്തെ ശക്തമായ രീതിയിൽ ഗ്രാമം എതിർത്തു. 

ബാഗ്ദാദ് അധിനിവേശ കാലത്ത് ഗ്രാമത്തിൽ അനവധി അമേരിക്ക, ബ്രിട്ടീഷ്‌ വിരുദ്ധ പ്രകടനങ്ങൾ നടന്നു. ഈ രാജ്യങ്ങളിൽ നിർമിച്ച സാധനങ്ങൾ ബഹിഷ്ക്കരിക്കുകയും അവ കടലിൽ എറിയുകയും ചെയ്തു. സദ്ദാം ബീച്ച് ഗ്രാമത്തിലെ ഗൾഫിൽ ജോലിചെയ്യുന്ന പലർക്കും യുദ്ധം കാരണം ജോലി നഷ്ടപ്പെട്ട് നാട്ടിൽ വരേണ്ടി വന്നു, ഇത് രോഷം വർധിപ്പിച്ചു. സദ്ദാം ഹുസ്സൈന്റെ വലിയ കട്ട്‌ഔട്ടുകളും ഇറാഖ് പതാകകളും ഗ്രാമത്തിലെ വഴിയോരങ്ങളിൽ ഉയർന്നു. 
2006 നവംബറിൽ സദ്ദാം ഹുസ്സൈനെ തൂക്കിക്കൊല്ലാനുള്ള ഉത്തരവ് വന്നപ്പോൾ ഗ്രാമവാസികൾ പ്രധിഷേധ റാലി നടത്തുകയും അമേരിക്കൻ പ്രസിഡന്റ്‌ ജോർജ് ഡബ്ല്യൂ ബുഷിനെതിരെ മുദ്രാവാക്യങ്ങൾ വിളിക്കുകയും ചെയ്തു. സ്ത്രീകളും കുട്ടികളും ഉൾപ്പെടെ അമ്പതോളം പേർ റാലിയിൽ പങ്കെടുത്തു. 

2006 ഡിസംബർ 30-നു സദ്ദാം ഹുസ്സൈന്റെ വധശിക്ഷ നടപ്പാക്കിയതിനു പിന്നാലെ രോഷാകുലരായ സദ്ദാം ബീച്ച് നിവാസികൾ ബീച്ചിൽ ഒത്തുചേരുകയും യുഎസ് പ്രസിഡന്റ്‌ ജോർജ് ഡബ്ല്യൂ ബുഷിനെ ക്രൂരൻ എന്ന് വിശേഷിപ്പിക്കുകയും ചെയ്തു. 

സദ്ദാം ബീച്ച് ഗ്രാമം മുസ്ലിം ഭൂരിപക്ഷ ഗ്രാമമാണ്. വളരെ കുറച്ച് ഹിന്ദു കുടുംബങ്ങളേ ഗ്രാമത്തിൽ ഉള്ളൂ. അതുകൊണ്ട്തന്നെ മുസ്ലിം പരമ്പരാഗത സംസ്കാരമാണ് ഗ്രാമത്തിലുള്ളത്. ദഫ്മുട്ട്, കോൽക്കളി, അറവനമുട്ട് എന്നിവയാണ് സാധാരണയായ നാടോടി കലകൾ.


</doc>
<doc id="348271" url="https://ml.wikipedia.org/wiki?curid=348271" title="തമിഴ് പാചകം">
തമിഴ് പാചകം

ഇന്ത്യയിലെ പല പ്രദേശങ്ങളെയും പോലെ തമിഴ്നാടിലും ഭക്ഷണം പാകംചെയ്തു നൽകുന്നത് മനുഷ്യത്വത്തിന്റെ ഏറ്റവും മികച്ച സേവനമാണ് എന്നുള്ള ഉറച്ച വിശ്വാസമാണ്. തമിഴ്നാടിൽ വെജിറ്റേറിയൻ, നോൺ-വെജിറ്റേറിയൻ ഭക്ഷണങ്ങളുടെ വിവിധ തരങ്ങളുണ്ട്. അരി, പരിപ്പുകൾ, പയറുവർഗങ്ങൾ എന്നിവ ഉൾപ്പെടുന്നതാണ് പ്രധാന ഭക്ഷണം.

നെൽച്ചെടിയുടെ ഫലമായ നെന്മണിയിൽ നിന്നും വേർതിരിച്ചെടുക്കുന്ന ധാന്യമാണ്‌ അരി അഥവാ നെല്ലരി. ലോകത്ത് ഏറ്റവും കൂടുതൽ ഭക്ഷിക്കപ്പെടുന്ന ധാന്യമാണിത്. കിഴക്കൻ ഏഷ്യ, തെക്കുകിഴക്കൻ ഏഷ്യ, ദക്ഷിണേഷ്യ എന്നിവിടങ്ങളിൽ അരി പ്രധാന ആഹാരമാണ്. കരിമ്പിനും ചോളത്തിനും ശേഷം ലോകത്ത് ഏറ്റവും കൂടുതൽ ഉൽപ്പാദിപ്പിക്കുന്ന കാർഷികവിളയാണ് അരി. ചോളം പ്രധാനമായും ഉപയോഗിക്കുന്നത് മാനുഷിക ഉപഭോഗത്തിനല്ലാത്തതിനാൽ അരിയാണ് മനുഷ്യന്റെ പോഷക ആവശ്യങ്ങൾക്ക് ലോകത്ത് ആകമാനം ഏറ്റവും കൂടുതൽ ഉപയോഗിക്കുന്ന ധാന്യം. മനുഷ്യന്റെ ഊർജ്ജ ഉപയോഗത്തിന്റെ അഞ്ചിലൊന്ന് കലോറി അരിയിൽ നിന്നാണ് ലഭിക്കുന്നത്.

പച്ചക്കറികളും പാൽ ഉത്പന്നങ്ങളും തമിഴ് പാചകത്തിൽ വളരെ പ്രധാനപ്പെട്ടവയാണ്. പുളിയും പുളി രസം നൽകാനായി ഉപയോഗിക്കാറുണ്ട്.

പുളി എന്നത് ഒരു വസ്തുവിലെ അമ്‌ളതയുടെ രുചി ആണ്‌. ഏതൊരു വസ്തുവിലും, അമ്‌ളത്തിന്റെ അംശമുണ്ടോ, അതിന്റെ രുചി പുളിപ്പായി മാറും. പാൽ തൈരാവുമ്പോഴും, നാരങ്ങാനീരിലും, വിനാഗിരിയിലും പുളിപ്പ് അനുഭവപ്പെടുന്നത് അമ്‌ളാംശം ഉള്ളത് കൊണ്ടാണ്‌.

സസ്യങ്ങളുടെ ഭക്ഷ്യയോഗ്യമായ കിഴങ്ങ്, തണ്ട്, ഇല, പൂവ്, കായ്, ഭൂകാണ്ഡം എന്നിവയാണ്‌ പച്ചക്കറികൾ. പച്ചക്കറികളിൽ ധാരാളം വിറ്റാമിനുകളും പ്രോട്ടീനുകളും, ലവണങ്ങളും അടങ്ങിയിരിക്കുന്നു.
ചില വിശേഷ ദിനങ്ങളിൽ പരമ്പരാഗതമായ തമിഴ് ഭക്ഷണം ഉണ്ടാക്കുന്നത് ദശകങ്ങൾക്ക് മുൻപ് ഉണ്ടാക്കിയിരുന്ന അതേ രൂപത്തിലാണ്. പരമ്പരാഗതമായ രീതിയിൽ വാഴയിലയിൽ വെച്ചാണ് ഭക്ഷണം കഴിക്കുന്നത്.

മസാലദോശ, വട, സാമ്പാർ ഇഡലി, സാമ്പാർ വട, ഇടിയപ്പം, ഊത്തപ്പം, അപ്പം, കൊത്തു പൊറോട്ട, സാപ്പാട്, താളി, മെധു വട, കലകി, ഫിൽറ്റർ കോഫി, ചായ, പൊങ്കൽ, തൈര് സാദ്, പുളി സാദ് തുടങ്ങിയവ തമിഴ് പാചകത്തിലെ പ്രമുഖ ഭക്ഷണപാനീയങ്ങളാണ്.

തമിഴ്നാടിൽ ഉപയോഗിക്കുന്ന ഒരു ഭക്ഷണപദാർത്ഥമാണ്‌ നൂൽപുട്ട് അഥവാ ഇടിയപ്പം. പൊടിച്ചുവറുത്ത അരി ഉപയോഗിച്ച് ആവിയിൽ വേവിച്ച് ‌നൂൽ പുട്ട് ഉണ്ടാക്കുന്നു. കുഴച്ച അരിമാവ് ഇടിയപ്പത്തിന്റെ അച്ചിലൂടെ ഞെക്കി കടത്തിവിട്ടാണ് ഇടിയപ്പം തയ്യാറാക്കുക. ചില സ്ഥലങ്ങളിൽ തേങ്ങാപ്പീരയും ഇടിയപ്പത്തിന്റെ കൂടെ ചേർക്കുന്നു. നൂലപ്പം, നൂൽപ്പുട്ട് എന്നീ പേരുകളിലും ഇടിയപ്പം അറിയപ്പെടുന്നു. കേരളത്തിലെ ഒരു പ്രധാന പ്രാതൽ വിഭവമാണ് ഇടിയപ്പം. എരിവോ മധുരമോ ഉള്ള കറികളുമായി ചേർത്താണ് സാധാരണയായി ഇടിയപ്പം തിന്നുക. ശ്രീലങ്കയിലെയും ഒരു പ്രധാന പ്രാതൽ-അത്താഴ ഭക്ഷണമാണ് ഇടിയപ്പം. പല ധാന്യങ്ങളും ശ്രീലങ്കക്കാർ ഇടിയപ്പത്തിൽ ചേർക്കുന്നു.

തമിഴ്‌നാട്ടിൽ നിന്നുള്ള മറ്റൊരു പ്രധാന ഭക്ഷണവിഭവമാണ് ഊത്തപ്പം. ദോശയുടെ പോലെ തന്നെ ഇരിക്കുന്ന ഒരു വിഭവമാണ് ഇത്. ഇതിന്റെ മാവ് ഉണ്ടാക്കുന്ന ഉഴുന്ന്, അരി 1:3 എന്ന അനുപാതത്തിൽ ചേർത്താണ് ഉണ്ടാക്കുന്നത്. ഊത്തപ്പം ദോശയിൽ നിന്ന് വ്യത്യസ്തമായി നല്ല കട്ടിയിലാണ് ഉണ്ടാക്കുന്നത്. ദോശ ഉണ്ടാക്കുന്നതുപോലെ തട്ടിൽ മാവ് പരത്തിയാണ് ഊത്തപ്പവും ഉണ്ടാക്കുന്നത്. ഇതിന്റെ മുകളിൽ പിന്നീട് തക്കാളി, സവാള എന്നിവ ചെറുതായി അരിഞ്ഞ മിശ്രിതം രുചിക്ക് വേണ്ടി ചേർക്കുന്നു.

സാമ്പാറും രസവുമാണ്‌ പ്രധാനപ്പെട്ട കറികൾ. വളരെ പെട്ടെന്ന് ഉണ്ടാക്കാൻ പറ്റുന്ന ലളിതമായ ചേരുവകൾ ചേർത്തുള്ള ദക്ഷിണഭരതത്തിൽ ഉടനീളം ഉപയോഗിക്കുന്ന ഒരു കറിയാണ് രസം.
അപ്പളവും, പായസവും തമിഴ് പാചകത്തിന്റെ പ്രധാന ഭാഗമാണ്.

ഉഴുന്നുപൊടിയാണ് അപ്പളം ഉണ്ടാക്കുന്നതിനായി ഉപയോഗിക്കുന്നത്. മാംസ്യം നിറഞ്ഞ ഉഴുന്നുപൊടി ജലം ചേർത്ത് കുഴയ്ക്കുമ്പോൾ, പൊടിയിലെ മാംസ്യത്തിനു മാറ്റം സംഭവിച്ച് ഒരു തരം പശപശപ്പ് ഉളവാകുന്നു. ഈ സവിശേഷതയാണ് 'ഡോ സ്വഭാവം'. ഈ പശിമയാണ് അപ്പളം കുമിളയ്ക്കാൻ കാരണം. മാംസ്യത്തിന്റെ നേരിയ പാളികൾക്കിടയിൽ വാതകമർദ്ദം ഉണ്ടാകുമ്പോൾ പാളികൾ തമ്മിൽ വേർ‌പെടുകയും അങ്ങനെ അവ കുമിളകളാവുകയും ചെയ്യുന്നു. തിളയ്ക്കുന്ന എണ്ണയിൽ ഇടുന്ന നേരം അപ്പളക്കാരം വിഘടിയ്ക്കുകയും കാർ‌ബൺ‌ഡൈ ഓക്‌സൈഡ് രൂപം കൊള്ളുകയും ചെയ്യുന്നു. പച്ചഅപ്പളത്തിൽ മിച്ചം വരുന്ന ജലാംശം ആവിയായി മാറുന്നു.

വളരെ മധുരമുള്ള വിഭവമാണ് പായസം. സദ്യക്ക് ഒഴിച്ച് കൂടാനാവാത്തതാണ്. ഇത് പൊതുവെ ഒരു തെന്നിന്ത്യൻ വിഭവമായിട്ടാണ് കണക്കാക്കപ്പെടുന്നത്. ഒരു വേവുള്ളതിനെ പായസം എന്നും രണ്ടു വേവുള്ളതിനെ പ്രഥമൻ എന്നും പറയുന്നു.

ഖീർ എന്ന പേരിലും ഇത് അറിയപ്പെടുന്നു. സാധാരണ ഇത് ഉണ്ടാക്കുന്നതിനു അരിയാണ് ഉപയോഗിക്കുന്നത്. പക്ഷേ ഇതിന്റെ പല തരങ്ങളിൽ ഗോതമ്പ്, പരിപ്പ് എന്നിവയും ഉപയോഗിക്കുന്ന പതിവുണ്ട്. സദ്യകളിൽ സാധാരണ ഭക്ഷണം കഴിച്ചതിനു ശേഷം ആണ് പായസം വിളമ്പുന്നത്. ഉത്തരേന്ത്യയിൽ ഇത് ഖീർ എന്നു തന്നെയാണ് പൊതുവെ അറിയപ്പെടുന്നത്. ബാർളി ഉപയോഗിച്ചും ഇവിടങ്ങളിൽ ഖീർ ഉണ്ടാക്കുന്നു. ഇത് കൂടാതെ വെർമിസെല്ലി അഥവാ സേമിയ ഉപയോഗിച്ചും പായസം ഉണ്ടാക്കുന്നു. ഉത്തരേന്ത്യയിൽ ഇത് പ്രധാനമായും അരി, ബാർളി എന്നിവയിൽ നിന്നാണ് ഉണ്ടാക്കുന്നത്.

ചിക്കൻ, മട്ടൻ, മീൻ എന്നിവയാണ് പ്രധാനപ്പെട്ട നോൺ-വെജിറ്റേറിയൻ ഭക്ഷണങ്ങൾ.



</doc>
<doc id="348282" url="https://ml.wikipedia.org/wiki?curid=348282" title="ഗിരിജ ലോകേഷ്">
ഗിരിജ ലോകേഷ്

കന്നട സിനിമകളിലെ ഒരു അഭിനേത്രിയാണ് ഗിരിജ ലോകേഷ് (Girija Lokesh). കൂടാതെ അവർ ചിത്രങ്ങൾ നിർമ്മിക്കുകയും ചെയ്യുന്നു, അഭിനേതാവായിരുന്ന ലോകേഷ് ആയിരുന്നു ഭർത്താവ്. രണ്ടു കുട്ടികളുണ്ട്. പൂജ ലോകേഷ്, സൃജൻ ലോകേഷ്. കർണ്ണാടക സർക്കാർ നൽകുന്ന രാജ്യോത്സവ പുരസ്കാരം 2013ൽ ഗിരിജ നേടിയിരുന്നു.


കരുണെ ഇല്ലദ കാനൂനു എന്ന ചിത്രത്തിന്റെ നിർമ്മാതാവു കൂടെയാണ് ഗിരിജ ലോകേഷ്.


</doc>
<doc id="348285" url="https://ml.wikipedia.org/wiki?curid=348285" title="ജയന്തി">
ജയന്തി

ഒരു ഭാരതീയ അഭിനേത്രിയാണ് ജയന്തി. മലയാളം, ഹിന്ദി, തമിഴ്, കന്നട, മറാത്തി, തെലുങ്ക് മുതലായ ഭാഷകളിലെ ചിത്രങ്ങളിൽ അഭിനയിച്ചു. ഏകദേശം അഞ്ഞൂറോളം ചിത്രങ്ങളിൽ അവർ അഭിനയിച്ചിട്ടുണ്ട്. കന്നട സിനിമാലോകം അവർക്ക് അഭിനയ ശാരദ (അഭിനയത്തിലെ ദേവി ശാരദ) എന്ന പുരസ്കാരം നൽകി. ജയന്തി ബെല്ലാരിയിലാണ് ജനിച്ചത്. സിനിമയിൽ വരുന്നതിനുമുമ്പ് അവരുടെ പേര് കമലാകുമാരി എന്നായിരുന്നു. അവരുടെ പിതാവ് ബംഗളൂരുവിലെ സെന്റ് ജോസഫ്സ് കോളേജിൽ ഇംഗ്ലീഷ് പ്രൊഫസറായിരുന്നു. മാതാവ് സന്താനലക്ഷ്മി. മൂന്നുകുട്ടികളിൽ ആദ്യത്തെ കുട്ടിയായിരുന്നു ജയന്തി. മാതാപിതാക്കളുടെ വേർപിരിയലിനെത്തുടർന്ന്, ജയന്തി അമ്മയ്ക്കും സഹോദരങ്ങൾക്കുമൊപ്പം മദ്രാസിലെത്തി. അമ്മയുടെ താല്പര്യപ്രകാരം ചന്ദ്രകലയുടെ നൃത്തവിദ്യാലയത്തിൽ ജയന്തി ചേർന്നു. തമിഴ് അഭിനേത്രി മനോരമയായിരുന്നു, ആ നൃത്തവിദ്യാലയത്തിൽ ജയന്തിയുടെ കൂട്ടുകാരി. ജയന്തി എൻ ടി രാമറാവുവിനൊപ്പം ജഗദേക വീരുനി കഥ, കുല ഗൌരവം, കൊണ്ടവീതി സിംഹം, ജസ്റ്റിസ് ചൌധരി എന്നീ ചിത്രങ്ങളിൽ അഭിനയിച്ചിട്ടുണ്ട്. പ്രമുഖ കന്നട സിനിമാസംവിധായകനായ വൈ ആർ സ്വാമി, ജയന്തിയുടെ നൃത്തപരിശിലനം ഒരിയ്ക്കൽ കാണാനിടയാവുകയും, അത് കന്നട സിനിമാലോകത്തേക്കുള്ള പ്രവേശനത്തിനു വഴിവെയ്ക്കുകയും ചെയ്തു. അദ്ദേഹം അവരെ ജേനു ഗൂടു തുടങ്ങിയ സിനിമകളിൽ അഭിനയിപ്പിച്ചു. ജയന്തി എന്ന പേരു നൽകിയതും അദ്ദേഹമാണ്.

ജേനു ഗൂടു ആയിരുന്നു ജയന്തിയുടെ ആദ്യ കന്നട സിനിമ. സിനിമാ സംവിധായകനായ ശിവറാമിനെ വിവാഹം ചെയ്തു. അദ്ദേഹം പ്രോത്സാഹനം നൽകുകയും ജയന്തി കന്നട സിനിമയിലെ പ്രമുഖ നടിയായി മാറുകയും ചെയ്തു. അവർ കെ എസ് അശ്വത്ഥിനേയും പണ്ഡരീ ഭായിയേയും പോലുള്ള പ്രമുഖർക്കൊപ്പം അഭിനയിച്ചു. ജേനു ഗൂടു ഒരു ഹിറ്റ് സിനിമയായിരുന്നു. ടി വി സിംഗ് താക്കൂറിന്റെ ചന്ദവല്ലിയ തോട്ട ആയിരുന്നു ജയന്തിയുടെ അടുത്ത പ്രമുഖചിത്രം. അതിൽ രാജ് കുമാർ, ഉദയ കുമാർ, ജയശ്രീ എന്നിവരും അഭിനയിച്ചിരുന്നു. രാജ് കുമാറിന്റെ ജോടിയായി അഭിനയിക്കുന്ന ആദ്യചിത്രമായിരുന്നു അത്. ത രാ സു വിന്റെ ചന്ദവല്ലിയ തോട്ട എന്ന നോവൽ ആധാരമാക്കി നിർമ്മിച്ച ആ സിനിമ വളരെ വിജയകരമായിരുന്നു. ഏറ്റവും നല്ല ചിത്രത്തിനുള്ള പ്രെസിഡന്റ് അവാർഡ് ആ ചിത്രം നേടിയിരുന്നു. എം ആർ വിട്ടൽ സംവിധാനം ചെയ്ത മിസ്സ് ലീലാവതി ആയിരുന്നു ജയന്തിയുടെ അടുത്ത ചിത്രം. ജയന്തി പിന്നീട് തമിഴിലും അഭിനയിക്കാൻ തുടങ്ങി. എം ജി ആർ, ജെമിനി ഗണേശൻ, ജയ്ശങ്കർ തുടങ്ങിയവർക്കൊപ്പം അഭിനയിച്ചു. അക്കാലത്ത്, സംവിധായകൻ കെ. ബാലചന്ദറിന്റെ മിക്ക ചിത്രങ്ങളിലും ജയന്തി അഭിനയിച്ചു. മനോരമയ്ക്കും ജയലളിതയ്ക്കുമൊപ്പം മുഗരാസി എന്ന ചിത്രത്തിൽ ജയന്തി അഭിനയിച്ചു. രാജ് കുമാറിനൊപ്പം നാല്പത്തഞ്ചു സിനിമകളിൽ നായികയായി അഭിനയിച്ചു. രാജ് കുമാറിന്റെ ഏറ്റവും കൂടുതൽ ചിത്രങ്ങളിൽ നായികയായത് ജയന്തിയാണ്.





Ganesh, Deepa (15 April 2011). "Bold and beautiful". The Hindu. Retrieved 15 November 2012.
"Jayanthi profile". kannadamoviesinfo.wordpress.com. Retrieved 9 December 2015.
Fernandes, Ronald Anil (23 December 2003). "Straight from the Heart:As this month's guest at Maneyangaladalli Mathukathe, cine actress Jayanthi held her audience spellbound with her usual charm". Deccan Herald. Archived from the original on March 6, 2009. Retrieved 2006-12-24.


</doc>
<doc id="348306" url="https://ml.wikipedia.org/wiki?curid=348306" title="ചാട്ടക്കാരൻ">
ചാട്ടക്കാരൻ

തെക്കേ ഏഷ്യയിൽ കാണുന്ന ഒരു തവളയാണ് ചാട്ടക്കാരൻ അഥവാ Skittering Frog (Indian Skipper Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്. വെള്ളം നിൽക്കുന്നസ്ഥലങ്ങളിലെ ഓരം ചേർന്നുകാണുന്ന ഇവ ചെറിയ രീതിയിൽ ശല്യപ്പെടുത്തിയാൽത്തന്നെ കരയിൽ നിന്നും ചാടിക്കളയും, വെഌഅത്തിനു പുറത്ത് കാണാറുമില്ല. 


</doc>
<doc id="348311" url="https://ml.wikipedia.org/wiki?curid=348311" title="ആട്ടുമാക്കാച്ചി">
ആട്ടുമാക്കാച്ചി

ഇന്ത്യ, ബംഗ്ലാദേശ്, നേപ്പാൾ, ശ്രീലങ്ക എന്നിവിടങ്ങളിലെ സമതലപ്രദേശങ്ങളിൽ കാണുന്ന ഒരു തവളയാണ് ആട്ടുമാക്കാച്ചി അഥവാ Jerdon’s Bullfrog (Carnatic Peters frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്.


</doc>
<doc id="348317" url="https://ml.wikipedia.org/wiki?curid=348317" title="അശ്വാഭ്യാസം">
അശ്വാഭ്യാസം

പ്രായോഗിക തൊഴിൽ ആവശ്യങ്ങൾക്കും ഗതാഗതം, കലാപരമോ സാംസ്‌കാരികമോ ആയ വിനോദ പരിപാടികൾ, കായിക മത്സരങ്ങൾ എന്നിവക്ക് കുതിരകളെ ഉപയോഗിക്കുന്നതിനെയാണ് അശ്വാഭ്യാസം എന്ന് പറയുന്നത്. ബ്രിട്ടൻ ഇംഗ്ലീഷിൽ( horse riding) കുതിരസവാരി എന്നാണ് ഇത് അറിയപ്പടുന്നത്. അമേരിക്കൻ ഇംഗ്ലീഷിൽ (horseback riding) കുതിരപ്പുറം സവാരി എന്നും അറിയപ്പെടുന്നു., 

കുതിരകളെ മെരുക്കി എടുത്ത് ആദ്യമായി വളർത്താൻ ആരംഭിച്ചതിനെ കുറിച്ച് ധാരാളം അഭിപ്രായ വ്യത്യാസങ്ങളുണ്ട്. എന്നാൽ, ഏകദേശ കണക്കനുസരിച്ച് ബി.സി 3500ൽ ആണ് കുതിരകളെ നാട്ടാവശ്യങ്ങൾക്കായി ഇണക്കി ഉപയോഗിക്കാൻ തുടങ്ങിയതെന്നാണ് നിഗമനം.

കുതിരകളെ പോലെ വേഗതയിൽ സഞ്ചരിക്കണമെന്ന മനുഷ്യന്റെ ദീർഘകാലത്തെ ആഗ്രഹമാണ് അവനെ കുതിരയെ ഉപയോഗിക്കാൻ പ്രേരിപ്പിക്കുന്നത്. കുതിര സവാരിക്ക് പുരാതനമായ വേരുകൾ ഉണ്ട്.

ഈ കുതിരസവാരിയാണ് ഏറ്റവും ലോക പ്രശസ്തമായിട്ടുള്ളത്. ബ്രിട്ടനിൽ ഇതിനെ ഫ്‌ലാറ്റ് റൈസിങ് എന്നാണ് അറിയപ്പെടുന്നത്. ബ്രിട്ടനിലും അമേരിക്കയിലും കുതിര സവാരികൾ നിയന്ത്രിക്കുന്ന ജോക്കി ക്ലബ്ബുകളാണ്.

പ്രത്യേകം തയ്യാറാക്കിയ ട്രാക്കുകളിൽ ഓടുകയും പ്രതിബന്ധങ്ങൾ ചാടുകയും ചെയ്യുന്ന കുരിര സവാരിയാണിത്. ഇത് കൂടുതലായും നടക്കുന്നത് ബ്രിട്ടനിലാണ്‌. നാഷണൽ ഹണ്ട് റൈസിങ് എന്നും ഇത് അറിയപ്പെടുന്നു.

അമേരിക്കയിൽ കൂടുതലായി കണ്ടു വരുന്ന ഒരു കുതിര സവാരി മത്സരമാണിത്. ഒരു ക്വാർട്ടർ-മൈൽ ദൂര പരിധിക്കുള്ളിലെ കുതിരയോട്ടമാണിത്. അമേരിക്കൻ ക്വാർട്ടർ ഹോഴ്‌സ് അസോസിയേഷൻ ആണ് ഇതിന്റെ ഔദ്യോഗികമായ അംഗീകാരം.

മുന്തിയ ഇനം അറേബ്യൻ കുതിരകൾക്ക് മേധാവിത്വമുള്ള ഒരു കായിക മത്സരമാണ്, അമേരിക്കയിലും യൂറോപ്പിലുമാണ് ഇത് ഏറെ പ്രശസ്തമായിട്ടുള്ളത്.

ഒരു കുതിരയും രണ്ടു മനുഷ്യരുമാണ് ഈ മത്സരത്തിൽ പങ്കെടുക്കുക. കുതിരക്ക് സമാന്തരമായി മനുഷ്യരും ഓടുന്നതാണ് ഈ മത്സരം.

1900ൽ നടന്ന ആധുനിക ഒളിമ്പിക്‌സ് ഗെയിംസിൽ കുതിര സവാരിയും ഒരു മത്സര ഇനമായിരുന്നു.


</doc>
<doc id="348325" url="https://ml.wikipedia.org/wiki?curid=348325" title="ചിലുചിലപ്പൻ">
ചിലുചിലപ്പൻ

പശ്ചിമഘട്ടതദ്ദേശവാസിയായ ഒരു തവളയാണ് ചിലുചിലപ്പൻ അഥവാ Minervarya Frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്. "മിനേർവാരിയ എന്ന പേരിൽ തർക്കമുണ്ട്.

വയലുകൾക്കു സമീപം ജലമുള്ള ഇടങ്ങളിൽ കാണുന്ന ഇവ ആവാസവ്യവസ്ഥയുടെ നാശത്താൽ ഭീഷണി നേരിടുന്നു.


</doc>
<doc id="348331" url="https://ml.wikipedia.org/wiki?curid=348331" title="ചെറുകാലൻ കുഴിത്തവള">
ചെറുകാലൻ കുഴിത്തവള

തെക്കേ ഏഷ്യയിൽ (പാകിസ്താൻ, നേപ്പാൾ, ഇന്ത്യ, ശ്രീലങ്ക, ബർമ, പിന്നെ മിക്കവാറും ബംഗ്ലാദേശിലും) കാണുന്ന ഒരു തവളയാണ് ചെറുകാലൻ കുഴിത്തവള അഥവാ Indian Burrowing Frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്.


</doc>
<doc id="348336" url="https://ml.wikipedia.org/wiki?curid=348336" title="ഇമാം അത്വാഅ് ബ്‌നു അബീറബാഹ">
ഇമാം അത്വാഅ് ബ്‌നു അബീറബാഹ

അബൂമുഹമ്മദ് അത്വാഅ് ക്ര്‌സ്തു വർഷം 647ൽ സ്വഫ്‌വാനിന്റെ മകനായി ജനിച്ചു. കർമശാസ്ത്ര പണ്ഡിതനും ഹദീസ് പണ്ഡിതനുമായിരുന്നു. ആകാലത്തെ അറിയപ്പെട്ട മുഫ്തിയും ആയിരുന്നു.മക്കയിൽ വളരുകയും മക്കയിലെ പണ്ഡിതൻമാരിൽ നിന്ന് കർമശാസ്ത്രവും ഹദീസും പഠിക്കുകയും ചെയ്തു. ഹിജ്‌റ 114(ക്രസ്തുവർഷം 732ൽ) മരിച്ചു.
ആയിശ ബീവിയിൽ നിന്നും അബൂഹുറൈറയിൽ നിന്നും ഉമ്മുസലമയിൽ നിന്നും ഉമ്മുഹാനിഇൽ നിന്നും ഇബ്‌നു അബ്ബാസിൽ നിന്നും അബ്ദുള്ളയുടെ മകൻ ഉമറിൽ നിന്നും ജാബിറിന്റെ മകൻ സുബൈറിൽ നിന്നും മുആവിയയിൽ നിന്നും അബീ സഈദിൽ നിന്നും താബിഈങ്ങളിൽ നിന്നുള്ള ഉബൈദിന്റെ മകൻ ഉമൈറിൽ നിന്നും മുജാഹിദിൽ നിന്നും ഉർവയുടെ മകൻ ഹനീഫയിൽ നിന്നും ഹദീസ് റിപ്പോർട്ട് ചെയ്തിട്ടുണ്ട്
അവ്‌സാഈയും ഇബ്‌നു ജൂറൈജും അബൂഹനീഫയും ലൈസും അത്വാഇൽ നിന് ഹദീസ് പഠിച്ചിട്ടുണ്ട്. മുജാഹിദിന്റെ മകൻ ജബ്‌റും അബൂ ഇസ്ഹാകു സുബൈഇയും അംറിന്റെ മകൻ ദീനാറും കതാദയും അംറിന്റെ മകൻ ശുഐബും അഹ്മശും അയ്യൂബു സിഹ്തിയാനിയും യഹ്യയുടെ മകൻ അബീ കസീറും ഹദീസ് റിപ്പോർട്ട് ചൈതിട്ടുണ്ട്.


</doc>
<doc id="348337" url="https://ml.wikipedia.org/wiki?curid=348337" title="ഫിഡിലർ ഞണ്ട്">
ഫിഡിലർ ഞണ്ട്

കടൽക്കരകളിലും ചതുപ്പ് പ്രദേശങ്ങളിലും ജീവിക്കുന്ന ഊക്ക (Uca) ജീനസിൽ പെട്ട ഏകദേശം 100 സ്പീഷിസുകൾ ഞണ്ടുകളെ പൊതുവെ ഫിഡ്ലർ ഞണ്ടുകൾ (Fiddler crab) എന്നാണ് വിളിക്കുന്നത് 
ആൺ പെൺ ഞണ്ടുകൾ തമ്മിൽ പ്രകടമായ വ്യത്യാസം രൂപത്തിൽ ഉണ്ടാകും. ആൺ ഞണ്ടുകളുടെ മുന്നിലെ ഒരു ഇറുക്കു കൈ വലിപ്പം കൂടിയതും മറ്റേത് സാധാരണ രൂപത്തിലും ആയിരിക്കും ഉണ്ടാകുക. പെൺ ഞണ്ടുകളിൽ ഈ വ്യത്യാസം കാണില്ല. ചെറിയ ഇറുക്കു കൈ കൊണ്ട് ഭക്ഷണം പെറുക്കി വായിലേക്ക് കൊണ്ടു പോകുന്നത് പ്രത്യേക താളത്തിൽ ആയിരിക്കും.ഇതുകണ്ടാൽ ചുമലിൽ വെച്ച ഫിഡിൽ വായിക്കുന്നതുപോലെ ആംഗ്യം ചെയ്യുന്നതായി നമുക്ക് തോന്നും .അതിനാലാണ് ഇവയെ ഫിഡ്ലർ ഞണ്ടുകൾ എന്ന് വിളിക്കുന്നത് . ഓസിപോഡിഡെ കുടുംബത്തിൽ പെട്ട ഇവ ഒസിപൊഡെ ജീനസിലെ ചെകുത്താൻ ഞണ്ടുകളുമായി വളരെ അടുപ്പമുണ്ട്.ഈ ഗ്രൂപ്പിൽ പെട്ട ഞണ്ടുകൾ എല്ലാം വലിപ്പം കുറഞ്ഞവയാണ്.കടൽക്കരകളിലും വേലിയേറ്റ സമയത്ത് കരയിലുണ്ടാകുന്ന ചെളിത്തട്ടുകളിലും,ചതുപ്പുകളിലും ഇവയെ കാണാം.
മറ്റെല്ലാ ഞണ്ടുകളേയും പോലെ ഇവയും വളർച്ചയുടെ ഭാഗമായി പുറംതോട് പൊഴിച്ച്കളയും. എന്നാൽ കാലുകളോ ഇറുക്കു കൈകളോ വളർച്ചക്കിടയിൽ നഷ്ടമായാലും പുതിയ പുറം തോട് ഉണ്ടാകുമ്പോൾ അതോടൊപ്പം നഷ്ടമായ കൈകാലുകൾ കൂടിപുതുതായി ഉണ്ടാകും. വലിപ്പം കൂടിയ ഫിഡിൽ കൈ യാണ് നഷ്ടമായതെങ്കിൽ പുതിയ കൈ ഉണ്ടാകുക മറുവശത്തായിരീക്കും. തോട് പൊഴിഞ്ഞ അവസ്ഥയിലുള്ള ഞണ്ടുകൾ വളരെ വേഗത്തിൽ അപായപ്പെടാൻ സാദ്ധ്യതയുള്ളതിനാൽ തോട് ഉറയ്ക്കും വരെ അവ മാളങ്ങളിൽ തന്നെ കഴിയും . 
പടിഞ്ഞാറൻ ആഫ്രിക്ക,പടിഞ്ഞാറൻ അറ്റ്ലാന്റിക്ക്,കിഴക്കൻ പസഫിക്ക്,ഇൻഡൊ-പസഫിക്ക്, പ്രദേശങ്ങളിലെ, കടൽത്തീരങ്ങൾ, കണ്ടൽ കാടുകൾ, ഉപ്പ് തടാകക്കരകൾ എന്നിവിടങ്ങളിൽ ഇവ കാണപ്പെടുന്നു. ഇവ പ്രത്യേക തരം ആംഗ്യങ്ങളും ചലനങ്ങളും വഴിയാണ് പരസ്പരം ആശയ വിനിമയം നടത്തുന്നത്.വലിപ്പക്കൂടുതലുള്ള ഒരു ഇറുക്കുകൈ ആൺ ഞണ്ടുകൾക്കുണ്ട് അവയെ chela എന്നു വിളിക്കും. അതുപയോഗിച്ചാണ് പെൺ ഞണ്ടുകൾക്കായുള്ള പോരിൽ ആൺ ഞണ്ടുകൾ താളനിബദ്ധമായ പരസ്പരാക്രമണം നടത്തുക. ചെറു ഇറുക്കു കൈ ഉപയോഗിച്ചാൺ` മനലിലെ അവശിഷ്ടങ്ങൽ അവ പെറുക്കി വായിലെത്തിക്കുന്നത്. 

സാധാരണയായി രണ്ട് വർഷം വരെ മാത്രമെ ഇവ ജീവിക്കുകയുള്ളു. ആൺ ഞണ്ട് തന്റെ വലിയ ഒറ്റകൈ പെൺ ഞണ്ടിനു നേരെ ചില ആംഗ്യങ്ങളിലൂടെ വീശിക്കാണിച്ചാണ് ആകർഷിക്കാൻ ശ്രമിക്കുക.. ആൺ ഞണ്ടിനെ ഫിഡിൽ കൈയുടെ വലിപ്പം ,അത് വീശുമ്പോൾ ഉള്ള താളം എന്നിവയെല്ലാം പരിഗണിച്ചാണ് ഇണയെ സ്വീകരിക്കുക. പല ഫിഡിൽ ഞണ്ട് സ്പീഷിസിലും പെൺഞണ്ടുകൾ ഇണയുടെ മാളം സ്വന്തമാക്കി അതിലാണ് മുട്ടയിടുക. ഗവേഷകർ ഫിഡിൽ ഞണ്ടിന്റെ ഒറ്റകൈയുടെ വലിപ്പവും മാളത്തിന്റെ വിസ്താരവും തമ്മിൽ ബന്ധമുണ്ടെന്നാണ്.അത് മുട്ടവിരിയാനുള്ള താപനിയന്ത്രണത്തിനും സഹായിക്കുന്നുണ്ട്.. അതിനാൽ പെൺ ഞണ്ട് വലിപ്പക്കൂടുതലുള്ള ഒറ്റകൈയന്മാരെ കൂടുതലായി ഇണയായി സ്വീകരിക്കും .തങ്ങളുടെ മുട്ടക്കൂട് നന്നായി വിരിയാൻ വലിയ കൈയുള്ള ഞണ്ടിന്റെ മാളമാണ് ഉത്തമം എന്നവർക്കറിയാം.കൈവീശലിന്റെ സ്വഭാവം വഴി ആൺ ഞെണ്ടിനെ ആരോഗ്യാവസ്ഥയും അതിന് മനസ്സിലാകും.കരുത്തോടെയുള്ള കൈവീശൽ കരുത്തുള്ള കുട്ടികളെ ജനിപ്പിക്കാൻ കഴിയുന്നതിന്റെ സൂചനയായി അത് കണക്കാക്കും


</doc>
<doc id="348348" url="https://ml.wikipedia.org/wiki?curid=348348" title="യു കലാനാഥൻ">
യു കലാനാഥൻ

കേരളത്തിലെ യുക്തിവാദ പ്രസ്ഥാനങ്ങളിലെ ഒരു പ്രമുഖ പ്രവർത്തകനാണ് യു കലാനാഥൻ (U.Kalanadhan). വള്ളിക്കുന്ന് ഗ്രാമപഞ്ചായത്ത് പ്രസിഡണ്ടായി പ്രവർത്തിച്ചിട്ടുണ്ട്. കേരള യുക്തിവാദി സംഘം എന്ന സംഘടനയുടെ പ്രസിഡന്റായിരുന്നു.ചാലിയം യു.എച്ച്.എച്ച്.എസിൽ അദ്ധ്യാപകനായിരുന്നു.
1940 ജൂലൈ 22 ന് ജനനം
കോഴിക്കോട് ഗൺപത് സ്കൂളിൽ വിദ്ധ്യാഭ്യാസം. ഫറൂക്ക് കോളേജിൽ നിന്നും ജന്തുശാസ്ത്രത്തിൽ ബിരുദം. മലപ്പുറം ജില്ലയിലെ വള്ളിക്കുന്ന് പഞ്ചായത്തിൽ ആനങ്ങാടി റെയിൽവേ ഗേറ്റിനു സമീപം 'ചാർവാകം'എന്ന വീട്ടിൽ താമസിക്കുന്നു. ഇന്ത്യയിലെ യുക്തിവാദ സംഘടനകളുടെ ഫെഡറേഷനായ FIRA (Federation of Indian Rationalist Associations) യുടെ പ്രസിഡന്റായും,സിക്രട്ടറിയായും പ്രവർത്തിച്ചു. ഇപ്പോൾ അതിന്റെ രക്ഷാധികാരിയാണ്. കേരള യുക്തിവാദിസംഘത്തിന്റെ സംസ്ഥാന രക്ഷാധികാരിയാണ് ഇപ്പോൾ. നിരവധി ഗ്രന്ഥങ്ങളുടെ കർത്താവായ കലാനാഥൻ ഉജ്ജ്വല വാഗ്മിയാണ്. 


</doc>
<doc id="348352" url="https://ml.wikipedia.org/wiki?curid=348352" title="ചതുപ്പൻ ചിലപ്പൻ">
ചതുപ്പൻ ചിലപ്പൻ

പശ്ചിമഘട്ടതദ്ദേശവാസിയായ ഒരു തവളയാണ് ചതുപ്പൻ ചിലപ്പൻ അഥവാ Short-webbed Frog (Peter's Frog, Pegu Wart Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്. വെള്ളം കയറുന്ന ചതുപ്പുപ്രദേശങ്ങളിൽ കാണുന്ന ഇവയെ കാടിന്റെ നനവാർന്ന ഇടങ്ങളിലും കണ്ടുവരുന്നു .


</doc>
<doc id="348363" url="https://ml.wikipedia.org/wiki?curid=348363" title="നീലഗിരി ചിലപ്പൻ (തവള)">
നീലഗിരി ചിലപ്പൻ (തവള)

പശ്ചിമഘട്ടതദ്ദേശവാസിയായ ഒരു തവളയാണ് നീലഗിരി ചിലപ്പൻ (തവള) അഥവാ Nilgiris Wart frog (Nilgiri Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്. 
നീലഗിരി മലനിരകളിൽ നിന്നും വയനാട്ടിൽ നിന്നും മാത്രമേ സംശയരഹിതമായി ഇവയെ കണ്ടെത്തിയിട്ടുള്ളൂ. ഒഴുക്കുള്ള വെള്ളത്തിലും നിശ്ചലമായ വെള്ളത്തിലും ഇവയെ കാണാറുണ്ട്.


</doc>
<doc id="348364" url="https://ml.wikipedia.org/wiki?curid=348364" title="തന്ദ്ര റായ്">
തന്ദ്ര റായ്

ഒരു ഒറിയ അഭിനേത്രിയാണ് തന്ദ്ര റായ് "(Tandra Ray). 80-90 കാലഘട്ടങ്ങളിൽ ഒറിയ സിനിമകളിൽ അഭിനയിച്ചിട്ടുണ്ട്. ബിജയ് മൊഹന്തിയാണ് ഭർത്താവ്. ബിജയ് മൊഹന്തിയുടെ കൂടെ അഭിനയിച്ച "ചിൽക തിരെ" ആണ് അവരുടെ ആദ്യചിത്രം.



</doc>
<doc id="348367" url="https://ml.wikipedia.org/wiki?curid=348367" title="പറമ്പിക്കുളം ചിലപ്പൻ">
പറമ്പിക്കുളം ചിലപ്പൻ

കേരളതദ്ദേശവാസിയായ ഒരു തവളയാണ് പറമ്പിക്കുളം ചിലപ്പൻ അഥവാ Parambikulam Wart Frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്. പറമ്പിക്കുള വന്യമൃഗസംരക്ഷണകേന്ദ്രത്തിൽ നിന്നു മാത്രമേ ഇതിനെ കണ്ടിട്ടുള്ളൂ.


</doc>
<doc id="348376" url="https://ml.wikipedia.org/wiki?curid=348376" title="മൂന്നാർ പിലിഗിരിയൻ">
മൂന്നാർ പിലിഗിരിയൻ

കേരളതദ്ദേശവാസിയായ ഒരു തവളയാണ് മൂന്നാർ പിലിഗിരിയൻ അഥവാ Munnar Torrent Frog (Beautiful Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. 
പാലക്കാട് ഗ്യാപ്പിനും ചെങ്കോട്ടയ്ക്കും ഇടയിലുള്ള സ്ഥലങ്ങളിൽ കാണുന്നു. ന്തിന്റെ ഭംഗിയുള്ള നിറാങ്ങൾ കാരണം beautiful dancing frog എന്ന പേര് നൽകണമെന്ന നിർദ്ദേശമുണ്ട്.

കാടിന്റെ ഇലച്ചാർത്തുകളുള്ള പുഴയോരങ്ങളിൽ കണ്ടുവരുന്നു.


</doc>
<doc id="348380" url="https://ml.wikipedia.org/wiki?curid=348380" title="കൊടുഖു പിലിഗിരിയൻ">
കൊടുഖു പിലിഗിരിയൻ

പശ്ചിമഘട്ടതദ്ദേശവാസിയായ ഒരു തവളയാണ് കൊടുഖു പിലിഗിരിയൻ അഥവാ Elegant Torrent Frog (Elegant Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്. പാലക്കാട് ഗ്യാപ്പിന്റെയും ഗോവ ഗ്യാപ്പിന്റെയും ഇടയിൽ കേരളത്തിലും കർണ്ണാടകത്തിലും കാണുന്നു.


</doc>
<doc id="348385" url="https://ml.wikipedia.org/wiki?curid=348385" title="പ്രതിമാ ദേവി">
പ്രതിമാ ദേവി

കന്നടസിനിമകളിലെ ഒരു അഭിനേത്രിയാണ് പ്രതിമാ ദേവി (Prathima Devi). 1974ൽ കൃഷ്ണലീല എന്ന ചിത്രമായിരുന്നു ആദ്യത്തെ സിനിമ. 1951ൽ ജഗന്മോഹിനി എന്ന ചിത്രത്തിൽ പ്രധാന വേഷത്തിൽ അഭിനയിച്ചു. ആ ചിത്രമായിരുന്നു നൂറു ദിവസം തികച്ച ആദ്യ കന്നട ചിത്രം. സംവിധായകനായ ശങ്കർ സിംഗാണ് ഭർത്താവ്. അവരുടെ മകനായ രാജേന്ദ്രബാബുവും ഒരു സംവിധായകനാണ്. അഭിനേത്രിയും നിർമ്മാതാവുമായ വിജയലക്ഷ്മി സിംഗ് മകളാണ്. പ്രതിമാ ദേവി അറുപതിലധികം ചിത്രങ്ങളിൽ അഭിനയിച്ചു. 



</doc>
<doc id="348390" url="https://ml.wikipedia.org/wiki?curid=348390" title="ആനമല പിലിഗിരിയൻ">
ആനമല പിലിഗിരിയൻ

പശ്ചിമഘട്ടതദ്ദേശവാസിയായ ഒരു തവളയാണ് ആനമല പിലിഗിരിയൻ അഥവാ Cold Stream Torrent Frog (Cold Stream Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി സംരക്ഷണം ആവശ്യമുള്ള ജീവിവർഗ്ഗങ്ങൾ എന്നാണ്.

താഴ്ന്ന ഇടങ്ങളിലെ കാടുകളിലും നദികളിലും വസിക്കുന്നു


</doc>
<doc id="348391" url="https://ml.wikipedia.org/wiki?curid=348391" title="മൈലാപ്പൂർ താലൂക്ക്">
മൈലാപ്പൂർ താലൂക്ക്

തമിഴ്‌നാട് സംസ്ഥാനത്തിലെ ചെന്നൈ ജില്ലയിലാണ് മൈലാപ്പൂർ താലൂക്ക് സ്ഥിതി ചെയ്യുന്നത്. 2013ൽ ടൊണ്ടിയാർപെട്ട് കോട്ടയും പെരമ്പൂർ-പുരസവാക്കം താലൂക്കുകളും ചേർന്നാണ് ഈ താലൂക്ക് ഉണ്ടാക്കിയത്. ചിന്താദ്രിപേട്ട്, മൈലാപുർ, തിരുവല്ലിക്കേണി എന്നിവയാണ് അതിരുകൾ.


</doc>
<doc id="348393" url="https://ml.wikipedia.org/wiki?curid=348393" title="അഗസ്ത്യമല പിലിഗിരിയൻ">
അഗസ്ത്യമല പിലിഗിരിയൻ

പശ്ചിമഘട്ടതദ്ദേശവാസിയായ ഒരു തവളയാണ് അഗസ്ത്യമല പിലിഗിരിയൻ അഥവാ Dusky Torrent Frog (kalakad Dancing Frog). . "M. herrei" was formerly synonymized ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. കൊടുംകാടുകളിലെ മലയരുവികളിലാണ് ഇവയെ കാണുന്നത്. കണ്ടുവരുന്ന ഇടങ്ങളിൽ ഇവയെ ധാരാളമായിത്തന്നെ കാണാറുണ്ട്. 


</doc>
<doc id="348396" url="https://ml.wikipedia.org/wiki?curid=348396" title="ഗാഡ്ഗിൽ പിലിഗിരിയൻ">
ഗാഡ്ഗിൽ പിലിഗിരിയൻ

കേരളതദ്ദേശവാസിയായ ഒരു തവളയാണ് ഗാഡ്ഗിൽ പിലിഗിരിയൻ അഥവാ Gadgil's Torrent Frog (Gadgil's Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്. നനവാർന്ന ഉയരംകുറഞ്ഞ കാടുകളിലും നദികളിലും കാണുന്നു. ആവാസവ്യവസ്ഥയുടെ നാശത്താൽ വംശനാശഭീഷണി നേരിടുന്നു. 


</doc>
<doc id="348398" url="https://ml.wikipedia.org/wiki?curid=348398" title="ഉർജിത് പട്ടേൽ">
ഉർജിത് പട്ടേൽ

ഭാരതീയ റിസർവ് ബാങ്കിന്റെ റിസർവ്‌ ബാങ്കിന്റെ ഇരുപത്തിനാലാമത്തെ ഗവർണറായിരുന്നു ഉർജിത് പട്ടേൽ (ജ:28 ഒക്ടോ: 1963)
ലണ്ടൻ സ്കൂൾ ഓഫ് എക്കണോമിക്സിൽ നിന്നു സാമ്പത്തിക ശാസ്ത്രത്തിൽ ബിരുദം നേടിയ ഉർജിത് പട്ടേൽ,ഓക്സ്ഫഡ് സർവകലാശാലയിൽ നിന്നും 1986ൽ എം.ഫില്ലും യേൽ സർവകലാശാലയിൽ നിന്നും 1990ൽ ഡോക്ടറേറ്റും നേടി. സാമ്പത്തിക സ്ഥാപനമായ ബ്രൂക്കിങ്സ് ഇൻസ്റ്റിറ്റ്യൂഷനിൽ 2009 മുതൽ സീനിയർ ഫെലോയുമാണ്.

1998 മുതൽ 2001 വരെ ധന മന്ത്രാലയത്തിന്റെ കൺസൾട്ടന്റായിരുന്നു ഉർജിത്. റിലയൻസ് ഇൻഡസ്‌ട്രീസ്, ഐ.ഡി.എഫ്.സി., എം.സി.എക്സ്, ഗുജറാത്ത് പെട്രോളിയം കോർപ്പറേഷൻ എന്നിവിടങ്ങളിലും പ്രവർത്തിച്ചിട്ടുണ്ട്.


</doc>
<doc id="348406" url="https://ml.wikipedia.org/wiki?curid=348406" title="അന്ധേരി സ്പോർട്സ് കോംപ്ലക്സ്">
അന്ധേരി സ്പോർട്സ് കോംപ്ലക്സ്

അന്ധേരി സ്പോർട്സ് കോംപ്ലക്സ് അല്ലെങ്കിൽ ഷഹാജി രാജെ ക്രീഡ സങ്കൂൾ വിവിധ കായിക സൗകര്യമുള്ള ഒരു സ്ഥലമാണ്. മുംബൈയിൽ സ്ഥിതി ചെയ്യുന്ന ഇത് 1988ൽ 30 കോടി രൂപ ചിലവഴിച്ചാണ് നിർമ്മിച്ചത്.. ദേശീയതലത്തിലെ സ്ക്വാഷ്, ബോക്സിങ്ങ്, ടെന്നീസ്, കരാട്ടെ എന്നീ മത്സരങ്ങൾ ഈ കോംപ്ലക്സിൽ വച്ചു നടത്താറുണ്ട്. ഇവിടെ ഒളിമ്പിക്സിനുപയോഗിക്കുന്ന തരത്തിലുള്ള ഒരു നീന്തൽക്കുളവും ഡൈവിങ്ങ് പൂളുമുണ്ട്. 2016ൽ ഇത് നവീകരിച്ചിരുന്നു. മുംബൈ ഫുട്ബോൾ അറീന എന്ന പേരിലുള്ള ആധുനിക ഫുട്ബോൾ സ്റ്റേഡിയവും ഈ കോംപ്ലക്സിൽ സ്ഥിതി ചെയ്യുന്നുണ്ട്.

1983ലെയും 2011ലെയും ക്രിക്കറ്റ് ലോകകപ്പിൽ പങ്കെടുത്ത താരങ്ങളുടെ ശിൽപവും പ്രശസ്തരായ ക്രിക്കറ്റ് താരങ്ങളുടെ ക്രിക്കറ്റ് കിറ്റ്, ബാറ്റ്, ചിത്രങ്ങൾ എന്നിവ പ്രദർശിപ്പിക്കുന്ന ഒരു ഗാലറിയും ഇവിടെ സ്ഥിതി ചെയ്യുന്നുണ്ട്. ക്രിക്കറ്റ് ഇതിഹാസം സുനിൽ ഗാവസ്കർ ആണിത് ഉദ്ഘാടനം ചെയ്തത്.

വളരെയേറെബോളിവുഡ് ചിത്രങ്ങൾ ഈ സ്റ്റേഡിയത്തിലും കോംപ്ലക്സിലുമായി ചിത്രീകരിച്ചിട്ടുണ്ട്. അമേരിക്കൻ പോപ് ഇതിഹാസം
മൈക്കൽ ജാക്സൺ പരിപാടി അവതരിപ്പിച്ച ഒരേ ഒരു ഇന്ത്യൻ സ്റ്റേഡിയം ഇതാണ്. 1996 നവംബർ ഒന്നിന് തന്റെ ഹിസ്റ്ററി വേൾഡ് ടൂർ ന്റെ ഭാഗമായിട്ട് 66000 കാണികൾക്കു മുമ്പാകെയാണ് ജാക്സൺ തന്റെ പരിപാടി അവതരിപ്പിച്ചത്.


</doc>
<doc id="348407" url="https://ml.wikipedia.org/wiki?curid=348407" title="ഫെൻസിംഗ്">
ഫെൻസിംഗ്

ചെറിയ തരം വാൾ ഉപയോഗിച്ച് രണ്ടു പേർ തമ്മിൽ നടത്തുന്ന ഒരു വാൾപ്പയറ്റ് കായിക മത്സരമാണ് ഫെൻസിംഗ് വാൾ പ്രയോഗത്തിലുള്ള വൈദഗ്ദ്ധ്യമാണ് ഈ മത്സരത്തിന്റെ അടിസ്ഥാനം. ഈ ആധിനിക വാൾപ്പയറ്റ് മത്സരം ഉത്ഭവിച്ചത് 19ആം നൂറ്റാണ്ടിന്റെ അവസാനമാണ്.
ക്ലാസിക്കൻ ഫെൻസിംഗിലെ ഹിസ്റ്റോറിക്കൽ യൂറോപ്യൻ ആയോധനകലയിൽ നിന്ന് പരിഷ്‌കരിച്ചെടുത്ത ഫെൻസിംഗ് പിന്നീട് ഫ്രഞ്ചുകാരാണ് സ്ഫുടം ചെയ്‌തെടുത്തത്. 

ആധുനിക ഫെൻസിംഗിനെ അതിൽ ഉപയോഗിക്കുന്ന ആയുധത്തിന്റെ രീതി, വ്യത്യസ്ത നിയമം എന്നിവയുടെ അടിസ്ഥാനത്തിൽ മൂന്നായി തിരിച്ചിട്ടുണ്ട്. ഫോയിൽ, ഇപീ, സബ്രെ എന്നിവയാണവ. മിക്ക മത്സരാർത്ഥികളും പ്രത്യോകമായി ഒരു ആയുധം മാത്രമാണ് തിരഞ്ഞെടുക്കുക.

സ്വിറ്റ്‌സർലൻഡിലെ ലൗസാനെ ആസ്ഥാനമായുള്ള ഫെഡറേഷൻ ഇന്റർനാഷണൽ ഡിഎസ്‌ക്രിമെ (എഫ് ഐ ഇ) ആണ് ഫെൻസിംഗിന്റെ ഭരണ സമിതി. 
145 ദേശീയ ഫെഡറേഷനുകൾ കൂടിച്ചേർന്നതാണ് ഈ സമിതി.

ഒളിമ്പിക്‌സ്, ലോക ചാംപ്യൻഷിപ്പ്, ലോക കപ്പ് എന്നീ ഇന്റർനാഷണൽ മത്സരങ്ങളിൽ എഫ് ഐ ഇ നിലവിലെ നിയമങ്ങളാണ് പുലർത്തുന്നത്. അമേരിക്കൻ ഫെൻസിംഗ് അസോസിയേഷന്റെ നിയമത്തിൽ നേരിയ വ്യത്യാസമുണ്ട്. പക്ഷേ എഫ് ഐ ഇയുടെ നിയമാവലി പിന്തുടരുന്നുണ്ട്.

ആധുനിക ഫെൻസിംഗിന്റെ മുൻഗാമി ഉത്ഭവിച്ചത് സ്‌പെയിനിലാണ്. 1458നും 1471നും ഇടയിൽ ഡീഗോ ഡെ വലേറ എഴുതിയ ട്രീറ്റൈസ് ഓൺ ആംസ് എന്ന പുസ്തകത്തിൽ ഇക്കാര്യം വ്യക്തമാക്കുന്നുണ്ട്. പടിഞ്ഞാറൻ ഫെൻസിംഗിനെ കുറിച്ച് പ്രതിബാധിക്കുന്ന പഴക്കമുള്ള രേഖകളിൽ ഒന്നാണ് ഈ ഗ്രന്ഥം.


</doc>
<doc id="348420" url="https://ml.wikipedia.org/wiki?curid=348420" title="പയർവർഗ്ഗങ്ങൾ">
പയർവർഗ്ഗങ്ങൾ

പയർവർഗ്ഗങ്ങൾ ഫാബേസീ (അല്ലെങ്കിൽ ലെഗുമിനേസേ) കുടുംബത്തിൽപ്പെട്ട സസ്യങ്ങൾ ആകുന്നു. അവയുടെ വിത്ത് കന്നുകാലികൾക്ക് ആഹാരമായും മണ്ണിനെ പുഷ്ടിപ്പെടുത്തുന്ന ജൈവവളമായും ഉപയോഗിക്കുന്നു. മനുഷ്യൻ ലോകവ്യാപകമായി ആഹാരമാക്കുന്ന ഈ സസ്യങ്ങൾ മാംസ്യത്തിന്റെ വലിയ സ്രോതസ്സുകളാണ്. പഠാണിപ്പയർ, ബീൻസ്, ചെറുപയർ, വൻപയർ, സോയാബീൻസ്, കടല,നിലക്കടല, മുതിര, ചതുരപ്പയർ, തുവര, ഉഴുന്ന്, ഉലുവ തുടങ്ങിയ ഭക്ഷ്യയോഗ്യമായ പയറുവർഗ്ഗങ്ങൾ ലോകത്തിന്റെ വിവിധഭാഗങ്ങളിൽ വ്യത്യസ്ത കാലാവസ്ഥകളിൽ വളരുന്നു.

</doc>
<doc id="348421" url="https://ml.wikipedia.org/wiki?curid=348421" title="എമ്പ്രാന്തിരി">
എമ്പ്രാന്തിരി

എമ്പ്രാന്തിരി അഥവാ തുളു ബ്രാഹ്മണർ (ആഢ്യവർഗം) തുളുദേശമെന്നു അറിയപ്പെട്ടിരുന്ന കർണാടകയിലെ ഉഡുപ്പിയിൽ നിന്നും കേരളത്തിൽ എത്തിപെട്ട പരദേശി ബ്രാഹ്മണർ ആണ്.

കർണാടകത്തിൽ നിന്നും കേരളത്തിലേക്കു കുടിയേറിയ ഈ ബ്രാഹ്മണ സമൂഹം പ്രധാനമായും വൈഷ്ണവ ധർമം പിൻതുറന്ന് പോകുന്ന വൈഷ്ണവർ ആയിരുന്നു.അതുകൊണ്ടു തന്നെ എമ്പ്രാന്തിരി സമൂഹം പൂജാ കർമങ്ങൾ ചെയ്തു പോന്നിരുന്നത് മഹാ വിഷ്ണു ക്ഷേത്രങ്ങളിലും ,കൃഷ്ണ ക്ഷേത്രങ്ങളിലും മഹാവിഷ്ണു പ്രധാനിയായ യാഗങ്ങളിലും ആയിരുന്നു .

കേരളത്തിലേക്കു എത്തിപെട്ടിട്ടു അനേകം വർഷങ്ങൾ കഴിഞ്ഞേകിലും കേരള എമ്പ്രാന്തിരി കുടുംബങ്ങളിൽ ഇപ്പോഴും പ്രധാനമായി ഉപയോഗിക്കുന്നത് അവരുടെ മാതൃഭാഷയായ തുളു ആണ് .ആഢ്യവർഗമായ തുളു ബ്രഹ്മണർ കേരളത്തിൽ എത്തിച്ചേർന്നതിനു ശേഷം തങ്ങളുടെ ആചാരങ്ങൾക് സമാനമായ ആചാരങ്ങൾ ഉള്ള മറ്റൊരു ആഢ്യവർഗമായ നമ്പൂതിരി സമുദായത്തിലേക് മാറുകയോ നമ്പൂതിരി എന്ന ഉപനാമം സ്വീകരിക്കുകയോ ചെയ്തു. എന്നിരുന്നാലും ഇപ്പോഴും എമ്പ്രാന്തിരി സമൂദയത്തിൽ തന്നെ തുടർന്നു പോകുന്ന എമ്പ്രാന്തിരി കുടുബങ്ങളും ധാരാളം ഉണ്ട് . എമ്പ്രാന്തിരി എന്ന പേര് നിലനിർത്തി തനി നമ്പൂതിരി തനിമയോടെ ആചാരാനുഷ്ഠാനങ്ങളും ആയി മലയാളം മാതൃഭാഷ ആയി ജീവിക്കുന്നവർ ആണ് ഇപ്പോൾ അധികവും .തുളു/കന്നട അറിയില്ല എന്ന് തന്നെ പറയാം.


</doc>
<doc id="348440" url="https://ml.wikipedia.org/wiki?curid=348440" title="കല്ലാർ പിലിഗിരിയൻ">
കല്ലാർ പിലിഗിരിയൻ

പശ്ചിമഘട്ടതദ്ദേശവാസിയായ ഒരു തവളയാണ് കല്ലാർ പിലിഗിരിയൻ അഥവാ Kallar Torrent Frog (Kallar Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. കേരളത്തിലും തമിഴ്‌നാട്ടിലും ചെങ്കോട്ട ഗ്യാപ്പിനു തെക്കോട്ടുള്ള പ്രദേശങ്ങളിൽ കാണുന്നു .


</doc>
<doc id="348442" url="https://ml.wikipedia.org/wiki?curid=348442" title="ബെസന്ത് നഗർ കടപ്പുറം">
ബെസന്ത് നഗർ കടപ്പുറം

ഇന്ത്യയിലെ ചെന്നൈ നഗരിത്തിൽ ബംഗാൾ കടൽത്തീരത്തായി സ്ഥിതി ചെയ്യുന്ന ഒരു കടപ്പുറമാണ് ബെസന്ത് നഗർ കടപ്പുറം. എഡ്‌വാർഡ് ഇല്ലിയോട്ട്സ് കടപ്പുറം (Edward Elliot's Beach) എന്നും ഇല്ലിയോട്ട്സ് കടപ്പുറം എന്നും ഇത് അറിയപ്പെടുന്നു. മദ്രാസിലെ ഗവർണ്ണറായിരുന്ന എഡ്‌വാർഡ് ഇല്ലിയോട്ട്സിന്റെ പേരാണ് ഈ കടപ്പുറത്തിന് നൽകിയിരിക്കുന്നത്. അപകടകരമായ തിരമാലകൾ ഉള്ള കടപ്പുറമാണിത്. 2010ൽ 10 പേർ ഇവിടെ മുങ്ങി മരിച്ചിരുന്നു. തുടർന്ന ഇവിടെ കർശന നിയന്ത്രണങ്ങൾ ഏർപ്പെടുത്തി. സുരക്ഷാ ആവശ്യങ്ങൾക്ക് ഇവിടെ ഒരു പൊലീസ് ഔട്ട് പോസ്റ്റ് പ്രവർത്തിക്കുന്നു. കടൽത്തീരത്തിലൂടെ സഞ്ചരിക്കുന്ന പ്രത്യേക വാഹനത്തിൽ പൊലീസ് ഇവിടെ പെട്രോളിങ്ങ് നടത്തുന്നു. ചെന്നൈയിലെ ഏറ്റവും വൃത്തിയുള്ള കടപ്പുറം എന്ന പ്രത്യേകത കൂടി ബെസന്ത് നഗർ കടപ്പുറത്തിനുണ്ട്.
കാൾ സ്മിത്ത് എന്ന നാവികന്റെ സ്മാരകവും ഈ കടപ്പുറത്ത് സ്ഥിതി ചെയ്യുന്നു. കടലിൽ മുങ്ങിത്താണ ഒരു പെൺകുട്ടിയെ രക്ഷിക്കുന്നതിനിടെ മുങ്ങിമരിച്ച ഡച്ച് നാവികനാണ് കാൾ സ്മിത്ത്.


</doc>
<doc id="348448" url="https://ml.wikipedia.org/wiki?curid=348448" title="കുറിച്യർ പിലിഗിരിയൻ">
കുറിച്യർ പിലിഗിരിയൻ

കേരളതദ്ദേശവാസിയായ ഒരു തവളയാണ് കുറിച്യർ പിലിഗിരിയൻ അഥവാ Kurichiyar Torrent Frog (Kurichiyar Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. മധ്യരേഖാപ്രദേശങ്ങളിലുള്ള ഉയരം കുറഞ്ഞ വനങ്ങളിലും നദികളിലും കാണുന്നു.


</doc>
<doc id="348450" url="https://ml.wikipedia.org/wiki?curid=348450" title="പുസ്തക ജാക്കറ്റ്">
പുസ്തക ജാക്കറ്റ്

പുസ്തകത്തിന്റെ മുകളിൽ വേർപെടുത്താവുന്ന വിധത്തിൽ ക്രമീകരിക്കുന്ന കടലാസ് ഭാഗമാണ് പുസ്തക ജാക്കറ്റ്. ഡസ്റ്റ് ജാക്കറ്റ്, ഡസ്റ്റാ റാപ്പർ, ഡസ്റ്റ് കവർ എന്നിങ്ങനെ പല പേരുകളിൽ ഇതിനെ വിളിക്കാറുണ്ട്. പുറമെയുള്ള ഈ കവർ മുൻവശത്തേക്കും പിൻവശത്തേക്കും മറിക്കാനാകും. ഗ്രന്ഥകർത്താവിനെ കുറിച്ചുള്ള ലഘു ജീവചരിത്ര കുറിപ്പ്, പ്രസാധകരെ കുറിച്ചുള്ള സംഗ്രഹം എന്നിവയെല്ലാം ഈ ഭാഗത്ത് അച്ചടിക്കാറുണ്ട്. പുസ്തകം കേടുവരാതെ ദീർഘകാലം സൂക്ഷിക്കാൻ ഇത് സഹായിക്കുന്നു.


</doc>
<doc id="348452" url="https://ml.wikipedia.org/wiki?curid=348452" title="ഫത് വ">
ഫത് വ

ഇസ്ലാം മതവിശ്വാസത്തിൽ, ഇസ്ലാമിക പണ്ഡിതർ ചില പ്രത്യേക വിഷയങ്ങളിൽ എടുക്കുന്ന പഠനവിധേയമായ അഭിപ്രായമാണ് ഫത് വ എന്നറിയപ്പെടുന്നത്.(; plural fatāwā )  ഫത് വ പുറപ്പെടുവിക്കുന്ന ആളെ മുഫ്തി എന്ന് വിളിക്കുന്നു.


</doc>
<doc id="348455" url="https://ml.wikipedia.org/wiki?curid=348455" title="എടയ്ക്കൽ (മലപ്പുറം)">
എടയ്ക്കൽ (മലപ്പുറം)

മലപ്പുറം ജില്ലയിലെ തൂതപ്പുഴയുടെ തീരത്തുള്ള ഒരു ഗ്രാമമാണ് എടയ്ക്കൽ. ആലിപ്പറമ്പ് പഞ്ചായത്തിലുൾപ്പെട്ട പ്രദേശമാണിത്. തൂത-ഒടമല്ല റോഡ് ഈ ഗ്രാമത്തെ സമീപപ്രദേശങ്ങളുമായി ബന്ധിപ്പിക്കുന്നു.


</doc>
<doc id="348456" url="https://ml.wikipedia.org/wiki?curid=348456" title="സ്റ്റുഡറ്റൻലാൻറ്">
സ്റ്റുഡറ്റൻലാന്റ്

പ്രധാനമായും സുഡെറ്റൻ ജർമ്മൻകാർ താമസിച്ചിരുന്ന മുൻ ചെക്കോസ്ലോവാക്യയുടെ വടക്കൻ, തെക്ക്, പടിഞ്ഞാറൻ പ്രദേശങ്ങളുടെ ചരിത്രപരമായ ജർമ്മൻ നാമമാണ് സ്റ്റുഡറ്റൻലാൻറ്. ഓസ്ട്രിയൻ സാമ്രാജ്യത്തിന്റെ കാലം മുതൽ അതിർത്തി ജില്ലകളായ ബോഹെമിയ, മൊറാവിയ, ചെക്ക് സിലേഷ്യ എന്നിവിടങ്ങളിൽ ജർമ്മൻ സംസാരിക്കുന്നവർ കൂടുതലായിരുന്നു.

"സുഡെറ്റൻ‌ലാൻ‌ഡ്" എന്ന വാക്ക് ഇരുപതാം നൂറ്റാണ്ടിന്റെ ആരംഭം വരെ നിലവിൽ വന്നില്ല, ഒന്നാം ലോക മഹായുദ്ധത്തിനുശേഷം നൂറ്റാണ്ടിന്റെ ഏകദേശം രണ്ട് പതിറ്റാണ്ട് വരെ പ്രാധാന്യം ലഭിച്ചില്ല. ജർമ്മൻ ആധിപത്യമുള്ള ഓസ്ട്രിയ-ഹംഗറി വേർപെടുത്തിയപ്പോൾ സുഡെറ്റൻ ജർമ്മൻകാർ പുതിയ രാജ്യമായ ചെക്കോസ്ലോവാക്യയിൽ താമസിക്കുന്നതായി കണ്ടെത്തി. 1938 ലെ സുഡെറ്റൻ പ്രതിസന്ധി ജർമനിയുടെ പാൻ-ജർമ്മനിസ്റ്റ് സുഡെറ്റൻ‌ലാൻഡിനെ ജർമ്മനിയുമായി കൂട്ടിച്ചേർക്കണം എന്ന ആവശ്യങ്ങളാൽ പ്രകോപിപ്പിക്കപ്പെട്ടു. ഇത് പിന്നീട് മ്യൂണിക്ക് കരാറിനുശേഷം സംഭവിച്ചു. അതിർത്തി പ്രദേശത്തിന്റെ ഒരു ഭാഗം പോളണ്ട് ആക്രമിക്കുകയും കൂട്ടിച്ചേർക്കുകയും ചെയ്തു. രണ്ടാം ലോക മഹായുദ്ധത്തിനുശേഷം ചെക്കോസ്ലോവാക്യ പുനർനിർമിച്ചപ്പോൾ, സുഡെറ്റൻ ജർമ്മൻകാർ പുറത്താക്കപ്പെട്ടു, ഇന്ന് ഈ പ്രദേശം ചെക്ക് സംസാരിക്കുന്നവർ മാത്രമായി വസിക്കുന്നു. 

സുഡെറ്റൻ‌ലാൻ‌ഡ് എന്ന വാക്ക് ഒരു ജർമ്മൻ ഭൂപ്രദേശമാണ്. അതായത് "രാജ്യം", വടക്കൻ ചെക്ക് അതിർത്തിയിലും ലോവർ സിലേഷ്യയിലും (ഇപ്പോൾ പോളണ്ടിൽ) കാണപ്പെടുന്ന സുഡെറ്റൻ പർവതനിരകളുടെ പേരിൽ നിന്നാണ് സുഡെറ്റൻ. എന്നിരുന്നാലും, സുഡെറ്റൻലാൻഡ് ആ പർവതങ്ങൾക്കപ്പുറത്തുള്ള പ്രദേശങ്ങളും ഉൾക്കൊള്ളുന്നു.

ഇപ്പോൾ ചെക്ക് പ്രദേശങ്ങളായ കാർലോവി വാരി, ലിബറക്, ഒലോമൗക്ക്, മൊറാവിയ-സിലേഷ്യ, ഓസ്റ്റാ നാഡ് ലാബെം എന്നിവയുടെ ഭാഗങ്ങൾ സുഡെറ്റൻ‌ലാൻഡ് എന്നറിയപ്പെടുന്നു.



</doc>
<doc id="348466" url="https://ml.wikipedia.org/wiki?curid=348466" title="മോഡേൺ പെന്റത്ലോൺ">
മോഡേൺ പെന്റത്ലോൺ

അഞ്ച് വ്യത്യസ്ത കായിക മത്സരങ്ങൾ അടങ്ങിയ ഒരു ഒളിമ്പിക് മത്സര ഇനമാണ് മോഡേൺ പെന്റത്‌ലോൺ.
ഫെൻസിംഗ്, 200 മീറ്റർ ഫ്രീസ്റ്റൈൽ നീന്തൽ, ഓപൺ ജംപിങ്, ഷൂട്ടിങ്, 3200 മീറ്റർ ക്രോസ് കൺട്രി ഓട്ടം എന്നിവയടങ്ങിയതാണിത്.
1912 മുതൽ ഒളിമ്പിക് ഗെയിംസിലെ ഒരു പ്രധാന മത്സരഇനമാണ് മോഡേൺ പെന്റത്‌ലോൺ. ഇതിനെ ഒളിമ്പിക്‌സിൽ നിന്ന് നീക്കാനുള്ള ശ്രമങ്ങൾ നടന്നിരുന്നു. 1949 മുതൽ വർഷം തോറും മോഡേൺ പെന്റത്‌ലോൺ ലോക ചാംപ്യൻഷിപ്പ് നടക്കുന്നുണ്ട്.
യഥാർത്ഥത്തിൽ ഈ മത്സരം നാലോ അഞ്ചോ ദിവസം വെച്ചാണ് നടത്തുന്നത്. 1996ൽ ഇത് ഒരു ഏകദിന മത്സരമായി നടന്നു. അന്ന് കൂടുതൽ പ്രേക്ഷകർ ഇത് കാണാനെത്തിയിരുന്നു.
യൂനിയൻ ഇന്റർനാഷണൽ ഡെ പെന്റത്‌ലോൺ മോഡേൺ (യുഐപിഎം) ആണ് ഈ മത്സരത്തിന്റെ ഭരണ സമിതി.ലോകത്തിലെ എല്ലാ ഭൂഖണ്ഡങ്ങളുലുമുള്ള 90 രാജ്യങ്ങളും ഈ അന്താരാഷ്ട്ര കായിക മത്സരത്തിന്റെ ഭരണസമിതിയിലുണ്ട്. 
മോഡേൺ പെന്റത്‌ലോൺ തുടങ്ങിയ സംബന്ധിച്ച് തർക്കം നിലനിൽക്കുന്നുണ്ട്. ഫ്രഞ്ച് ചരിത്രകാരനും വിദ്യാഭ്യാസ പ്രവർത്തകനുമായ ബാരൺ പിയറി ഡെ ഫ്രെഡിയാണ് ഇതിന്റെ സ്ഥാപകൻ എന്നാണ് ഒരു അഭിപ്രായം. ആധുനിക ഒളിമ്പിക്‌സ് ഗെയിംസിന്റെ സ്ഥാപകനും ഇന്റർനാഷണൽ ഒളിമ്പിക് കമ്മിറ്റിയുടെ രണ്ടാമത്തെ പ്രസിഡന്റുമായിരുന്നു ഇദ്ദേഹം
എന്നാൽ, സ്വീഡിഷ് ആർമി ഉദ്യോഗസ്ഥനും ഇന്റർനാഷണൽ ഒളിമ്പിക് കമ്മിറ്റി അംഗവുമായിരുന്ന വിക്ടർ ഗുസ്റ്റാഫ് ബ്ലാക് ആണ് മോഡേൺ പെന്റത്‌ലോൺ മത്സരത്തിന്റെ സ്ഥാപകൻ എന്നാണ് മറ്റോരു പ്രബലമായ അഭിപ്രായം. സ്വീഡിഷ് സ്‌പോട്‌സിന്റെ പിതാവായാണ് ഇദ്ദേഹം അറിയപ്പെടുന്നത്.. The name derives from the Greek "péntathlon" "contest of five events".


</doc>
<doc id="348477" url="https://ml.wikipedia.org/wiki?curid=348477" title="വാർളി ചിത്രങ്ങൾ">
വാർളി ചിത്രങ്ങൾ

മഹാരാഷ്ട്ര-ഗുജറാത്ത് അതിർത്തിയിലും സമീപപ്രദേശങ്ങളിലും ഉള്ള വാർളി ആദിവാസസമൂഹങ്ങൾ വരയ്ക്കുന്ന ചിത്രരചനാരീതിയാണ് വാർളി ചിത്രങ്ങൾ (Warli painting). ക്രി.പി.2500-3000 വർഷം മുൻപുമുതലേ ഈ രീതി അവർ പിൻ‌തുടരുന്നുണ്ടെന്ന് വിശ്വസിക്കുന്നു. വളരെ ലളിതമായ ജ്യാമിതീയരൂപങ്ങൾ ആണ് ഈ ചിത്രങ്ങളിലെ പ്രധാനചേരുവകൾ. വൃത്തവും ത്രികോണവും ചതുരവും.



</doc>
<doc id="348483" url="https://ml.wikipedia.org/wiki?curid=348483" title="ശെന്തുരുണി പിലിഗിരിയൻ">
ശെന്തുരുണി പിലിഗിരിയൻ

കേരളതദ്ദേശവാസിയായ ഒരു തവളയാണ് ശെന്തുരുണി പിലിഗിരിയൻ അഥവാ Mallan's Torrent Frog (Mallan's Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. മധ്യരേഖാസമീപപ്രദേശങ്ങളിലെ ഉയരംകുറഞ്ഞ കാടുകളിലും നദികളിലുമാണിവ വസിക്കുന്നത്. എസ്. ഡി. ബിജുവിന്റെ ഒപ്പം 1998 മുതൽ സഹായി ആയി പ്രവർത്തിക്കുന്ന ശ്രീ. മല്ലൻ കാണിയോടുള്ള ബഹുമാനസൂചകമായിട്ടാണ് ഈ തവളയ്ക്ക് ഈ പേർ നൽകിയിരിക്കുന്നത്. 


</doc>
<doc id="348486" url="https://ml.wikipedia.org/wiki?curid=348486" title="നെല്ലിയാമ്പതി പിലിഗിരിയൻ">
നെല്ലിയാമ്പതി പിലിഗിരിയൻ

കേരളതദ്ദേശവാസിയായ ഒരു തവളയാണ് നെല്ലിയാമ്പതി പിലിഗിരിയൻ അഥവാ Nelliyampathi Torrent Frog (Nelliyampathi Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്.


</doc>
<doc id="348488" url="https://ml.wikipedia.org/wiki?curid=348488" title="കരിവയറൻ പിലിഗിരിയൻ">
കരിവയറൻ പിലിഗിരിയൻ

പശ്ചിമഘട്ടതദ്ദേശവാസിയായ ഒരു തവളയാണ് കരിവയറൻ പിലിഗിരിയൻ അഥവാ Black-bellied Torrent Frog (Black-bellied Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. മധ്യരേഖാസമീപപ്രദേശങ്ങളിലെ ഉയരംകുറഞ്ഞ കാടുകളിലും നദികളിലുമാണിവ വസിക്കുന്നത്.


</doc>
<doc id="348490" url="https://ml.wikipedia.org/wiki?curid=348490" title="വയനാട് പിലിഗിരിയൻ">
വയനാട് പിലിഗിരിയൻ

കേരളതദ്ദേശവാസിയായ ഒരു തവളയാണ് വയനാട് പിലിഗിരിയൻ അഥവാ Naked Torrent Frog (Naked Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്. മധ്യരേഖാസമീപപ്രദേശങ്ങളിലെ ഉയരംകുറഞ്ഞ കാടുകളിലും നദികളിലുമാണിവ വസിക്കുന്നത്. ആവാസവ്യവസ്ഥയുടെ നാശത്താൽ വംശനാശഭീഷണി നേരിടുന്നു.



</doc>
<doc id="348492" url="https://ml.wikipedia.org/wiki?curid=348492" title="ചെങ്കാലൻ പിലിഗിരിയൻ">
ചെങ്കാലൻ പിലിഗിരിയൻ

പശ്ചിമഘട്ടതദ്ദേശവാസിയായ ഒരു തവളയാണ് ചെങ്കാലൻ പിലിഗിരിയൻ അഥവാ Pink-thighed Torrent Frog (Nilgiri Torrent Frog,Nilgiri Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്.



</doc>
<doc id="348496" url="https://ml.wikipedia.org/wiki?curid=348496" title="സൈരന്ധ്രി പിലിഗിരിയൻ">
സൈരന്ധ്രി പിലിഗിരിയൻ

കേരളതദ്ദേശവാസിയായ ഒരു തവളയാണ് സൈരന്ധ്രി പിലിഗിരിയൻ അഥവാ Sairandhri Torrent Frog (Sairandhri Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. മധ്യരേഖാസമീപപ്രദേശങ്ങളിലെ ഉയരംകുറഞ്ഞ കാടുകളിലും നദികളിലുമാണിവ വസിക്കുന്നത്


</doc>
<doc id="348498" url="https://ml.wikipedia.org/wiki?curid=348498" title="പൊന്മുടി പിലിഗിരിയൻ">
പൊന്മുടി പിലിഗിരിയൻ

കേരളതദ്ദേശവാസിയായ ഒരു തവളയാണ് പൊന്മുടി പിലിഗിരിയൻ അഥവാ Sali's Torrent Frog (Sali's Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. മധ്യരേഖാസമീപപ്രദേശങ്ങളിലെ ഉയരംകുറഞ്ഞ കാടുകളിലും നദികളിലുമാണിവ വസിക്കുന്നത്.


</doc>
<doc id="348500" url="https://ml.wikipedia.org/wiki?curid=348500" title="2008 സമ്മർ ഒളിംപിക്സിൽ ഇന്ത്യ">
2008 സമ്മർ ഒളിംപിക്സിൽ ഇന്ത്യ





</doc>
<doc id="348501" url="https://ml.wikipedia.org/wiki?curid=348501" title="വടക്കൻ പിലിഗിരിയൻ">
വടക്കൻ പിലിഗിരിയൻ

പശ്ചിമഘട്ടത്തിൽ കാണുന്ന ഒരു തവളയാണ് വടക്കൻ പിലിഗിരിയൻ അഥവാ Wayanad Torrent Frog (Wayanad Dancing Frog, Malabar Tropical Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്. വയനാട്ടിലെയും മലബാറിലെയും ആഴം കുറഞ്ഞ മലയരുവികളിൽ കാണപ്പെടുന്നു.


</doc>
<doc id="348503" url="https://ml.wikipedia.org/wiki?curid=348503" title="കാട്ടു പിലിഗിരിയൻ">
കാട്ടു പിലിഗിരിയൻ

കേരളതദ്ദേശവാസിയായ ഒരു തവളയാണ് കാട്ടു പിലിഗിരിയൻ അഥവാ Forest Torrent Frog (Forest Dancing Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്.



</doc>
<doc id="348510" url="https://ml.wikipedia.org/wiki?curid=348510" title="സ്വർണ്ണ കുറുവായൻ">
സ്വർണ്ണ കുറുവായൻ

പശ്ചിമഘട്ടതദ്ദേശവാസിയായ ഒരു തവളയാണ് സ്വർണ്ണ കുറുവായൻ അഥവാ Ornate Narrow-mouthed Frog (Ornated Pygmy Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്.


</doc>
<doc id="348512" url="https://ml.wikipedia.org/wiki?curid=348512" title="ഗബ്രിയേൽ ബിബ്രൺ">
ഗബ്രിയേൽ ബിബ്രൺ

ഒരു ഫ്രഞ്ച് ജീവശാസ്ത്രകാരനും തവളഗവേഷകനും ആയിരുന്നു ഗബ്രിയേൽ ബിബ്രൺ (Gabriel Bibron) (20 ഒക്ടോബർ 1805 – 27 മാർച്ച് 1848). പ്രകൃതിശാസ്ത്രത്തിൽ നല്ല അവഗാഹമുണ്ടായിരുന്ന അദ്ദേഹത്തെ കശേരുകികളെ ശേഖരിച്ചുള്ള പഠനത്തിനായി ഇറ്റലിയിലേക്കും സിസിലിയിലേക്കും അയച്ചു.

1832 -ൽ കണ്ടുമുട്ടിയ ഡുമേരിലിനൊപ്പം ബിബ്രൺ ധാരാളം ഉരഗങ്ങളെ പഠിച്ചു. (1774–1860). ജനുസുകളിൽ ശ്രദ്ധവച്ച ഡുമേരിൽ സ്പീഷിസുകളെ വേർതിരിക്കുന്ന ജോലി ബിബ്രനെ ഏൽപ്പിച്ചു. രണ്ടുപേരും കൂടി ഉരഗങ്ങളെക്കുറിച്ച് 10 വാല്യമുള്ള "Erpétologie Générale" എന്ന ഗ്രന്ഥം 1834 -1854 കാലത്ത് പ്രസിദ്ധീകരിച്ചു. പാരീസിലെ പ്രൈമറി സ്കൂളിൽ പഠിപ്പിച്ചിരുന്ന ബിബ്രൺ ഡുമേരിലിനെ മ്യൂസിയത്തിലെ ജോലികളിൽ സഹായിച്ചിരുന്നു. ക്ഷയരോഗ ബാധിതനായ ബിബ്രൺ 1845 -ൽ വിരമിക്കുകയും 1845 -ൽ തന്റെ 44 -ആമത്തെ വയസ്സിൽ മരണമടയുകയും ചെയ്തു. 


</doc>
<doc id="348518" url="https://ml.wikipedia.org/wiki?curid=348518" title="ജോർജ് എസ് മയേഴ്‌സ്">
ജോർജ് എസ് മയേഴ്‌സ്

ഇരുപതാം നൂറ്റാണ്ടിലെ പ്രമുഖനായ ഒരു മൽസ്യശാസ്ത്രജ്ഞനായിരുന്നു അമേരിക്കക്കാരനായ ജോർജ് എസ് മയേഴ്‌സ് (George S. Myers). (ഫെബ്രുവരി 2, 1905 – നവംബർ 4, 1985). അമേരിക്കൻ ദേശീയ മ്യൂസിയത്തിന്റെ മൽസ്യവിഭാഗം തലവനായിരുന്ന അദ്ദേഹം ബ്രസീൽ സർക്കാരിന്റെ മൽസ്യകാര്യ ഉപദേഷ്ടാവും ആയി ജൊലിചെയ്തിട്ടുണ്ട്. ധാരാളം ഗവേഷണപ്രബന്ധങ്ങൾ എഴുതിയിട്ടുള്ള അദ്ദേഹമാണ് പല അലങ്കാര മൽസ്യങ്ങളെപ്പറ്റിയും ആദ്യമായി വിവരിച്ചത്.



</doc>
<doc id="348521" url="https://ml.wikipedia.org/wiki?curid=348521" title="സി.ആർ. നാരായൺ റാവു">
സി.ആർ. നാരായൺ റാവു

പ്രമുഖനായ ഒരു ഇന്ത്യൻ ജീവശാസ്ത്രകാരനും തവള ശാസ്ത്രജ്ഞനും ആയിരുന്നു സി. ആർ. നാരായൺ റാവു (C. R. Narayan Rao). (15 ആഗസ്ത് 1882 – 2 ജനുവരി 1960). ഉഭയജീവികളുടെ പഠനത്തിൽ അദ്ദേഹം നൽകിയ സംഭാവനകളെ മാനിച്ച് തവള ജനുസായ റാവോർകെസ്റ്റസ് അദ്ദേഹത്തിന്റെ പേരിലാണ് അറിയപ്പെടുന്നത് .

കോയമ്പത്തൂരിൽ ജനിച്ച റാവു ബെല്ലാരിയിലും തുടർന്ന്, മലബാർ ക്രിസ്ത്യൻ കോളേജിൽ ജീവശാസ്ത്രവിഭാഗം തലവനായിരുന്ന പ്രൊഫസ്സർ ഹാന്റേഴ്‌സന്റെ കീഴിലും ജീവശാസ്ത്രം പഠിച്ചു. പഠനനിലവാരത്തിൽ സ്വർണ്ണമെഡൽ സ്വന്തമാക്കിയ അദ്ദേഹം ബിരുദാനന്തരബിരുദത്തിനുശേഷം അധ്യാപകയോഗ്യതയ്ക്കായുള്ള ഡിപ്ലോമ സ്വന്തമാക്കി. കോയമ്പത്തൂരും എറണാകുളത്തും പഠിപ്പിച്ചതിനുശേഷം ബെംഗളൂരു സെൻട്രൽ കോളേജിൽ ജീവശാസ്ത്രവിഭാഗം ഉണ്ടാക്കിയ അദ്ദേഹം അവിടെ അതിന്റെ തലവനായി ചുമതലയേൽക്കുകയും, 1937 -ൽ വിരമിക്കുന്നതുവരെ അവിടെ തുടരുകയും ചെയ്തു.

ഗവേഷണഫലങ്ങൾ സർവ്വകലാശാലകളിൽ ഉപയോഗിക്കാൻ ശ്രമിച്ചതിനാൽ അദ്ദേഹത്തിന്റെ ശാസ്ത്രത്തിലും ഗവേഷണത്തിലും ഉള്ള സംഭാവനകൾ നിസ്തുലമായി പരിഗണിക്കപ്പെടുന്നു. അദ്ദേഹത്തിന്റെ ശ്രമഫലമായാണ് ഇന്ത്യൻ അക്കാഡമി ഒഫ് സയൻസസ് രൂപീകരിച്ചത്. 
തവളഗവേഷണങ്ങളിലും അവയുടെ നാമകരണത്തിലുമായിരുന്നു റാവു കൂടുതൽ ശ്രദ്ധ പതിപ്പിച്ചത്. ഉഭയജീവികളുടെ പരിണാമത്തിലേക്ക് അദ്ദേഹത്തിന്റെ ഗവേഷണങ്ങൾ കൂടുതൽ വെളിച്ചം നൽകി. രമാനെല്ല ജനുസ് അദ്ദേഹമാണ് വിവരിച്ചെടുത്തത്. റാവുവിന്റെ ബഹുമാനാർത്ഥമാണ് റാവോർകെസ്റ്റസ് ജനുസിന് ആ പേരു നൽകിയിരിക്കുന്നത് . 1938 -ൽ ലാഹോറിൽ നടന്ന ഇന്ത്യൻ സയൻസ് കോൺഗ്രസ്സിൽ ജീവശാസ്ത്രവിഭാഗത്തിന്റെ അധ്യക്ഷൻ റാവു ആയിരുന്നു .
His account of the ovarian ovum of the slender loris was presented to the Royal Society by James Peter Hill in the latter's Croonian Lecture.
ഈ വാചകം കൃത്യമായി വിവർത്തനം ചെയ്തു ചേർക്കണം



</doc>
<doc id="348524" url="https://ml.wikipedia.org/wiki?curid=348524" title="സിഡ്നി ബ്രെന്നർ">
സിഡ്നി ബ്രെന്നർ

സിഡ്നി ബ്രെന്നർ(born 13 January 1927) ദക്ഷിണാഫ്രിക്കൻ ജീവശാസ്ത്രജ്ഞനും 2002ലെ വൈദ്യശാസ്ത്ര നോബൽസമ്മാന ജേതാവും ആണ്. ജനിതക കോഡിന്റെ മേഖലയിലാണ് അദ്ദേഹം സംഭാവനകൾ നൽകിയത്. 


</doc>
<doc id="348525" url="https://ml.wikipedia.org/wiki?curid=348525" title="തോമസ് മായോ ബ്ര്യൂവർ">
തോമസ് മായോ ബ്ര്യൂവർ

തോമസ് മായോ ബ്ര്യൂവർ (November 21, 1814 – January 24, 1880)(Thomas Mayo Brewer) അമേരിക്കൻ പ്രകൃതിശാസ്ത്രജ്ഞനായിരുന്നു. പക്ഷിശാസ്ത്രത്തിലും അണ്ഡശാസ്ത്രത്തിലും പ്രത്യേക താത്പര്യമുണ്ടായിരുന്നു.


</doc>
<doc id="348526" url="https://ml.wikipedia.org/wiki?curid=348526" title="വില്ല്യം ബ്ര്യൂസ്റ്റർ">
വില്ല്യം ബ്ര്യൂസ്റ്റർ

വില്ല്യം ബ്ര്യൂസ്റ്റർ(July 5, 1851 – July 11, 1919) അമേരിക്കൻ പക്ഷിശാസ്ത്രജ്ഞനായിരുന്നു. അദ്ദേഹമാണ് അമേരിക്കൻ പക്ഷിശാസ്ത്ര യൂണിയൻ സ്ഥാപിച്ചത്. നേരത്തെ അദ്ദേഹം പ്രകൃതിസ്നേഹിയും പ്രകൃതിസംരക്ഷകനും ആയിരുന്നു. 


</doc>
<doc id="348540" url="https://ml.wikipedia.org/wiki?curid=348540" title="സിംഗ്രണൈസ്‌ഡ് നീന്തൽ">
സിംഗ്രണൈസ്‌ഡ് നീന്തൽ

നീന്തൽ, നൃത്തം, ജിംനാസ്റ്റിക്‌സ് എന്നിവയുടെ ഒരു സങ്കരരൂപമാണ് ഏകതാള നീന്തൽ.
സംഗീതത്തിന്റെ അകമ്പടിയോടെ വെള്ളത്തിൽ പൂർണ്ണജാഗ്രതയോടെയുള്ള ചലനങ്ങളാണ് ഏകതാള നീന്തൽ.
ഏകവാദ്യം, രണ്ടു പേർ ചേർന്നുള്ള ഗാനം, മൂന്നുപേർ ചേർന്ന് ആലപിക്കുന്ന ഗാനം, സംഘം ചേർന്നുള്ള ഗാനം എന്നിവയുടെ പശ്ചാതലത്തിലാണ് ഈ മത്സരം നടക്കുക
ഏകതാള നീന്തലിന് അസാധാരണമായ ശ്വസ നിയന്ത്രണം, കൃത്യമായ സമയനിയന്ത്രണം, വഴക്കം, സഹിഷ്ണുത, കൃപ, ചാതുര്യം എന്നിവ അനിവാര്യമാണ്
ഒളിമ്പിക്‌സ് ഗെയിംസിൽ പുരുഷ ഏകതാള നീന്തൽ ടീമിനെ ഇതുവരെ അനുമതിയില്ല
അന്താരാഷ്ട്ര തലത്തിൽ ഫെഡറേഷൻ ഇന്റർനാഷണൽ ഡെ നാരത്തോൺ ആണ് ഏകതാള നീന്തലിന്റെ ഭരണ സമിതി

21ആം നൂറ്റാണ്ടിന്റെ തുടക്കത്തിൽ ഏകതാള നീന്തൽ അറിയപ്പെട്ടിരുന്നത് വാട്ടർ ബാലറ്റ് (water ballet) എന്നായിരുന്നു. 1891ൽ ജർമ്മനിയിലെ ബെർലിനിലാണ് രേഖപ്പെടുത്തപ്പെട്ട ആദ്യ മത്സരം നടന്നത്.
1907ൽ ഓസ്‌ട്രേലിയൻ കായിക താരമായ അന്നെറ്റെ കെല്ലർമൻ ന്യൂയോർക്കിൽ ഒരു ഗ്ലാസ് ടാങ്കിൽ നടത്തിയ വാട്ടർ ബെല്ലറ്റ് മത്സരത്തോടെയാണ് ഈ കായിക മത്സരത്തിന് പ്രചാരം ലഭിച്ചത്.
1984ൽ ലോസ്ഏഞ്ചൽസിൽ നടന്ന ഒളിമ്പിക്‌സിൽ 
ട്രാസീ റൂയിസ്, കാൻഡി കോസ്റ്റി എന്നിവർ ഏകതാള നീന്തലിൽ സ്വർണ്ണം നേ്ടി
1924ൽ നോർത്ത് അമേരിക്കയിലെ മോൺട്രീറ്റിൽ നടന്ന ആദ്യമത്സരത്തിൽ പെഗ് സെല്ലർ ചാംപ്യനായി. 
ബിയുല്ല ഗുണ്ട്‌ലിങ്, കാതെ ജെക്കോബി, ഗെയ്ൽ ജോൺസൺ, ക്ലാർക്ക് ലീച്ച് എന്നിവരാണ് ഈ കായിക മത്സരത്തിലെ പ്രധാന കായിക താരങ്ങൾ. 

1952ലെ ഒളിമ്പിക്‌സിലായിരുന്നു ഈ മത്സരത്തിന്റെ ആദ്യ അവതരണം നടന്നത്. എന്നാൽ, 1984വരെ ഈ മത്സരം ഒളിമ്പിക് മത്സരത്തിന്റെ ഭാഗമായിരുന്നില്ല.


</doc>
<doc id="348547" url="https://ml.wikipedia.org/wiki?curid=348547" title="ഖരവേല">
ഖരവേല

ഇന്ത്യ സംസ്ഥാനമായ ഒഡിഷ പ്രദേശത്ത് പണ്ടുണ്ടായിരുന്ന കലിംഗരാജ്യത്തിലെ രാജാവായിരുന്നു ഖരവേല. മഹാമേഹവാഹന രാജവംശത്തിലെ ഏറ്റവും പ്രശസ്തനായ രാജാവായിരുന്ന ഇദ്ദേഹം ബി.സി. രണ്ടാം നൂറ്റാണ്ടിലോ ഒന്നാം നൂറ്റാണ്ടിലോ ആണ് ഭരിച്ചിരുന്നത്. 

ഖരവേലയെക്കുറിച്ചുള്ള വിവരങ്ങൾ ലഭിച്ചിട്ടുള്ള പ്രധാന സ്രോതസ്സ് കല്ലുകൊത്തിയുണ്ടാക്കിയ ഹാഥിഗുംഫ ലിഖിതത്തിലാണ്. ലിഖിതത്തിൽ കാലം ലേഖപ്പെടുത്തിയിട്ടില്ല. 17 വരികളിൽ 4 എണ്ണം മാത്രമേ വായിക്കുവാൻ സാധിക്കുന്നുള്ളൂ. ഇതിനുതന്നെ പല വ്യാഖ്യാനങ്ങളുണ്ട്. പല യുദ്ധവിജയങ്ങളൂം, കലയ്ക്കുനൽകിയ പ്രോത്സാഹനങ്ങളും, അറ്റകുറ്റപ്പണികൾ നടത്തിയ വിവരങ്ങളും ആണ് ലിഖിതത്തിലുള്ളത്. ലിഖിതത്തിൽ ഇദ്ദേഹത്തിന്റെ നേട്ടങ്ങളെ പൊലിപ്പിച്ചുകാണിക്കുന്നുണ്ടെങ്കിലും കലിംഗരാജ്യത്തിലെ ഏറ്റവും ശക്തനായ ഭരണാധികാരിയായിരുന്നു ഇദ്ദേഹം എന്ന കാര്യത്തിൽ ചരിത്രകാരന്മാർ യോഗിക്കുന്നുണ്ട്. 

ഖരവേല ജൈനമതം പിന്തുടർന്നിരുന്നു എന്ന് വിശ്വസിക്കപ്പെടുന്നു. ശിലാലിഖിതത്തിൽ ഇദ്ദേഹം എല്ലാ മതങ്ങളിലും വിശ്വസിച്ചിരുന്നു എന്നാണ് രേഖപ്പെടുത്തപ്പെട്ടിരിക്കുന്നത്.


</doc>
<doc id="348551" url="https://ml.wikipedia.org/wiki?curid=348551" title="ലക്ഷ്മി കുമാരി ചുൻഡാവത്">
ലക്ഷ്മി കുമാരി ചുൻഡാവത്

രാജസ്ഥാൻ‌കാരിയായ ഒരു എഴുത്തുകാരിയും രാഷ്ട്രീയപ്രവർത്തകയും ആണ് ലക്ഷ്മി കുമാരി ചുൻഡാവത് (Lakshmi Kumari Chundawat). (ജൂൺ 24, 1916 – മെയ് 24, 2014). രാജസ്ഥാനിലെ മേവാറിലെ ദേവ്ഗഡിലെ വിജയസിംഗിന്റെ പുത്രിയാണ്. 1934 -ൽ രാവത്‌സറിലെ റാവത് തേജ് സിംഗിനെ വിവാഹം ചെയ്തു. 2004 മെയ് 24ന് 97 -ആം വയസ്സിൽ ചുൻഡാവത് അന്തരിച്ചു. 1962 മുതൽ 1971 വരെ രാജസ്ഥാൻ നിയമസഭയിൽ അംഗമായിരുന്നു. 1972 ഏപ്രിൽ മുതൽ 1978 ഏപ്രിൽ വരെ രാജ്യസഭയിലും അംഗമായിരുന്നു. രാജസ്ഥാൻ പ്രദേശ് കോൺഗ്രസ്സ് കമ്മറ്റിയുടെ അദ്ധ്യക്ഷ കൂടെയായിരുന്നു അവർ.

രാജസ്ഥാനി സാഹിത്യത്തിനു അവർ നൽകിയ സംഭാവനകൾ പരിഗണിച്ച് 1984ൽ അവർക്ക് പത്മശ്രീ പുരസ്കാരം ലഭിച്ചു. സാഹിത്യമഹാമഹോപാദ്ധ്യായ്, രാജസ്ഥാൻ രത്ന, ടെസ്സിറ്ററി ഗോൾഡ് അവാർഡ്, മഹാറാണ കുംഭ അവാർഡ്, സോവിയറ്റ് ലാൻഡ് നെഹ്രു അവാർഡ് എന്നിവയും ലഭിച്ചിട്ടുണ്ട്.



</doc>
<doc id="348560" url="https://ml.wikipedia.org/wiki?curid=348560" title="വിൽഹെം പീറ്റേഴ്‌സ്">
വിൽഹെം പീറ്റേഴ്‌സ്

ജർമൻകാരനായ ഒരു പ്രകൃതിശാസ്ത്രജ്ഞനും പര്യവേഷകനുമായിരുന്നു വിൽഹെം പീറ്റേഴ്‌സ് (Wilhelm Karl Hartwich) (അല്ലെങ്കിൽ Hartwig) പീറ്റേഴ്‌സ് (ഏപ്രിൽ 22, 1815 കോർഡൽബട്ടലിൽ – ഏപ്രിൽ 20, 1883). ജൊഹാനസ് പീറ്റർ മുള്ളറുടെ കീഴിൽ ജോലിചെയ്ത അദ്ദേഹം പിന്നീട് ബെർളിൻ ജീവശാസ്ത്ര മ്യൂസിയത്തിൽ ക്യുറേറ്റർ ആയിത്തീർന്നു. മുള്ളറുടെ പ്രേരണയിൽ അദ്ദേഹം സാംബസി നദീതീരങ്ങളിലൂടെ പര്യവേഷണാാർത്ഥം 1842 സെപ്തംബറിൽ അങ്കോള വഴി മൊസാംബിക്കിലേക്ക് പോയി. ധാരാളം സ്പെസിമനുകളുമായിട്ടാണ് അദ്ദേഹം ബെർളിനിൽ തിരിച്ചെത്തിയത്. അവയെല്ലാം Naturwissenschaftliche Reise nach Mossambique... in den Jahren 1842 bis 1848 ausgeführt (1852–82) എന്ന ഗ്രന്ഥത്തിൽ രേഖപ്പെടുത്തുകയുണ്ടായി. അതിൽ സസ്തനികൾ, പക്ഷികൾ, reptile, ഉഭയജീവികൾ, പുഴമൽസ്യങ്ങൾ, കീടങ്ങൾ എന്നിവയെപ്പറ്റിയുള്ള വിവരങ്ങൾ കൂടാതെ സസ്യശാസ്ത്രത്തെപ്പറ്റിയും വളരെ വിവരങ്ങൾ ഉണ്ട്. 1858 -ൽ റോയൽ സ്വീഡിഷ് അകാഡമി ഒഫ് സയൻസസിലേക്ക് തെരഞ്ഞെടുക്കപ്പെട്ട അദ്ദേഹത്തിന്റെ ശ്രമഫലമായി പാരീസിലെയും ലണ്ടനിലെയും ശേഖരങ്ങളോട് കിടപിടിക്കത്തക്കതായി ബെർളിൻ മ്യൂസിയത്തിലെ ശേഖരവും. അദ്ദേഹത്തിന്റെ ഏറ്റവും വലിയ താല്പര്യം തവളകളെക്കുറിച്ചുള്ള പഠനമായിരുന്നു. ലോകത്തെങ്ങുനിന്നും പീറ്റേഴ്‌സ് 122 ജനുസുകളിലായി 649 സ്പീഷി തവളകളെപ്പറ്റിയാണ് വിവരിച്ചിരിക്കുന്നത്.


</doc>
<doc id="348569" url="https://ml.wikipedia.org/wiki?curid=348569" title="നഥാനിയേൽ ലോർഡ് ബ്രിട്ടൺ">
നഥാനിയേൽ ലോർഡ് ബ്രിട്ടൺ

ഒരു അമേരിക്കൻ സസ്യശാസ്ത്രജ്ഞനും സസ്യവർഗ്ഗീകരണവിദഗ്ദ്ധനും ആയിരുന്നു നഥാനിയേൽ ലോർഡ് ബ്രിട്ടൺ (Nathaniel Lord Britton) (ജനുവരി 15, 1859 – ജൂൺ 25, 1934) . ന്യൂയോർക്കിലെ ബ്രോക്സിൽ സ്ഥിതിചെയ്യുന്ന ന്യൂയോർക്ക് ബോട്ടാണിക്കൽ ഗാർഡൻ അദ്ദേഹം മറ്റുള്ളവരുമായിച്ചേർന്ന് സ്ഥാപിച്ചു.

ന്യൂയോർക്കിലെ സ്റ്റാറ്റെൻ ദ്വീപിലെ ന്യൂഡൊർപ്പിലാണു ജനിച്ചത്. ജാസ്പെർ അലെക്സാണ്ടർ ഹാമിൽട്ടൺ ബ്രിട്ടൺ, ഹാറിയറ്റ് ലോർഡ് ടേണർ എന്നിവർ മാതാപിതാക്കളായിരുന്നു. അദ്ദേഹത്തിന്റെ മാതാപിതാക്കൾ, മകനെ മതപഠനത്തിനു വിടാൻ ആഗ്രഹിച്ചെങ്കിലും ചെറുപ്രായത്തിൽത്തന്നെ പ്രകൃതിശാസ്ത്രത്തിലായിരുന്നു നഥാനിയേൽ ലോർഡ് ബ്രിട്ടണു കമ്പം. 

കൊളംബിയ സർവ്വകലാശാലയുടെ സ്കൂൾ ഓഫ് മൈൻസിൽ നിന്നും ബിരുദമെടുത്ത അദ്ദേഹം, ആ സർവ്വകലാശാലയിൽത്തന്നെ സസ്യശാസ്ത്രം, ജിയോളജി ഇവ പഠിപ്പിച്ചു. പന്നൽച്ചെടികളുടെ പഠനത്തിൽ വിദഗ്ദ്ധയായ എലിസബത്ത് ജെർട്രൂഡ് നൈറ്റിനെ വിവാഹം കഴിച്ചു.


</doc>
<doc id="348570" url="https://ml.wikipedia.org/wiki?curid=348570" title="തോമസ് ഡി. ബ്രോക്">
തോമസ് ഡി. ബ്രോക്

അമേരിക്കക്കാരനായ ഒരു സൂക്ഷ്മജീവിശാസ്ത്രജ്ഞനാണ് തോമസ് ഡി. ബ്രോക് (Thomas D. Brock). (ജനനം സെപ്തംബർ 10, 1926). അമേരിക്കയിലെ, യെല്ലോസ്റ്റോൺ നാഷണൽ പാർക്കിലെ ചൂട് നീരുറവകളിൽ വസിക്കുന്ന ഹൈപ്പർതെർമ്മോഫിലെസ് എന്ന സൂക്ഷ്മജീവികളെ കണ്ടെത്തിയതിനാണ് അദ്ദേഹം ലോകപ്രശസ്തനായത്.


</doc>
<doc id="348576" url="https://ml.wikipedia.org/wiki?curid=348576" title="റ‌ഗ്‌ബി സെവൻസ്">
റ‌ഗ്‌ബി സെവൻസ്

ഇംഗ്ലണ്ടിലെ വാർവിക്ഷെയറിലെ റഗ്ബിയിലുള്ള ഒരു സ്വകാര്യ സ്‌കൂൾ വികസിപ്പിച്ച ഫുട്ബോൾ രൂപമായ റഗ്ബി യൂനിയന്റെ ഒരു രൂപാന്തരമാണ് റഗ്ബി സെവൻസ് (Rugby sevens).
ഏഴു മിനിറ്റ് വീതമുള്ള രണ്ടു പകുതികളിലായി ഏഴ് കളിക്കാരാണ് ഇതിൽ പങ്കെടുക്കുക. കയ്യിൽ ഓവൽ ആക്രതിയിലുള്ള പന്തുമായി ഓടി ലക്ഷ്യം കാണുന്നതാണ് ഈ കളിയുടെ ഏറ്റവും സാധാരണമായ രീതി.
വേൾഡ് റഗ്ബിയാണ് റഗ്ബി സെവൻസിന്റെ ആഗോള ഭരണ സമിതി. റഗ്ബി സെവൻസിന്റെ അമേച്വർ, ക്ലബ്ബ് മത്സരങ്ങളും ജനപ്രിയമാണ്. വേനൽ കാലത്ത് പൊതുവെ ഈ മത്സരം നടക്കുക. റഗ്ബി മത്സരങ്ങളിൽ ഏറ്റവും പ്രചാരമുള്ള ഒരു മത്സരമാണ് റഗ്ബി സെവൻസ്. ആഫ്രിക്ക, ഏഷ്യ, യൂറോപ്പ്, അമേരിക്ക, പ്രതേകിച്ച് സൗത്ത് പെസഫിക്ക് ഭാഗങ്ങളിൽ ഇത് ഏറെ ജനകീയമാണ്. 
1880ൽ സ്‌കോട്ട്‌ലൻഡിലെ മെൽറോസിലാണ് റഗ്ബി സെവൻസിന്റെ ഉത്ഭവം. മെൽറോസിൽ ഇപ്പോഴും വർഷം തോറും സെവൻസ് ടൂർണമെന്റുകൾ നടന്നുവരുന്നുണ്ട്.
1970കളിൽ ഹോങ്കോങ് സെവൻസ് വികസിപ്പിച്ചതോടെ റഗ്ബി സെവൻസിന്റെ ജനപ്രീതി വർധിച്ചു. 2016ൽ നടന്ന റിയോ ഒളിമ്പിക്‌സിൽ റഗ്ബിയെ ഉൾപ്പെടുത്തി.
2009ലാണ് ഇന്റർനാഷണൽ ഒളിമ്പിക് കമ്മിറ്റി റഗ്ബിയെ ഒളിമ്പിക്‌സിൽ ഉൾപ്പെടുത്താൻ തീരുമാനിച്ചത്. 
വേൾഡ് റഗ്ബി സെവൻസ് സീരീസിലെ പ്രധാന മത്സര ഇനമാണ് റഗ്ബ് സെവൻസ്. ഏഴ് ടീം മുതൽ 12 ടീം വരെ ഒരോവർഷവും ഈ സീരീസിൽ കളിക്കും. കോമൺവെൽത്ത് ഗെയിംസ്, പാൻ അമേരിക്കൻ ഗെയിംസ് എന്നിയിലും റഗ്ബി സെവൻസ് മത്സരം നടക്കുന്നുണ്ട്.

100 മീറ്റർ (330 അടി) നീളവും 70മീറ്റർ (230 അടി) വീതിയുമാണ് റഗ്ബി സെവൻസിന്റെ കളി സ്ഥലത്തിന്റെ അളവ്. ഓരോ ഗോൾ ലൈനിലും എച്ച് (H) ആക്രതിയിലുള്ള ഗോൾ പോസ്റ്റുകൾ ഉണ്ടായിരിക്കും.

മൂന്ന് ഫോർവേഡും നാല് ബാക്കും അടങ്ങിയതാണ് ഒരു ടീം.



</doc>
<doc id="348588" url="https://ml.wikipedia.org/wiki?curid=348588" title="ഓസിറിസ്-ആർഎക്സ്">
ഓസിറിസ്-ആർഎക്സ്

ഛിന്നഗ്രഹങ്ങളെ കുറിച്ച് പഠിക്കുന്നതിനും അവിടെ നിന്ന് സാമ്പിൾ ശേഖരിച്ച് തിരിച്ചു വരുന്നതിനും വേണ്ടി നാസ ആസൂത്രണം ചെയ്തിട്ടുള്ള ദൗത്യമാണ് ഓസിറിസ്-ആർഎക്സ് (Origins, Spectral Interpretation, Resource Identification, Security, Regolith Explorer). 2016 സെപ്റ്റംബർ 8നാണ് ഇത് വിക്ഷേപിക്കുന്നത്. 101955 ബെന്നു, കാർബോണിസ്യൂസ് എന്നിവയെ സന്ദർശിച്ച് സാമ്പിളുകൾ ശേഖരിച്ച് ശേഷം അവയുടെ കൂടുതൽ പഠനത്തിനായി 2023ൽ തിരിച്ച് ഭൂമിയിൽ തിരിച്ചെത്തുന്ന തരത്തിലാണ് ഈ ദൗത്യം ആസൂത്രണം ചെയ്തിട്ടുള്ളത്. ഈ പഠനത്തിലൂടെ സൗരയൂഥ രൂപീകരണത്തെയും അനന്തരസംഭവങ്ങളെയും കുറിച്ച് കൂടുതൽ വിവരങ്ങൾ അറിയാൻ സഹായകമാവുമെന്നാണ് കരുതുന്നത്. ഇതു വിജയിക്കുകയാണെങ്കിൽ ഛിന്നഗ്രഹങ്ങളിൽ നിന്ന് സാമ്പിൾ ഭൂമിയിലെത്തിക്കുന്ന ആദ്യത്തെ ദൗത്യമാവും ഓസിറിസ്-ആർഎക്സ്.


</doc>
<doc id="348597" url="https://ml.wikipedia.org/wiki?curid=348597" title="വിഷ്ണു പ്രഭാകർ">
വിഷ്ണു പ്രഭാകർ

പ്രശസ്ത ഹിന്ദി സാഹിത്യകാരനാണ് വിഷ്ണു പ്രഭാകർ (Vishnu Prabhakar). (21 ജൂൺ 1912 – 11 ഏപ്രിൽ 2009). ഒരുപാട് ചെറുകഥകളും, നോവലുകളും, നാടകങ്ങളും, യാത്രാവിവരണങ്ങളും അദ്ദേഹത്തിന്റേതായുണ്ട്. 1993 ൽ സാഹിത്യ അക്കാദമി അവാർഡും, 1995 ൽ മഹാപണ്ഡിറ്റ് രാഹുൽ സങ്കൃത്യായൻ അവാർഡും, 2004ൽ പത്മഭൂഷണും അദ്ദേഹത്തിനു ലഭിച്ചിട്ടുണ്ട്. 

1912 ജൂൺ 12 നു ഉത്തർപ്രദേശിലെ മുസാഫർനഗറിലെ മീരാൻപൂരിലാണ് വിഷ്ണു പ്രഭാകർ ജനിച്ചത്. ദുർഗാ പ്രസാദും, മഹാദേവിയുമായിരുന്നു മാതാപിതാക്കൾ. പ്രൈമറിവിദ്യാഭ്യാസം പൂർത്തിയാക്കിയതിനുശേഷം 12ആം വയസ്സിൽ ഹരിയാനയിലെ ഹിസാറിലുള്ള മാതൃസഹോദരന്റെ അടുത്തേക്കു പോയി. 1929ൽ മെട്രിക്കുലേഷൻ പൂർത്തിയാക്കി. അതിനുശേഷം ഒരു ജോലിക്കായി ശ്രമിച്ചു. സർക്കാർ ജോലി കിട്ടി. ജോലിക്കൊപ്പം തന്നെ ഹിന്ദി ഭൂഷണ, സംസ്കൃതത്തിൽ പ്രഗ്യ, ഇംഗ്ലീഷിൽ ബി. എ. എന്നിവ നേടി. 

അദ്ദേഹം വിഷ്ണു എന്ന പേരിലായിരുന്നു എഴുതിക്കൊണ്ടിരുന്നത്. ഇത്ര ചെറിയ പേർ എന്തിനാണ് ഉപയോഗിക്കുന്നത് എന്നും, ഏതെങ്കിലും പരീക്ഷ ജയിച്ചിട്ടുണ്ടോയെന്നും ഒരു എഡിറ്റർ ചോദിച്ചു. ഹിന്ദിയിൽ “പ്രഭാകർ” പരീക്ഷ ജയിച്ചിട്ടുണ്ടെന്ന് അദ്ദേഹം മറുപടി നൽകി. എഡിറ്റർ, വിഷ്ണു എന്ന പേരിന്റെ കൂടെ പ്രഭാകർ എന്നു ചേർത്തു. അങ്ങനെ വിഷ്ണു പ്രഭാകർ ആയി. 

1931ൽ ഹിന്ദി മിലാപിൽ അദ്ദേഹത്തിന്റെ ആദ്യത്തെ കഥയായ ദീവാലി പ്രസിദ്ധീകരിച്ചു. 1939ൽ അദ്ദേഹം ആദ്യനാടകമായ ഹത്യാ കേ ബാദ് എഴുതി. 

1938ൽ സുശീലയെ വിവാഹം ചെയ്തു. നാലു മക്കളുണ്ട്. 

സെപ്തംബർ 1955 മുതൽ മാർച്ച് 1957 വരെ ആകാശവാണിയിൽ നാടകസംവിധായകനായി ജോലി ചെയ്തു. 
2009 ഏപ്രിൽ 11നു അന്തരിച്ചു. അദ്ദേഹത്തിന്റെ ശരീരം ഓൾ ഇന്ത്യ ഇൻസ്റ്റിറ്റ്യൂട്ട് ഓഫ് മെഡിക്കൽ സയൻസസിനു വിട്ടുകൊടുത്തു. 







അർദ്ധനാരീശ്വർ എന്ന നോവലിനാണ് സാഹിത്യ അക്കാദമി അവാർഡും പത്മഭൂഷണും ലഭിച്ചത്. 


</doc>
<doc id="348601" url="https://ml.wikipedia.org/wiki?curid=348601" title="Sahitya Akademi Award">
Sahitya Akademi Award

ഇന്ത്യയിലെ ഒരു സാഹിത്യ ബഹുമതിയാണ് കേന്ദ്ര സാഹിത്യ അക്കാദമി പുരസ്കാരം.1954-ൽ സ്ഥാപിതമായ ഈ പുരസ്കാരം ഒരു ഫലകവും 10000 ത്തിന്റെ കാഷ് പ്രൈസും ഉൾക്കൊള്ളുന്നു.


</doc>
<doc id="348615" url="https://ml.wikipedia.org/wiki?curid=348615" title="സ്റ്റീഫൻ ഫോസ്റ്റർ">
സ്റ്റീഫൻ ഫോസ്റ്റർ

അമേരിക്കൻ സംഗീതത്തിന്റെ പിതാവായി അറിയപ്പെടുന്ന ഗാനരചയിതാവാണ് സ്റ്റീഫൻ ഫോസ്റ്റർ (Stephen Collins Foster) (ജൂലൈ 4, 1826ജനുവരി 13, 1864), ഇരുനൂറിലേറെ ഗാനങ്ങൾ രചിച്ച ഫോസ്റ്ററിന്റെ പല ഗാനങ്ങളും 150 വർഷങ്ങൾക്കിപ്പുറവും വളരെ ജനകീയമായി നിലകൊള്ളുന്നു. 19 -ആം നൂറ്റാണ്ടിലെ ഏറ്റവും പ്രസിദ്ധനായ ഗാനരചയിതാവ് എന്നും ഫോസ്റ്റർ അറിയപ്പെടുന്നുണ്ട്. മറ്റു രാജ്യങ്ങളിൽ ഏറ്റവും അറിയപ്പെടുന്ന അമേരിക്കൻ ഗാനരചയിതാവും ഫോസ്റ്റർ ആണത്രേ. അദ്ദേഹത്തിന്റെ കൈയെഴുത്തുപ്രതികൾ മിക്കതും നഷ്ടമായെങ്കിലും അവയുടെ പകർപ്പുകൾ പല ശേഖരത്തിലും ലഭ്യമാണ്.


</doc>
<doc id="348636" url="https://ml.wikipedia.org/wiki?curid=348636" title="ശ്യാം ലാൽ ഗുപ്ത">
ശ്യാം ലാൽ ഗുപ്ത

ഒരു ഭാരതീയ കവിയും ഗാനരചയിതാവും ആയിരുന്നു ശ്യാം ലാൽ ഗുപ്ത (ശ്യാം ലാൽ ഗുപ്ത പ്രസാദ്, 1896- 1977) (Shyam Lal Gupta). അദ്ദേഹം എഴുതിയ ഒരു ഗാനം 1948 ൽ ആസാദ് കി രാഹ് പർ എന്ന ചിത്രത്തിനുവേണ്ടി സരോജിനി നായിഡു പാടിയിരുന്നു. അത് ഇന്ത്യയുടെ പതാക ഗാനം ആയി അംഗീകാരം നേടുകയും, എല്ലാവർഷവും സ്വാതന്ത്ര്യദിനത്തിലും, റിപ്പബ്ലിക്ക് ദിനത്തിലും പതാക ഉയർത്തുന്ന സമയത്ത് ആലപിക്കുകയും ചെയ്യുന്നു.

അദ്ദേഹം 1969ൽ പത്മശ്രീ നേടി. 1997ൽ അദ്ദേഹത്തിനോടുള്ള ആദരസൂചകമായി തപാൽ സ്റ്റാമ്പ് പുറത്തിറക്കുകയും ചെയ്തു.

1896 സെപ്തംബർ 9ന് ഉത്തർപ്രദേശിലെ കാൺപൂരിൽ, ദോസർ വൈശ്യ കുലത്തിൽ, വിശ്വേശർ പ്രസാദിന്റേയും കൌസല്യാദേവിയുടേയും ഇളയ പുത്രനായി ശ്യാം ലാൽ ജനിച്ചു. കുടുംബത്തിലെ ബിസിനസ്സിൽ ചേരാതെ അദ്ദേഹം ഒരു അദ്ധ്യാപകനായി. കാൺപൂരിലെ വിവിധ സ്കൂളുകളിൽ ജോലി ചെയ്തു. അതോടൊപ്പം തന്നെ സ്വാതന്ത്ര്യസമരത്തിലും ചേർന്നു. 1921ലും, 1930, 1944 എന്നീ വർഷങ്ങളിലും ബ്രിട്ടീഷുകാർ അദ്ദേഹത്തെ അറസ്റ്റു ചെയ്യുകയും പിന്നീടു വിട്ടയയ്ക്കുകയും ചെയ്തിരുന്നു. അദ്ദേഹം 19 വർഷത്തോളം ഫത്തേപ്പൂർ ജില്ല കോൺഗ്രസ്സ് കമ്മറ്റിയുടെ അദ്ധ്യക്ഷസ്ഥാനം വഹിച്ചു. സ്വാതന്ത്ര്യം കിട്ടുന്നതുവരെ അദ്ദേഹം ചെരുപ്പും കുടയും ഉപയോഗിച്ചിരുന്നില്ല. ആഗസ്റ്റ് 10, 1977 ൽ 81 ആം വയസ്സിൽ അദ്ദേഹം അന്തരിച്ചു. 

1952 ആഗസ്റ്റ്15നു സ്വാതന്ത്യ്രദിനാഘോഷസമയത്ത് അദ്ദേഹത്തിനു പതാക ഗാനം ആലപിക്കാൻ അവസരം ലഭിച്ചു. 1972ൽ റിപ്പബ്ലിക് ദിനാഘോഷത്തിൽ അന്നത്തെ പ്രധാനമന്ത്രിയായിരുന്ന ഇന്ദിരാഗാന്ധി അദ്ദേഹത്തെ ആദരിച്ചു. 1969ൽ അദ്ദേഹത്തിനു പത്മശ്രീ അവാർഡ് നൽകി ആദരിച്ചു. 1977ൽ അന്നത്തെ പ്രസിഡന്റായിരുന്ന ശങ്കർ ദയാൽ ശർമ്മ, ശ്യാം ലാൽ ഗുപ്തയോടുള്ള ആദരസൂചകമായി തപാൽ സ്റ്റാമ്പ് പുറത്തിറക്കി. 

1924 മാർച്ചിൽ ദേശഭക്തിഗാനമായിട്ടാണ് ഗുപ്ത ഈ ഗാനം രചിച്ചത്. കാൻപൂരിലെ ഖന്ന പ്രസ്സ് ഇത് പ്രസിദ്ധീകരിക്കുകയും 5000ത്തിലധികം കോപ്പികൾ വിറ്റുപോകുകയും ചെയ്തു. ഇന്ത്യൻ നാഷനൽ കോൺഗ്രസ്സ് ഇത് പതാക ഗാനമായി അംഗീകരിച്ചു. 1924 ഏപ്രിൽ 13നു ജാലിയൻവാലാ ബാഗ് രക്തസാക്ഷി ദിനത്തിൽ, കാൻപൂരിലെ ഫൂൽ ബാഗിൽ, ജവഹർലാൽ നെഹ്രു പങ്കെടുത്ത ഒരു ചടങ്ങിലാണ് ഇത് ആദ്യമായി പാടുന്നത്. 1938ൽ , മഹാത്മ ഗാന്ധി, മോത്തിലാൽ നെഹ്രു, ജവഹർ ലാൽ നെഹ്രു, ഡോ. രാജേന്ദ്രപ്രസാദ്, ഗോവിന്ദ് വല്ലഭ് പന്ത്, ജമ്നാലാൽ ബജാജ്, മഹാദേവ് ദേശായ്, പുരുഷോത്തംദാസ് ഠണ്ടൻ എന്നിവരൊക്കെ പങ്കെടുത്ത ഇന്ത്യൻ നാഷനൽ കോൺഗ്രസ്സിന്റെ ഹരിപുര സമ്മേളനത്തിൽ ഈ ഗാനം സരോജിനി നായിഡു ആലപിച്ചു. പത്തുവർഷത്തിനുശേഷം 1948ൽ ഈ ഗാനം ലളിത് ചന്ദ്ര മേത്ത സംവിധാനം ചെയ്ത, ആസാദ് കീ രാഹ് പർ എന്ന ചിത്രത്തിൽ ഉൾപ്പെടുത്തി. അതിൽ പ്രിത്ഥ്വീരാജ് കപൂറും വനമാല പവാറും ആയിരുന്നു പ്രധാന അഭിനേതാക്കൾ. ഈ ഗാനം ശേഖർ കല്യാൺ ചിട്ടപ്പെടുത്തി, സരോജിനി നായിഡു ആലപിച്ചു. 


</doc>
<doc id="348637" url="https://ml.wikipedia.org/wiki?curid=348637" title="ഹാന്റ്ബോൾ">
ഹാന്റ്ബോൾ

രണ്ടു ടീമുകൾ ഏഴു കളിക്കാരെ വീതം ഇറക്കി കളിക്കുന്ന ഒരു ടീം കളിയാണ് ഹാൻഡ്‌ബോൾ. കൈകൾ ഉപയോഗിച്ച് പാസ് ചെയ്ത് എതിർ ടീമിന്റെ ഗോൾ പോസ്റ്റ് ലക്ഷ്യമാക്കി എറിയുന്ന കളിയാണിത്. ഒരു ഗോൾ കീപ്പറും ആറ് ഔട്ട്ഫീൽഡ് കളിക്കാുമാണ് ഓരോ ടീമിലും ഉണ്ടാവുക. ടീം ഹാൻഡ്‌ബോൾ, ഒളിമ്പിക് ഹാൻഡ്‌ബോൾ, യൂറോപ്യൻ ഹാൻഡ്‌ബോൾ, യൂറോപ്യൻ ടീം ഹാൻഡ്‌ബോൾ, ബോർഡൻ ബോൾ എന്നീ പേരുകളിലും ഇത് അറിയപ്പെടുന്നുണ്ട്.'
ഒരു സാധാരണ ഹാൻഡ്‌ബോൾ മത്സരം രണ്ടു തവണയായി 30 മിനിറ്റ് നേരമാണ് കളിക്കുക. ഇതിൽ ഏറ്റവും കൂടുതൽ ഗോളുകൾ നേടുന്ന ടീം വിജയികളാവും. 
40 മീറ്റർ നീളവും(131അടി) 20 മീറ്റർ(66അടി) വീതിയുമുള്ള കോർട്ടാണ് ആധുനിക ഹാൻഡ്‌ബോൾ കളിക്കാൻ ഉപയോഗിക്കുന്നത്.
19ആം നൂറ്റാണ്ടിന്റെ അവസാനം വടക്കൻ യൂറോപ്പിലും ജർമ്മനിയിലുമാണ് ഈ കളി ക്രോഡീകരിച്ചത്. ഹാൻഡ്‌ബോളിന്റെ ആധുനിക നിയമങ്ങൾ പ്രസിദ്ധീകരിച്ചത് 1917ൽ ജർമ്മിനിയിൽ ആണ്. പിന്നീട് പല മാറ്റങ്ങൾ വരുത്തി. 1925ലാണ് ഈ നിയമങ്ങൾ അനുസരിച്ചുള്ള ആദ്യപുരുഷ ഹാൻഡ്‌ബോൾ അന്താരാഷ്ട്ര മത്സരം നടന്നത്. വനിതകളുടേത് 1930ലും
1936ലെ ബെർലിൻ ഒളിമ്പിക്‌സിലാണ് ആദ്യ ഔട്ട്‌ഡോർ ഹാൻഡ്‌ബോൾ ഒളിമ്പിക് മത്സരം അരങ്ങേറിയത്. 1972ലെ മ്യൂണിച്ച് ഒളിമ്പിക്‌സിലാണ് ഇൻഡോർ ഇനത്തിൽ ആദ്യമായി ഹാൻഡ്‌ബോൾ ഒളിമ്പിക് മത്സരം നടന്നത്. 1976ലെ ഒളിമ്പിക്‌സിലാണ് ആദ്യമായി വനിതാ ഹാൻഡ്‌ബോൾ ഉൾപ്പെടുത്തിയത്. 

1946ൽ ഇന്റർനാഷണൽ ഹാൻഡ്‌ബോൾ ഫെഡറേഷൻ രൂപീകരിച്ചു. യൂറോപ്പിലാണ് ഹാൻഡ്‌ബോൾ ഏറെ പ്രചാരമുള്ളത്. 

പുരാതന റോമിൽ ഹാൻഡ്‌ബോളിന്റെ പുരാതന രൂപമായ എക്‌സ്പ്ലുസിം ലുഡെറെ എന്ന ഒരു കളി സ്ത്രീകൾ കളിച്ചതായി തെളിവുകൾ ഉണ്ട്.
മധ്യാകല ഫ്രാൻസിൽ ഹാൻഡ്‌ബോൾ പോലുള്ള കളികൾ നടന്നതിനും രേഖകൾ ഉണ്ട്. മധ്യാകാല ഘട്ടത്തിൽ ഗ്രീൻലാൻഡിലെ തദ്ദേശീയ ജനത ഹാൻഡ്‌ബോളിന് സമാനമായ കളികളിൽ ഏർപ്പെട്ടിരുന്നു.


</doc>
<doc id="348660" url="https://ml.wikipedia.org/wiki?curid=348660" title="ഹെപറ്റൈറ്റിസ് എ വാക്സിൻ">
ഹെപറ്റൈറ്റിസ് എ വാക്സിൻ

ഹെപറ്റൈറ്റിസ് എ രോഗത്തെ പ്രതിരോധിക്കാൻ നൽകുന്ന വാക്സിൻ ആണു ഹെപറ്റൈറ്റിസ് എ വാക്സിൻ (Hepatitis A vaccine). 95 ശതമാനത്തോളം കേസുകളിലും ഫലപ്രദമായ ഈ വാക്സിൻ ഏറ്റവും ചുരുങ്ങിയത് 15 വർഷമെങ്കിലും ഫലം തരുന്നവയാണ് ചിലരിൽ ജീവിതകാലം മുഴുവൻ പ്രതിരോധം നൽകാൻ ഈ വാക്സിനുകൾക്ക് കഴിയും. നൽകുവാണെങ്കിൽ ഒരു വയസ്സു കഴിഞ്ഞ ഉടനെ ഡോസ് നൽകാനാണു നിർദ്ദേശീക്കപ്പെട്ടിട്ടുള്ളത് . പേശികളിലേക്ക് ഈ വാക്സിൻ കൂത്തിവെക്കുകയാണു ചെയ്യാറുള്ളത്.

മിതമായ രീതിയിലെങ്കിലും "ഹെപറ്റൈറ്റിസ് എ " രോഗബാധയുള്ള പ്രദേശങ്ങളിൾ പോലും സാർവത്രികമായി വാക്സ്സിൻ നൽകാനാണു ലോകാരോഗ്യസംഘടന നിർദ്ദേശിക്കുന്നത്. വലിയ അളവിൽ രോഗബാധ കാണപ്പെടുന്ന പ്രദേശങ്ങളിലെ ആളുകളിൽ ഭൂരിഭാഗവും ചെറുപ്പകാലത്തെ രോഗബാധയുടെ ഫലമായി രോഗപ്രതിരോധ ശേഷി ആർജിച്ചവരായിരിക്കും.രോഗബാധയേൽക്കാനുള്ള സാധ്യതകൂടിയ മുതിർന്നവർക്കും എല്ലാ കുട്ടികൾക്കുംവാക്സിനേഷൻ നൽകണമെന്നാണു " സെന്റെർ ഫോർ ഡിസീസ് കണ്ട്രോൾ ആന്റ് പ്രിവെൻഷൻ ( ഡി.സി,സി)നിർദ്ദേശിക്കുന്നത്. നിയന്ത്രിക്കാനും തടയാനുമുള്ള ആഗോള സംഘടനയാണു സി.ഡി.സി. 
ഗുരുതരമായ പാർശ്വഫലങൾ ഈ വാക്സിനു പൊതുവെ കൂറവാണ്. 15 ശതമാനത്തോളം കൂട്ടികളിലും പകൂതിയോളം മുതിർന്നവരിലും കൂത്തിവെപ്പ് എടുത്ത ഭാഗത്ത് വേദന അനുഭവപ്പെടാറുൻഡ്. അധികം ഹെപറ്റൈറ്റിസ് എ വാക്സിനുകളും നിഷ്ക്രിയമായ വൈറസ് ( InactivatedVirus) ആണു അടങ്ങിയിരിക്കുക.ചില വാക്സിനുകളിൽ ദുർബ്ബലമാക്കിയ (Live attenuated Virus)വൈറസുകളും അട്ങ്ങിയിട്ടുണ്ടാവും. ഗർഭിണികൾക്കും പ്രതിരോധശേഷി കൂറഞ്ഞവർക്കും ദുർബ്ബലമാക്കിയ വൈറസുകൾ അടങ്ങിയ വാക്സിനുകൾ സാധാരണ നൽകാറില്ല. ഹെപറ്റൈറ്റിസ് എ വാക്സിൻ, ഹെപറ്റൈറ്റിസ് ബി വാക്സിൻ, ടൈഫോയ്ഡ് വാക്സിൻ എന്നിവ ചേർത്ത് ഒരുമിച്ച് വാക്സിനെഷൻ നൽകാറുണ്ട്. 

യൂറോപ്പിൽ ഹെപറ്റൈറ്റിസ് എ വാക്സിൻ ആദ്യമായി അംഗീകാരം കിട്ടിയത് 1991 ലും അമേരിക്കൻ ഐക്യനാടുകളിൽ ആദ്യമായി അംഗീകാരം കിട്ടിയത് 1995 ലും ആണ്. ലോകാരോഗ്യസംഘടനയുടെ ആവശ്യ മരുന്നുകളുടെ പട്ടികയിൽ ഉൾപ്പെടുന്ന ഒരു വാക്സിൻ ആണു ഹെപറ്റൈറ്റിസ് എ വാക്സിൻ. 

രോഗബാധസാധ്യതയുള്ള പ്രദേശങളിലെ കൂട്ടൈകൾക്ക് ആദ്യമായി അമേരിക്കയിൽ വാക്സിൻ നൽകി തുടങ്ങിയത് 1996 ൽ ആണ്. 1999 ൽ രോഗബാധസാധ്യത കുറഞ്ഞ പ്രദേശങ്ങളിലും വാക്സിനേഷൻ നൽകിതുടങ്ങി. ഇന്നാവട്ടെ ഹെപറ്റൈറ്റിസ് എ വൈറസിനെ ഉന്മൂലനം ചെയ്യുക എന്ന ഉദ്ദെശത്തൊടെ 12 മുതൽ 23 വരെ പ്രായമുള്ള എല്ലാവർക്കും നിർബന്ധമായും വാക്സിനേഷൻ നൽകണമെന്നണ് നിർദേഷിക്കപ്പെടുന്നത്.1995 ൽ ആണ് വാക്സിന് ഔദ്യോഗികമായ അംഗീകാരം ലഭിച്ചതെങ്കിലും 1993 ൽ തന്നെ യൂറോപ്പിൽ ഈ വാക്സിൻ ഉപയോഗിച്ചു തുടങ്ങിയിരുന്നു.

അമേരിക്കയിലെ രോഗങ്ങളുടെ നിയന്ത്രണത്തിനും പ്രതിരോധത്തിനുമുള്ള ദേശീയ ബോർഡ് ആയ സി.ഡി.സി.പി യുടെ(സെന്റെർസ് ഫോർ ഡിസീസ് കണ്ട്രോൾ ആന്റ് പ്രിവെൻഷൻ) നിർദ്ദേശപ്രകാരം താഴെ പറയുന്ന വിഭാഗങ്ങൾ എല്ലാം തന്നെ വാക്സിനേഷന് വിധേയമാവേൻണ്ടാതുണ്ട്.

1) ഒരു വയസ്സിൽ കൂടുതൽ പ്രായമായ എല്ലാ കുട്ടികളും. 

(2) അപകടകരമായ രീതിയിൽ ലൈഗിംക ബന്ധത്തിൽ ഏർപ്പെട്ടവർ.(രോഗബാധസാധ്യതയുള്ളവരുമായി ലൈംഗിക ബന്ധത്തിൽ ഏർപെട്ടവർ

(3) ഗുരുതരമായ കരൾ രോഗബാധയുള്ളവർ.

(4) രോഗബാധയുള്ള പ്രദേശാങളിൽ ജോലി ചെയ്യുന്നവർ.

(5) പകർച്ചവ്യാധി പൊട്ടിപ്പുറപ്പെട്ട സ്തലങ്ങളിൽ താമസിക്കുന്ന ആളുകൾ.

യാത്രാസമയത്ത് പിടിപ്പെടാൻ ഏറ്റവും അധികം സാധ്യതയുള്ള രോഗമാണ് ഹെപറ്റൈറ്റിസ് എ, അതുകൊണ്ട് തന്നെ ഇന്ത്യൻ ഉപഭൂഖണ്ഡം, ആഫ്രിക്ക, മധ്യ അമേരിക്ക, തെക്കൻ അമേരിക്ക, കിഴക്കൻ യൂറോപ്പ് തുടങ്ങിയ സ്ഥലങ്ങളിലേക്ക് യാത്ര ചെയ്യുന്നവർക്ക് നിർബന്ധമായും വാക്സിനേഷൻ നൽകണമെന്നു നിർദ്ദേശിക്കപ്പെട്ടിട്ടുണ്ട്. 

കൈയുടെ മുകൾഭാഗത്തെ പേശിയിലാണ് സാധാരണയായി വാക്സിനേഷൻ നടത്താറുള്ളത്. കൂടുതൽ നല്ല പ്രതിരോധം നൽകാനായി 2 ഡോസ് നൽകാറുണ്ട്. ആദ്യത്തെ ഡോസിനു ശേഷം 6 മുതൽ 12 മാസം വരെയുള്ള കാലയളവിലാണ് ഉത്തേജക ഡോസ് നൽകാറുള്ളത്. ആദ്യത്തെ വാക്സിനേഷനു ശേഷം 2 മുതൽ 4 ആഴ്ചക്കുള്ളിലാണ് ഹെപറ്റൈറ്റിസ് എ രോഗത്തിനെതിരെയുള്ള പ്രതിരോധം തുടങ്ങാറുള്ളത്. പൂർണ്ണമായ വാക്സിനേഷൻ നൽകിയിട്ടുള്ള ആളുകൾക്ക് ചുരുങ്ങിയത് 15 വർഷം വരെയെങ്കിലും ഈ വാക്സിൻ സംരക്ഷണം നൽകാറുണ്ട്. 

2 തരത്തിലുള്ള വാക്സിനുകളും നല്ലരീതിയിൽ പ്രതിരോധം നൽകുന്നുണ്ട്. നിർജീവമായ വൈറസുകൾ അടങ്ങിയ വാക്സിനുകൾ ചുരുങ്ങിയത് 2 വർഷവും, ദുർബ്ബലമാകിയ വൈറസുകൾ ചുരുങ്ങിയത് 5 വർഷവും വളരെ നല്ല രീതിയിൽ പ്രതിരോധം നൽകുന്നതാണ്. നിർജീവമായ വൈറസുകൾ അടങ്ങിയ വാക്സിൻ സുരക്ഷിതമാണെങ്കിലും ദുർബ്ബലമാകിയ വൈറസുകൾ അടങ്ങിയ വാക്സിനുകളുടെ സുരക്ഷിതത്വത്തെക്കുറിച്ച് കൂടുതാൽ പടനങ്ങൾ നടാക്കേണ്ടതുണ്ട്.c

വിപണിയിൽ ലഭ്യമായ ഹെപറ്റൈറ്റിസ് എ വാക്സിനുകളിൽ ചിലതിനെക്കുറിച്ചാണ് ഇവിടെ സൂചിപ്പിക്കുന്നത്.

(1) അവാക്സിം : "സ്നോഫി പാസ്റ്റർ " എന്ന കമ്പനിയാണു അവാക്സിം വാക്സിനുകൾ വിപണിയിൽ എത്തിക്കുന്നത്. നിർജീവമായ വൈറസുകൾ ആണ് ഈ വാക്സിനിൽ അടങ്ങിയിരിക്കുന്നത്. ഒരോ ഡോസിലും 160 യൂണിറ്റ് ആന്റിജെൻ അടങ്ങിയിരിക്കുന്നു. 

(2) എപാക്സൽ : ക്രൂസെൽ കമ്പനിയാണ് ഇത് നിർമ്മിക്കുന്നത്. എച്ച്. എ. വി പുർ , വൈറോഹെപ്പ് എ തുടങ്ങിയ വാണിജ്യ നാമങ്ങളിൽ ആണ് ഇത് വിൽക്കപ്പെടുന്നത്. ഹെപറ്റൈറ്റിസ് ആന്റിജെനു പുറമെ ഇൻഫ്ലുവെൻസ പ്രോട്ടീനുകളും ഈ വാക്സിനുകളിൽ അടങ്ങിയിട്ടുണ്ട്. 

(3) ഹാർവിക്സ് : "ഗ്ലാക്സോ സ്മിത്ത് ക്ലൈൻ"നിർമ്മിക്കുന്ന ഈ വാക്സിനുകളിലും നിർജീവാവസ്ഥ്യിലുള്ള വൈറസുകളാണ് അടങ്ങിയിരിക്കുന്നത്. മുതിർന്നവർക്ക് നൽകുന്ന ഡോസിൽ 1440 എലിസ യൂണിറ്റ് വൈറൽ ആന്റിജെൻ ആണ് അടങ്ങിയിരിക്കുന്നത്. കുട്ടികൾക്ക് ഇതിന്റെ പകുതി വൈറൽ ആന്റിജെൻ അടങ്ങിയ ഡോസ് ആണൂ നൽകുന്നത്. 

(4) ഹീലീവ് : "സിനോവാക് " ആണ് ഈ പേരിൽ വാക്സിൻ നിർമ്മിക്കുന്നത്. ഇതിലും നിർജീവ അവസ്ഥയിലുള്ള വൈറാസ് ആണ് അടങ്ങിയിട്ടുള്ളത്. മുതിർന്നവർക്ക് നൽകന്ന ഡോസിൽ 500 യൂണിറ്റ് വൈറൽ ആന്റിജെനും കുട്ടീകൾക്കുള്ളതിൽ 250 യൂണിറ്റ് വൈറൽ ആന്റിജെനും അടങ്ങിയിരിക്കുന്നു. 

(5) വാക്ട : " മെർക്ക്": കമ്പനി നിർമ്മിക്കുന്ന ഈ വാക്സിനുകളിലും നിർജീവവസ്ഥയിലുള്ള വൈറസ് ആണ് അടങ്ങിയിരിക്കുന്നത്. മുതിർന്നവർക്കുള്ള ഡോസിൽ 50 യൂനിറ്റും കുട്ടികളുദെ ഡോസിൽ 25 യൂണിറ്റും ആന്റിജെൻ അടങ്ങിയിരിക്കുന്നു.

6) ബയോവാക് എ : ഇൻഡ്യയിൽ ബയോവാക് എ എന്ന പേരിലും ഗ്വാട്ടീമല, ഫിലിപ്പൈൻസ്, ബംഗ്ലാദേശ്, നേപ്പാൾ, ഉസ്ബൈക്കിസ്ഥാൻ, ചിലി തുടങ്ങിയ രാജ്യങ്ങളിൽ മെവാക് എ എന്ന പേരിലും വിൽക്കപ്പെടുന്ന ഈ വാക്സിൻ നിർമ്മിക്കുന്നത് "പുക്കാംഗ്" കമ്പനിയാണ് . മറ്റുള്ള വാക്സിനുകളെ പോലെയല്ലാതെ ബൊവാക് എ വാക്സിനിൽ ദുർബ്ബലമാക്കിയ വൈറസുകൾ (Live attenuated Virus)ആണ് അടങിയിയിരിക്കുന്നത് . ബൊവാക് എ യുടെ ഒരു ഡോസ് മാത്രമേ ആവശ്യമുള്ളൂ... ലോകാരോഗ്യസംഘടന നിർദ്ദേശിക്കുന്ന ഹെപറ്റൈറ്റിസ് എ ഒന്നാണ് "ബോവാക് എ" വാക്സിൻ. 


</doc>
<doc id="348664" url="https://ml.wikipedia.org/wiki?curid=348664" title="എച്ച് ഐ ബി വാക്സിൻ">
എച്ച് ഐ ബി വാക്സിൻ

ഹീമൊഫെലസ് ഇൻഫ്ലുവെൻസെ ടൈപ്പ് ബി വാക്സിൻ (Haemophelus influenzae type B) (HIB) അണുബാധ തടയുന്നതിനുള്ള പ്രതിരോധ മരുന്നാണു Haemophelus influenzae type B വാക്സിൻ. ഈ വാക്സിനെ ഒരു ദൈനംദിന വാക്സിനേഷൻ പ്രക്രിയയിൽ ഉൾപെടുത്തിയിട്ടുള്ള രാജ്യങ്ങളിൽ HIB അണുബാധ 90% ൽ അധികം കുറഞ്ഞിട്ടുണ്ട് അതുകൊണ്ടുതന്നെ മെനിഞ്ചൈറ്റിസ്, ന്യൂമോണിയ, എപ്പിഗ്ലൊട്ടിസ് എന്നീ രോഗങ്ങളും കുറഞ്ഞിട്ടുണ്ട്.


</doc>
<doc id="348665" url="https://ml.wikipedia.org/wiki?curid=348665" title="പോളിയോ വാക്സിൻ">
പോളിയോ വാക്സിൻ

പോളിയോ തളർവാതരോഗത്തിനു കാരണമാകുന്ന പോളിയോവൈറസിന് എതിരെയുള്ള പ്രതിരോധ വാക്സിനാണ് പോളിയോ വാക്സിൻ (Polio vaccines). IPV (കുത്തിവെപ്പ്), OPV (വായിലൂടെ) എന്നിങ്ങനെ രണ്ടു തരത്തിലാണ് പോളിയോ വാക്സിൻ നൽകിപ്പോരുന്നത്.   നിർജീവമായ പോളിയോ വൈറസുകളെയാണ് IPV  കുത്തിവെപ്പിനായി ഉപയോഗിക്കുന്നത് എന്നാൽ  ദുർബലമായ പോളിയോ വൈറസുകളെ തുള്ളിമരുന്നിലൂടെ നൽകുന്നതാണ് OPV വാക്സിനേഷൻ. എല്ലാ കുട്ടികൾക്കും പോളിയോ വാക്സിൻ എടുത്തിരിക്കണമെന്നാണ് ലോകാരോഗ്യസംഘടനയുടെ ശുപാർശ. ലോകത്തിലാകമാനമുള്ള പോളിയോ രോഗികളുടെ എണ്ണത്തിൽ ഗണ്യമായ കുറവുവരുത്താൻ പോളിയോ വാക്സിനേഷൻ കൊണ്ട് സാധിച്ചിട്ടുണ്ട് 1988ൽ ഏകദേശം 350,000ത്തോളം രോഗികളുണ്ടായിരുന്നതിൽ 2014ഓടെ 359 ആയി ചുരുങ്ങിയിട്ടുണ്ട്.

പോളിയോ പ്രതിരോധകുത്തിവെപ്പ് വളരെ സുരക്ഷിതമാണ്. കുത്തിവെപ്പെടുത്ത ശരീരഭാഗത്ത് നേരിയ ചുവന്ന നിറമോ, ചെറിയ വേദനയോ ഉണ്ടാവാൻ സാധ്യതയുണ്ട്.  എന്നാൽ തുള്ളിമരുന്ന് പോളിയോ വാക്സിൻ ദശലക്ഷത്തിൽ മൂന്നുപേർക്കെന്ന അനുപാതത്തിൽ പക്ഷാഘാതത്തിനു കാരണമാകാനിടയുണ്ട്. ആരോഗ്യവതികളായ ഗർഭിണികൾക്കും രോഗലക്ഷണങ്ങൾ പ്രകടമാക്കാത്ത ഐഡ്സ് ബാധിതർക്കും ഈ രണ്ടു തരം വാക്സിനേഷനുകളും സുരക്ഷിതമാണ്l.

1955 ൽ ഔഷധഗവേഷകനും വൈറോളജിസ്റ്റുമായിരുന്ന ജോനസ് സാൽക് നിർജീവ പോളിയോ വൈറസുകളുപയോഗിച്ചാണ് ആദ്യ പോളിയോ വാക്സിൻ ഉണ്ടാക്കിയത്. പോളിയോ തുള്ളിമരുന്ന് ആദ്യമായി വികസിപ്പിച്ചത് 1961 ൽ വൈറോളജിസ്റ്റായ ആൽബെർട്ട് സാബിൻ ആണ്. . ലോകാരോഗ്യസംഘടനയുടെ അടിസ്ഥാന മരുന്നുകളുടെ മാതൃകാ പട്ടികയിൽ ഉൾപ്പെടുത്തിയ ആരോഗ്യവ്യവസ്ഥയ്ക്ക് ആവശ്യമായ ഏറ്റവും പ്രധാനമായ മരുന്നാണ് പോളിയോ വാക്സിൻ. 2014 ലെ കണക്കുകളനുസരിച്ച് വികസ്വര രാജ്യങ്ങളിൽ 0.25 യു. എസ്. ഡോളർ ആണ് ഇതിന്റെ വില. എന്നാൽ അമേരിക്കൻ ഐക്യനാടുകളിൽ യു. എസ്. ഡോളർ 25നും 50നുമിടയിലാണ് ഇതിന്റെ വില.

പോളിയോ വാക്സിനേഷൻ വഴി പോളിയോ നിർമാർജ്ജനം വളരെ ഫലപ്രദമാണ്, കാരണം പോളിയോ വാക്സിനേഷൻ പോളിയോ വൈറസ് വ്യക്തികളിൽ നിന്നും വ്യക്തികളിലേക്ക് പ്രവേശിക്കുന്നത് തടയുന്നതിന് സഹായിക്കുന്നു. 

നിർജീവമായ പോളിയോ വൈറസുകളെയാണ് IPV (inactivated polio vaccine) വാക്സിനിനായി ഉപയോഗിക്കുന്നത്. IPVയിൽ നിർജ്ജീവീകരിച്ച വൈറസുകളെ ഉപയോഗിക്കുന്നതിനാൽ  ഇതിലെ വൈറസ്സുകൾക്ക് രൂപമാറ്റം സംഭവിച്ച് അത് വീണ്ടും രോഗമുണ്ടാക്കാൻ സാധിക്കുന്ന നിലയിലേക്ക് മാറാനുള്ള സാധ്യത ഇല്ലാത്തതുകൊണ്ടു തന്നെ IPV വാക്സിൻ സുരക്ഷിതവും പ്രയോജനപ്രദവുമാണ്. 2 ഡോസ് IPV നൽകുക വഴി 90% മോ അതിൽ കൂടുതൽ ആളുകളിലോ പോളിയോക്കെതിരായ പ്രതിദ്രവ്യം (antibody) ശരീരത്തിൽ നിർമ്മിക്കപ്പടുന്നു. ഇത്തരത്തിൽ രൂപപ്പെടുന്ന പ്രതിദ്രവ്യങ്ങൾ പോളിയോ വൈറസ്സിന്റെ 3 പരിണാമരൂപത്തിൽ നിന്നും നമ്മുടെ ശരീരത്തെ സംരക്ഷിക്കുന്നു. 3 ഡോസ് IPV നൽകുക വഴി 99%ത്തോളം പേതിൽ പ്രതിരോധശേഷി നേടിയെടുക്കാൻ സഹായകമാണ്. IPV വാക്സിനേഷൻ വഴി പോളിയോക്കെതിരെ കുറേകാലം പ്രതിരോധശേഷി നിലനിൽക്കും, എത്രകാലം വരെ എന്നതിന് കൃത്യമായ അറിവുകളൊന്നും ഇല്ല.

ജീവനുള്ള പോളിയോ വൈറസുകളെ ദുർബലപ്പെടുത്തിയാണ് പോളിയോതുള്ളിമരുന്ന്  (Oral Polio Vaccine (OPV)) യിൽ ഉപയോഗിക്കുന്നത്. യഥോചിതം കൂടുതൽ പേർക്ക് വായിലൂടെ,  അണു വിമുക്ത സിറിഞ്ചുകളും മറ്റും കൂടാതെ തന്നെ കൊടുക്കാം എന്നുള്ളതു കൊണ്ട് ഇത് വളരെ പെട്ടെന്ന് കൂടുതൽപേരിൽ നടപ്പാക്കാവുന്ന ഒന്നാണ്. ഇതിൽ ദുർബലമാക്കിയ ജീവനുള്ള വൈറസുകളെ ഉപയോഗിക്കുന്നതിനാൽ, ഇവയ്ക്ക് രൂപമാറ്റം സംഭവിച്ച് അത്തരം വൈറസുകൾ വീണ്ടും രോഗമുണ്ടാക്കാൻ കാരണമാകുന്നു  എന്ന ചെറിയ സാധ്യത നിലനിൽക്കുന്നതിനാൽ IPV വാക്സിനിലേക്ക് പൂർണ്ണമായി മാറാനാണ് ലോകാരോഗ്യസംഘടനയുടെ ശുപാർശ. 
1 ഡോസ് OPV നൽകുക വഴി, വാക്സിനേഷൻ ലഭിച്ച 50% ആളുകളുടെ ശരീരത്തിൽ പോളിയോക്കെതിരായ പ്രതിദ്രവ്യം (antibody)  നിർമ്മിക്കപ്പടുന്നു. 3 ഡോസ് OPV നൽകുക വഴി, വാക്സിനേഷൻ ലഭിച്ച 95% പേരുടെ ശരീരത്തിൽ ഇത്തരത്തിൽ രൂപപ്പെടുന്ന പ്രതിദ്രവ്യങ്ങൾ പോളിയോ വൈറസ്സിന്റെ 3 പരിണാമരൂപത്തിൽ നിന്നും നമ്മുടെ ശരീരത്തെ സംരക്ഷിക്കുന്നു. രോഗകാരിയായ പോളിയോ വൈറസ് പ്രധാനമായും ശരീരത്തിലേയ്ക്കു കടന്നു വരുന്ന മാർഗ്ഗമായ ആമാശയം, കുടൽ തുടങ്ങിയ ഭാഗങ്ങളിലെ പ്രതിരോധ ശേഷി വർധിപ്പിക്കുന്നതിൽ OPV സഹായകമാണ്. 
OPV നൽകിയകുട്ടികളുടെ കുട്ടികളുടെ മലത്തിലൂടെ ജീവനുള്ള പോളിയോ വൈറസ്സുകൾ പുറത്തേക്കു വരികയും, പോളിയോ തുള്ളിമരുന്ന് ലഭിക്കാത്ത സമീപ പ്രദേശത്തെ ആളുകളിലേക്ക് കൂടി വൈറസ്സുകൾ പ്രവേശിക്കുകയും വാക്സിനേഷൻ ലഭിക്കാത്ത ആലുകൽക്കുകൂടി അവർക്കും കൂടി ഇതുവഴി രോഗ പ്രതിരോധശേഷി ലഭിക്കാനിടയാകാറുണ്ട്. OPV വഴി ലഭിക്കുന്ന പ്രതിരോധശേഷി മിക്കവാറും ജീവിതകാലം മുഴുവൻ നിലനിൽക്കാനിടയുണ്ട്.
പ്രധാനമായും 3 തരത്തിലുള്ള(1,2,3) പോളിയോ വൈറസ്സുകളുണ്ട്. ഈ മൂന്നു തരം വൈറസ്സുകൾക്കെതിലേയും ഉപയോഗിക്കാൻ സാധിക്കുന്ന ട്രൈവാലന്റ് OPV ( trivalent (against wild type 1, 2 and 3) OPV) ഉപയോഗിച്ചാണ് ലോകനെമ്പാടുമുള്ള പോളിയോ ബാധ നിയന്ത്രക്കാൻ സാധിച്ചത്. 

രണ്ടുമാസം പ്രായമുള്ള കുട്ടികൾക്ക് മൂന്നോ നാലോ ഡോസ് പോളിയോ വാക്സിൻ നൽകണമെന്നതാണ് ലോകാരോഗ്യ സംഘടനയുടെ ശുപാർശ. 

IPV പോളിയോ പ്രതിരോധകുത്തിവെപ്പ് വളരെ സുരക്ഷിതമാണ്. കുത്തിവെപ്പെടുത്ത ശരീരഭാഗത്ത് നേരിയ ചുവന്ന നിറമോ, ചെറിയ വേദയോ ഉണ്ടാവാൻ സാധ്യതയുണ്ട്. എന്നാൽ തുള്ളിമരുന്ന് പോളിയോ വാക്സിൻ ദശലക്ഷത്തിൽ മൂന്നുപേർക്കെന്ന അനുപാതത്തിൽ പക്ഷാഘാതത്തിനു കാരണമാകാനിടയുണ്ട്. ആരോഗ്യവതികളായ ഗർഭിണികൾക്കും രോഗലക്ഷണങ്ങൾ പ്രകടമാക്കാത്ത ഐഡ്സ് ബാധിതർക്കും ഈ രണ്ടു തരം വാക്സിനേഷനുകളും സുരക്ഷിതമാണ്.  

തുള്ളിമരുന്ന് പോളിയോ വാക്സിൻ വളരെ വിരളമായി വിപരീതഫലങ്ങൾക്ക് കാരണമാകാറുണ്ട്. തുള്ളിമരുന്നു് പോളിയോവാക്സിനിലെ ദുർബലപ്പെടുത്തിയ വൈറസ്സുകൾക്ക് രൂപമാറ്റം സംഭവിച്ച് അത് വീണ്ടും രോഗമുണ്ടാക്കാൻ സാധിക്കുന്ന നിലയിലേക്ക് മാറ്റം സംഭവിച്ച്, നാഡീവ്യൂഹ അണുബാധ മൂലം പക്ഷാഘാതത്തിനു കാരണമാകാനുമിടയുണ്ട്. പോളിയോ വാക്സിൻ വഴിയുണ്ടായ പക്ഷാഘാതം പോലുള്ള അസുഖങ്ങളും അല്ലാതെയുണ്ടാകുന്ന പോളിയോ അണുബാധയും വേർതിരിച്ചറിയാൻ സാധിക്കുകയില്ല. 

1960 ൽ  പോളിയോ പ്രതിരോധ മരുന്നു നിർമ്മിക്കുവാനായി  ഉപയോഗിച്ചിരുന്ന റീസസ് കുരങ്ങുകളുടെ വൃക്ക കോശങ്ങളിൽ SV40 വൈറസ് (Simian Virus-40) അണുബാധയുണ്ടായ കണ്ടെത്തിയിരുന്നു. കുരങ്ങുകളിൽ വൈറസ് ബാധയുണ്ടാക്കുന്ന SV40 വൈറസ്സുകളെ 1960 ൽ തന്നെയാണ് കണ്ടെത്തിയതും.  1961 ൽ  SV40 വൈറസ്സുകൾ കരണ്ടുതീനി സസ്തനി വിഭാഗത്തിലെ ജീവികളിൽ മുഴകൾക്ക് കാരണമാകുമെന്ന് കണ്ടെത്തി. മനുഷ്യരിൽ കാണുന്ന മസ്തിഷ്തക അർബുദം, അസ്ഥി അർബുദം തുടങ്ങിയ അർബുദങ്ങളിൽ SV40 വൈറസ്സുകളെ കണ്ടെത്തിയിട്ടുണ്ട്. എന്നിരുന്നാൽ പോലും SV40 വൈറസ്സുകൾ അർബുദത്തിന് കാരണമാകും എന്നത് ഇതുവരെ നിർണ്ണയിക്കപ്പെട്ടിട്ടില്ല.

1955 മുതൽ 1963 വരെ  ഉപയോഗിച്ചിരുന്ന പോളിയോ പ്രതിരോധ കുത്തിവെപ്പു് (IPV) ശേഖരത്തിൽ SV40 വൈറസ്സുകളുടെ സാന്നിദ്ധ്യം കണ്ടെത്താൻ കഴിഞ്ഞിരുന്നു. പോളിയോ തുള്ളി മരുന്നുകളിൽ (OPV) ഇത്തരം വൈറസ്സുകളുടെ സാന്നിദ്ധ്യം കണ്ടെത്തിയിട്ടില്ല. 1955, 1963 കാലഘട്ടത്തിൽ പോളിയോ പ്രതിരോധമരുന്ന് ഏകദേശം 98 ദശലക്ഷത്തിലധികം അമേരിക്കൻ ജനത ഒന്നോ അതിൽ കൂടുതൽ ഡോസുകളോ സ്വീകരിച്ചിട്ടുണ്ട്, അതിൽ 10-30 ദശലക്ഷം ആളുകൾക്ക് SV40 വൈറസ്സുകൾ കലർന്ന പോളിയോ പ്രതിരോധമരുന്നാണ് നൽകിയത്. പിന്നീട് വിശകലനം വാക്സിനുകളും മുൻ നിർമ്മിക്കുന്ന നിർദ്ദേശിച്ചു സോവിയറ്റ് അനുകൂല 1980 വരെ രാജ്യങ്ങളിലും ഉപയോഗിക്കുന്ന സോവ്യറ്റ് , ചൈന , ജപ്പാൻ , ഒപ്പം നിരവധി ആഫ്രിക്കൻ രാജ്യങ്ങളിൽ മായം ഉണ്ടായിരുന്നിരിക്കാം; നൂറുകണക്കിന് കൂടുതൽ ദശലക്ഷക്കണക്കിന് അർഥം SV40 അനുവാചകനു ചെയ്തിരിക്കാം. 1980 വരെ പഴയ സോവിയറ്റ് ബ്ലോകിൽ നിർമിച്ച് പല ആഫ്രിക്കൻ രാജ്യങ്ങൾ, സോവിയറ്റ് യൂണിയൻ, ചൈന, ജപ്പാൻ എന്നിവിടങ്ങളിൽ ഉപയോഗിച്ച പോളിയോ വാക്സിനുകളിൽ SV40 വൈറസ്സുകൾ കലർന്നിച്ചുണ്ടായിരുന്നുവെന്ന് പിന്നീട് നിർണ്ണയിച്ചിരുന്നു.

1998 ൽ നാഷണൽ കാൻസർ ഇൻസ്റ്റിറ്റ്യൂട്ട് സീർ ഡാറ്റബേസിൽ നിന്നും കാൻസർ സംബന്ധിച്ച് വിവരങ്ങൾ ശേഖരിച്ച് പഠനം നടത്തിയിരുന്നു, ഈ പഠനത്തിന്റെ കണ്ടെത്തലനുസരിച്ച് വർദ്ധിച്ച തോതിലുള്ള കാൻസർ SV40 വൈറസ്സുകളടങ്ങിയ പോളിയോ വാക്സിൻ ലഭിച്ചവരിൽ ഉണ്ടായിരുന്നില്ല. സ്വീഡനിൽ നടത്തിയ മറ്റൊരു പ്രധാന പഠനത്തിൽ 1957 നു ശേഷം മലിനമായ പോളിയോ വാക്സിൻ സ്വീകരിച്ച 700,000 ആളുകളെ പരിശോധനയ്ക്ക് വിധേയരാക്കിയപ്പോൾ,  മറ്റുള്ളവരെ (SV40 അടങ്ങാത്ത വാക്സിൻ ലഭിച്ചവർ) അപേക്ഷിച്ച് ഇവരിൽ കാൻസറിന്റെ അളവിൽ വർദ്ധനവ് കണ്ടെത്തിയില്ല. SV40 വൈറസ് മനുഷ്യർക്ക് കാൻസറിനു കാരണമാകുമോ എന്ന ചോദ്യം വിവാദമായി തുടരുന്നു, മനുഷ്യകോശങ്ങളിൽ SV40 വൈറസ്സുകളെ കണ്ടെത്താനുള്ള മികച്ച പരിശോധനകൾ ഇത്തരം വിവാദങ്ങൾക്ക് പരിഹാരമാകുമെന്നു കരുതാം.

പോളിയോ തുള്ളിമരുന്നു വികസിപ്പിക്കുന്ന വേളയിൽ വൻതോതിൽ പരീക്ഷണങ്ങൾ മനുഷ്യരിൽ നടത്തിയിരുന്നു.

ജീവനുള്ള പോളിയോ വൈറസുകളെ ദുർബലപ്പെടുത്തിയാണ് പോളിയോതുള്ളിമരുന്ന്  (Oral Polio Vaccine (OPV)) യിൽ ഉപയോഗിക്കുന്നത്. യഥോചിതം കൂടുതൽ പേർക്ക് വായിലൂടെ,  അണു വിമുക്ത സിറിഞ്ചുകളും മറ്റും കൂടാതെ തന്നെ കൊടുക്കാം എന്നുള്ളതു കൊണ്ട് ഇത് വളരെ പെട്ടെന്ന് കൂടുതൽപേരിൽ നടപ്പാക്കാവുന്ന ഒന്നാണ്. ഇതിൽ ദുർബലമാക്കിയ ജീവനുള്ള വൈറസുകളെ ഉപയോഗിക്കുന്നതിനാൽ, ഇവയ്ക്ക് രൂപമാറ്റം സംഭവിച്ച് അത്തരം വൈറസുകൾ വീണ്ടും രോഗമുണ്ടാക്കാൻ കാരണമാകുന്നു  എന്ന ചെറിയ സാധ്യത നിലനിൽക്കുന്നതിനാൽ IPV വാക്സിനിലേക്ക് പൂർണ്ണമായി മാറാനാണ് ലോകാരോഗ്യസംഘടനയുടെ ശുപാർശ. 
1 ഡോസ് OPV നൽകുക വഴി, വാക്സിനേഷൻ ലഭിച്ച 50% ആളുകളുടെ ശരീരത്തിൽ പോളിയോക്കെതിരായ പ്രതിദ്രവ്യം (antibody)  നിർമ്മിക്കപ്പടുന്നു. 3 ഡോസ് OPV നൽകുക വഴി, വാക്സിനേഷൻ ലഭിച്ച 95% പേരുടെ ശരീരത്തിൽ ഇത്തരത്തിൽ രൂപപ്പെടുന്ന പ്രതിദ്രവ്യങ്ങൾ പോളിയോ വൈറസ്സിന്റെ 3 പരിണാമരൂപത്തിൽ നിന്നും നമ്മുടെ ശരീരത്തെ സംരക്ഷിക്കുന്നു. രോഗകാരിയായ പോളിയോ വൈറസ് പ്രധാനമായും ശരീരത്തിലേയ്ക്കു കടന്നു വരുന്ന മാർഗ്ഗമായ ആമാശയം, കുടൽ തുടങ്ങിയ ഭാഗങ്ങളിലെ പ്രതിരോധ ശേഷി വർധിപ്പിക്കുന്നതിൽ OPV സഹായകമാണ്. 
OPV നൽകിയകുട്ടികളുടെ കുട്ടികളുടെ മലത്തിലൂടെ ജീവനുള്ള പോളിയോ വൈറസ്സുകൾ പുറത്തേക്കു വരികയും, പോളിയോ തുള്ളിമരുന്ന് ലഭിക്കാത്ത സമീപ പ്രദേശത്തെ ആളുകളിലേക്ക് കൂടി വൈറസ്സുകൾ പ്രവേശിക്കുകയും വാക്സിനേഷൻ ലഭിക്കാത്ത ആലുകൽക്കുകൂടി അവർക്കും കൂടി ഇതുവഴി രോഗ പ്രതിരോധശേഷി ലഭിക്കാനിടയാകാറുണ്ട്. OPV വഴി ലഭിക്കുന്ന പ്രതിരോധശേഷി മിക്കവാറും ജീവിതകാലം മുഴുവൻ നിലനിൽക്കാനിടയുണ്ട്.
പ്രധാനമായും 3 തരത്തിലുള്ള(1,2,3) പോളിയോ വൈറസ്സുകളുണ്ട്. ഈ മൂന്നു തരം വൈറസ്സുകൾക്കെതിലേയും ഉപയോഗിക്കാൻ സാധിക്കുന്ന ട്രൈവാലന്റ് OPV ( trivalent (against wild type 1, 2 and 3) OPV) ഉപയോഗിച്ചാണ് ലോകനെമ്പാടുമുള്ള പോളിയോ ബാധ നിയന്ത്രക്കാൻ സാധിച്ചത്. 

2014 ലെ കണക്കുകളനുസരിച്ച് വികസ്വര രാജ്യങ്ങളിൽ 0.25 യു. എസ്. ഡോളർ ആണ് ഇതിന്റെ വില. എന്നാൽ അമേരിക്കൻ ഐക്യനാടുകളിൽ യു. എസ്. ഡോളർ 25നും 50നുമിടയിലാണ് ഇതന്റെ വില. 


</doc>
<doc id="348666" url="https://ml.wikipedia.org/wiki?curid=348666" title="കോളറ വാക്സിൻ">
കോളറ വാക്സിൻ

കോളറയെ ഫലപ്രദമായി തടയുന്നതിനുള്ള വാക്സിനാണ് കോളറ വാക്സിൻ (Cholera vaccines). കോളറ വാക്സിനെടുത്തതിന്റെ ആദ്യ ആറു മാസങ്ങളിൽ 85%വും ആദ്യവർഷങ്ങളിൽ 50-60% വരെയും ഫലപ്രദമാണ്. രണ്ടു വർഷത്തിനു ശേഷം ഫലപ്രാപ്തി 50% ത്തിനും കുറവായിരിക്കും. ഭൂരിഭാഗം ജനങ്ങൾക്കും കോളറവവാക്സിൻ നൽകുന്നതിന്റെ പ്രയോജനം ആ കൂട്ടത്തിലെ പ്രധിരോധ വാക്സിൻ എടുക്കാത്തവർക്കും പരോക്ഷമായി ലഭിക്കാറുണ്ട്. ലോകാരോഗ്യസംഘടനയുടെ ശുപാർശ പ്രകാരം സാധാരണയായി രണ്ട് ഡോസോ അല്ലെങ്കിൽ  മൂന്നു ഡോസോ ആയി വായിലൂടെയാണ് വാക്സിൻ നൽകിവരുന്നത് .  കുത്തിവെക്കുന്ന തരത്തിലുള്ള കോളറ വാക്സിൻ ചിലയിടങ്ങളിൽ ലഭ്യമാണെങ്കിലുംലോകത്തിൽ എല്ലായിടങ്ങളിലും ഇത്തരത്തിലുള്ള വാക്സിൻ ലഭ്യമല്ല.

വായയിലൂടെ നൽകുന്ന ലഭ്യമായ കോളറ വാക്സിനുകളായ WC-rBS ഉം BivWC പൊതുവെ സുരക്ഷിതമായ വാക്സിനുകളാണ്. വാക്സിൻ നൽകിയതിനു ശേഷം രൂക്ഷമല്ലാത്ത വയറുവേദന അല്ലെങ്കിൽ വയറിളക്കം സംഭവിക്കാം. ഗർഭിണികൾക്കും  പ്രതിരോധശക്തി തീരെ കുറവുള്ളവർക്കും കോളറ വാക്സിൻ സുരക്ഷിതമാണ്.  60 ൽ കൂടുതൽ രാജ്യങ്ങളിൽ 
കോളറവാക്സിൻ ഉപയോഗിക്കാനുള്ള 
അനുമതിയുണ്ട്. കോളറ സാധാരണയുള്ള രാജ്യങ്ങളിൽ വാക്സിന്റെ വില അതിന്റെ നിർമ്മാണചിലവിനെ അപേക്ഷിച്ച് മതിയായ വിലയ്ക്ക് ലഭ്യമാണ്.

1800കളുടെ അവസാനത്തിലാണ് ആദ്യമായി കോളറയ്ക്കെതിരെ വാക്സിനുകൾ ഉപയോഗിച്ചു തുടങ്ങിയത്. പരീക്ഷണശാലകളിൽ വികസിപ്പിച്ചെടുത്ത വാക്സിനുകളാണ് അന്ന് വ്യാപകമായി ഉപയോഗിക്കപ്പെട്ടത്. 1990 കളിലാണ് കോളറ വാക്സിൻ വായിലൂടെ നൽകുന്ന തുള്ളിമരുന്നു രൂപത്തിലുള്ള ഓറൽ വാക്സിനുകൾ നിലവിൽ വന്നത്. ലോകാരോഗ്യസംഘടനയുടെ അടിസ്ഥാന മരുന്നുകളുടെ മാതൃകാ പട്ടിക
ഉൾപ്പെടുന്ന ആരോഗ്യ വ്യവസ്ഥക്ക് ആവശ്യമായ അടിസ്ഥാന മരുന്നുകളിലൊന്നാണിത്. 0.1 യു.എസ് ഡോളറിനും നും 4.0 യു.എസ് ഡോളറിനും ഇടയ്ക്കാണ് കോളറ വാക്സിന്റെ വില.

കോളറ തടയുന്നതിനായി പരമ്പരാഗതമായി നടത്തി വരുന്ന സുരക്ഷിത ജലവിതരണം, 
വിസർജ്യസംസ്കരണം, വ്യക്തി ശുചിത്വം മുതലായ മാർഗങ്ങൾക്കു പുറമെ കോളറ തുള്ളിമരുന്നു നൽകുന്നതിലൂടെയും കോളറ പകർന്നു പിടിക്കുന്നത് നിയന്ത്രിക്കുന്നു.

കോളറ അസുഖബാധ ഉയർന്ന തോതിൽ സ്ഥിതീകരിച്ച പ്രദേശങ്ങളിലേക്ക്  സന്ദർശിക്കുന്ന സഞ്ചാരികൾ കോളറ വാക്സിൻ കൂടുതലായി ഉപയോഗിക്കാറുണ്ട്. ഈ വാക്സിനേഷൻ വഴി100% പ്രതിരോധശേഷി നൽകാത്തതുകൊണ്ടു തന്നെ കോളറ അസുഖ ബാധിത പ്രദേശങ്ങളിൽ സന്ദർശിക്കുമ്പോൾ വാക്സിനേഷനു പുറമെ ഭക്ഷ്യ ശുചിത്വ മുൻകരുതലുകളും കൈകൊള്ളേണ്ടതുണ്ട്. 

<br>

കോളറ പ്രതിരോധകുത്തിവെപ്പ് അപൂർവ്വമായാണ് ഉപയോഗിക്കുന്നത്. കോളറ രോഗബാധ  വ്യാപകമായി സംഭവിക്കുന്ന പ്രദേശങ്ങളിൽ കുത്തിവെപ്പ് ഫലപ്രദമാണ് 


</doc>
<doc id="348667" url="https://ml.wikipedia.org/wiki?curid=348667" title="റോട്ടാ വൈറസ് പ്രതിരോധ മരുന്ന്">
റോട്ടാ വൈറസ് പ്രതിരോധ മരുന്ന്

റോട്ടാവൈറസ് അണുബാധയിൽ നിന്നും സംരക്ഷിക്കപ്പെടാൻ ഉപയോഗിക്കുന്നപ്രതിരോധ മരുന്നാണു റോട്ടാ വൈറസ് പ്രതിരോധ മരുന്ന് (Rotavirus vaccine). കുട്ടികളിൽ ഉണ്ടാവുന്ന ഗുരുതരമായ അതിസാരത്തിനു പ്രധാന കാരണമാണു ഈ അണുക്കൾ. ഈ പ്രതിരോധ മരുന്നു വികസ്വര ലോകത്ത് 15 മുതൽ 34% വരെയും വികസിത ലോകത്ത് 37 മുതൽ 96% വരെയും ഗുരുതരമായ അതിസാരത്തെ പ്രതിരോധിക്കുന്നു. ഈ പ്രതിരോധ മരുന്ന് അതിസാരം മൂലമുള്ള ശിശു മരണ നിരക്ക് കുറക്കുന്നതിൽ വ്യക്തമായ പങ്കു വഹിച്ചിട്ടുണ്ട്.<br>


</doc>
<doc id="348669" url="https://ml.wikipedia.org/wiki?curid=348669" title="ആന്ദ്രേ മേരീ കോൺസ്റ്റന്റ് ഡുമേരിൽ">
ആന്ദ്രേ മേരീ കോൺസ്റ്റന്റ് ഡുമേരിൽ

ഒരു ഫ്രഞ്ച് ജീവശാസ്ത്രകാരനായിരുന്നു ആന്ദ്രേ മേരീ കോൺസ്റ്റന്റ് ഡുമേരിൽ (André Marie Constant Duméril). 1801 മുതൽ 1812 വരെ ഫ്രഞ്ച് പ്രകൃതിശാസ്ത്ര മ്യൂസിയത്തിലെ ശരീരശാസ്ത്രവിഭാഗം പ്രൊഫസ്സർ ആയിരുന്നു. അതിനുശേഷം തവളകളെപ്പറ്റിയും മൽസ്യങ്ങളെപ്പറ്റിയും പഠനം നടത്തുന്ന വിഭാഗത്തിലെ പ്രൊഫസർ ആയി. അദ്ദേഹത്തിന്റെ മകൻ അഗസ്തേ ഡുമേരിലും ഒരു ജീവശാസ്ത്രകാരനായിരുന്നു.


</doc>
<doc id="348670" url="https://ml.wikipedia.org/wiki?curid=348670" title="ജപ്പാൻ മസ്തിഷ്ക ജ്വര പ്രതിരോധമരുന്ന്">
ജപ്പാൻ മസ്തിഷ്ക ജ്വര പ്രതിരോധമരുന്ന്

ജപ്പാൻ മസ്തിഷ്കജ്വരം എന്ന വൈറസ് രോഗത്തിനെതിരെയുള്ള പ്രതിരോധമരുന്നാണ് ജപ്പാൻ മസ്തിഷ്ക ജ്വര പ്രതിരോധമരുന്ന് (Japanese encephalitis vaccine). ഇത്തരം പ്രതിരോധ മരുന്നുകൾ 90%ത്തിൽ കൂടുതൽ ഫലപ്രദമാണ്. എത്രകാലത്തോളം ഈ പ്രതിരോധകുത്തിവെപ്പു വഴി ലഭിക്കുന്ന പരിരക്ഷ നീണ്ടുനിൽക്കും എന്നതിന് കൃത്യമായ അറിവുകളൊന്നുമില്ല, പക്ഷേ കാലം കഴിയുംതോറും ഇതിന്റെ ഫലപ്രാപ്തി കുറഞ്ഞുവരും. പേശിയിലോ, തൊലിക്കു താഴെയോ ആണ് ജപ്പാൻ മസ്തിഷ്ക ജ്വര പ്രതിരോധകുത്തിവെപ്പു നൽകുന്നത്.

ഈ രോഗം സ്ഥിരമായുള്ള രാജ്യങ്ങളിൽ പതിവ് പ്രതിരോധമരുന്നുകളുടെ കൂടെ ജപ്പാൻ മസ്തിഷ്ക ജ്വരപ്രതിരോധമരുന്ന് നൽകണമെന്നതാണ് ശുപാർശ.   വാക്സിൻ പതിപ്പു് അനുസരിച്ച് ഒന്നോ രണ്ടോ ഡോസുകൾ കൊടുത്തിരിക്കണം. എയ്‌ഡ്‌സ്‌ ബാധിതർക്കും ഗർഭിണികൾക്കും നിർജ്ജീവീകരിച്ച വൈറസുകളെ ഉപയോഗിച്ചു നിർമ്മിക്കുന്ന ഇനാക്ടീവ് വാക്സിനുകൾ മാത്രമേ ഉപയോഗിക്കാവു. രോഗം സാധാരണയായി കാണപ്പെടുന്ന പ്രദേശങ്ങളിൽ ചെലവഴിക്കാൻ ആസൂത്രണം ചെയ്യുന്ന സഞ്ചാരികൾക്കും രോഗപ്രതിരോധമരുന്ന് എടുത്തിരിക്കണമെന്ന ശുപാർശ ചെയ്യുന്നു. വിദേശങ്ങളിൽ നിന്നും ഏഷ്യൻ രാജ്യങ്ങളിലേക്ക് മൺസൂൺകാലത്ത് യാത്രചെയ്യുന്നവർക്ക് ജപ്പാൻ മസ്തിഷ്ക ജ്വര പ്രതിരോധമരുന്ന് നൽകിവരുന്നുണ്ട്.

പൊതുവെ ഈ വാക്സിനുകൾ സുരക്ഷിതമാണ്. കുത്തിവെപ്പെടുത്ത ഭാഗങ്ങളിൽ ചുവപ്പോ, വേദനയോ ഉണ്ടായേക്കാം. . 2015 ലെ കണക്കുകൾ പ്രകാരം 15 തരത്തിലുള്ള വാക്സിനുകൾ ലഭ്യമാണ്. ഇതിൽ നിർജ്ജീവീകരിച്ച വൈറസുകളെ ഉപയോഗിച്ചു നിർമ്മിക്കുന്ന വാക്സിനുകൾ, ദുർബലമാക്കിയ വൈറസുകളെ ഉപയോഗിച്ചു നിർമ്മിക്കുന്ന വാക്സിനുകൾ, ഡി.എൻ.എ. സംയോജന വാക്സിനുകൾ തുടങ്ങിയവ ഉൾപ്പെടുന്നു.

1930കളിലാണ് ജപ്പാൻ മസ്തിഷ്ക ജ്വര പ്രതിരോധമരുന്നുകൾ ലഭ്യമായിതുടങ്ങിയത്. ലോകാരോഗ്യസംഘടനയുടെ അടിസ്ഥാന മരുന്നുകളുടെ പട്ടികയിൽ ഉൾപ്പെടുന്ന, ഒരു പ്രാഥമിക ആരോഗ്യ വ്യവസ്ഥക്ക് ആവശ്യമായ പ്രധാനപ്പെട്ട മരുന്നുകളിലൊന്നാണിത്. അമേരിക്കൻ ഐക്യനാടുകളിൽ ഒരു കോഴ്സ് പ്രതിരോധമരുന്നിന്റെ വില 100 യു. എസ് ഡോളറിനും നും 200 യു. എസ് ഡോളറിനുമിടയിലാണ്. .

JE-VAX എന്ന നിർജ്ജീവീകരിച്ച വൈറസുകളെ ഉപയോഗിച്ചു നിർമ്മിക്കുന്ന ജപ്പാൻ മസ്തിഷ്ക ജ്വര പ്രതിരോധമരുന്നുപയോഗിച്ചു നടത്തിയ അസുഖ നിയന്ത്രണ ശ്രമപഠനങ്ങൾ 2 ഡോസ് ഒരു വർഷത്തേയ്ക്ക് കാര്യമായ സംരക്ഷണം നൽകുന്നതായി കാണിച്ചു.

1930കളിലാണ് ജപ്പാൻ മസ്തിഷ്ക ജ്വര പ്രതിരോധമരുന്നുകൾ ലഭ്യമായിതുടങ്ങിയത്. അന്ന് ലഭ്യമായ പ്രതിരോധമരുന്നുകളിലൊന്നായിരുന്നു JE-VAX,  ഈ മരുന്ന്  BIKEN  എന്ന  കമ്പനിയാണ്  നിർമിച്ചിരുന്നത്. 2015 ൽ ഉൽപാദനം നിർത്തലാക്കുന്നതു വരെ Sanofi Pasteur എന്ന മൾട്ടിനീഷണൽ കമ്പനികളുടെ വാക്സിൻ വിഭാഗം അത് വിപണിയെത്തിക്കുകയും ചെയ്തിരുന്നു. മറ്റൊരു നിർജ്ജീവീകരിച്ച വൈറസുകളെ ഉപയോഗിച്ചു നിർമ്മിക്കുന്നവാക്സിനായ The Beijing-3 strain 1968 മുതൽ 2005 വരെ മസ്തിഷ്ക ജ്വര പ്രതിരോധമരുന്നായി ചൈനയിലെ ജനങ്ങൾക്ക് നൽകിപോന്നിരുന്നു.

SA14-14-2, IC51, ChimeriVax-JE എന്നീ 3 രണ്ടാം തലമുറ മസ്തിഷ്ക ജ്വര പ്രതിരോധമരുന്നുകൾ  പിന്നീട്  വിപണികളിലെത്തി. ജീവനുള്ളതും എന്നാൽ ദുർബലപ്പെടുത്തിയതുമായ വൈറസ്സുകൾ ഉപയോഗിച്ച് നിർമ്മിക്കുന്ന വാക്സിനുകൾ 1988 ൽ ചൈനയിൽ ഉണ്ടാക്കിതുടങ്ങി. ബദൽ വാക്സിനുകളെ അപേക്ഷിച്ച് വളരെ വിലകുറഞ്ഞ ഇത്, ചൈനയിൽ ഓരോ വർഷവും 20 ദശലക്ഷം  കുട്ടികൾക്ക് നൽകി വരുന്നു.

2009 ൽ IC51 എന്ന നിർജ്ജീവീകരിച്ച വൈറസുകളെ ഉപയോഗിച്ചു നിർമ്മിക്കുന്നവാക്സിൻ അമേരിക്കൻ ഐക്യനാടുകൾ, ഓസ്ട്രേലിയ, യൂറോപ്പ് എന്നിവടങ്ങളിൽ ഉപയോഗിക്കാൻ അനുമതികിട്ടിയിരുന്നു.. ChimeriVax-JE (IMOJEV എന്ന് അടയാളപ്പെടുത്തിയ) എന്ന ജീവനുള്ള പോളിയോ വൈറസുകളെ ശക്തി കുറച്ച് ഉപയോഗിക്കുന്ന മഞ്ഞപ്പനി-ജപ്പാൻ മസ്തിഷ്ക ജ്വര പ്രതിരോധമരുന്ന് ഉപയോഗിക്കുന്നതിനായി 2010ൽ ഓസ്ട്രേലിയയിലും 2012 ഡിസംബർ ൽ തായ്ലാന്റിലും ഉപയോഗിക്കാനുള്ള അനുമതി ലഭിച്ചു. 

കർണാടകയിലെ കോളാർ ജില്ലയിൽ നിന്നും ശേഖരിച്ച വൈറസിനെ ഉപയോഗിച്ച് 2013 ൽ ഭാരത് ബയോടെക് ഇന്റർനാഷണൽ  എന്ന ഒരു ഇന്ത്യൻ കമ്പനി ഒരു വാക്സിൻ വികസിപ്പിച്ചെയുത്തു. പരീക്ഷണ ഘട്ടം III ന്റ ഫലം   ഇന്ത്യാ ഗവണ്മെന്റിന്റെ ഡ്രഗ് അധികൃതർക്ക് സമർപ്പിക്കുകയും വിപണന അനുമതി നേടുകയും ചെയ്തു..


</doc>
<doc id="348671" url="https://ml.wikipedia.org/wiki?curid=348671" title="ടൈഫോയ്ഡ് വാക്സിൻ">
ടൈഫോയ്ഡ് വാക്സിൻ

ടൈഫോയിഡ് പനിയെ പ്രതിരോധിക്കുന്നതിനു ഉതകുന്ന വാക്സിനാണു ടൈഫോയിഡ് വാക്സിൻ(Typhoid vaccines). ഈ വാക്സിൻ രണ്ട് തരത്തിൽ നൽകപെടാറുണ്ട്. TY21a വായിലൂടെയും, v1 കാപ്സ്യലാർ പോളിസാക്കറയിഡ് വാക്സിൻ കുത്തിവെപ്പിലൂടെയും നൽകിവരുന്നു. ടൈഫോയിഡ് പനിക്കെതിരെ വളരെ ഫലപ്രദമായി ഉപയോഗിക്കുന്ന വാക്സിനാണു ടൈഫോയിഡ് വാകിസ്ൻ. രോഗം പിടിപെടാൻ ഏറെ സാധ്യതയുള്ള പ്രദേശത്ത് പ്രതിരോധകുത്തിവെപ്പ് നടത്താൻ WHO നിർദ്ദേശിക്കുന്നു. രോഗം പിടിപ്പെടാൻ ഏറെ സാധ്യതയുള്ളവർക്കും ഈ പ്രതിരോധമരുന്ന് നൽകാൻ WHO ശിപാർശ ചെയ്യുന്നു. 

ടൈഫോയിഡ് പനിയെ പ്രതിരോധിക്കുന്നതിനു ഉതകുന്ന വാക്സിനാണു ടൈഫോയിഡ് വാക്സിൻ. ഈ വാക്സിൻ രണ്ട് തരത്തിൽ നൽകപെടാറുണ്ട്. TY21a വായിലൂടെയും, v1 കാപ്സ്യലാർ പോളിസാക്കറയിഡ് വാക്സിൻ കുത്തിവെപ്പിലൂടെയും നൽകിവരുന്നു. ടൈഫോയിഡ് പനിക്കെതിരെ വളരെ ഫലപ്രദമായി ഉപയോഗിക്കുന്ന വാക്സിനാണു ടൈഫോയിഡ് വാകിസ്ൻ. രോഗം പിടിപെടാൻ ഏറെ സാധ്യതയുള്ള പ്രദേശത്ത് പ്രതിരോധകുത്തിവെപ്പ് നടത്താൻ WHO നിർദ്ദേശിക്കുന്നു. രോഗം പിടിപ്പെടാൻ ഏറെ സാധ്യതയുള്ളവർക്കും ഈ പ്രതിരോധമരുന്ന് നൽകാൻ WHO ശിപാർശ ചെയ്യുന്നു.<br>
ടൈഫോയിഡ് ഫലപ്രദമായി തടയുന്നതിനു പ്രതിരോധപ്രവർത്തനങ്ങൾ സംഘടിപ്പിച്ച് നടത്താവുന്നതാണു. പ്രദേശത്തിന്റെ പ്രത്യേകതകൾ അനുസരിച്ച് ഒന്ന് മുതൽ എട്ട് വർഷകാലയളവിൽ ആവശ്യമായ മാത്രയിൽ പ്രതിരോധമരുന്ന് നൽകാവുന്നതാണു.

ഈ വാക്സിൻ ദൂഷ്യഫലങ്ങൾ ഇല്ലാത്തതാണു. HIV/AIDS ബാധിച്ചവർക്കും ഇതു നൽകാവുന്നതാണു. രോഗലക്ഷണങ്ങൾ കാണിക്കുന്നതിനു മുൻപ് തന്നെ ഈ വാക്സിൻ വായിലൂടെ നൽകാവുന്നതാണൂ. ഗർഭാവസഥയിൽ ഈ വാക്സിൻ നൽകുന്നതിനെ കുറിച്ച് ശരിയായ വിശദീകരണമില്ല. ആദ്യമായി ഈ വാക്സിൻ വികസിപ്പിച്ചെടുത്തത് 1896 ൽ അൽമോർത്ത് എഡവേർഡ് റൈറ്റ്, റിച്ചാർഡ് ഫീഫർ, വിൽഹേം കൊല്ലെ എന്നിവർ ചേർന്നാണു. അവർ വികസിപ്പിച്ചതിൽ നിന്ന് പാർശ്വഫലവിമുക്തമായ് വാകിനാണു ഇപ്പോൾ നൽകിവരുന്നത്. മനുഷ്യനു നൽകേണ്ട അത്യാവശ്യമരുന്നുകളുടെ പട്ടികയിൽ ഉൾപ്പെട്ടിട്ടുള്ള ഈ പ്രതിരോധമരുന്ന് ആരോഗ്യസംരക്ഷണത്തിനു അത്യന്താപേക്ഷിതമാണൂ.

<br>


</doc>
<doc id="348672" url="https://ml.wikipedia.org/wiki?curid=348672" title="പേവിഷ പ്രതിരോധ മരുന്ന്">
പേവിഷ പ്രതിരോധ മരുന്ന്

പേവിഷബാധ പ്രതിരോധിക്കുന്നതിനുള്ള വാക്സിനാണു റാബിസ് വാക്സിൻ. സുരക്ഷിതവും ഫലപ്രദവുമയ ഒരുപാടൂ വാക്സിനുകൾ ഇന്നു ലഭ്യമണു. ഒരു മുൻകരുതലായോ നായയുടെയോ വവ്വാലിന്റെയോ കടിയേറ്റ് നിശ്ചിത കാലയളവിനുള്ളിലോ ഈ വാക്സിൻ എടുത്ത് പേവിഷബാധ തടയാൻ സാധിക്കുന്നതാണു.മൂന്നു ഡോസുകൾ കൊണ്ടു കിട്ടുന്ന പ്രതിരോധശേഷി ഒരുപാടുകാലം നിലനിൽക്കുന്നു. സാധാരണയായി ഈ മരുന്ന് തൊലിയിലോ മാംസപേശികളിലോ കുത്തിവെക്കുകയാണു ചെയ്യുന്നത്. പേവിഷബാധ കാണിച്ചു തുടങ്ങിയതിനു ശേഷം റാബിസ് ഇമ്മ്യുണോ ഗ്ലോബുലിൻ അടങ്ങിയ വാക്സിനേഷനാണു നൽകുന്നത്. ഈ വാക്സിൻ മനുഷ്യരിൽ മാത്രമല്ല മറ്റു ജീവികളിലും ഫലപ്രദമാണു.നായകളെ കുത്തിവെക്കുന്നത് പേവിഷബാധ മനുഷ്യരിലേക്ക് പടരുന്നത് തടയാനുള്ള ഫലപ്രദമായ മാർഗ്ഗ്മാണു.


</doc>
<doc id="348673" url="https://ml.wikipedia.org/wiki?curid=348673" title="കീട-ദംശന മസ്തിഷ്കവീക്ക പ്രതിരോധ വാക്സിൻ">
കീട-ദംശന മസ്തിഷ്കവീക്ക പ്രതിരോധ വാക്സിൻ

ഒരുതരം ചെള്ളിന്റെ (കീടം) ദംശനത്തിൽ നിന്നും ഉളവാകുന്ന മസ്ത്ക്ഷവീക്കത്തിൽ നിന്നും സംരക്ഷിക്കുന്ന പ്രതിരോധമരുന്നാണു TBE വാക്സിൻ. മധ്യ-കിഴക്കൻ യൂറോപ്പിലും, വടക്കേഷ്യൻ രാജ്യങ്ങളിലും സാധാരണയായി ഈ ജ്വരം കണ്ടുവരുന്നു. ഈ പ്രതിരോധകുത്തിവെപ്പ് എടുത്തിട്ടുള്ള 87% പേർക്കും രോഗപ്രതിരോധശക്തി കൈവന്നിട്ടുണ്ട്. കീടത്തിന്റെ ദംശനം ഏറ്റതിനു ശേഷം ഈ വാക്സിൻ എടുക്കന്നതു കൊണ്ട് പ്രയോജനമില്ല. പേശിയിലാണു ഈ കുത്തിവെപ്പ് എടുക്കുന്നത്.

ഈ ജ്വരം പിടിപ്പെടാൻ സാദധ്യതയുള്ള പ്രദേശങ്ങളിൽ എല്ലാവരും തന്നെ പ്രതിരോധകുത്തിവെപ്പ് എടുക്കുവാൻ WHO ശിപാർശ ചെയ്യുന്നു. അസുഖത്തെ പ്രതിരോധിക്കാൻ കഴിവില്ലാത്തവർക്കും ഈ പ്രതിരോധകുത്തിവെപ്പ് നിർദ്ദേശിക്കപെടുന്നു. പൊതുവെ മൂന്ന് ഡോസ് ആണു നൽകുന്നതു. പിന്നീടുള്ള മൂന്ന് മുതൽ അഞ്ച് വർഷം വരെ കൂടുതലായ ഡോസുകൾ നൽകുന്നത് ഏറെ ഫലം ചെയ്യും. വാസിന്റെ സ്വഭാവം അനുസരിച്ച് ഒരു വയസ്സ് കഴിഞ്ഞവർക്കും, മൂന്ന വയസ്സ് കഴിഞ്ഞവർക്കും ഈ പ്രതിരോധകുത്തിവെപ്പ് നൽകാവുന്നതാണു.

ആപത്കരമായ പാർശ്വഫലങ്ങളില്ലാത്ത പ്രതിരോധമരുന്നാണിത്. ലഘുവായ പാർശ്വഫലമായി പനിയും, കുത്തിവെപ്പ് എടുക്കുന്ന ഭാഗത്ത് ചുവന്ന തടിപ്പും, വേദനയും വിരളമായി കാണാറുണ്ട്. ഗർബ്ഭാവസ്ഥയിലും ഈ പ്രതിരോധമരുന്ന് സ്വീകരിക്കാവുന്നതാണു.


</doc>
<doc id="348674" url="https://ml.wikipedia.org/wiki?curid=348674" title="ചിക്കൻപോക്സ് വാക്സിൻ">
ചിക്കൻപോക്സ് വാക്സിൻ

ചിക്കൻപോക്സ് വാക്സിൻ( chickenpox vaccine) എന്നും അറിയപ്പെടുന്ന വെരിസെല്ല വാക്സിൻ (Varicella vaccine), ചിക്കൻപോക്സ് എന്ന പകർച്ചവ്യാധിയിൽ നിന്നും സംരക്ഷണം നൽകുന്നു. ഗൗരവകരമായ രോഗവിമുക്തിക്ക് പോലും ഒരു ഡോസ് മതിയാകുമെങ്കിലും രണ്ട് ഡോസ് കൂടുതൽ ഫലപ്രദമായി കണ്ടുവരുന്നു.ഒരു സമൂഹത്തിൽ നല്ലൊരു പങ്കിനു പ്രതിരോധകുത്തിവെപ്പ് നൽകുന്നത് വഴി ഇതിന്റെ സംരക്ഷണ കവചം മറ്റുള്ളവർക്കും പ്രാപ്തിയാവുന്നതായി കാണുന്നു. ഈ പ്രതിരോധ കുത്തിവെപ്പ് തൊലിയുടെ തൊട്ട് താഴെയാണു നടത്തുന്നത്. 

WHO യുടെ കണക്കനുസരിച്ച് ഒരു രാജ്യത്തെ 80% പേർ പ്രതിരോധകുത്തിവെപ്പ് എടുത്ത് കഴിഞ്ഞാലെ ആ രാജ്യത്ത് ഫലപ്രദമായ പ്രതിരോധം കൈവരിക്കാൻ കഴിയുകയുള്ളു. അല്ലാത്തപക്ഷം വാർദ്ധക്യത്തിൽ രോഗം വരുവാനുള്ള സാധ്യത കൂടുതലാണു. അമേരിക്കയിൽ 12 മുതൽ 15 വയസ്സ് പ്രായപരിധിയിൽ തന്നെ രണ്ട് ഡോസ് പ്രതിരോധകുത്തിവെപ്പ് നിർദ്ദേശിക്കപെട്ടിരിക്കുന്നു. 2012 - ലെ കണക്കനുസരിച്ച് യൂറോപ്പിലെ ഏതാണ്ട് എല്ലാ രാജ്യങ്ങളും അവരുടെ കുട്ടികൾക്ക് ഈ പ്രധിരോധകുത്തിവെപ്പ് നിർബന്ധമാക്കിയിരിക്കുന്നു.വളരെ സുരക്ഷിതമായ ഈ വാക്സിൻ, ചുരുക്കം പേരിൽ ചെറിയ പനിയും, കുത്തിവയ്ക്കുന്ന ഭാഗത്ത് വേദനയും ഉളവാക്കുന്നു. പ്രതിരോധശേഷി തീരെ കുറഞ്ഞവരിൽ മാത്രം വളരെ കുറഞ്ഞ തോതിലുള്ള പാർശ്വഫലങ്ങൾ കണ്ടുവരുന്നു. ഗർഭാവസ്ഥയിൽ ഈ പ്രതിരോധ കുത്തി വെപ്പ് പൊതുവെ നിർദ്ദേശിക്കാറില്ല. ഈ വാക്സിൻ ഒറ്റയ്ക്കും MMR വാക്സിന്റെ കൂടെയും നൽകിവരുന്നു. ദുർബലമായ വൈറസിൽ നിന്നാണു ഈ വാക്സിൻ ഉൽപ്പാദിപ്പിക്കുന്നത്.

1984 ലാണു ചിക്കൻപോക്സ് വാക്സിൻ വാണിജ്യപരമായി വിപണിയിൽ വന്നത്. WHO യുടെ അടിസ്ഥാന മരുന്നുകളുടെ കൂട്ടത്തിൽ പെട്ട ഈ വാക്സിൻ മൗലികമായ ആരോഗ്യസംരക്ഷണത്തിന് അത്യന്താപേക്ഷിതമാണു.

കടുത്ത ചിക്കൻപോക്സിനെ 95 ശതമാനത്തോളം പ്രധൈരോധിക്കാൻ ചിക്കൻപോക്സ് വാക്സിനു സാധിക്കുന്നു. അമേരിക്കയിൽ തുടരെയുള്ള വിലയിരത്തലുകൾ അനുസസരിച്ച് കുട്ടികൾക്ക് 11 വർഷം വരെ രോഗപ്രധിരോധശക്തി ലഭിച്ചതായി കണ്ടെത്തിയട്ടുണ്ട്. ജപ്പാനിൽ നടത്തിയ പഠനങ്ങളിൽ 20 വർഷം വരെ സംരക്ഷണം ലഭിച്ചതായി കാണുന്നു.

പ്രധിരോധകുത്തിവെപ്പ് നടത്തിയപ്പോൾ ആവശ്യത്തിനു സംരക്ഷണം ലഭിക്കാത്തവരിൽ ചിലർക്ക്, പിന്നീട് അവർ ചിക്കൻപോക്സ് ബാധിച്ചവരുമായി ഇടപഴകുമ്പോൾ അത്ര തിവ്രത ഇല്ലാത്ത അസുഖം ബാധിക്കാൻ സാധ്യതയുണ്ട്. അത്തരത്തിലുള്ളവർ ചെറിയ തോതിലുള്ള അസുഖാവസ്ഥ പ്രകടിപ്പിക്കാറുണ്ട്. നന്നേ ശൈശവത്തിൽ പ്രധിരോധകുത്തിവെപ്പ് എടുത്തിട്ടുള്ള കുട്ടികൾ പിന്നീട് ചിക്കൻപോക്സ് ഉള്ള കുട്ടികളുമായി ഇടപെടുമ്പോഴാണു ഇത്തരത്തിൽ തീവ്രത കുറഞ്ഞ അസുഖം പിടിപ്പെടുന്നത്.

ത്വക്ക് രോഗങ്ങൾ പ്രധിരോധിക്കാൻ മുതിർന്നവരിൽ ഉപയോഗിക്കുന്ന zoster വാക്സിനും ചിക്കൻപോക്സിനെ പ്രധിരോധിക്കാൻ ഉപയോഗിച്ചു വരുന്നു.

ചിക്കൻപോക്സ് വാക്സിനിൽ നിന്നും ലഭിക്കുന്ന ദീർഘകാല സംരക്ഷണത്തെകുറിച്ച് ധാരണയില്ലെങ്കിലും, 20 വർഷത്തോളം സംരക്ഷണം ലഭിച്ചിട്ടുള്ളവരുണ്ട് എന്നത് ഒരു വസ്തുതയാണു. ചിക്കൻപോക്സ് കൂടുതലായി കണ്ടുവരുന്ന പ്രദേശങ്ങളിൽ സംരക്ഷണ കാലയളവ് കണക്കാക്കാൻ പ്രയാസമാണു.  

പ്രധിരോധകുത്തിവെപ്പ് എടുത്തിട്ടുള്ള ചില കുട്ടികൾക്ക് സംരക്ഷണ കാലയളവ് വെറും അഞ്ച് മുതൽ എട്ടു വർഷം വരെയായി കാണപെടുന്നു. WHO യുടെ കണക്കനുസരിച്ച് സംരക്ഷകാലാവധി ജപ്പാനിൽ 20 വർഷവും അമേരിക്കയിൽ 10 വർഷവുമാണു. ചിക്ക്ൻപോക്സ് പ്രധിരോധകുത്തിവെപ്പ് എടുത്ത മുതിർന്നവർ ഇപ്പോഴും അതിന്റെ സംരക്ഷണയിൽ തുടരുന്നു. ജപ്പാനിൽ ഇപ്പോഴും അഞ്ചിൽ ഒരു കുട്ടിക്കേ ചിക്കൻപോക്സ് വാക്സിൻ എടുക്കുന്നുള്ളെങ്കിൽ പോലും സ്വഭാവിക ചിക്കൻപോക്സിന്റെ പ്രധിരോധസാന്നിധ്യം ചിക്കൻപോക്സ് വാക്സിന്റെ അഭിവ്രദ്ധിക്ക് ഉതകുന്നു. അമേരിക്കയിൽ എല്ലാ കുട്ടികളിലും ചിക്കൻപോക്സ് വാക്സിൻ എടുക്കുന്നതിനാൽ ഒരു കാലയളവിനു ശേഷം  പ്രധിരോധത്തിനായി വീണ്ടും കുത്തിവെപ്പ് നടത്തേണ്ടതായി വരുന്നു.

സ്വഭാവികമായി ചിക്കൻപോക്സ് പിടിപെടുന്നത് ആയുഷകാല പ്രധിരോധത്തിനു വഴിവെക്കും എന്ന വിശ്വാസം പൊതുവെയുണ്ട്. ചിക്കൻപോക്സ് വന്നുപോവുന്നത് നല്ലതാണു എന്ന ധാരണ മാതാപിതാക്കൾ പുലർത്തിപോരുന്നു.മുതിർന്നവർ ചിക്കൻപോക്സ് പിടിപെട്ട കുട്ടികളുമായി അടുത്ത് ഇടപെടുന്നത് വഴി അവരുടെ പ്രധിരോധശക്തി വർദ്ധിക്കുകയും ആധിക്യം കുറഞ്ഞ് വരികയും ചെയ്യുന്നു. ഇത്തരത്തിൽ ലഭിക്കുന്ന പ്രധിരോധശക്തി ആധുനിക വാക്സിനുകളിൽ നിന്ന് ലഭിക്കുന്ന പ്രധിരോധശക്തിയേക്കാൾ മികച്ചതായി കണ്ടുവരുന്നു. എന്നിരുന്നാലും വിദ്യാഭ്യാസസഥാപനങ്ങളിൽ ചിക്കൻപോക്സ് പടരുന്നത് തടയാൻ എല്ലാവരെയും പ്രധിരോധകുത്തിവെപ്പിനു പ്രേരിപ്പിക്കുന്നു.

1995-ൽ പ്രധിരോധകുത്തിവെപ്പിനു തുടക്കം കുറിക്കുന്നതിനു മുൻപ് അമേരിക്കയിൽ ഏകദേശം 4,000,000 പേർക്ക് പ്രതിവർഷം ചിക്കൻപോക്സ് പിടിപെട്ടിരുന്നു. 100 മുതൽ 150 മരണവും പ്രതിവർഷം സംഭവിചിരുന്നു. കുട്ടികൾക്കാണു സാധാരണ ആദ്യം പിടിപെടുന്നതെങ്കിലും മരണനിരക്ക് കൂടുതൽ മുതിർന്നവരിലായിരുന്നു.2003-2004 കാലഘട്ടത്തിൽ US Centre for Disease Control and Prevention (CDC) ചിക്ക്ൻപോക്സ് മൂലം എട്ട് മരണം പുറത്ത് വിട്ടിട്ടുണ്ടെങ്കിലും, പ്രധിരോധകുത്തിവെപ്പ് മൂലം ആശുപത്രിപ്രവേശന ചികിത്സ പോലും ഒഴിവാക്കാൻ സാധിച്ചു. പ്രധിരോധകുത്തിവെപ്പ് ആരംഭിച്ച് 10 വർഷം കഴിഞ്ഞപ്പോൾ തന്നെ ചിക്കൻപോക്സ് ബാധിക്കുന്നതിൽ 90% വരെ കുറവ് കാണപെടുകയും, ആശുപത്രിപ്രവേശനവും, മരണ സംഖ്യയും ഗണ്യമായി കുറയുകയും ചെയ്തു.

പ്രതിരോധശക്തി കുറവുള്ള രോഗികളിൽ ചിക്കൻപോക്സ് വാക്സിൻ ഫലവത്തതായി കാണപെടുന്നില്ല. അതിനു കാരണം അവരിലുള്ള വൈറസ് ശക്തി കുറഞ്ഞതാണു. പ്രതിരോധശേഷി കുറവ് ഉള്ള കുട്ടികളിൽ നടത്തിയ പരീക്ഷണത്തിൽ 30% പേർക്ക് പ്രതിരോധശേഷി കേവലം അഞ്ച് വർഷം വരെ ലഭിച്ചുള്ളു.

Hopes Zoster - ചിക്കൻപോക്സിനു സമാനമായ ഒരു ത്വക്ക് രോഗമാണു Hopes Zoster. സാധാരണയായി മുതിർമ്ംവ്രിലാണു ഇത് കണ്ടുവരുന്നത്. ചിക്കൻപോക്സ് വാക്സിൻ എടുത്തവർക്ക് ഈ ത്വക് രോഗം കണ്ട് വരുന്നുണ്ടെങ്കിലും Hopes Zoster പിടിപെടുന്നത് ചിക്കൻപോക്സ് വാക്സിൻ മൂലമാണെന്നതിനു തെളിവുകൾ ലഭിച്ചട്ടില്ല. ചിക്കൻപോക്സ് വാക്സിനിലുള്ള ശ്ക്തി കുറഞ്ഞതും എന്നാൽ ജീവനുള്ളതുമായ v2v പിന്നീട് പുന:പ്രവർത്തന സജ്ജമാവുകയും Hopes Zoster നു കാരണമാവുകയും ചെയ്യുന്നുണ്ട്. ഏന്നിരുന്നാലും ഇതിന്റെ സാധ്യത തുലോം വിരളമാണു.

WHO യുടെ നിർദ്ദേശപ്രകാരം ആദ്യ ഡോസ് 12 മുതൽ 18 മാസപ്രായമുള്ളപ്പോൾ കൊടുക്കാവുന്നതാണു. രണ്ടാമത്തെ ഡോസ് ആവശ്യമുണ്ടെങ്കിൽ ഒന്നോ, രണ്ടോ മാസ ശേഷം മാത്രമേ നൽകാവൂ. ചിക്കൻപോക്സ് പിടിപെടാത്ത 13 വയസ്സിനു താഴെയുള്ള കുട്ടികൾക്കും പതിമൂന്ന് വയസ്സ് കഴിഞ്ഞ എല്ലാവ്ർക്കും പ്രതിരോധകുത്തിവെപ്പ് നടത്താവുന്നതാണു.

ത്രീവരോഗമുള്ളവർ, ഗർഭാവസഥയിലുള്ളവ്ർ, മുൻ കാലങ്ങളിൽ ചിക്കൻപോക്സിനു അലർജിയുള്ളവർ, ജെലാറ്റിൻ പോലുള്ള വസ്തുക്കൾക്ക് അലർജിയുള്ളവർ, അധികമാത്രയിൽ steroid ഉപയോഗിക്കുന്നവർ, കാൻസറിനു കീമോതെറാപ്പി ചെയ്യുന്നവർ, രക്ത ഉൽപ്പന്നങ്ങൾ പകർന്ന് കിട്ടിയവർ എന്നിവർക്ക് ചിക്കൻപോക്സ് വാക്സിന്റെ പ്രതിരോധകുത്തിവെപ്പ് നിഷ്ക്ർഷിക്കുന്നില്ല. നല്ല ചികിത്സ ലഭിക്കുന്ന HIV ബാധിതർക്കും പ്രതിരോധകുത്തിവെപ്പ് നൽകാവുന്നതാണു.

പാർശ്വഫലങ്ങൾ പൊതുവെ ഇല്ലെന്ന് തന്നെ പറയാം. 1998 മുതൽ 2013 വരെ ആകെ ഒരു മരണം മാത്രമെ സംഭവിച്ചിട്ടുള്ളത്. അത് സംഭവിച്ചതാകട്ടെ ലുക്കേമിയ ബാധിതനായ ഒരു കുട്ടിക്കും. ചില അവസരങ്ങളിൽ മാത്രം പ്രതിപ്രവർത്തനമായി മസ്തിക്ഷരോഗവും, ന്യുമോണിയയും കണ്ടുവരുന്നു.ചെറിയതോതിലുള്ള പാർശ്വഫലമായി കുത്തിവെപ്പ് എടുക്കുന്ന ഭാഗത്ത് ചുവപ്പ്നിറം, തടിപ്പ്, വ്രണം എന്നിവ കണ്ടുവരുന്നു. ചെറിയതോതിലുള്ള പനിയും ചിലർക്ക് പിടിപെടാറുണ്ട്.


</doc>
<doc id="348675" url="https://ml.wikipedia.org/wiki?curid=348675" title="മഞ്ഞപ്പനി പ്രതിരോധമരുന്ന്">
മഞ്ഞപ്പനി പ്രതിരോധമരുന്ന്

മഞ്ഞപ്പനിയിൽ നിന്നും സംരക്ഷണത്തിനായി ഉപയോഗിക്കുന്ന പ്രതിരോധമരുന്നാണ് ആണ് മഞ്ഞപ്പനി വാക്സിൻ (Yellow fever vaccine). ഫ്ലാവി വൈറസ് കുടുംബത്തിലെ ആർ. എൻ.എ (RNA) ഘടനയുള്ള ഒരു ആർബോ-വൈറസ് അണുബാധമൂലം ഉണ്ടാകുന്ന രോഗമാണ് മഞ്ഞപ്പനി. ആഫ്രിക്ക, തെക്കേ അമേരിക്ക എന്നിവിടങ്ങളിൽ മഞ്ഞപ്പനി സാധാരണമാണ്. ഏകദേശം 99 ശതമാനം ആളുകളിലും മഞ്ഞപ്പനി പ്രധിരോധകുത്തിവെപ്പെടുത്തതിനു ശേഷം ഒരു മാസത്തിനുള്ളിൽ പ്രതിരോധശേഷി വികസിപ്പിക്കാനും ഇത് പ്രതിരോധശേഷി ആജീവനാന്തം നിലനിൽക്കുകയും. മഞ്ഞപ്പനി പടർന്നു പിടിക്കുന്നതു തടയാൻ ഈ വാക്സിൻ സഹായകമാണ്. ഈ പ്രധിരോധകുത്തിവെപ്പ് പേശികളിലോ അല്ലെങ്കിൽ ചർമ്മത്തിനു കീഴിലോ ആണ് നടത്തുന്നത്.

ലോകാരോഗ്യ സംഘടനയുടെ (WHO) ശുപാർശപ്രകാരം മഞ്ഞപ്പനി സാധാരണയായി കാണപ്പെടാറുള്ള എല്ലാ രാജ്യങ്ങളിലും മഞ്ഞപ്പനി പ്രധിരോധകുത്തിവെപ്പ് നടത്താറുണ്ട്. മഞ്ഞപ്പനി സാധാരണയായി ഉള്ള രാജ്യങ്ങളിയെ ഒമ്പത് മാസത്തിനും പന്ത്രണ്ടുമാസത്തിനുമിടയിലുള്ള കുട്ടികൾക്ക് ഈ കുത്തിവെപ്പ് എടുത്തിരിക്കണം. ഈ പ്രദേശങ്ങളിലേക്ക് യാത്രചെയ്യുന്ന മറ്റുള്ളവരിലും ഈ കുത്തിവെപ്പ് എടുക്കാറുണ്ട്. മഞ്ഞപ്പനി പ്രധിരോധകുത്തിവെപ്പ് ഒരുതവണ എടുത്ത ശേഷം കൂടുതൽ ഡോസുകൾ സാധാരണയായി ആവശ്യമില്ല.

മഞ്ഞപ്പനി പ്രധിരോധകുത്തിവെപ്പ് പൊതുവെ സുരക്ഷിതമാണ്. രോഗലക്ഷണങ്ങളൊന്നും പ്രകടമാക്കാത്ത എയ്ഡ്സ് ബാധിതർക്കും ഈ കുത്തിവെപ്പ് സുരക്ഷിതമാണ്.  തലവേദന , പേശി വേദന, കുത്തിവെപ്പെടുത്ത ശരീരഭാഗങ്ങളിൽ വേദന, തിണർപ്പ്, പനി തുടങ്ങിയ കഠിനമല്ലാത്ത പാർശ്വഫലങ്ങൾ ഉണ്ടായേക്കാം. എന്നാൽ പ്രധിരോധശേളി വളരെ കുറഞ്ഞവർക്ക് ഈ വാക്സിൻ അനുവദനീയമല്ല.

1938 മുതലാണ് മഞ്ഞപ്പനിവാക്സിൻ ഉപയോഗത്തിൽ വന്നത്. ലോകാരോഗ്യസംഘടനയുടെ അടിസ്ഥാന മരുന്നുകളുടെ പട്ടികയിൽ ഉൾപ്പെടുന്ന ആരോഗ്യ വ്യവസ്ഥക്ക് ആവശ്യമായ അടിസ്ഥാന മരുന്നുകളിലൊന്നാണിത്. 
2014 ലെ കണക്കുകൾ പ്രകാരം വികസ്വരരാജ്യങ്ങളിൽ ഒരു ഡോസ് മരുന്നിന്റെ വില യു. എസ്. ഡോളർ 4.30 നും 21.30 ഇടയിലാണ്. അമേരിക്കൻ ഐക്യനാടുകളിൽ ഒരു ഡോസ് വാക്സിന്റെ വില 50 മുതൽ 100 ഡോളർ വരെയാണു. നിഷ്‌ക്രിയമായ മഞ്ഞപ്പനി വൈറസുകളുപയോഗിച്ചാണ് ഈ വാക്സിൻ നിർമ്മിക്കുന്നത്. മഞ്ഞപ്പനി സാധാരണയായി ഉള്ള രാജ്യങ്ങളിലോ ആളുകൾ ചില രാജ്യങ്ങളിൽ പ്രവേശിക്കുന്നതിനായി മഞ്ഞപ്പനി വാക്സിനേഷൻ സർട്ടിഫിക്കറ്റ് ആവശ്യമാണ്.

വൈറസുമായി കൂടുതൽ ഇടപഴകുന്നവർ നിർബന്ധമായും മഞ്ഞപ്പനിക്കെതിരെയുള്ള കുത്തിവെപ്പെടുത്തിരിക്കണം. വാക്സിനേഷൻ ലക്ഷ്യം വെച്ച മറ്റൊരു സമൂഹം ഉഷ്ണമേഖലാ മേഖലകളിലെ മരംവെട്ടുകാരാണ്. കൊതുകിൽ നിന്നും രക്ഷനേടാൻ കീടനാശിനി, സംരക്ഷക വസ്ത്രം, വീടുകളിലെ കവചങ്ങൾ തുടങ്ങിയവ ഒരു പരിധിവരെ മഞ്ഞപ്പനി പകർച്ച തടയുമെങ്കിലും ഇത്തരം പ്രദേശങ്ങളിൽ വാക്സിനേഷൻ ആവശ്യണാണ്.

മഞ്ഞപ്പനി പതിവായി കണ്ടുവരുന്ന നാടുകളിലുള്ള യാത്രികർ യാത്രയുടെ പത്തുനാൾ മുമ്പെ കുത്തിവെപ്പെടുത്തിരിക്കണം.

പ്രാഥമിക ഡോസ് നൽകിയതിനു 10 വർഷം കഴിഞ്ഞ് ഒരു ബൂസ്റ്റർ ഡോസ് നൽകേണ്ട ആവശ്യമില്ലെന്ന ലോകാരോഗ്യ സംഘടനയുടെ  (WHO) ശാരീരിക പ്രതിരോധ വിദഗ്ദ്ധരുടെ തന്ത്രപ്രധാന ഉപദേശക സംഘം (SAGE) 2013 മെയ് 17 ന് വെളിപ്പെടുത്തിയിട്ടുണ്ട്. 
ലോകാരോഗ്യ സംഘടനയുടെ (WHO) ശുപാർശപ്രകാരം മഞ്ഞപ്പനി സാധാരണയായി കാണപ്പെടാറുള്ള എല്ലാ രാജ്യങ്ങളിലും മഞ്ഞപ്പനി പ്രധിരോധകുത്തിവെപ്പ് നടത്താറുണ്ട്. മഞ്ഞപ്പനി സാധാരണയായി ഉള്ള രാജ്യങ്ങളിയെ ഒമ്പത് മാസത്തിനും പന്ത്രണ്ടുമാസത്തിനുമിടയിലുള്ള കുട്ടികൾക്ക് ഈ കുത്തിവെപ്പ് എടുത്തിരിക്കണം.  അസുഖ ബാധിത പ്രദേശങ്ങളിൽ താമസിക്കുന്നവരോ അവിടങ്ങളിലേക്ക് യാത്രചെയ്യാനിടയുള്ളവരോ ആയ പ്രധിരോധകുത്തിവെപ്പെടുക്കാത്തവരും  9 മാസത്തിനു മുകളിലുള്ളവരുമായവർ മഞ്ഞപ്പനി പ്രധിരോധകുത്തിവെപ്പെടുക്കേണ്ടതാണ്.

500 ദശലക്ഷം ഡോസുകൾ നൽകപ്പെട്ടതിൽനിന്നും വിരളം പാർശ്വഫലകേസുകൾ മാത്രമാണ് രേഖപ്പെടുത്തിയിട്ടുള്ളത്. അത്തരം അസുഖങ്ങൾ വാക്സിൻ നിമിത്തമാണ് ഉണ്ടായതെന്നതിന് വ്യക്തമായ തെളിവുകളൊന്നുമില്ല അതിനാൽ 17D മഞ്ഞപ്പനി വാക്സിൻ സുരക്ഷിതമായി ഉപയോഗിക്കാവുന്ന ഒന്നാണ്.

മുട്ട അലർജിയുള്ളവരിൽ മഞ്ഞപ്പനി വാക്സിൻ ചില പാർശ്വഫലങ്ങൾ ഉണ്ടാക്കാറുണ്ട്, അതു കൊണ്ട് മുട്ട അലർജിയുള്ളവർ പ്രതിരോധ കുത്തിവെപ്പ് എടുക്കുന്നതിനു മുമ്പ് ഡോക്ടറുമായി ചർച്ചചെയ്ത് മുൻകരുതലുകളെടുത്താൽ അപകടസാധ്യത തരണം ചെയ്യാവുന്നതാണ്. വളരെ വിരളമായി, രോഗപ്രതിരോധശേഷി കുറഞ്ഞവരിലും വളരെ ചെറിയകുട്ടികളിലും നാഡീസംബന്ധമായ അസുഖങ്ങൾ, മസ്‌തിഷ്‌കവീക്കം എന്നിവയ്ക്ക് കാരണമാകാറുണ്ട്. 
0-6 മാസം പ്രായമുള്ളവരിലും 59 വയസ്സിനു മുകളിലുള്ളവർ, തൈമസ് ഗ്രന്ഥി സംബന്ധിച്ച അസുഖങ്ങളുള്ളവർ, രോഗപ്രതിരോധവ്യവസ്ഥയ്ക്ക് തകരാറുള്ളവർ എന്നിവരിൽ 17D മഞ്ഞപ്പനി വാക്സിൻ നൽകുക വഴി ദോഷ ഫലങ്ങൾ ഉണ്ടാകാറുണ്ട്.
താഴെ പറയുന്ന രോഗലക്ഷണങ്ങൾ/അവസ്ഥകൾ ഉണ്ടെങ്കിൽ വാക്സിൻ നൽകുന്നതിനു മുമ്പ് നിങ്ങളുടെ ഡോക്ടറുമായി ചർച്ചചെയ്ത് മുൻകരുതലുകളെടുക. 

ഒരു വാക്സിനുമായോ അല്ലെങ്കിൽ അതിലെ ഘടകവുമായോ അലർജി.
6 മാസത്തിൽ കുറഞ്ഞ പ്രായം.
59 വയസ്സിനു മുകളിലുളള പ്രായം
തൈമസ് ഗ്രന്ഥി സംബന്ധിച്ച അസുഖം, രോഗപ്രതിരോധവ്യവസ്ഥയ്ക്ക് തകരാർ 


</doc>
<doc id="348676" url="https://ml.wikipedia.org/wiki?curid=348676" title="ഡിഫ്തീരിയ വാക്സിൻ">
ഡിഫ്തീരിയ വാക്സിൻ

ഡിഫ്തീരിയ രോഗകാരിയായ കോർണെബാക്ടീര്യ എന്ന ബാക്ടീരിയക്കെതിരെയുള്ള വാക്സിനാണ് ഡിഫ്തീരിയ വാക്സിൻ (Diphtheria vaccine). 1980 മുതൽ 2000 വരെയുള്ള കാലഘട്ടത്തിൽ ഇതിന്റെ ഉപയോഗം മൂലം രോഗം 90% കുറയാൻ കാരണമായി. പ്രാരംഭമായി 3 ഡോസുകളാണ് നിർദ്ദേശിക്കപ്പെട്ടിട്ടുള്ളത്. ഇത് 95% ഫലപ്രദമാണ്. 10 വർഷത്തിനു ശേഷം ബൂസ്റ്റർ ഡോസ് നൽകണം. 6 ആഴ്ച്ച പ്രായമായാൽ തന്നെ കുത്തിവെപ്പെടുക്കാവുന്നതാണ്. പിന്നീട് അടുത്ത ഡോസുകൾ 4 ആഴ്ചകൾ വീതം ഇടവിട്ട് നൽകണം.
വളരെ സുരക്ഷിതമായ ഒരു വാക്സിനാണിത്. പാർശ്വഫലങ്ങൾ വളരെ അപൂർവ്വം. കുത്തി വെപ്പെടുക്കുന്ന സ്ഥലത്ത് വേദയും തടിപ്പും നാലാഴ്ച വരെ നീണ്ടു നിന്നേക്കാം. പ്രതിരോധശക്തി കുറഞ്ഞവരിലും ഗർഭിണികളിലും സുരക്ഷിതമായി ഉപയോഗിക്കാവുന്ന വാക്സിനാണിത്. 

പലതരം സംയുക്തങ്ങളായാണ് ഡിഫ്തീരിയ വാക്സിൻ നൽകുന്നത്. ഒന്ന് ടെറ്റനസ് ടോക്സോയിഡ് (dTor DT) രണ്ടാമത് DPT(tetanus & pertusis വാക്സിൻ) . ലോകാരോഗ്യ സംഘടന 1974 ൽ ഇതിന്റെ ഉപയോഗം ശുപാർശ ചെയ്തിട്ടുണ്ട്. . ലോക ജനസംഖ്യയുടെ 84% പേരും ഈ വാക്സിൻ എടുത്തവരാണു.  പേശികളിൽ കുത്തിവച്ചാണു ഈ വാക്സിൻ നൽകുന്നത്.. ഇത് തണുത്തതും എന്നാൽ ഉറഞ്ഞു കട്ടിയാകാത്തതുമായ സ്ഥലത്ത് സൂക്ഷിക്കണം.

1923 ലാണു ഡിഫ്തീരിയ വാക്സിൻ വികസിപ്പിച്ചെടുത്തത്. ലോകാരോഗ്യ സംഘടന നിഷ്കർഷിച്ചിട്ടുള്ള അവശ്യ മരുന്നുകളിൽ വളരെ പ്രധാനപ്പെട്ടതാണു ഇത്.  വികസ്വര രാജ്യങ്ങളിൽ ഇതിന്റെ മൊത്ത വില 0.12 മുതൽ 0.99 USD വരെയാണു.


</doc>
<doc id="348677" url="https://ml.wikipedia.org/wiki?curid=348677" title="ന്യൂമോകോക്കൽ വാക്സിൻ">
ന്യൂമോകോക്കൽ വാക്സിൻ

സ്ട്രെപ്റ്റോകോക്കസ് ന്യൂമോണീ എന്ന ബാക്റ്റീരിയയ്ക്കെതിരെ പ്രയോഗിക്കുന്ന വാക്സിൻ ആണ് ന്യൂമോകോക്കൽ വാക്സിൻ (Pneumococcal vaccine). ഇതിന്റെ ഉപയോഗത്താൽ ന്യൂമോണിയ, മെനിഞ്ചൈറ്റിസ്, സെപ്സിസ് എന്നീ രോഗങ്ങളെ തടയാൻ സാധിക്കുന്നു. ന്യൂമോകോക്കൽ വാക്സിൻ 2 തരത്തിൽ ഉണ്ട്. ഒന്ന് കോൺജുഗേറ്റ് വാക്സിൻ അടുത്തത് പോളിസാക്കരൈഡ് വാക്സിൻ. ഇവ ഒന്നുകിൽ പേശികളിലോ അല്ലെങ്കിൽ തൊലിയുടെ അടിയിലോ കുത്തിവെക്കാവുന്നതാണ്.


</doc>
<doc id="348678" url="https://ml.wikipedia.org/wiki?curid=348678" title="ടെറ്റനസ് വാക്സിൻ">
ടെറ്റനസ് വാക്സിൻ

ടെറ്റനസിനെ പ്രതിരോധിക്കനുള്ള വാക്സിൻ ആണു ടെറ്റനസ് വാക്സിൻ (Tetanus vaccine)ആഥവാ ടെറ്റനസ് ടൊക്സൊയിഡ്. (ടീ ടീ). ശിശുവായിരിക്കുമ്പോൾ 5 ഡോസുകളൂം പിന്നീട് 10 വർഷത്തിൽ ഒരിക്കൽ ഒരു ഡോസും ആണു നിർദ്ദേശിചിട്ടുള്ളടത്. 3 ഡോസുകളോടൂ കൂടി ഏകദേശം എല്ലാവരും തന്നെ പ്രതിരോധ സജ്ജരാകുന്നു. ക്കൃത്യമായ ഇടവേളകളിൽ ടെറ്റനസ് വാക്സിൻ എടുക്കാത്ത ആളുകൾക്ക് മുറിവുണ്ടായി 48 മണിക്കൂറിനുള്ളിൽ ഒരു ബൂസ്റ്റർ ഡോസ് നൽകുന്നു. കൃത്യമായി വാക്സിൻ എടുക്കാത്തവരിൽ വലിയ മുറിവുകൾ ഉണ്ടായാൽ ടെറ്റനസ് ആന്റി ടോക്സിനും നൽകുന്നു. ഗർഭിണികൾക് ടെറ്റനസ് വാക്സിൻ എടുത്തിരിക്കേണ്ടത് നിർബന്ധമുണ്ട്. കാരണം അത് നയോനാറ്റൽ ടെറ്റനസിനെ പ്രതിരോധിക്കാൻ സഹായിക്കും.<br>
ഗർഭിണികളിലും എയ്ഡ്സ് ബധിതരിലും ഈ വാക്സിൻ വളരെ സുരക്ഷിതമാണു. കുതിവെപ്പ് എടുത്ത സ്ഥലത്ത് വേദനയും ചുവന്ന തടിപ്പും 25 മുതൽ 85 % വരെ ആളുകളിൽ കാണുന്നു. ഒരു ശതമാനത്തിൽ താഴെ ആളുകൾക്ക് പനിയും തളർച്ചയും പേശികൾക്ക് വേദനയും അനുഭവപ്പെടുന്നു. ലക്ഷത്തിലൊരാൾക്ക് കഠിനമായ അലർജിയും മറ്റും ഉണ്ടാകുന്നു.

ഡിഫ്തീരിയ, ടെറ്റനസ്, പെർട്ടുസിസ് എന്നീ രോഗങ്ങളെ ചെറുക്കുന്ന 'DTaP' , 'Tdap', ഡിഫ്തീരിയയുടേയും ടെറ്റനസ്സിന്റേയും വാക്സിനായ DT, Td എന്നിങ്ങനെ പലവിധ കോമ്പിനേഷനുകളാണ് ടെറ്റനസ്സ് വാക്സിൻ. ഇതിൽ 'DTaP' ഉം DT യും 7 വയസ്സിൽ താഴെയുള്ളവർക്കും 'Tdap' ഉം Tdയും 7 വയസ്സും അതിനു മുകളിലോട്ടുള്ളവർക്കും നൽകുന്നു. 

1927 ൽ വികസിപ്പിച്ചെടുത്ത ഈ വാക്സിൻ 1940കളിൽ യു. എസ്സിൽ ലഭ്യമായി തുടങ്ങി. ഇതിന്റെ ഉപയോഗം മൂലം രോഗം 95% കുറഞ്ഞു. അടിസ്ഥാന ആരോഗ്യ സംവിധാനത്തിന് ആവശ്യമായ മരുന്നുകളുടെ കൂട്ടത്തിൽപെട്ട ഇത് ലോകാരോഗ്യസംഘടനയുടെ അവശ്യ മരുന്നുകളുടെ പട്ടികയിൽ ഉൾപ്പെട്ടുത്തിയിട്ടുണ്ട് .  2014 ലെ കണക്കു പ്രകാരം മൊത്തവില കണക്കാക്കുമ്പോൾ ഇതിന്റെ ഒരു ഡോസിന് 0.17 മുതൽ 0.65 യു. എസ്. ഡോളർ വരെ വിലയുണ്ട്. 

ഈ വാക്സിന്റെ കണ്ടുപിടിത്തത്തോടു കൂടി ടെറ്റനസ്, ഡിഫ്തീരിയ, പെർടുസിസ് എന്നീ രോഗങ്ങൾ ഗണ്യമായി കുറഞ്ഞു. യു എസ്സിലെ കണക്കുകൾ പ്രകാരം 95%ആളുകൾ ഡിഫ്തീരിയയിൽ നിന്നും,80-85% ജനങ്ങൾ പെർടുസിസിൽ നിന്നും, 100% ആളുകൾ ടെറ്റനസിൽ നിന്നും സംരക്ഷിക്കപ്പെട്ടു. വാക്സിൻ നൽകുന്നതിനു മുമ്പ് വർഷതിൽ 580 പേർക്ക് ടെറ്റനസ് രോഗവും, ഇതിൽ 472 മരണങ്ങളും റിപ്പോർട്ട് ചെയ്തിരുന്നു. വാക്സിൻ നൽകാൻ തുടങ്ങിയ ശേഷം രോഗികൾ 41 ആയും മരണം 4 ആയും കുറഞ്ഞു.

1996 മുതൽ 2009 വരെ ഉള്ള കാലഘട്ടതിൽ യു എസ്സിൽ ടെറ്റനസ് അപൂർവമായി. വർഷത്തിൽ ശരാശരി 29 കേസുകൾ മാത്രമെ റിപ്പോർട്ട് ചെയ്തിട്ടുള്ളു. ഇതിൽ ഏതാൻടെല്ലാവരും ഒന്നുകിൽ ടെറ്റനസ് വാക്സിൻ എടുക്കാത്തവരോ അല്ലെങ്കിൽ നിർദ്ദേശിക്കപ്പെട്ട ഇടവേളകളിൽ ഡോസ് എടുക്കാത്തവരോ ആയിരുന്നു.

യു എസ്സിലെ ഗർഭകാല പരിചരണത്തിനുള്ള മാർഗനിർദ്ദേശങ്ങളിൽ ടെറ്റനസ് പ്രതിരോധം അത്യാവശ്യമാണെങ്കിൽ ടി ഡി വാക്സിൻ നൽകാൻ ശുപാർശ ചെയ്യുന്നു. അത്യാവശ്യമില്ലെങ്കിൽ, ഗർഭിണി മുമ്പ് ടെറ്റനസ് വാക്സിൻ എടുത്തിട്ടുണ്ടെങ്കിൽ ഗർഭാനന്തരം(പ്രസവം കഴിഞ്ഞ് 6 മാസം വരെ അഥവാ പോസ്റ്റ്പോർട്ടം പിരീഡ്) വരെ വൈകിപ്പിക്കണം. . 2 വർഷത്തിനുള്ളിൽ ടി ഡി അഥവാ ടി ഡാപ് എടുക്കാത്തവർ ആശുപത്രി വിടും മുമ്പ് എടുത്തിരിക്കേണ്ടതാണ്. ഇതുവരെ ടെറ്റനസ് വാക്സിൻ എടുക്കാത്ത ഗർഭിണികൾ (അതായത് ഡി ടി പി, ഡി ടാപ്, ഡി ടി,ടീ ഡി, ടി ടി എന്നിവയൊന്നും കുട്ടിയായിരിക്കുമ്പോഴോ മുതിർന്നപ്പോഴോ എടുക്കാത്തവർ)അമ്മയ്ക്കോ ഗർഭസ്ഥ ശിശുവിനോ ടെറ്റനസ് വരാതിരിക്കാൻ 3 ടി ഡി വാക്സിൻ പരമ്പര എടുക്കേണ്ടതാണ്.

നവജാത ശിശുക്കൾക്കാണു് വാക്സിനേഷൻ നൽകേണ്ടത്. ഡിഫ്തീരിയ, പെർട്ടുസിസ്, ടെറ്റനസ് എന്നീ രോഗങ്ങൾക്കെതിരെ DTaP വാക്സിൻ നൽകുന്നു. മുൻപ് ഉപയോഗിചിരുന്ന ഡിടിപി യെക്കാൾ വളരെ സുരക്ഷിതമാണു് ഇത്.

DTaP വാക്സിൻ ബുധിമുട്ടുണ്ടാക്കുന്ന കുട്ടികളിൽ ഡിഫ്തീരിയ ടെറ്റനസ് വാക്സിനുകളുടെ സംയുക്തമായ ഡിടി യും എടുക്കാവുന്നതാണ്.സമയക്രമം

ഒരു വയസ്സിൽ താഴെ മാത്രം പ്രായമുള്ള കുഞ്ഞുങ്ങൾക്ക് കുത്തിവയ്ക്കുന്നതിനാൽ തുടയിലെ പേശികളിലാണ് (anterolateral thigh muscles)ഈ വാക്സിൻ എടുക്കുന്നത്. ഡി ടാപ് 4 ഡോസുകളായാണ് നൽകുന്നത്. ആദ്യത്തേത് 2 മാസം പ്രായമുള്ളപ്പോഴും, രണ്ടാമത്തേത് 4ആം മാസവും, അടുത്തത് 6ആം മാസവും, അവസാനത്തേത് 15 മുതൽ 18 മാസത്തിനിടയിൽ എപ്പോഴെങ്കിലും. 4-6 വയസ്സിൽ അഞ്ചാമത് ഒരു ഡോസും കൂടി നിർദ്ദേശിക്കപ്പെട്ടിട്ടുണ്ട്. 

ടിഡി യും ടിഡാപും വലിയ കുട്ടികൾക്കും പ്രായപൂർത്തി ആയവർക്കും വേണ്ടിയുള്ളതാണ്. ഇവ തോൾ പേശികളിൽ കുത്തി വയ്ക്കുന്നു. ഇത് ബൂസ്റ്ററുകൾ ആയതിനാൽ ഓരോ പത്തു വർഷത്തിലും എടുത്തിരിക്കണം

ലിംഫോസൈറ്റ് അഥവാ ആന്റിബോഡികളുടെ ഉല്പാദനം ഒരു സ്ഥിരമായ പ്രവർത്തനമല്ലാത്തതിനാൽ ബൂസ്റ്ററുകൾ നൽകേണ്ടത് പ്രധാനമാണ്. വാക്സിൻ പ്രയോഗിക്കുന്നതോടെ ത്വരിതപ്പെടുന്ന ലൈംഫൊസൈറ്റുകളുടെ ഉല്പാദനം കാലക്രമേണ കുറഞ്ഞ് വരും. WBC യെ സജീവമാക്കി വീണ്ടും ഉല്പാദനം വർധിപ്പിക്കാൻ ബൂസ്റ്ററുകൾ നൽകണം. Td,TdaP എന്നിവ 19-65 വരെ പ്രായമുള്ളവർക്ക് 10 വർഷം പ്രതിരോധശക്തി നിലനിർത്താൻ നൽകുന്ന ബൂസ്റ്റരുകൾ ആണ്. TdaP ടെറ്റനസ്' ഡിഫ്തീരിയ അസെല്ലുലാർ പെർട്ടുസിസ് എന്നീ രോഗങ്ങൾക്കെതിരെ ഒറ്റത്തവണയായാണു നൽകുന്നത്. 11 വയസ്സിൽ താഴെയുള്ളവർക്കും 65 കഴിഞ്ഞവർക്കും ഇത് നൽകാൻ പാടില്ല. Td 7 വയസ്സിനു മുകളിൽ പ്രായമുള്ളവർക്ക് നൽകുന്ന ടെറ്റനസിനും ഡിഫ്തീരിയയ്കും എതിരെ നൽകുന്ന ബൂസ്റ്റെറുകൾ ആണ്. Td,യിൽ ടെറ്റനസ`വാക്സിൻ കൂടുതലും ഡിഫ്തീരിയവാക്സിൻ കുറവുമാണ്. അതുകൊണ്ടാണ് 'T' വലിയ അക്ഷരവും 'd' ചെറിയ അക്ഷരവും കൊടുത്തിരിക്കുന്നത്.

ബൂസ്റ്ററുകൾ 65 വയസ്സിനു മുൻപായി എടുത്തിരിക്കണം. അതിൽ ഒന്ന് TdaPഉം ബാക്കിയുള്ളവ Tdയും ആയിരിക്കുകയും വേണം.

എല്ലാ മരുന്നുകൾക്കും ഉള്ളത് പോലെ ഇതിനും പാർശ്വ ഫലങ്ങൾ ഉണ്ട്. സാധാരണയായി പനി, കുത്തിവെപ്പെടുത്ത സ്ഥലത്ത് ചുവന്നു തടിക്കൽ എന്നിവ ഉണ്ടാകാറുണ്ട്. ചിലരിൽ TdaP കുത്തിവെപ്പിനു ശേഷം ശരീര തളർചയും വേദനയും റിപ്പൊർട്ട് ചെയ്യപ്പെട്ടിട്ടുണ്ട്. Td,TdaP കുത്തിവെപ്പിനു ശേഷം കൈക്ക് വീക്കവും അലർജിയും ഉണ്ടാകാറുണ്ട്. , (100ൽ 3 പേർക്ക്)
ഡെന്മാർകിൽ, കൂടുതൽ ഗുരുതരമായ നീർക്കെട്ട് ,urticaria, arthralgia, nephrosis, anaphylactic shock എന്നിവ റിപ്പോറ്ട്ട് ചെയ്തിട്ടുണ്ട്. . എന്നാൽ ഇതൊന്നും മരണത്തിൽ കലാശിച്ചിട്ടില്ല.

ഈ രോഗതിനു നൽകുന്ന വാക്സിനെ ആർട്ടിഫിഷ്യൽ ആക്റ്റീവ് ഇമ്മ്യൂണിറ്റി എന്നു വിളിക്കുന്നു. നിർജീവമായതോ ശക്തി കുറചതോ ആയ അണുക്കളെ ശരീരത്തിലേക്ക് കടത്തുമ്പോൾ ശരീരത്തിന്റെ പ്രതിരോധം ഉത്തേജിച്ച് ആന്റിബോഡികൾ ഉല്പാദിക്കപ്പെടുന്നു. ഇത് ശരീരത്തിനു ഗുണകരമാണ്. കാരണം, പിന്നീട് ശരീത്തിലേക്ക് ഈ രോഗാണു കടക്കുമ്പോൾ പ്രതിരോധ സംവിധാനം ആന്റിജനെ പെട്ടെന്നു തിരിചറിയുകയും ആന്റിബോഡി ഉല്പാദിപ്പിക്കുകയും ചെയ്യുന്നു.

1890യിൽ എമിൽ വോൺ ബേറിങ് ന്റെ നേതൃത്വത്തിൽ ഒരു കൂട്ടം ജെർമൻ ശാസ്ത്രജ്ഞന്മാർ പാസീവ് ഇമ്മ്യുണോളജിയ്ക്കുള്ള വാക്സിൻ ഉണ്ടാക്കി.1924ലാണ് ആദ്യമായി നിർജീവ ടെറ്റനസ്  ടോക്സോയിഡ്കണ്ടെത്തി ഉല്പാദനം തുടങ്ങിയത്. രണ്ടാം ലോക മഹായുദ്ധത്തിൽ സൈനികരിൽ ഉപയോഗിച് വിജയിച്ചതോടെ ഈ വാക്സിൻ ഗുണകരമാണെന്നു തെളിയിക്കപ്പെട്ടു. 1930 മുതൽ 1991 വരെ ഡിഫ്തീരിയ, ടെറ്റനസ്, പെർട്ടുസിസ് എന്നിവയുടെ വാക്സിൻ ആയ DTP ആയിരുന്നു കുത്തി വച്ചിരുന്നത്. അതിനുശേഷം സുരക്ഷാ കാരണങ്ങളാൽ അസെല്ലുലാർ പെർട്ടുസിസ് കൂടി ഉൾപ്പെട്ട മറ്റൊരു തരം ഉപയോഗിച്ച് തുടങ്ങി. DTP വാക്സിൻ എടുത്ത പകുതി പേർക്കും കുത്തിവച്ച സ്ഥലത്ത് ചുവപ്പും തടിപ്പും വേദനയും ഉണ്ടായതാണ് ഗവേഷകരെ ഇതിന്റെ മറ്റൊരു തരം കണ്ടെത്താൻ പ്രേരിപ്പിച്ചത്. 1992

1992ൽ ടെറ്റനസ് ,ഡിഫ്തീരിയ, അസെല്ലുലാർ പെർട്ടിസിസ് എന്നീ രോഗങ്ങൾക്കുള്ള വാക്സിനുകളുടെ സംയുക്തങ്ങളായി(TDaP or DTaP) 2 പുതിയ വാക്സിനുകൾ പുറത്തിറങ്ങി. 


</doc>
<doc id="348679" url="https://ml.wikipedia.org/wiki?curid=348679" title="ഹ്യൂമൻ പാപ്പില്ലോമ വൈറസ് വാക്സിൻ">
ഹ്യൂമൻ പാപ്പില്ലോമ വൈറസ് വാക്സിൻ

ഹ്യൂമൻ പാപ്പില്ലോമ വൈറസ് (എച് പി വി) വാക്സിൻ (Human papilloma virus (HPV) vaccin), ചില തരത്തിലുള്ള ഹ്യൂമൻ പാപ്പില്ലോമ വൈറസുകളുടെ അണുബാധ പ്രതിരോധിക്കുന്ന വാക്സിനാണ്. ലഭ്യമായ വാക്സിനുകൾ രണ്ടോ നാലോ ഒൻപതോ തരത്തിലുള്ള എച് പി വി യിൽ നിന്ന് പ്രതിരോധം നൽകുന്നു. എല്ലാ വാക്സിനുകളും ചുരുങ്ങിയപക്ഷം ഗർഭാശയഗള അർബുദം (സെർവൈക്കൽ കാൻസർ) ത്തിന് ഇടവരുത്തുന്ന എച് പി വി 16 നും 18 നും എതിരെ പ്രതിരോധം നൽകുന്നു. ഏകദേശം 70% ഗർഭാശയഗള അർബുദം (സെർവൈക്കൽ കാൻസർ), 80% ഗുദാർബുദം (അനൽ കാൻസർ), 60% യോനീ അർബുദം (വാജൈനൽ കാൻസർ), 40% വൾവാർ കാൻസർ അതുപോലെ ചില വായിലെ അർബുദങ്ങൾ (മൗത് കാൻസർ) എന്നിവയെ പ്രതിരോധിക്കാൻ കഴിവുള്ളതായി കണക്കാക്കപ്പെട്ടിരിക്കുന്നു. ഇതിനൊപ്പം തന്നെ ചില ജനനേന്ദ്രിയ മുഴകളെയും (ജെനിറ്റൽ വാർട്സ്), 4 ഉം 9 ഉം തരത്തിലുള്ള എച് പി വി ക്കെതിരെയുള്ള വാസ്കിൻ പ്രതിരോധിക്കുന്നു.

ലോകാരോഗ്യ സഘടന (ഡബ്ല്യു എച്ച് ഒ), മറ്റു നിവാരണമാർഗ്ഗങ്ങളുടെ കൂടെ ചെലവു വഹിക്കാൻ കഴിയുന്ന രാജ്യങ്ങളിൽ പതിവു പ്രതിരോധ കുത്തിവെയ്പുകളുടെ കൂടെ എച് പി വി വാക്സിനുകളും ഉൾപ്പെടുത്താൻ ശുപാർശ ചെയ്യുന്നു. ഒരു വ്യക്തിയുടെ പ്രായമനുസരിച്ച് ചിലപ്പോൾ വാകസിന്റെ രണ്ടോ മൂന്നോ മാത്ര ആവശ്യമായിരിക്കും. വാക്സിൻ 9 മുതൽ 13 വരെ വയസ്സ് പ്രായമുള്ള പെൺകുട്ടികൾക്ക് പ്രത്യേകം ശുപാർശ ചെയ്യുന്നു. ചുരുങ്ങിയത് എട്ട് വർഷത്തേക്ക് ഈ കുത്തിവെയ്പ് പരിരക്ഷ നൽകുന്നു. ഗർഭാശയഗള അർബുദം സ്ഥിരീകരിക്കേണ്ടത് ഈ പറയുന്ന വാക്സിൻ നൽകിയ ശേഷവും ആവശ്യമാണ്. ഭൂരിപക്ഷം ആളുകൾക്കും വാക്സിൻ നൽകുന്ന പക്ഷം വാക്സിൻ ചെയ്യത്തവർക്കും കൂടി ഉപകാര പ്രദമായിരിക്കും. അണുബാധ സംഭവിച്ച ശേഷം വാക്സിൻ ഉപയോഗം ഫലപ്രദമല്ല. 

വളരെ സുരക്ഷിതമാണ് എച് പി വി വാക്സിൻ. 80% ആളുകളിലും കുത്തിവെയ്ക്കപ്പെടുന്ന ഭാഗത്ത് വേദന അനുഭവപ്പെടാറുണ്ട്. കൂടാതെ, കുത്തിവെയ്ക്കപ്പെടുത്ത ഭാഗത്ത് ചിലപ്പോൾ ചുകപ്പു നിറവും വീക്കവും ഉണ്ടാവാം. ഗില്ലൈൻ-ബാരെ സിൻഡ്രോമുമായി യാതൊരു ബന്ധവും കണ്ടെത്തിയിട്ടില്ല. 

2006 ൽ ആണ് ആദ്യ എച് പി വി വാക്സിൻ ലഭ്യമായത്. 2014 ഓടെ ചുരുങ്ങിയത് പെൺകുട്ടികൾക്കായി 58 രാജ്യങ്ങളിൽ ഇത് പതിവ് കുത്തിവെയ്പുകളുടെ ഭാഗമാക്കിയിട്ടുണ്ട്. ലോകാരോഗ്യ സംഘടനയുടെ ഏറ്റവും പ്രധാനപ്പെട്ട മരുന്നായി ഇതിനെ ശുപാർശ ചെയ്യപ്പെട്ടിട്ടുണ്ട്. 2014 ൽ വികസ്വര രാജ്യങ്ങളിൽ ഏകദേശം 47 യു എസ് ഡോളർ ഒരു മാത്രക്ക് മൊത്തവിലയായി ചെലവ് വരും. അമേരിക്കയിൽ 200 യു എസ് ഡോളർ നും മേലെ ഇതിന് വില വരും. ഈ കുത്തിവെയ്പ് വികസ്വര രാജ്യങ്ങളിൽ ചുരുങ്ങിയ ചിലവിലാണ് ലഭ്യമാകുന്നത്.

എച് പി വി അണുബാധയും അങ്ങനെ ഗർഭാശയഗള അർബുദവും പ്രതിരോധിക്കുന്നതിന് എച് പി വി വാക്സിൻ ഉപയോഗിക്കുന്നു. എച് പി വി വൈറസ് ബാധിക്കാത്ത 9 മുതൽ 25 വരെ വയസ്സ് പ്രായമുള്ള സ്ത്രീകൾക്ക് കുത്തിവെയ്പ് ശുപാർശ ചെയ്യുന്നു. എന്നിരുന്നാലും, ഒരു സ്ത്രീയിൽ എല്ലാ നാലു എച് പി വി വൈറസുകളും ഒരുമിച്ച് സംക്രമിക്കാൻ സാധ്യത വിരളമായതിനാലും പ്രാഥമികമായി ഇത് ഒരു ലൈംഗികമായി പകരുന്ന രോഗമായതിനാലും അമേരിക്കയിലെ രോഗ നിയന്ത്രണ നിവാരണ കേന്ദ്രം (യു എസ് സെന്റർ ഫോർ ഡിസീസ് കണ്ട്രോൾ ആന്റ് പ്രിവെൻഷൻ) 26 വയസ്സ് വരെയും എല്ലാ സ്ത്രീകൾക്കും ഈ കുത്തിവെയ്പ് നൽകുവാൻ ശുപാർശ ചെയ്യുന്നു.

ഈ വാക്സിൻ വളരെ അപകട സാദ്ധ്യത കൂടിയ തരം എച് പി വി കളിൽ നിന്നും മാത്രം സംരക്ഷണം നൽകുന്നതിനാൽ ഈ കുത്തിവെയ്പിനു ശേഷവും ഗർഭാശയഗള അർബുദത്തിന്റെ പതിവായി നടത്തുവാൻ ശുപാർശ ചെയ്യുന്നു. അമേരിക്കയിൽ പതിവു പാപ് സ്മിയർസ് പരിശോധന 21 വയസ്സു മുതൽ തുടങ്ങുവാൻ ശുപാർശ ചെയ്യുന്നു. ഇനിയും കണ്ടുപിടിക്കപ്പെടാത്ത എച് പി വി വാക്സിനുകളെ കണ്ടു പിടിച്ച് വരും തലമുറയെ മറ്റ് എച് പി വി തരങ്ങളിൽ നിന്നും സംരക്ഷണം ഉറപ്പാക്കാൻ ഗവേഷണം നടന്നുകൊണ്ടിരിക്കുന്നു.

കാനഡ, ആസ്ത്രേലിയ, ദ്ക്ഷിണ കൊറിയ, ഇംഗ്ലണ്ട്, അമേരിക്ക തുഗങ്ങിയ രാജ്യങ്ങളടക്കം നിരവധി രാജ്യങ്ങളിൽ പുരുഷന്മാർക്കും എച് പി വി വാക്സിൻ നൽകുന്നതിനെ അംഗീകരിച്ചിട്ടുണ്ട്.

ഗർഡാസിൽ, പുരുഷ ജനനേന്ദ്രിയ മുഴകളെ ഫലപ്രദമായി പ്രതിരോധിക്കുന്നതായി കണ്ടെത്തിയിട്ടുണ്ട്. ഒരു ഉപദേശക സമിതി 2009 സ്പ്തംബർ 9 ആം തീയതി പൗരുഷ ജനനേന്ദ്രിയ മുഴകളുണ്ടാകുന്നത് ഒഴിവാക്കുന്നതിനായി 9 മുതൽ 26 വരെ പ്രായമായ പുരുഷന്മാരിൽ ഗർഡാസിൽ നൽകുന്നതിനായി എഫ് ഡി എ ലൈസൻസ് ശുപാർശ ചെയ്തു. എഫ് ഡി എ ഉടൻ തന്നെ 9 മുതൽ 26 വയസ്സുവരെയുള്ള പുരുഷന്മാരിൽ ജനനേന്ദ്രിയ മുഴകളും ഗുദാർബുദവും ഒഴിവാക്കുന്നതിനായി ഈ വാക്സിൻ അംഗീകരിച്ചു. പുരുഷന്മാർക്കയി ഗർഡാസിലും ഗർഡാസിൽ 9 ഉം വാക്സിൻ അംഗീകരിച്ചപ്പോൾ മൂന്നാം എച് പി വി വാക്സിനും സെർവാറിക്സും പുരുഷന്മാർക്ക് നൽകേണ്ടെന്നും ശുപാർശ ചെയ്തു. ഗർഡാസിൽ ഉൾപ്പെട്ട വാക്സിനിൽ നിന്ന് വ്യത്യസ്തമായി സെർവാറിക്സ് ജനനേന്ദ്രിയ മുഴകളെ പ്രതിരോധിക്കുന്നില്ല.

2011 ഒക്ടോബർ 25ആം തീയതി എച് പി വി വാക്സിൻ 11 - 12 വയസ്സു പ്രായമായ ആൺകുട്ടികൾക്ക് നൽകുന്നതിനായി രോഗനിയന്ത്രണ നിവാരണ കേന്ദ്രത്തിലെ (സി ഡി സി) ഒരു ഉപദേശക സമിതി ശുപാർശ ചെയ്തുകൊണ്ട് വോട്ടുനൽകി. പുരുഷന്മാരിലെ ജനനേന്ദ്രിയ മുഴകളും ഗുദാർബുദവും തടയുന്നതോടൊപ്പം സാദ്ധ്യമായാൽ കഴുത്തിലെയും തലയിലെയും അർബുദങ്ങൾ നിയന്ത്രിക്കുവാൻ ഉദ്ദേശിച്ചായിരുന്നു ഈ സമിതിയുടെ ശുപാർശ (ഈ വാക്സിൻ കൊണ്ട് തലയുടെയും കഴുത്തിലെയും അർബുദ നിയന്ത്രണ സാദ്ധ്യത ഇതുവരെ തെളിയിക്കപ്പെട്ടിട്ടില്ലെങ്കിലും). ഈ കമ്മിറ്റി ഇതിനു മുൻപ് വാക്സിനെടുക്കാത്ത അല്ലെങ്കിൽ മൂന്നു മാത്ര അനുക്രമം പൂർത്തിയാക്കാത്ത 13 മുതൽ 21 വയസ്സു വരെയുള്ള പുരുഷന്മാരിലും വാക്സിൻ നൽകാൻ ശുപാർശ ചെയ്തു.

പുരുഷന്മാരിൽ എച് പി വി കാരണകമുള്ള ജനനേന്ദ്രിയ മുഴയും പ്രീ കാൻസറസ് ലെസിയൻസ് മൂലമുള്ള അപകട സാദ്ധ്യത കുറക്കാൻ ഗർഡാസിലിന് കഴിഞ്ഞേക്കും. ഈ പ്രീ കാൻസറസ് ലെസിയൻസിന്റെ കുറവു മൂലം പുരുഷന്മാരിലെ ലിംഗാർബുദത്തിന്റെയും ഗുദാർബുദത്തിന്റെയും തോത് കുറക്കുമെന്നത് മുൻ കൂട്ടി പറയാൻ സാധിക്കുന്നു. പുരുഷന്മാരിലെ ലിംഗാർബുദവും ഗുദാർബുദവും ഗർഭാശയഗള അർബുദത്തിനെ അപേക്ഷിച്ച് വളരെ വിരളമായതിനാൽ യുവാക്കളിൽ എച് പി വി കുത്തിവെയ്പ് യുവതികളെ അപേക്ഷിച്ച് കാര്യമായി ഗുണഭോക്തൃഫലം നൽകുന്നില്ല.

പൊതു ആരോഗ്യമെന്ന വീക്ഷണത്തിൽ പുരുഷന്മാരിലും സ്ത്രീകളിലും എച് പി വി വാക്സിൻ നൽകുന്നത് മൂലം സമൂഹത്തിൽ വൈറസിന്റെ പെരുപ്പം കുറക്കാൻ സാധിക്കുന്നു എന്നാൽ സ്ത്രീ സമൂഹത്തിന് പ്രതിരോധ കുത്തിവെയ്പ് കൂടിയാൽ മാത്രമേ ഇത് വിജയികരവും ലാഭകരവും ആകൂ.

സ്ത്രീകളിൽ എച് പി വി തരങ്ങളുടെ അണുബാധ ഉണ്ടാകുന്നതിനു മുൻപ് തന്നെ വാക്സിൻ നൽകിയിരിക്കണം. അതുകൊണ്ടുതന്നെ യൗവനാരംഭത്തിനു മുൻപ് വാക്സിൻ നൽകുമ്പോൾ അണുബാധ ഉണ്ടാകാനുള്ള് സാധ്യത വളരെ കുറയുന്നു.

ജനനേന്ദ്രിയ മുഴകൾക്കും ലിംഗാർബുദത്തിനും അതുപോലെ ഗുദാർബുദത്തിനും കൂടുതൽ സാധ്യതയുള്ള എം എസ് എം കളുടെ ഇടയിൽ പ്രത്യേകിച്ചും ഗർദാസിലിന്റെ ആവശ്യകത കൂടുതലാണ്.

ആൺകുട്ടികൾക്ക് എച് പി വി പ്രതിരോധ കുത്തിവെയ്പു നൽകുന്നതിനെ ഹറാൾഡ് സുർ ഹൗസൻ പിന്തുണക്കുകയും (അതു മൂലം അവർ സംരക്ഷിക്കപ്പെടുകയും അതുവഴി സ്ത്രീകളിലേക്ക് പകരുന്നില്ല എന്ന് ഉറപ്പാക്കുകയും ചെയ്യാം) 2011 ൽ പ്രൊഫസർ ഹറാൾഡ് മോയും ഒലെ-ഐറിക് ഇവേർസനും ഈ ആശയത്തിൽ പങ്കുചേരുകയും ചെയ്തു.

ആദ്യമായി ഗർഡാസിൽ പ്രയോഗത്തിൽ കൊണ്ടുവന്നപ്പോൾ 25 ഓ അതിൽ കുറവോ വയസ്സുള്ള സ്ത്രീകളിലെ ഗർഭാശയഗള അർബുദം തടയുന്നതിനുള്ള പ്രതിരോധ ശക്തി നേടുന്നതിനെ വേണ്ടിയാണ് ശുപാർശ ചെയ്യപ്പെട്ടിരുന്നത്. പുതിയ തെളിവുകളുടെ അടിസ്ഥാനത്തിൽ 45 വയസ്സു വരെയുള്ള സ്ത്രീകളിലെ ഗർഭാശയഗള അർബുദം തടയുന്നതിൽ എല്ല എച് പി വി വാക്സിനുകളും ഫലപ്രദമാണ്.

2007 നവംബറിൽ മെർക്, ഗർദാസിലിനെ കുറിച്ച് പുതിയ വസ്തുതകൾ അവതരിപ്പിച്ചു. 45 വയസ്സുവരെയുള്ള സ്ത്രീകളിലെ എച് പി വി 6, 11, 16 അതുപോലെ 18 തരത്തിലുള്ള - അതുമായി ബന്ധപ്പെട്ട നിരന്തരമായ അണുബാധയും രോഗങ്ങളും ഗർദാസിലിന്റെ ഉപയോഗം കാരണം കുറഞ്ഞു. ഈ പഠനം മുകളിൽ പറഞ്ഞ ഏതെങ്കിലും ഒരു എച് പി വി അണുബാധയില്ലാത്ത സ്ത്രീയുടെ മൂന്നു ഡോസ് വാക്സിൻ നൽകിയ ശേഷമുള്ള വിലയിരുത്തലാണ്. മെർക് 2007 അവസാനത്തോടെ ഈ വസ്തുതകൾ എഫ് ഡി എ ക്കു മുൻപാകെ അവതരിപ്പിക്കാൻ പദ്ധതിയിട്ടു. അതിലൂടെ 45 വയസ്സുവരെയുള്ള സ്ത്രീകളിൽ ഗർദാസിൽ വാക്സിൻ ഉപയോഗിക്കാനുള്ള നിർദ്ദേശം ആവശ്യപ്പെട്ടു.

വലിയ അപകട സാദ്ധ്യതയുള്ള എച് പി വി തരങ്ങളായ 16 ൽ നിന്നും 18 ൽ നിന്നും പൂർണ്ണ സംരക്ഷണവും അതുപോലെ ചില അടുത്ത ബന്ധമുള്ള വലിയ അപകട സാഹ്ധ്യതയുള്ള എച് പി വി തരങ്ങളിൽ നിന്ന് കുറച്ച് സംരക്ഷണവും നൽകാൻ എച് പി വി വാക്സിന് കഴിയുമെന്ന് തെളിയിക്കുക വഴി ഗർഭാശയഗള ഡിസ്പ്ലേസിയ തടയാം എന്ന് വെളിപ്പെടുത്തുന്നു. എന്നിരുന്നാലും മറ്റ് ചില വലിയ അപകട സാധ്യതയുള്ള എച് പി വി തരങ്ങളെ ഈ വാക്സിനു സ്വാധീനിക്കാൻ കഴിഞ്ഞിട്ടില്ല. സെർവാറിക്സിന്റെ ഉപയോഗശേഷവും 9 വർഷത്തിൽ കൂടുതലും ഗർദാസിലിന്റെ ഉപയോഗശേഷം 8 വർഷത്തിൽ കൂടുതലും എച് പി വി തരങ്ങളായ 16 ൽനിന്നും 18 ൽനിന്നും സംരക്ഷണം നീണ്ടുനിന്നു. ബൂസ്റ്റർ വാക്സിന്റെ ആവശ്യം വരില്ല എന്നു കണക്കുകൂട്ടുന്നു.

ഗർഡാസിൽ ചെറിയ അപകടസാധ്യതയുള്ള എച് പി വി തരങ്ങളായ 6 ൽ നിന്നും 8 ൽ നിന്നും സംരക്ഷണം തരുന്നു. ഈ എച് പി വി തരങ്ങൾ അർബുദത്തിന് കാരണമാകാറില്ലെങ്കിലും ജനനേന്ദ്രിയ മുഴകൾക്ക് കാരണമാകാറുണ്ട്.

സെർവാറിക്സിന്റെ ക്ലിനിക്കൽ ട്രയലിന്റെ ഈയിടെ നടത്തിയ വസ്തുതാ വിശകലനത്തിൽ ഈ വാക്സിൻ സ്ത്രീകളിൽ ഗർഭാശയഗളത്തിൽ ഉണ്ടാകുന്ന അണുബാധയിൽനിന്ന് സംരക്ഷണം നൽകുന്നതു പോലെ തന്നെ ഗുദത്തിലെ നിരന്തരമായ എച് പി വി 16 ന്റെയും 18 ന്റെയും അണുബാധയിൽ നിന്നും ഫലപ്രദമായി സംരക്ഷണം നൽകുന്നതായി കണ്ടെത്തി. എങ്കിലും ഏകദേശം 30% ഗർഭാശയഗള അർബുദങ്ങളിൽ നിന്നും അതുപോലെ 10% ജനനേന്ദ്രിയ മുഴകളിൽ നിന്നും ഗർഡാസിലിന്റെ ഉപയോഗത്താൽ മാത്രം സംരക്ഷണം സാധ്യമല്ല. അതുപോലെ തന്നെ ഈ വാക്സിനുകൾ മറ്റ് ലൈംഗികമായി പകരുന്ന രോഗങ്ങളെ തടയുവാനോ എച് പി വി അണുബാധ സ്ഥിരീകരിച്ച രോഗിക്ക് രോഗപ്രതിരോധം നൽകുവാനോ പിന്നെ ഗർഭാശയഗള അർബുദത്തിനെ ചികിത്സിക്കുവാനോ സഹായകമല്ല.

സെർവൈക്കൽ അഡിനോകാർസിനോമ (ഗർഭാശയഗളത്തിലെ ഗ്ലാൻഡുലാർ കോശങ്ങളിൽ ഉടലെടുക്കുന്ന അർബുദം)യുടെ കാരണത്തിൽ 94% പ്ങ്കും എച് പി വി തരങ്ങളായ 16,18 അതുപോലെ 45 എന്നിവ ആണ്. ഒട്ടുമിക്ക ഗർഭാശയഗള അർബുദങ്ങളും സ്ക്വാമസ് കോശങ്ങളിൽ ഉത്ഭവിക്കുമ്പോൾ അഡിനോകാർസിനോമ ചെറിയ തോതിൽ കാണപ്പെടുന്നു.  അതുപോലെ പതിവ് പാപ് സ്മിയേർസ് ലൂടെ അഡിനോകാർസിനോമ ഫലപ്രദമായി കണ്ടുപിടിക്കാൻ കഴിയാറില്ല. അതിനാൽ പാപ് സ്മിയേർസ് പ്രക്രിയയിലൂടെ കണ്ടുപിടിക്കപ്പെടാത്ത അർബുദങ്ങളുടെ കൂടുതൽ അനുപാതവും അഡിനോകാർസിനോമ ആയിരിക്കും. എച് പി വി വാക്സിന്റെ ഉപയോഗം അഡിനോകാർസിനോമ വരാനുള്ള സാധ്യതകൾ കുറക്കുമെന്ന് പരീക്ഷണങ്ങൾ സൂചിപ്പിക്കുന്നു. പ്രതിരോധശേഷി ആർജ്ജിക്കുവാൻ വാക്സിന്റെ രണ്ടോ മൂന്നോ ഡോസ് മതിയായിരിക്കും.

എച് പി വി തരങ്ങളായ 6, 11, 16, 18, 31, 33, 45, 52 അതുപോലെ 58 എന്നിവക്കെതിരെ സംരക്ഷണം നൽകുന്ന 9വി എച് പി വി, ഒരു ഒൻപതു വാലന്റ് എച് പി വി വാക്സിനെക്കുറിച്ചുള്ള പഠനത്തിൽ മൂർച്ഛിച്ച ഗർഭാശയഗള(സെർവൈക്കൽ) രോഗങ്ങൾ, ഉപസ്ഥ (വൾവാർ) രോഗങ്ങൾ അല്ലെങ്കിൽ യോനീ (വജൈനൽ) രോഗങ്ങൾ ക്വാഡ്രിവാലന്റ് എച് പി വി വാക്സിന്റെ ഉപയോഗത്തിന്റെ അതേ ഫലം തരുന്നു എന്ന് സ്ഥിരീകരിച്ചിരിക്കുന്നു. 16 മുതൽ 26 വയസ്സു വരെയുള്ള സ്ത്രീകളെ ഉൾക്കൊള്ളിച്ചുകൊണ്ടുള്ള് പഠനമാതൃകയിൽ യാതൊരു വ്യത്യാസവും കാണാതിരുന്നത് ഭൂരിഭാഗം ആളുകൾക്കും മറ്റ് അഞ്ച് തരത്തിലുള്ള എച് പി വി അണുബാധ മുൻപ് ഉണ്ടായിരിക്കുകയും അത് 9 വാലന്റ് വാക്സിൻ അധികമായി പരിരക്ഷ നൽകുകയും ചെയ്തിരിക്കാം.

നാഷണൽ കാൻസർ ഇൻസ്റ്റിറ്റ്യട്ടിന്റെ പ്രസ്താവന പ്രകാരം "ദീർക്ഖകാലം വാക്സിന്റെ സംരക്ഷണം നിൽക്കുകയും മുഴുവൻ സ്ത്രീകളും വാക്സിൻ എടുക്കുകയും ചെയ്താൽ പരക്കെ നൽകുന്ന കുത്തിവെയ്പിന് ലോകത്താകെയുള്ള ഗർഭാശയഗള അർബുദത്തിനാൽ ഉള്ള മരണത്തിന്റെ മൂന്നിൽ രണ്ട് കുറക്കുവാനുള്ള ശേഷിയുണ്ട്. അതുകൂടാതെ അസാധാരാണമായ പാപ് ടെസ്റ്റ് മൂലം ഉണ്ടാകാനിടയുള്ള ആശുപത്രി പരിചരണം, ബയോപ്സികൾ അതുപോലെ കൂടിക്കൊണ്ടിരിക്കുന്ന നടപടിക്രമങ്ങളും കുറക്കുവാനും അങ്ങനെ ആരോഗ്യ പരിപാലന ചെലവും ചുരുക്കുവാനും ആരോഗ്യത്തെക്കുറിച്ചുള്ള വേവലാതി കുറക്കുവാനും ഇത് സഹായിക്കും".

ഇപ്പോഴത്തെ പ്രതിരോധ വാക്സിൻ ലോകം മുഴുക്കെയുള്ള സിംഹഭാഗം അർബുദങ്ങൾക്കും കാരണമായ രണ്ട് എച് പി വി തരങ്ങളായ (16 ഉം 18 ഉം) ൽ നിന്നും സംരക്ഷണം നൽകുന്നു. ഗർഭാശയഗള അർബുദവുമായി ബന്ധപ്പെട്ട എച് പി വി തരത്തിന്റെ വിതരണം കാരണം ഏഷ്യയിലും യൂറോപ്പിലും അതുപോലെ ഉത്തര അമേരിക്കയിലും ഈ വാക്സിൻ വളരെയധികം ഫലപ്രദമായേക്കും. ലോകത്തിന്റെ മറ്റു ഭാഗങ്ങളിൽ അധിക അപകടകാരിയായ മറ്റ് ചില എച് പി വി തരങ്ങളാണ് അധിക ശതമാനവും കാരണമാകുന്നത്. സാധാരണ കണ്ടുവരുന്ന അർബുദങ്ങളിൽ നിന്ന് സംരക്ഷണം തരുന്ന വാക്സിനുകൾ മറ്റു അർബുദങ്ങളെയും തടയുകയും പ്രാദേശിക വ്യതിയാങ്ങൾക്ക് വളരെ വിരളമായ മാറ്റങ്ങളേ ഉണ്ടാക്കനാകൂ. ഉദാഹരണത്തിന്, ഏഴുതരം ഗർഭാശയഗള അർബുദങ്ങൾക്ക് (എച് പി വി തരങ്ങളായ 16,18,45,31, 33, 52, 58) പ്രതിരോധത്തിൻ ഉപയോഗിക്കുന്ന വാക്സിനുകൾ ലോകത്താകമാനം ഏകദേശം 87% ഗർഭാശയഗള അർബുദങ്ങളെ തടയാൻ കഴിയും. 

വികസ്വര രാജ്യങ്ങളിൽ വെറും 41% സ്ത്രീകളിൽ മാത്രമേ ഗർഭാശയഗള അർബുദത്തിന് ചികിത്സ ലഭ്യമാകുന്നുള്ളു അതിനാൽ ഗർഭാശയഗള പരിശോധനയേക്കാൾ എച് പി വി തടയുന്നതിനുള്ള വാക്സിൻ നൽകുന്നത് മൂലം വികസ്വര രാജ്യങ്ങളിലെ ഈ രോഗഭാരം കുറക്കുന്നതിനുള്ള ഏറ്റവും ഫലപ്രദമായ മാർഗ്ഗമാകുന്നു. ദ യൂറോപ്യൻ സൊസൈറ്റി ഓഫ് ഗൈനക്കോളജിക്കൽ ഓൺകോളജി യുടെ അനുമാന പ്രകാരം ഏറ്റവും കൂടുതൽ വികസ്വര രാജ്യങ്ങൾക്കാണ് എച് പി വി വാക്സിൻ വഴി നേട്ടമുണ്ടാവുന്നത് എന്നിരുന്നാലും പല സാമ്പത്തികമായി പിന്നോക്കം നിൽക്കുന്ന കെനിയയെ പോലെയുള്ള രാജ്യങ്ങളിൽ വ്യക്തികൾക്ക് ഈ വാക്സിൻ തങ്ങാവുന്നതിലധികമാണ് .

2012 ൽ സി ഡി സി യുടെ അനുമാന പ്രകാരം എച് പി വി വാക്സിന്റെ ഉപയോഗം എച് പി വി -6, -11, -16, -18 അണുബാധയുടെ തോത് അമേരിക്കൻ കൗമാരക്കാരിൽ പകുതിയായി കുറക്കാൻ കഴിഞ്ഞിട്ടുണ്ട് (11.5% ത്തിൽ നിന്നും 4.3% ത്തിലേക്ക്) അതുപോലെ 20 തിനോടടുത്ത് പ്രായമുള്ള അമേരിക്കൻ വനിതകളിലും മൂന്നിൽ ഒന്നായി കുറക്കാൻ സാധിച്ചു (18.5% ത്തിൽ നിന്നും 12.1%).

എച് പി വി വാക്സിന്റെ ഉപയോഗം ലോകത്താകമാനം മൂന്നിൽ രണ്ട് ഭാഗം ഗർഭാശയഗള അർബുദം മൂലമുള്ള മരണം കുറക്കാൻ സഹായിക്കുമെങ്കിലും എല്ലാവരും ഈ കുത്തിവെയ്പിന് യോഗ്യരല്ല. ചില ഘടകങ്ങൾ ജനങ്ങളെ എച് പി വി വാക്സിൻ എടുക്കുന്നതിൽ നിന്ന് വേർതിരിക്കുന്നു; ഈ ഘടകങ്ങൾ താഴെ കൊടുത്ത പ്രകാരമാണ്.

ഗർഡാസിലിന്റെ ക്ലിനിക്കൽ പരീക്ഷണത്തിൽ 11.5 ഗർഭിണികൾ എച് പി വി വാക്സിൻ എടുത്തു. മൊത്തത്തിൽ പ്രതികൂല പരിണതഫലം സാധാരണക്കാരുടേതുപോലെ വിരളമായിരുന്നു. എന്നിരുന്നാലും വളരെ ചെറിയ മാതൃകയായതിനാൽ ഇപ്പോൾ ഈ വാക്സിൻ ഗർഭിണികളിൽ ഉപയോഗിക്കാൻ ശുപാർശ ചെയ്തിട്ടില്ല.  ഒരു പാർശ്വ ഫലവും പ്രതീക്ഷിക്കുന്നില്ലെങ്കിലും ദീർഘകാലാടിസ്ഥാനത്തിൽ എന്തെങ്കിലും ബുദ്ധിമുട്ടുകൾ അറിയപ്പെട്ടിട്ടില്ലാത്തതാണ് ഇതിന് മുഖ്യ കാരണം.

എച് പി വി വാക്സിൻ ഗർഭകാലത്തിൽ കാറ്റഗറി ബി ആയി എഫ് ഡി എ തരം തിരിച്ചിരിക്കുന്നു, അതായത് ഗർഭസ്ഥ് ശിശുവിന് യാതൊരു പ്രത്യക്ഷ ദോഷവും വരുത്തുന്നതായി മൃഗങ്ങളിൽ നടത്തിയ പഠനങ്ങളിൽ സ്ഥിരീകരിച്ചിട്ടില്ല. എന്നിരുന്നാലും ഗർഭാവസ്ഥയിൽ വാക്സിന്റെ ഉപയോഗം പരിമിതപ്പെടുത്തുകയോ അഥവാ രണ്ട് ഡോസ് എടുത്ത ശേഷം ഗർഭധാരണം സംഭവിച്ചാൽ പ്രസവശേഷം മൂന്നാമത്തെ എടുക്കുന്നത് അഭികാമ്യം.

എച് പി വി വാക്സിൻ 100 ഓളം രാജ്യങ്ങളിൽ ഉപയോഗത്തിനായി അംഗീകാരം ലഭിച്ചതും ഏകദേശം 100 ദശലക്ഷം ഡോസുകൾ ലോകത്താകമാനം വിതരണം ചെയ്യപ്പെടുകയും ചെയ്തിട്ടുണ്ട്. സമഗ്രമായ ക്ലിനിക്കൽ പരീക്ഷണങ്ങളും വിപണന ശേഷമുള്ള സുരക്ഷാ മേൽനോട്ടവും ചൂണ്ടിക്കാണിക്കുന്ന വസ്തുതകളിൽ ഗർഡാസിലും സെർവാറിക്സും സുരക്ഷിതവും മനുഷ്യ ശരീരം നല്ലപോലെ സ്വീകരിക്കുന്നതും ആണ് എന്ന് തെളിയിക്കപ്പെട്ടിരിക്കുന്നു.

ഒരു സംഘപഠനത്തിൽ ഏകദേശം 10 ലക്ഷം പെൺകുട്ടികൾ ക്വാഡ്രിവാലന്റ് എച് പി വി വാക്സിൻ എടുക്കുകയും, ഓട്ടോ ഇമ്മ്യൂൺ, ന്യൂറോളജിക്കൽ ആൻഡ് വെനസ് ത്രോമ്പൊഎമ്പോളിക് എന്നിവയോട് ചീത്തഫലം ഉണ്ടായതായി യാതൊരു തെളിവും ലഭിച്ചിട്ടില്ല.

ഗർഡാസിൽ ഒരു മൂന്നു ഡോസ് കുത്തിവെയ്പാണ്. 2013 സെപ്തംബർ 08 ന് 57 ദശലക്ഷത്തിനും മുകളിൽ ഡോസുകൾ അമേരിക്കയിൽ വിതരണം ചെയ്തിട്ടുണ്ട്, എത്രമാത്രം ഉപയോഗിച്ചു എന്നുള്ളത് അറിയില്ലെങ്കിലും.  വാക്സിൻ വിപരീത സംഭവങ്ങൾ അറിയിക്കുന്ന സംവിധാനം  (വാക്സിൻ അഡ്വേർസ് ഇവന്റ് റിപ്പോർട്ടിങ്ങ് സിസ്റ്റം - വി എ ഇ ആർ എസ്) പ്രകാരം ഏകദേശം 22000 പ്രശ്നങ്ങൾ വാക്സിൻ ഉപയോഗിച്ച ശേഷം അറിഞ്ഞിട്ടുണ്ട്. ഇതിൽ 92% വും തീക്ഷ്ണതയില്ലാത്ത പാർശ്വ ഫലങ്ങളായിരുന്നു. (ഉദാ: തലകറക്കം, അബോധാവസ്ഥ, വേദനയും വീക്കവും, തലവേദന, ഛർദ്ദി, പനി) അതിൽ 9% ഗൗരവമുള്ളതായി കണക്കാക്കുന്നു (മരണം, സ്ഥിരമായ അംഗവൈകല്യം, ജീവനു ഭീഷണിയുള്ള രോഗങ്ങൾ അതുപോലെ ആശുപത്രി വാസം എന്നിങ്ങനെ) ഇതിൽ ഗൗരവമുള്ള അസുഖങ്ങളുമായി ഒരു ബന്ധവും വാക്സിന്റെ ഉപയോഗം മൂലമുണ്ടായതായി തെളിയിക്കപ്പെട്ടിട്ടില്ല.  വി എ ഇ ആർ എസ് വഴി യാദൃച്ഛികവും നിനക്കാത്തതുമായ എല്ല സംഭവങ്ങളും രേഖപ്പെടുത്തിയതു മൂലമാണിത്. സി ഡി സി യുടെ അനുമാന പ്രകാരം "വി അ എ ആർ എസ് രേഖകളുടെ വസ്തുനിഷ്ഠമായ പഠനം നടത്തുമ്പോൾ വളരെ പ്രധാനമായും ഒരു സംഭവത്തിലും കാര്യ-കാരണ ബന്ധം സ്ഥിരീകരിക്കാൻ കഴിഞ്ഞിട്ടില്ല".

2009 സപ്തംബർ 1 വരെ 44 സ്ത്രീ മരണങ്ങൾ ഈ വാക്സിൻ ഉപയോഗിച്ച ശേഷം രേഖപ്പെടുത്തിയിട്ടുണ്ട്. ഇതിൽ വാക്സിൻ ഉപയോഗിച്ചവരായി സ്ഥിരീകരിച്ച 27 സ്ത്രീകളുടേയും പെൺകുട്ടികളുടേയും മരണത്തിന് വാക്സിനു യാതൊരു ബന്ധവും ഇല്ലെന്ന് തെളിഞ്ഞിട്ടുണ്ട്. ഗർഡാസിലിന്റെ ഉപയോഗം ഗള്ളിയൻ ബാറെ സിൻഡ്രത്തിന്റെ അപകട സാധ്യത വർദ്ധിപ്പിക്കുന്നതായി യാതൊരു തെളിവുമില്ല. അതിനോടൊപ്പം വിരളമായി ഹൃദയത്തിലും ശ്വാസകോശത്തിലും കാലുകളിലും രക്തം കട്ടപിടിക്കുന്നതായി രേഖപ്പെടുത്തിയിട്ടുണ്ട്. 2015 ൽ യൂറോപ്പ്യൻ മെഡിസിൻസ് ഏജൻസിയുടെ ഫാർമാകോവിജിലൻസ് റിസ്ക് ആൻഡ് അസ്സെസ്സ്മെന്റ് കമ്മിറ്റി സംഘടിപ്പിച്ച അവലോകനത്തിൽ എച് പി വി വാക്സിൻ കോമ്പ്ലക്സ് റീജ്യണൽ പെയ്ൻ സിൻഡ്രൊം ഓ പോസ്റ്ററൽ ഓർത്തൊസ്റ്റാറ്റിക് ടാക്കികാർഡിയ സിൻഡ്രൊമൊ കാരണമാകുന്നതായുള്ള യാതൊരു തെളിവുകളും കിട്ടിയിട്ടില്ല.

2013 സെപ്തംബർ 08ന് സി ഡി സി നാലുതരം എച് പി വി തടയുന്നതിനായി ഗർഡാസിൽ വാക്സിൻ ഉപയോഗം തുടരാൻ ശുപാർശ ചെയ്തു. ഇതിന്റെ ഉത്പാദകരായ മെർക് വാക്സിന്റെ സുരക്ഷ ഉറപ്പുവരുത്തുന്നതിനായി അർപ്പണബോധത്തോടെയുള്ള ഗവേഷണം നടത്തുവാൻ ബദ്ധശ്രദ്ധരാണ്.
സി ഡി സി യുടേയും എഫ് ഡി എ യുടേയും അനുമാന പ്രകാരം ഗർഡാസിൽ പ്രതിരോധ കുത്തിവെയ്പുമായി ബന്ധപ്പെട്ട പ്രതികൂല പാർശ്വഫലങ്ങൾ വാക്സിൻ അംഗീകരിക്കുന്നതിനു മുൻപു നടത്തിയ സുരക്ഷാപഠനങ്ങളുടെ അടിസ്ഥാനത്തിൽ സ്ഥിരീകരിച്ചത് പോലെയോ ഉപയോഗ ശേഷവും ഉണ്ടായിട്ടുള്ളൂ. എന്നിരുന്നലും ഗർഡാസിൽ ഉപയോഗിക്കുമ്പോൾ മറ്റു വാക്സിനുകളെ അപേക്ഷിച്ച് ഭൂരിഭാഗവും സിൻകോപ്(ബോധക്ഷയം) ഉണ്ടാകുന്നതായി കാണപ്പെടുന്നു. ഇതിനാൽ ആരോഗ്യ പരിരക്ഷാ പ്രവർത്തകരോട് വാക്സിൻ നൽകിയ ശേഷം വാക്സിൻ എടുത്തവരെ 15 മിനിറ്റ് നേരത്തേക്ക് ഇരുത്തുവാനോ കിടത്തുവാനോ പറയുകയും അതുവരെ സസൂക്ഷ്മം  നിരീക്ഷിക്കനും എഫ് ഡി എ യും സി ഡി സി യും ഓർമ്മപ്പെടുത്തുന്നു. 

റീകോമ്പിയന്റ് എച് പി വി കോട്ട് പ്രോട്ടീനുകളിൽ നിന്നും ശേഖരിച്ച പൊള്ളയായ വൈറസ് പോലെയുള്ള പദാർത്ഥങ്ങളാണ് എച് പി വി വാക്സിന് ആധാരം. ഈ വൈറസിന് വൃത്താകൃതിയിലുള്ള ഇരട്ട സൂക്ഷ്മതന്തുക്കളുള്ള ഡി എൻ എ യും 72 കാപ്സൊമേർസ് ക്രമപ്പെടുത്തിയ ഒരു വൈറൽ കവചവും ഉണ്ട്. വൈറസിന്റെ എല്ലാ ഉപഘടകങ്ങളും എൽ 1, എൽ 2 എന്നീ രണ്ട് പ്രോട്ടീൻ തന്മാത്രകളാൽ നിർമ്മിക്കപ്പെട്ടതാണ്. ഈ വൈറസിന് തൊലിയിലും മുകസ് പാളികളിലും ബാധിക്കാനുള്ള കഴിവിന് കാരണം അതിന്റെ ഈ ഘടനയാണ്. ഈ ഭാഗങ്ങളിൽ കാണിക്കുന്ന പ്രാഥമിക ഘടകങ്ങള ഇ 1 ഉം എ 2 ഉം ആണ്. വൈറസിന്റെ തനിപ്പകർപ്പുകളുണ്ടാകാൻ ഈ പ്രോട്ടീനാണ് കാരണം.  വൈറസിന്റെ ഏറ്റവും സൂക്ഷിക്കപ്പെട്ട പ്രോട്ടീനാണ് ഇ 1, ഇത് വൈറൽ പതിപ്പിന്റെ ഉത്പാദനത്തിന്റെ ഉത്തരവാദിയുമാണ്. അതുപോലെ വംശവർദ്ധനവിന്റെ എല്ലാ പടികളിലും ഏർപ്പെടുകയും ചെയ്യുന്നു. ഈ പ്രക്രിയയിലെ രണ്ടാമത്തെ ഘടകമായ ഇ 2, ഇ 1 ഉം ആയി സമ്പർക്കം പുലർത്തുമ്പോൾ, നിശ്ചിതമല്ലാത്ത പരസ്പര വ്യവഹാരം ഉണ്ടാകുന്നു എന്ന് ഉറപ്പു വരുത്തുന്നു. ഇക്കാരണത്താൽ ആഥിതേയ കോശങ്ങളിൽ അസംഖ്യം വൈറ്സുകളുടെ പകർപ്പുകൾ ഈ രണ്ടു പ്രോട്ടീനുകളുടെയും ഒരുമിച്ചുള്ള പ്രവർത്തന ഫലമായി ഉണ്ടാക്കപ്പെടുന്നു. വൈറസിന്റെ ഘടന വളരെ പ്രധാനമാണ് കാരണം ഇത് വൈറസിന്റെ അണുബാധാ സാമ്യതയെ സ്വാധീനിക്കുന്നു. ഗർഡാസിലും സെർവാറിക്സും പോലുള്ള ഫലപ്രദമായ വാക്സിനുകൾ വികസിപ്പിക്കാൻ സാധിച്ചത് വൈറസിന്റെ ഘടനയെക്കുറിച്ച് അറിയാത്തത് മൂലമാണ്. ഏറ്റവുമധികം ഗർഭാശയഗള അർബുദത്തിന് കാരണമായ, വളരെ അപകടകാരികളായ രണ്ട് എച് പി വി തരങ്ങളായ 16 ഉം 18 ഉം ആണ് ഈ വാക്സിൻ വഴി ഉന്നം വെക്കുന്നത്. ഗർഡാസിൽ പ്രോട്ടീനുകൾ യീസ്റ്റ് സാക്കറോമൈസസ് സെറിവിസെ വഴി സമന്വയിപ്പിച്ചെടുത്തതാണ്. ഇതിന്റെ കൃത്രിമമായി നിർമ്മിച്ച പ്രോട്ടീൻ നാല് എച് പി വി തരങ്ങളെ ലക്ഷ്യം വെക്കുന്നു. നാല് വ്യത്യസ്ത എച് പി വി സൂക്ഷ്മ തന്തുക്കളായ 6, 11, 16, 18 എന്നിവയിൽ നിന്നുള്ള നിഷ്ക്രിയമായ എൽ 1 പ്രോട്ടീൻ ആണ് ഗർഡാസിലിൽ അടങ്ങിയിരിക്കുന്നത്. ഓരോ വാക്സിൻ ഡോസും 225 മൈക്രൊ ഗ്രാം അലൂമിനിയം, 9.56 മില്ലീ ഗ്രാം ഉപ്പ് (സോഡിയം ക്ലോറൈഡ്), 0.78 മില്ലീ ഗ്രാം എൽ-ഹിസ്റ്റിഡൈൻ, 50 മൈക്രോ ഗ്രാം പോളിസോർബേറ്റ് 80, 35 മൈക്രോ ഗ്രാം സോഡിയം ബോറേറ്റ് അതുപോലെ ജലവും അടങ്ങിയിരിക്കുന്നു. എല്ലാ ചേരുവകളുടെയും സംയുക്തം മൊത്തം 0.5 മില്ലീ ലിറ്റർ ആണ്. ഈ രണ്ട് എച് പി വി തരങ്ങൾ ചേർന്ന് ഏകദേശം 70% ത്തോളം വരുന്ന എല്ലാ ഗർഭാശയഗള അർബുദങ്ങൾക്കും കാരണമാകുന്നു. അതുപോലെ തന്നെ ഏകദേശം 90% ത്തോളം വരുന്ന എല്ലാ ജനനേന്ദ്രിയ മുഴകൾക്കും കാരണമായ എച് പി വി തരങ്ങളായ 6 ഉം 11 ഉം കൂടി ഗർഡാസിൽ ലക്ഷ്യം വെക്കുന്നു.

വാക്സിനിൽ പ്രതിനിധീകരിച്ചിട്ടുള്ള എച് പി വി തരങ്ങളിൽ നിന്ന് ഉണ്ടാകുന്ന പ്രാഥമിക അണുബാധ തടയുന്നതിന് വൈറസ് നിർവീര്യമാക്കുന്ന ആന്റിബോഡി പ്രതികരണം പുറത്ത് കൊണ്ടുവരുന്ന രീതിയിലാണ് ഗർഡാസിലും സെർവാറിക്സും രൂപകല്പന ചെയ്തിട്സുള്ളത്. പാർശ്വഫലങ്ങൾ തീരെ ഇല്ലതെയോ അല്ലെങ്കിൽ വിരളമായോ മാത്രമേ കാണുന്നുള്ളൂ, അതുപോലെ ഗർഭാശയഗള അർബുദ സാഹചര്യങ്ങളും ജനനേന്ദ്രിയ മുഴകളും ഉണ്ടാകുന്നതിന് എതിരായി 100% സംരക്ഷണം ഈ വാക്സിനുകൾ നൽകുന്നതായി പഠനം തെളിയിക്കുന്നു. പ്രാഥമിക പ്രതിരോധ കുത്തിവെയ്പ് കഴിഞ്ഞ് 4.5 വർഷത്തിനു ശേഷവും വാക്സിന്റെ സംരക്ഷണം പ്രതീക്ഷിക്കപ്പെടുന്നു.

ഗർഭാശയ ഗള അർബുദത്തിന്റെ വികാസത്തിന് അപര്യാപ്തമായ പഠനകാലയളവിലും, സെർവൈക്കൽ പ്രീ കാൻസറസ് ലെസിൻ അഥവാ ഡിസ്പ്ലേഷ്യ യെ തടയൽ ഇത്തരം അർബുദങ്ങളുടേയും തടയലിന് വളരെ യോജിച്ചതാണ് എന്ന് വിശ്വസിക്കപ്പെടുന്നു.

ഈ വാക്സിൻ ആസ്ത്രേലിയയിലെ ക്വീൻസ് ലാൻഡ് യൂണിവേർസിറ്റിയിൽ ആണ് വികസിപ്പിച്ചെടുത്തത് എങ്കിലും ക്വീൻസ് ലാൻഡ് യൂണിവേർസിറ്റി, ജോർജ്ജ് ടൗൺ യൂണിവേർസിറ്റി മെഡിക്കൽ സെന്റർ, റോചെസ്റ്റർ യുണിവേർസിറ്റി അതുപോലെ യു എസ് നാഷണൽ കാൻസർ ഇൻസ്റ്റിറ്റ്യൂട്ട് എന്നിവിടങ്ങളിലെയും ഗവേഷകർ ചേർന്നാണ് ഇതിന്റെ അന്തിമ പതിപ്പ് രൂപപ്പെടുത്തിയിട്ടുള്ളത്. ക്വീൻസ് ലാൻഡ് യൂണിവേർസിറ്റിയിലെ ഗവേഷകരായ ഇയാൻ ഫ്രേസർ ക്കും ജിയാൻ സാവു വിനും അമേരിക്കൻ കുത്തക (പേറ്റന്റ്) നിയമപ്രകാരം എച് പി വി വാക്സിൻ ആസ്പദമായ വി എൽ പി യുടെ കണ്ടുപിടിത്തത്തിന് മേൽക്കോയ്മ നൽകിയിട്ടുണ്ട്.

വികസിത രാജ്യങ്ങളിൽ ഗർഭാശയഗള പപ് സ്മിയേർസ് പരിശോധനാ പരിപാടികൾ 50% ഓ അതിലധികമോ ഇൻവാസീവ് സെർവൈക്കൽ കാൻസറിന്റെ സാധ്യത കുറച്ചിട്ടുണ്ട്. നിലവിലുള്ള പ്രതിരോധ വാക്സിനുകൾ ഗർഭാശയഗള അർബുദം ബാധിക്കുവാനുള്ള സാധ്യത വളരെ കുറക്കുമെങ്കിലും പൂർണ്ണമായി ഉന്മൂലനം ചെയ്യും എന്ന് പറയാനാകില്ല അതിനാൽ വാക്സിൻ എടുത്ത ശേഷവും പാപ് സ്മിറയേർസ് പതിവായി ചെയ്യുന്നത് വളരെ ഫലപ്രദമായിരിക്കും.

ഇപ്പോൾ നിലവിലുള്ള വാക്സിനുകൾക്ക് നിയന്ത്രിക്കാൻ കഴിയാത്ത അപകടകാരികളായ എച് പി വി തരങ്ങളിൽ ഇനിയുമുണ്ട്. അതിനാൽ ഈ വാക്സിനുകൾ വികസിപ്പിക്കുന്നതിനുള്ള ഗവേഷണങ്ങൾ ഊർജ്ജിതമായി നടക്കുന്നുണ്ട്.


</doc>
<doc id="348680" url="https://ml.wikipedia.org/wiki?curid=348680" title="മെനിഞ്ചൊകോക്കൽ വാക്സിൻ">
മെനിഞ്ചൊകോക്കൽ വാക്സിൻ

നൈസേരിയ മെനിഞ്ചൈറ്റിഡിസ് അണുബാധ തടയുന്നതിന് ഉപയോഗിക്കുന്ന ഏതൊരു വാക്സിനേയും മെനിഞ്ചൊകോക്കൽ വാക്സിൻ(Meningococcal vaccine) എന്നറിയപ്പെടുന്നു. താഴെപ്പറയുന്ന മെനിഞ്ചൊകോക്കൽ തരങ്ങളിൽ ചിലതിനെയോ അതോ എല്ലാത്തിനേയുമൊ ഫലപ്രദമായി പ്രതിരോധിക്കാൻ പല തരത്തിലുള്ള വാക്സിൻ പതിപ്പുകളുണ്ട്. (മെനിഞ്ചൊകോക്കസ് എ, സി, ഡ്ബ്ല്യു 135, വൈ) ചുരുങ്ങിയത് രണ്ട് വർഷത്തേക്ക് 85% മുതൽ 100% വരെ ഈ വാക്സിനുകൾ ഫലപ്രദമാണ്.വ്യാപകമായി ഉപയോഗിക്കുന്ന ജനവിഭാഗങ്ങളിൽ ഇവ മെനിഞ്ചൈറ്റിസിനെയും സെപ്സിസിനേയും കുറക്കുന്നതായി കണ്ടെത്തിയിട്ടുണ്ട്. ഈ വാക്സിനുകൾ കുത്തിവെയ്പായി പേശികളിലോ അല്ലെങ്കിൽ തൊലിക്കു തൊട്ടു താഴെയോ നൽകാവുന്നതാണ്.

ലോകാരോഗ്യ സംഘടന, തുടരെ തുടരെയുള്ള പകർച്ചയോ മിതമോ കൂടിയ തോതിലുള്ള് അണുബാധയുള്ളതോ ആയ രാജ്യങ്ങളിൽ പതിവായി വാക്സിൻ ഉപയോഗിക്കാൻ ശുപാർശ ചെയ്യുന്നു. ചുരുങ്ങിയ രോഗസാദ്ധ്യതയുള്ള രാജ്യങ്ങളിൽ ഡ്ബ്ല്യു എച് ഒ ഉയർന്ന സാധ്യതയുള്ള വിഭാഗങ്ങളെ വാക്സിൻ ഉപയോഗിക്കാൻ ശുപാർശ ചെയ്യുന്നു. ആഫ്രിക്കൻ മെനിഞ്ചൈറ്റിസ് മേഖലയിൽ 1 മുതൽ 30 വരെ പ്രായമുള്ളവരിൽ രോഗപ്രതിരോധ ശേഷി ആർജ്ജിക്കുന്നതിനായി മെനിഞ്ചൊകോക്കൽ 'എ' കൊൺജുഗേറ്റ് വാക്സിൻ പദ്ധതി നടപ്പാക്കുന്ന ശ്രമകരമായ ദൗത്യം നടന്നുവരികയാണ്.  കാനഡയിലും അമേരിക്കയിലും എല്ലാ നാലുതരത്തിലുമുള്ള മെനിഞ്ചൊകോക്കസിന് എതിരായി കൗമാരക്കാർക്കും അണുബാധക്ക് വളരെ സാധ്യതയുള്ളവർക്കും പതിവായി ഈ വാക്സിൻ നൽകുവാൻ ശുപാർശചെറ്റയ്തിട്ടുണ്ട്.  മക്കയിലേക്ക് ഹജ്ജിനു പോകുന്നവർക്കും ഈ വാക്സിൻ എടുക്കേണ്ടത് അനിവാര്യമാണ്.

സുരക്ഷ പൊറതുവെ നല്ലതാണ്. ചില ആളുകൾക്ക് വേദനയും ചുവപ്പു നിറവും കുത്തിവെയ്പെടുത്ത ഭാഗത്ത് ഉണ്ടാവാറുണ്ട്. ഗർഭകാലത്ത് വാക്സിന്റെ ഉപയോഗം സുരക്ഷിതമാണെന്ന് കാണുന്നു. അതിശക്തമായ അലർജ്ജി പ്രതികരണം ദശലക്ഷത്തിൽ ഒരു ഡോസിൽ മാത്രം സംഭവിക്കുന്നു.

1970ൽ ആദ്യ മെനിഞ്ചൊകോക്കൽ വാക്സിൻ ഉപയോഗത്തിൽ വന്നു.  ഈ വാക്സിൻ ലോകാരോഗ്യ സംക്ഖടനയുടെ അവശ്യ മരുന്നുകളുടെ പട്ടികയിൽ ഉൾപ്പെടുത്തിയിട്ടുണ്ട്, അടിസ്ഥാന ആരോഗ്യ സമ്പ്രദായത്തിലാവശ്യമായ വളരെ പ്രധാനപ്പെട്ട മരുന്ന്). 3 മുതൽ 10 യു എസ് ഡോളർ ആണ് വികസ്വര രാജ്യങ്ങളിൽ ഒരു ഡോസിന്റെ മൊത്ത വില.

നെയ്സ്സേരിയ മെനിഞ്ചൈറ്റിഡിസ് ന് 13 ക്ലിനിക്കലി പ്രാധാന്യമുള്ള സെറോഗ്രൂപ്പുകളും, പോളിസാക്കറൈഡ് കാപ്സ്യൂളിന്റെ ആന്റിജനിക് ക്ഖടനയനുസരിച്ച് തരം തിരിച്ചിട്ടുണ്ട്.  ആറ് സെറോഗ്രൂപ്പുകൾ എ, ബി, സി, വൈ, ഡബ്ല്യു - 135 അതുപോലെ എക്സ് എന്നിവ ആണ് ഫലത്തിൽ മനുഷ്യരിലെ എല്ലാ തരത്തിലുമുള്ള രോഗത്തിന് ഉത്തരവാദി.

സെറോഗ്രൂപ്പുകൾ എ, സി, വൈ, ഡബ്ല്യു - 135 കളെ ലക്ഷ്യം വെച്ച് ക്വാഡ്രിവാലെന്റ് പ്രകൃതമുള്ള മെനിഞ്ചൊകോക്കൽ രോഗാണുക്കളെ തടയുവാനായി അമേരിക്കയിൽ ഇപ്പോൾ മൂന്നുതർമ് വാക്സിനുകൾ ലഭ്യമാണ്.

രണ്ട് കൊൺജുഗേറ്റ് വാക്സിനുകളായ (എം സി വി 4) മെനാക്ട്ര യും മെൻവിയൊ യും.

ഒരു പോളി സാക്കറൈഡ് വാക്സിൻ (എം പി എസ് വി - 4) മെനോമ്യൂൺ.  സനോഫി പാസ്ചർ ആണ് ഇത് ഉത്പാദിപ്പിക്കുന്നത്

അമേരിക്കയിൽ ലൈസൻസില്ലെങ്കിലും ലോകത്താകമാനം ഗ്ലാസ്കൊ സ്മിത്ക്ലൈൻ നിർമ്മിച്ച മെൻസെവാക്സ് ഉം ജെ എൻ ഇന്റ്ർനാഷണൽ മെഡിക്കൽ കോർപറേഷൻ നിർമ്മിച്ച എൻ എം വാക് 4 - എ/സി/വൈ/ഡബ്ല്യു - 135 ആണ് ഉപയോഗിക്കുന്നത്.

നിമെൻറിക്സ് (ഗ്ലാക്സൊ സ്മിത്ക്ലൈൻ) ഒരു പുതിയ ക്വാഡ്രിവാലന്റ് കോൺജുഗേറ്റ് വാക്സിൻ, സെറോഗ്രൂപ് എ, സി, വൈ, ഡബ്ല്യു - 135 എന്നിവയ്ക്കെതിരായി ഇപ്പോൾ യൂറോപ്യൻ യൂണിയനിലും മറ്റു ചില രാജ്യങ്ങളിലും ലഭ്യമാണ്.

ആദ്യത്തെ മെനിഞ്ചൊകോക്കൽ കോൺജുഗേറ്റ് വാക്സിൻ (എം സി വി - 4), മെനാക്ട്രക്ക് അമേരിക്കയിൽ 2005 ൽ ആണ് ലൈസൻസ് കിട്ടിയത്.

മെനിഞ്ചൊകോക്കൽ പോളിസാക്കറൈഡ് വാക്സിൻ (എം പി എസ് വി - 4) മെനോമ്യൂൺ 1970 മുതൽ ലഭ്യമാണ്. എം സി വി 4 ലഭ്യമല്ലാത്ത പക്ഷം ഇത് ഉപയോഗിക്കാവുന്നതാണ്. 55 വയസ്സിലും കൂടുതൽ പ്രായമുള്ളവർ ഉപയോഗിക്കുന്നതിന് ലൈസൻസുള്ള ഏക മെനിഞ്ചൊകോക്കൽ വാക്സിൻ ഇതാണ്.

രോഗപ്രതിരോധ ശേഷിയുടെ കാലയളവ്, മെനോമ്യൂൺ ആണു നൽകിയിട്ടുള്ളതെങ്കിൽ (എം പി എസ് വി - 4) അഞ്ചുവയസ്സിൽ താഴെയുള്ള കുഞ്ഞുങ്ങൾക്ക് മൂന്നുവർഷമോ അതിൽ താഴെയോ മാത്രമേ ഉണ്ടാകൂ കാരണം ഇത് മെമറി ടി കോശങ്ങൾ ഉല്പാദിപ്പിക്കുന്നില്ല. ഈ പ്രശ്നം തരണം ചെയ്യുന്നതിന് തുടരെയുള്ള കുത്തിവെയ്പിന്റെ ഫലം കുറഞ്ഞു വരുന്നതായി കാണുന്നു അതിനാൽ ബൂസ്റ്റർ ഡോസ് ശുപാർശ ചെയ്യുന്നില്ല. എല്ലാ പോളിസാക്കറൈഡ് വാക്സിനുകൾക്കുമുള്ളത് പോലെ മെനോമ്യൂൺ, മുകോസൽ ഇമ്മ്യുണിറ്റി ഉണ്ടാക്കുന്നില്ല അതിനാൽ ആളുകൾക്ക് മെനിഞ്ചൊകോക്കസിന്റെ വാഹകരാകാൻ കഴിയും. അതുപോലെ ഒരു സാമൂഹിക പരിരക്ഷ ഉണ്ടാക്കാൻ പറ്റില്ല. ഈ കാരണങ്ങളാൽ, മെനോമ്യൂൺ കുറഞ്ഞ കാലയളവിൽ സംരക്ഷണം വേണ്ട യാത്രക്കാർക്ക് ഇണങ്ങുന്നതാണ്. എന്നാൽ ദേശീയ പൊതുജനാരോഗ്യ സംരക്ഷണ പരിപാടിക്ക് ഉപയുക്തമല്ല.

രണ്ടു തരത്തിലുള്ള വാക്സിനുകളിൽ മാർച് 2006 ൽ നടത്തിയ പഠനത്തിന്റെ വെളിപ്പെടുത്തലനുസരിച്ച് 76% പേരിലും മൂന്നു വർഷത്തിനു ശേഷവും നിഷ്ക്രിയ സംരക്ഷണം എം സി വി - 4 ന് നൽകാൻ കഴിയുമെന്നും (നിയന്ത്രണങ്ങളുമായി താരതമ്യം ചെയ്യുമ്പോൾ63%) എന്നാൽ വെറും 49% നിഷ്ക്രിയ സംരക്ഷണം മാത്രമേ എം എസ് പി വി - 4 ന് നൽകാൻ കഴിയൂ (നിയന്ത്രണങ്ങളുമായി താരതമ്യം ചെയ്യുമ്പോൾ31%). 2010 വരെ കോൺജുഗേറ്റ് വാക്സിൻ മൂന്നു വർഷത്തിൽ കൂടുതൽ സംരക്ഷണം തരുമെന്നതിന് കുറച്ച് തെളിവുകൾ മാത്രമേ നിലവിലിള്ളൂ); യഥാർത്ഥത്തിൽ എത്ര വർഷം സംരക്ഷണം ലഭ്യമാകും എന്നതിനെ കുറിച്ചുള്ള പഠനങ്ങൾ ഇപ്പോഴും പുരോഗമിക്കുകയാണ്. ഈ പഠനത്തിന്റെ അടിസ്ഥാനത്തിൽ ബൂസ്റ്റർ വാക്സിൻ എടുക്കേണ്ടതിന്റെ ആവശ്യകത മനസ്സിലാക്കാം. സി ഡി സി ബൂസ്റ്റർ വാക്സിൻ ആർക്കു വേണമെന്ന് തോന്നുന്നുവോ അവർക്ക് നൽകാൻ ശുപാർശ ചെയ്തിട്ടുണ്ട്.

2012 ജൂൺ 14 ന് നവജാത ശിശുക്കൾക്കും 6 ആഴ്ച മുതൽ 18 മാസം വരെ പ്രായമുള്ള കുട്ടികൾക്കും രണ്ടു തരം മെനിഞ്ചൊകോക്കൽ രോഗങ്ങൾക്കും ഹിബ് രോഗത്തിനും പ്രതിരോധമായി വാക്സിനുകളുടെ പുതിയ മിശ്രണം എഫ് ഡി എ അംഗീകരിച്ചു. മെൻഹിബ്രിക്സ് വാക്സിൻ നെയ്സീരിയ മെനിഞ്ചൈറ്റിഡിസ് സെറോഗ്രൂപ് സി യും വൈ യും ഹീമോഫിലസ് ഇൻഫ്ലുവൻസ തരം ബി യും മൂലമുണ്ടാകുന്ന രോഗങ്ങൾ തടയും. ഇത് ആറഴ്ചവരെ പ്രായമായ ശിശുക്കൾക്ക് നൽകാവുന്ന ആദ്യത്തെ മെനിഞ്ചൊകോക്കൽ വാക്സിൻ ആണ്.

ഉപ സഹാറ ആഫ്രിക്കയിൽ സർവ്വ സാധാരണമായി കാണപ്പെടുന്ന ഗ്രൂപ് എ മെനിഞ്ചൈറ്റിസിന്റ്റ്റെ പൊട്ടിപ്പുറപ്പെടൽ തടയുന്നതിന് കഴിവുള്ള മെൻ ആഫ്രി വാക് എന്നു പേരുള്ള വാക്സിൻ മെനിഞ്ചൈറ്റിസ് വാക്സിൻ പ്രൊജെക്ട് എന്നു പേരുള്ള പരിപാടിയിലൂടെ വികസിപ്പിച്ചെടുത്തു.

സെറോടായ്പ് ബി മെനിഞ്ചൊകോക്കൽ രോഗത്തിനെതിരായി വാക്സിൻ നിർമ്മാണം വളരെ ബുദ്ധിമുട്ടാണെന്ന് തെളിയിക്കപ്പെട്ടിട്ടുള്ളതിനാൽ മറ്റ് സെറോടയ്പുകൾക്ക് എതിരെയുള്ള വാക്സിനുകളെ അപേക്ഷിച്ച് വേറിട്ടൊരു ഉത്പാദന രീതി ആവശ്യമാണ്.  അതേസമയം ഫലപ്രദമായ പോളിസാക്കറൈഡ് വാക്സിനുകൾ ടയ്പ് എ, സി, ഡബ്ല്യു - 135 അതുപോലെ വൈ ക്ക് എതിരെ നിർമ്മിക്കാൻ സാധിച്ചിട്ടുണ്ട്.  ടയ്പ് ബി ബാക്ടീരിയത്തിന്റെ കാപ്സ്യൂൾ രൂപത്തിലുള്ള പോളിസാക്കറൈഡുകൾ ഉപയോഗപ്രദമായ ഹ്യുമൻ ന്യുറൽ ആന്റിജനുമായി വളരെ അധികം സാദൃശ്യം പുലർത്തുന്നു.

സെറോഗ്രൂപ് ബി യ്ക്കുള്ള വാക്സിൻ ക്യൂബയിലാണ് വികസിപ്പിച്ചെടുത്തിട്ടുള്ളത്. 1980 ൽ പൊട്ടിപ്പുറപ്പെട്ട ഭയാനകമായ മെനിഞ്ചൈറ്റിസ് ബി യാണ് ഇതിനു കാരണം. വിഎ- മെഞ്ചോക്-ബിസി വാക്സിനാണ് സുരക്ഷിതവും ഫലപ്രദവുമെന്ന് തെളിയിക്കപ്പെട്ടിട്ടുണ്ട്.

ഉത്തര അമേരിക്കയിലും യൂറോപ്പിലും ആസ്ത്രേലിയയിലും പശ്ചിമ ആഫ്രിക്കയിലുമാണ് സെറോഗ്രൂപ് എക്സ് ന്റെ സാന്നിദ്ധ്യം സ്ഥിരീകരിച്ചിട്ടുള്ളത് ഇപ്പോൾ നിലവിലുള്ള മെനിഞ്ചൊകോക്കൽ മെനിഞ്ചൈറ്റിസ് വാക്സിനുകൾ സെറോഗ്രൂപ് എക്സ് എൻ മെനിഞ്ചൈറ്റിഡിസ് രോഗങ്ങൾക്കെതിരായി സംരക്ഷണം നൽകുന്നതായി അറിയപ്പെട്ടിട്ടില്ല.

പനി, ഇടവിട്ടുള്ള ചെറിയ ബോധക്ഷയം, അധികരിച്ച അലർജ്ജിയുടെ പ്രതിക്രിയകൾ അതുപോലെ അപസ്മാരം പോലെയുള്ള ചില ചലനങ്ങളും ചിലരിൽ പാർശ്വഫലങ്ങളായി കണ്ടുവരുന്നു. 50% ആളുകളിലും വേദനയും ചുവപ്പുനിറവും കാണുന്നു. ചില ഒറ്റപ്പെട്ട മരണങ്ങളും സ്ഥിരീകരിച്ചിട്ടുണ്ട്. സി ഡി സി റിപ്പോർട്ട് പ്രകാരം മെനിഞ്ചൊകോക്കൽ പോളിസാക്കറൈഡ് വാക്സിനുകളെ കുറിച്ച് നടത്തിയ പഠനത്തിനോളം മെനിഞ്ചൊകോക്കൽ കോൺജുഗേറ്റ് വാക്സിനെ കുറിച്ച് പഠനം നടത്തപ്പെട്ടിട്ടില്ല.


</doc>
<doc id="348682" url="https://ml.wikipedia.org/wiki?curid=348682" title="മുണ്ടിവീക്കം വാക്സിൻ">
മുണ്ടിവീക്കം വാക്സിൻ

മംപ്സ് തടയുന്നതിനുപകരിക്കുന്ന വാക്സിൻ ആണ് മുണ്ടിവീക്കം വാക്സിൻ(Mumps vaccines). മുണ്ടിവീക്കം കൂടുതലായുള്ള ജനവിഭാഗങ്ങളിൽ നൽകിക്കഴിഞ്ഞാൽ മുഴുവൻ ജനങ്ങളിലും ഇതിന്റെ ബുദ്ധിമുട്ടുകൾ കുറഞ്ഞു വരുന്നു. 90% ജനങ്ങളിലും വാക്സിൻ നൽകിയാൽ 85% ഫലപ്രാപ്തി തിട്ടപ്പെടുത്തിയിട്ടുണ്ട്. ദീർഘകാല പ്രതിരോധത്തിനു രണ്ടു ഡോസ് വാക്സിൻ ആവശ്യമാണ്.. 12 ഉം 18 ഉം മാസം പ്രായത്തിനിടയ്ക്ക് ആദ്യത്തെ ഡോസ് ശുപാർശചെയ്തിരിക്കുന്നു. രണ്ടാമത്തെ ഡോസ് രണ്ടു വയസ്സിനും ആറു വയസ്സിനും ഇടയ്ക്ക് നൽകുന്നു. ഇതുവരെ പ്രതിരോധ കുത്തിവെയ്പ് എടുക്കാത്ത രോഗ സാധ്യതയുള്ള സാഹചര്യങ്ങളിൽ വരാവുന്നവർക്കും ഈ വാക്സിൻ ഉപയോഗപ്രദമാണ്.

മംപ്സ് വാക്സിൻ വളരെ സുരക്ഷിതവും വിരളവുമായി മാത്രം പാർശ്വഫലങ്ങൾ പ്രകടിപ്പിക്കുന്നതുമാണ്. ചെറിയ പനി, കുത്തിവെച്ച ഭാഗത്ത് തടിപ്പ്, ചെറിയ വേദന എന്നിവയണ് സാധാരണ കാണാറുള്ള പാർശ്വഫലങ്ങൾ. കൂടുതൽ തീവ്രമായ പാർശ്വഫലങ്ങൾ കാണപ്പെട്ടിട്ടില്ല. നാഡീവ്യൂഹത്തിനെ ബാധിക്കുന്ന തരത്തിൽ ബുദ്ധിമുട്ടുകളുണ്ടാക്കുന്നതായി സ്ഥിരീകരിക്കാൻ തെളിവുകൾ അപര്യാപ്തമാണ്. ഗർഭിണികൾക്കും പ്രധിരോധശേഷി വളരെ കുറഞ്ഞവർക്കും ഈ വാക്സിൻ നൽകരുത്. ഗർഭകാലത്ത് വാക്സിൻ എടുത്താൽ ഗർഭസ്ത ശിശുവിന് നല്ല പരിണാമമല്ല ഉണ്ടാകുക എങ്കിലുമിതിന്റെ സത്യാവസ്ഥ എവിടെയും രേഖപ്പെടുത്തിയിട്ടില്ല. കോഴി കോശത്തിലാണ് ഈ വാക്സിൻ വികസിപ്പിക്കുന്നതെങ്കിലും കോഴിമുട്ട അലർജ്ജിയുള്ളവരിലും ഈ വാക്സിൻ നൽകാവുന്നതാണ്.

ഏറെക്കുറെ എല്ലാ വികസിത രാജ്യങ്ങളിലും അതുപോലെ ഒട്ടുമിക്ക വികസ്വര രാജ്യങ്ങളിലും ഈ വാക്സിനെ പ്രതിരോധവൽകരണ പരിപാടിയിൽ ഉൾപ്പെടുത്തിയിട്ടുണ്ട്. കൂടുതലും മീസിൽസിന്റെയും റൂബെല്ല വാക്സിന്റെയും കൂടെ സംയുക്തമായാണ് ഈ വാക്സിൻ നൽകിവരുന്നത്. ഇതിനെ എം എം ആർ എന്നറിയപ്പെടുന്നു. മുൻപു പറഞ്ഞ മൂന്നു വാക്സിനുകളുടെയും കൂടെ വാരിസെല്ല വാക്സിൻ കൂടി കൂട്ടി രൂപവൽകരിച്ച എം എം ആർ വി എന്നറിയപ്പെടുന്ന വാക്സിനും ലഭ്യമാണ്. 2005 വരെ പ്രതിരോധവൽക്കരണത്തിന്റെ ഭാഗമയി 110 രാജ്യങ്ങൾ ഈ വാക്സിൻ നൽകി. വ്യാപകമായി വാക്സിൻ നൽകിയ ഭാഗങ്ങളിൽ രൊഗമുണ്ടാകുന്നതിൽനിന്നും 90% ത്തിലധികം കുറവ് രേഖപ്പെടുത്തിയിട്ടുണ്ട്.  50 കോടിയിലധികം ഒരേ വിഭാഗത്തിലുള്ള വാക്സിൻ ഡോസുകൾ ഇതുവരെ നൽകിക്കഴിഞ്ഞു. 

1998 ൽ ആണ് മംപ്സ് വാക്സിന് ആദ്യമായി ലൈസൻസ് ലഭിച്ചത്. എങ്കിലും ആ വാക്സിന്റെ ഫലം വളരെ കുറവായിരുന്നു. 1960 ഓടു കൂടി മെച്ചപ്പെട്ട വാക്സിൻ ലഭ്യമായി. ഇത് ലോകാരോഗ്യ സംക്ഖടനയുടെ അവശ്യ മരുന്നുകളുടെ പട്ടികയിൽപ്പെടുന്നു.  "അടിസ്ഥാന ആരോഗ്യ സംവിധാനത്തിനാവശ്യമായ വളരെ പ്രധാനപ്പെട്ട മരുന്ന്" എന്ന് ഇതിനെ കുറിച്ച് പറഞ്ഞിരിക്കുന്നു.  ഈ രോഗത്തിന് പലതരത്തിലുള്ള വാക്സിനുകളും 2007 ആയപ്പോഴേക്കും ലഭ്യമായിത്തുടങ്ങി.



ഇംഗ്ലണ്ടിൽ (മീസിൽസ് ഉം റുബെല്ലയും) എം ആർ മിശ്രിത വാക്സിൻ മാറ്റി എം എം ആർ അവതരിപ്പിച്ചപ്പോഴും അമേരിക്കയിൽ മോണോവാലന്റ് മംപ്സ് വാക്സിൻ ലഭ്യമായിരുന്നു. ലൈസൻസുള്ള മോണോവാലന്റ് മംപ്സ് വാക്സിൻ ഇംഗ്ലണ്ടിൽ ഒരിക്കലും ലഭ്യമായിരുന്നില്ല. ഇത് 20-ആം നൂറ്റാണ്ടിന്റെ അവസാന കാലത്ത് ഒരു വാഗ്വാദത്തിനു കാരണമായി.

തണുത്ത ചങ്ങല (കോൾഡ് ചെയിൻ) വാക്സിനിൽ ഒരു പ്രധാന പരിമിതിയാണ്, പ്രത്യേകിച്ചു വികസ്വര രാജ്യങ്ങളിൽ. മംപ്സ് വാക്സിൻ സാധരണ ശീതീകരിച്ചാണ് വെക്കുന്നത്, എന്നാൽ എറ്റവും കൂടിയ അദ്ധപ്രായമായ 65 ദിവസങ്ങൾ 23 ഡിഗ്രീ സെൽഷ്യസ് വെക്കുമ്പോഴാണ് ലഭിക്കുന്നത്. 


</doc>
<doc id="348683" url="https://ml.wikipedia.org/wiki?curid=348683" title="വില്ലൻ ചുമ വാക്സിൻ">
വില്ലൻ ചുമ വാക്സിൻ

വില്ലൻചുമയെ പ്രതിരോധിക്കുന്ന വാക്സിൻ ആണ് പെർട്ടുസ്സിസ് വാക്സിൻ(Pertussis vaccine). ഇവ പ്രധാനമായും രണ്ടുതരത്തിലാണുള്ളത്: മുഴു-കോശ വാക്സിനും അസെല്ലുലാർ വാക്സിനും. മുഴുകോശ വാക്സിൻ ഏകദേശം 78% ഫലപ്രദമാണ് അതേസമയം അസെല്ലുലാർ വാക്സിൻ 71 മുതൽ 85% വരെ ഫലപ്രദമാണ്. വർഷം തോറും ഈ വാക്സിന്റെ വീര്യം 2 മുതൽ 10 % വരെ കുറഞ്ഞു വരുന്നതായും അസെല്ലുലാർ വാക്സിന്റെ കാര്യത്തിൽ ദ്രുത ഗതിയിൽ കുറഞ്ഞു വരുന്നതായും കാണപ്പെടുന്നു. ഗർഭാവസ്ഥയിൽ വാക്സിൻ നൽകുന്നതിലൂടെ കുഞ്ഞിനും സംരക്ഷണം ലഭിച്ചേക്കും. 2002 ൽ തന്നെ ഏകദേശം അഞ്ച് ലക്ഷത്തോളം ജീവൻ രക്ഷിക്കാൻ ഈ വാക്സിനു കഴിഞ്ഞിട്ടുണ്ട്.

ഡ്ബ്ല്യു എച് ഓ യും സി ഡി സി യും എല്ലാ കുട്ടികൾക്കും പെർട്ടുസ്സിസ് വാക്സിൻ നൽകുവാനും പതിവു വാക്സിനുകളുടെ ഗണത്തിൽ ചേർക്കാനും ശുപാർശ ചെയ്യുന്നു. എച് ഐ വി/എയ്ഡ്സ് ബാധിതർക്കും ഈ വാക്സിൻ നൽകേണ്ടതാണ്. 6 ആഴ്ച പ്രായം മുതൽ കുട്ടികളിൽ മൂന്ന് ഡോസുകളായി നൽകാൻ ശുപാർശ ചെയ്യുന്നു. പ്രായമായ കുട്ടികളിലും മുതിർന്നവരിലും അധിക ഡോസുകൾ നൽകേണ്ടി വരും. ഈ വാക്സിൻ മറ്റ് വാക്സിനുകളുമായി ചേർന്ന് മാത്രമേ ലഭ്യമായിട്ടുള്ളൂ.

അസെല്ലുലാർ വാക്സിനുകൾക്ക് വളരെ കുറഞ്ഞ പാർശ്വഫലങ്ങളുള്ളതിനാൽ കൂടുതലും വികസിത രാജ്യങ്ങളിൽ ഉപയോഗിച്ചു വരുന്നു. 50% ആളുകളിലും മുഴു-കോശ വാക്സിൻ നൽകുമ്പോൾ പനിയും കുത്തിവെച്ച ഭാഗത്ത് ചുവക്കുകയും ചെയ്യുന്നതായി കണ്ടുവരുന്നു. ഫെബ്രൈൽ സീഷർ ഉം നീണ്ടനേരം കരച്ചിലും 1% താഴെ ആളുകളിൽ കണ്ടുവരുന്നു. അസെല്ലുലാർ വാക്സിനുപയോഗിച്ചശേഷം കുറഞ്ഞ സമയത്തേക്ക് ഗുരുതരമല്ലാത്ത വീക്കം കൈയിൽ കാണപ്പെടാറുണ്ട്. ചെറുപ്രായത്തിലുള്ള കുട്ടികളിൽ രണ്ടു തരം വാക്സിനുകളുടെയും പ്രത്യേകിച്ചും മുഴു-കോശ വാക്സിന്റെ പാർശ്വഫലങ്ങൾ വളരെ കുറവാണ്.  ആറു വയസ്സിനു ശേഷം മുഴു-കോശ വാക്സിൻ നൽകാൻ പാടില്ല. നീണ്ട കാലയളവിലേക്ക് ഈ രണ്ട് വാക്സിനുകളുമായി ബന്ധപ്പെട്ട് ഗുരുതരമായ നഡീവ്യൂഹ പ്രശ്നങ്ങൾ ഒന്നും തന്നെ സ്ഥിരീകരിച്ചിട്ടില്ല.


</doc>
<doc id="348684" url="https://ml.wikipedia.org/wiki?curid=348684" title="അഞ്ചാംപനി വാക്സിൻ">
അഞ്ചാംപനി വാക്സിൻ

അഞ്ചാംപനിയെ വളരെ ഫലപ്രദമായി തടയുന്ന ഒരു വാക്സിനാണ് മീസിൽസ് വാക്സിൻ (Measles vaccine). 9 മാസം പ്രായമായ 85% കുട്ടികൾക്കും 12 മാസത്തിലധികം പ്രായമായ 95% കുട്ടികൾക്കും ഒരു ഡോസിനു ശേഷം പ്രതിരോധ ശേഷി ഉണ്ടാകാറുണ്ട്. ഒന്നാമത്തെ ഡോസിൽ പ്രതിരോധശേഷി പുരോഗമിക്കാത്ത എല്ലാവരിലും രണ്ടാമത്തെ ഡോസോടുകൂടി പ്രതിരോധശേഷി ഉണ്ടാകുന്നതാണ്. ഒരു ജനസംഖ്യയുടെ 93 ശതമാനമോ അതിലധികമോ വാക്സിൻ എടുത്തവരാണെങ്കിൽ പിന്നീട് അഞ്ചാംപനി പൊട്ടിപുറപ്പെടുകയില്ല. എന്നിരുന്നാലും വാക്സിൻ നൽകുന്നതിന്റെ തോത് കുറഞ്ഞാൽ അത് വീണ്ടും ഉടലെടുക്കാൻ സാധ്യതയുണ്ട്. വാക്സിന്റെ ഫലപ്രാപ്തി വളരെ വർഷങ്ങൾ നിലനിൽക്കും. ഇത് കാലങ്ങൾക്കുശേഷം പ്രതിരോധശേഷി കുറയുന്നതായി വ്യക്തമല്ല. അഞ്ചാം പനി വന്ന് ഒന്നു രണ്ടു ദിവസത്തിനകം വാക്സിൻ നൽകിയാലും രോഗത്തിൽനിന്ന് രക്ഷ നേടാം.

ഈ വാക്സിൻ എച് ഐ വി ബാധിതരിൽ വരെ വളരെ സുരക്ഷിതമാണ്. ഇതിന്റെ പാർശ്വഫലങ്ങൾ വളരെ നേരിയതും ക്ഷണികവുമാണ്. കുത്തിവെച്ച ഭാഗത്ത് വേദനയോ ചെറിയ പനിയോ ഇതിന്റെ പാശ്വഫലങ്ങളായി കണാറുണ്ട്. അനാഫൈലാക്സിസ് നൂറായിരം ആളുകളിൽ ഒന്ന് ഉണ്ടാകാവുന്നതായി രേഖപ്പെടുത്തിയിട്ടുണ്ട്. ഗിള്ളിയൻ ബാറെ സിന്ഡ്രൊം ഓട്ടിസം അതുപോലെ ഇൻഫ്ലാമേറ്ററി ബൊവൽ എന്നീ രോഗങ്ങളുടെ തോത് കൂടുന്നതായി കാണപ്പെട്ടിട്ടില്ല. 

ഈ വാക്സിൻ  ഒറ്റയ്ക്കും മറ്റു വാക്സിനുകളുമായിച്ചേർന്നും ലഭ്യമാണ്. റുബെല്ല വാക്സിനും മംപ്സ് വാക്സിനും കൂട്ടിച്ചേർത്ത് എം എം ആർ വാക്സിൻ ഉണ്ടാക്കുന്നത് ഇതില്പ്പെടും. 1971ൽ ആണ് ആദ്യമായി ഈ വാക്സിൻ ലഭ്യമായത്. ചിക്കൻ പോക്സിനെതിരായ വാരിസെല്ല വാക്സിനും ചേർത്ത് 2005ൽ എം എം ആർ വി വാക്സിൻ ഉണ്ടാക്കി. ഈ വാക്സിൻ എല്ല ഫോർമുലകളിലും ഒരുപോലെ നന്നയി പ്രവർത്തിക്കുന്നു.ഈ രോഗം സധാരണമായിക്കാണുന്ന ലോകത്തിന്റെ ഭാഗങ്ങളിൽ വാക്സിൻ 9 മാസം പ്രായമാവുമ്പോൾ നൽകാൻ ലോകാരോഗ്യ സംക്ഖടന ശുപാർശ ചെയ്യുന്നു. 

ഈ രോഗം സാധാരണമല്ലാത്ത ലോകത്തിന്റെ ഭാഗങ്ങളിൽ 12 മാസം പ്രായമാകുമ്പോൾ വാക്സിൻ നൽകുന്നത് ഉചിതമാണ്. ജീവനുള്ള എന്നാൽ ദുർബലമായ മീസിൽസിന്റെ തന്തുക്കൾ അധിഷ്ഠിതമാക്കിയാണ് ഈ വാക്സിൻ ഉണ്ടാക്കിയിരിക്കുന്നത്. ഇത് ഒരു പൊടിയായി ആണ് ഉണ്ടാക്കുന്നത്. ഇതിനെ ഒരു പ്രത്യേക ദ്രാവകത്തിൽ മിശ്രിതപ്പെടുത്തി തൊലിക്കു താഴെയോ അതോ പേശികളിലോ കുത്തിവെയ്ക്കാവുന്നതാണ്. രക്ത പരിശോധനയിലൂടെ ഈ വാക്സിന്റെ പ്രഭാവം നിർണ്ണയിക്കാവുന്നതാണ്. 

2013 വരേക്കും ലോകത്തിലെ ഏകദേശം 85% കുട്ടികൾക്കും ഈ വാക്സിൻ നൽകിയിട്ടുണ്ട്. 2008 ൽ എറ്റവും ചുരുങ്ങിയത് 192 രാജ്യങ്ങളിൽ രണ്ട് ഡോസ് വാഗ്ദാനം ചെയ്തിട്ടുണ്ട്. 1963 ൽ ആണ് ഇത് ആദ്യമായി പരിചയപ്പെടുത്തിയത്.ഇത് ലോകാരോഗ്യ സംക്ഖടനയുടെ അവസശ്യ മരുന്നുകളുടെ മാതൃകാ പട്ടികയിൽ അടിസ്ഥാന ആരോഗ്യ വ്യവസ്ഥക്കാവശ്യമായ വളരെ പ്രധാനപ്പെട്ട മരുന്നായി അംഗീകരിച്ചിട്ടുണ്ട്. 

മീസിൽസ് വാക്സിന്റെ വ്യാപകമായ ഉപയോഗത്തിന് മുൻപ് ഈ സംഭവം വളരെ കൂടുതലായിരുന്നു എന്നുവച്ചാൽ മീസിൽസ് അണുബാധ "നികുതിയോ മരണമോ പോലെ ഒഴിച്ചുകൂടാൻ കഴിയാത്തതാണ് ജീവിതത്തിൽ" എന്ന് തോന്നലുണ്ടാക്കിയിരുന്നു. 1963 ൽ വാക്സിൻ പ്രയോഗത്തിൽ വന്നതിനു ശേഷം അമേരിക്കയിൽ മീസിൽസ് രോഗബാധ ലക്ഷക്കണക്കിൽനിന്ന് പതിനായിരങ്ങളായി ഒരു വർഷത്തിൽതന്നെ കുറഞ്ഞു. 1971 ലെയും 1977 ലെയും മീസിൽസ് പൊട്ടിപ്പുറപ്പെട്ടത് വാക്സിന്റെ ഉപയോഗം വളരെ കൂട്ടുകയും അതുമൂലം 1980 ഓട് കൂടി വാർഷിക രോഗബാധ ആയിരത്തിലേക്ക് ചുരുങ്ങുകയും ചെയ്തു. 1990 ൽ 30000 ൽ അധികം ആളുകൾക്ക് രോഗം ബാധിച്ചത് വാക്സിൻ കൊടുക്കുന്നത് വർദ്ധിപ്പിക്കുകയും അതുകൂടാതെ ശുപാർശ ചെയ്യപ്പെട്ട വിഭാഗങ്ങളിൽ രണ്ടാം വാക്സിനുകളും നൽകി. 1997 - 2013 കാലയളവിൽ പ്രതിവർഷം 200 ൽ താഴെയേ രോഗബാധയേ രെഖപ്പെടുത്തിയിട്ടുള്ളൂ. അതുകൊണ്ടുതന്നെ അമേരിക്കയിൽ ഈ രോഗം ഇനിമേൽ ഒരു എൻഡെമിക് അല്ല എന്ന് ഉറപ്പിച്ചു. അതുപോലെ മീസിൽസ് വാക്സിന്റെ നേട്ടങ്ങളായി രോഗങ്ങൾ, വൈകല്യങ്ങൾ അതുകൊണ്ടുള്ള മരണങ്ങൾ വരെ തടയുന്നതായി വ്യക്തമായി രേഖപ്പെടുത്തിയിട്ടുണ്ട്.

ഈ ജീവനുള്ള വാക്സിന് വ്യതമാക്കാത്ത ചില കഴിവുകൾ അതായത് ശ്വാസകോശ അണുബാധ പോലുള്ള രോഗങ്ങളെ മീസിൽസിനേക്കാൾ പ്രതിരോധിക്കുന്നു. ഇതിന്റെ ഗുണഫലം ഒരു വയസ്സിൽ താഴെ കുട്ടികളിൽ ഉപയോഗിക്കുമ്പോൾ വളരെ കൂടുതലാണ്. ഒരു ഉയർന്ന ടൈറ്റർ വാക്സിൻ പെൺകുട്ടികളിൽ വളരെ മോശമായ പ്രതികരണം സൃഷ്ഠിച്ചതിനാൽ ലോകാരോഗ്യ സംക്ഖടന ഇതിനെ ഇനിമേൽ ശുപാർശ ചെയ്യുന്നില്ല. മീസിൽസ് മുകൾഭാഗ ശ്വാസകോശ രോഗങ്ങളിൽ ന്യൂമോണിയയുടെയും ബ്രോങ്കൈറ്റിസിന്റെയും ബുദ്ധിമുട്ടുകളിലേക്ക് നയിക്കുന്നതിന് കാരണമാകുന്നു. മീസിൽസ് വാക്സിൻ ഇതിൽനിന്നെല്ലം രക്ഷ നൽകുകയും അതുപോലെ തന്നെ ക്രോണിക് ഒബ്സ്ട്രക്ടീവ് പൾമൊണറി ഡിസീസ് (സി ഓ പി ഡി) ഉം ആത്സ്മയും കുറക്കുകയും ചെയ്യുന്നു.

എല്ലാ കുട്ടികൾക്കും രണ്ട് ഡോസ് വീതം വാക്സിൻ നൽകുവാൻ ലോകാരോഗ്യ സ്ംക്ഖടന ശുപാർശ ചെയ്യുന്നു. കൂടുതൽ രോഗസാധ്യത ഉള്ള രാജ്യങ്ങളിൽ ആദ്യ ഡോസ് 9 മാസം പ്രായമാകുമ്പോൾ നൽകി വരുന്നു. കുറഞ്ഞ രോഗസാധ്യതയുള്ള രാജ്യങ്ങളിൽ 12 മാസം പ്രായമായ ശേഷം കുട്ടികളിൽ വാക്സിൻ നൽകാവുന്നതാണ്. രണ്ടാമത്തെ ഡോസ് ആദ്യ ഡോസെടുത്ത് കുറഞ്ഞത് ഒരു മാസത്തിനു ശേഷമേ നൽകാവൂ. ഇത് സാധാരണ 15 മുതൽ 18 മാസം പ്രായമാകുമ്പോൾ ആണ് കൊടുക്കാറുള്ളത്.

ആദ്യ ഡോസ് സാധാരണയായി 12 - 18 മാസത്തിനിടയ്ക്ക് പ്രായമായ കുട്ടികളിൽ നൽകുന്നു. രണ്ടാമത്തെ ഡോസ് ഏഴാമത്തെ വർഷം (അല്ലെങ്കിൽ ആറാം വർഷത്തിന്റെ അവസാന ദിവസം) അല്ലെങ്കിൽ കെ ജി പ്രവേശനത്തോടെ നൽകുന്നു. വാക്സിൻ കൈയുടെ മുകൾ ഭാഗത്ത് കുത്തിവെയ്ക്കുന്നു. മുതിർന്നവരിൽ ഇത് സബ്കറ്റെയ്നിയസ്ലി ആയാണ് നൽകുന്നത്. രണ്ടാം ഡോസ് 28 ദിവസങ്ങൾ ഇടവിട്ട് നൽകുന്നു. 50 വയസിലും മുതിർന്നവരിൽ ഒരു ഡോസിന്റെ ആവശ്യകതയേ ഉള്ളൂ.

ആദ്യ ഡോസ് സാധാരണയായി 12 - 18 മാസത്തിനിടയ്ക്ക് പ്രായമായ കുട്ടികളിൽ നൽകുന്നു. രണ്ടാമത്തെ ഡോസ് ഏഴാമത്തെ വർഷം (അല്ലെങ്കിൽ ആറാം വർഷത്തിന്റെ അവസാന ദിവസം) അല്ലെങ്കിൽ കെ ജി പ്രവേശനത്തോടെ നൽകുന്നു. വാക്സിൻ കൈയുടെ മുകൾ ഭാഗത്ത് കുത്തിവെയ്ക്കുന്നു. മുതിർന്നവരിൽ ഇത് സബ്കറ്റെയ്നിയസ്ലി ആയാണ് നൽകുന്നത്. രണ്ടാം ഡോസ് 28 ദിവസങ്ങൾ ഇടവിട്ട് നൽകുന്നു. 50 വയസിലും മുതിർന്നവരിൽ ഒരു ഡോസിന്റെ ആവശ്യകതയേ ഉള്ളൂ.

എം എം ആർ വാക്സിനുമായി ബന്ധപ്പെട്ട് പനി, കുത്തിവെയ്പെടുത്ത ഭാഗത്ത് വേദന, വിരളമായി തൊലിപ്പുറത്ത് ത്രോംബൊസൈറ്റൊപെനിക് പർപറാ എന്ന ചുവപ്പോ പർപ്പിളോ നിറ വ്യത്യാസം കാണുന്നു, പനിയുമായി ബന്ധ്പ്പെട്ട കോച്ചിപ്പിടുത്തം (ഫെബ്ര്യൽ സീഷർ) എന്നീ പാർശ്വഫലങ്ങൾ കണ്ടുവരുന്നു. ഗുരുതരമായ പാർശ്വഫലങ്ങൾ വളരെ വിരളമാണ്.

എം എം ആർ വാക്സിന് ഓട്ടിസവുമായി ബന്ധമുള്ളതായി യാതൊരു തെളിവും കിട്ടിയിട്ടില്ല. എം എം ആർ വാക്സിൻ സബക്യൂട്ട് സ്ക്ലെറൊസിങ് പാനെൻസഫലൈറ്റിസിന് കാരണമാകുന്നില്ല.

ഗർഭകാലം:  എം എം ആർ വാക്സിനൊ അതിന്റെ ക്ഖ്ടകങ്ങളോ ഗർഭകാലത്ത് ഗർഭിണികൾക്ക് നൽകാൻ പാടില്ല.

<nowiki>*</nowiki> എച് ഐ വി ബാധിതരായ കുട്ടികൾ അവരുടെ സി ഡി 4+ ലിംഫൊസൈറ്റിന്റെ എണ്ണം 15% ത്തിൽ കൂടുതൽ ആണെങ്കിലും മീസിൽസ് വാക്സിൻ എടുക്കാവുന്നതാണ്.

ഡോ. ജോൺ ഫ്രാങ്ക്ലിൻ എൻഡേർസ് "ആധുനിക വാക്സിനുകളുടെ പിതാവ്" എന്നറിയപ്പെടുന്നു. അതുപോലെ എൻഡേർസ് പോളിയോ രോഗത്തിന്റെ പ്രതിരോധ മരുന്ന് വികസിപ്പിച്ചെടുന്നതിന് കാരണമായ പോളിയോ വൈറസുകളെ വളർത്തുന്ന ഗവേഷണങ്ങൾക്ക് 1954 ൽ നോബൽ സമ്മാനം പങ്കുവെച്ചു. മീസിൽസിന്റെ പഠനത്തെക്കുറിച്ച് പറയുമ്പോൾ, ഡോ എൻഡേർസൺ ഡോ പീബിൾസിനെ മാസാച്യുസെറ്റിലെ ഫേ സ്കൂളിലേക്ക് ഈ രോഗം പൊട്ടിപ്പുറപ്പെട്ടതിനെ കുറിച്ച് പഠിക്കാൻ അയച്ചു. അവിടെ നിന്ന് ഡോ. പീബിൾസിന് സ്കൂൾ കുട്ടികളിൽ നിന്നെടുത്ത രക്ത സാമ്പിളുകളിൽ നിന്നും അതുപോലെ കഴുത്തിൽ വെച്ച പഞ്ഞിയിൽ നിന്നും ഈ വൈറസിനെ ഒറ്റപ്പെടുത്താൻ സാധിച്ചു. ഈ പഠനസംക്ഖത്തിൽ നിന്നും തിരിച്ച് വന്നതിനുശേഷവും ഡോ. പീബിൾസിന് ഈ വൈറസിനെ വളർത്താനും അത് കുരങ്ങുകളിലേക്ക് പകരുമെന്ന് കാണിക്കുവാനും കഴിഞ്ഞു. 1963 ൽ ഇങ്ങനെ വളർത്തിയ വൈറസുകളിൽ നിന്ന് ഡോ. എൻഡേർസന് മീസിൽസ് വാക്സിൻ വികസിപ്പിച്ചെടുക്കാൻ കഴിഞ്ഞു. 1950 കളുടെ അവസാനത്തിലും 1960 കളുടെ തുടക്കത്തിലും ഏകദേശം പോളിയോ ബാധിച്ചതിന്റെ ഇരട്ടിയോളം കുഞ്ഞുങ്ങൾ മീസിൽസ് ബാധിച്ച് മരിച്ചു. വീര്യം കുറച്ച ജീവനുള്ള മീസിൽസ് വൈറസിന്റെ എഡ്മോൺസ്റ്റ്ൺ തന്തുവിനെ അടിസ്ഥാനമാക്കി ഡോ. എൻഡേർസ് വികസിപ്പിച്ചെടുത്ത വാക്സിൻ ഡോ. പീബിൾസ് രക്ത മാതൃക ശേഖരിച്ച ഫേ സ്കൂൾ കുട്ടിയുടെ പേരിൽ ആണ് അറിയപ്പെടുന്നത്. ആ രക്ത മാതൃകയിൽ നിന്നാണ് വൈറസിനെ വേർതിരിക്കാൻ കഴിഞ്ഞത്.

ആദ്യത്തെ മീസിൽസ് വാക്സിന്റെ പരീക്ഷണം നൈജീരിയയിലെ ഇലോഷയിലുള്ള വെസ്ലി ഗിൽഡ് ആശുപത്രിയിൽ ഡേവിഡ് മോർലി തന്റെ കുട്ടികൾക്ക് കൊടുത്തുകൊണ്ടാണ് തുടങ്ങിയത്.

വാക്സിൻ നിർമ്മാണ രംഗത്തെ അതികായരായ മെർക്ക് ആന്റ് കമ്പനി എം എം ആർ വാക്സിൻ 1971 ൽ നിർമ്മിച്ചു. ഇത് മീസിൽസ്, മംപ്സ് അതുപോലെ റൂബെല്ല എന്നീ രോഗങ്ങൾക്ക് ഒറ്റ കുത്തിവെയ്പും അനുബന്ധിച്ചുള്ള ബൂസ്റ്റ്ർ കുതിവെയ്പും വഴി നിർമ്മാർജ്ജനം ചെയ്യുന്നു.

മീസിൽസ് ഇപ്പോൾ ഒരു പ്രത്യേക വാക്സിനായി വിരളമായേ നൽകാറുള്ളൂ കാരണം ഒന്നിലധികം രോഗങ്ങൾക്കുള്ള സമ്മിശ്ര വാക്സിൻ രൂപേണയാണിത് നൽകുന്നത്. രണ്ടുതരം മീസിൽസ് വാക്സിനുകൾ ഇപ്പോൾ ലഭ്യമാണ്.

<nowiki>*</nowiki> മംപ്സ് മീസിൽസ് റൂബെല്ല വാക്സിൻ (എം എം ആർ - ɪɪ)

<nowiki>*</nowiki> മംപ്സ് മീസിൽസ് റൂബെല്ല ആന്റ് വാരിസെല്ല വൈറസ് വാക്സിൻ (പ്രൊക്വാഡ്)

എം എം ആർ വാക്സിൻ ഒരു നിർവീര്യമാക്കപ്പെട്ട ജീവനുള്ള വൈറസ് ആണ് ഇത് മംപ്സ് മീസിൽസ് അതുപോലെ റൂബെല്ല എന്നൈവക്കെതിരായി പ്രതിരോധശേഷി ആർജ്ജിക്കുന്നതിന് ഉപയോഗിക്കുന്നു.

എം എം ആർ വാക്സിൻ

പൾസ് വാക്സിനേഷൻ സ്ട്രാറ്റെജി


</doc>
<doc id="348685" url="https://ml.wikipedia.org/wiki?curid=348685" title="ഇൻഫ്ലുവെൻസ വാക്സിൻ">
ഇൻഫ്ലുവെൻസ വാക്സിൻ

ഫ്ലൂ ഷോട്ട്സ് എന്ന പേരിലും അറിയപ്പെടുന്ന ഇൻഫ്ലുവെൻസ ഫ്ലൂ ഷോട്ട്സ് എന്ന പേരിലും അറിയപ്പെടുന്ന ഇൻഫ്ലുവെൻസ വാക്സിനുകൽ ഇൻഫ്ലുവെൻസ രോഗത്തിൽ നിന്നും സംരക്ഷിക്കൻ വേണ്ടിയുള്ള വാക്സിൻ ആണ്. പകർച്ച പനിക്ക് കാരണമാവുന്ന ഇൻഫ്ലുവെൻസ വൈറസുകൾക്ക് പെട്ടെന്നു രൂപമാട്ടം സംഭവിക്കുന്നവ ആയതിനാൽ തന്നെ ഈ വാക്സിന്റേയും പുതിയ വകഭേദങ്ങൾ വർഷത്തിൽ 2 തവണ വീതം വികസിപ്പിച്ചെടുക്കാറുണ്ട്. ഈ വാക്സിന്റെ ഫലപ്രാപ്തിയും വർഷം തോറും മാറാറുണ്ടെങ്കിലും പൊതുവെ നല്ല രീതിയിലുള്ളാ പ്രതിരോധം ഇൻഫ്ലുവെൻസ രോഗത്തിനെതിരെ നൽകാൻ ഈ വാക്സിനുകൽക്ക് സാധിക്കാറുണ്ട്. കുട്ടീകളിൽ ഇൻഫ്ലുവെൻസ വാക്സിനെസഏഷൻ നൽകുന്നത് മൂലം അവർക്ക് പ്രതിരോധം നൽകുന്നുണ്ടെങ്കിലും 65 വയദസ്സിലധികം പ്രായമുള്ളവരിൽ ഈ വാക്സിൻ എത്രത്തോളം ഫലപ്രദമാണെന്ന് ഇതുവരെ തെളിയിക്കാൻ സാധിച്ചിട്ടില്ല.ക്സിനുകൾ ഇൻഫ്ലുവെൻസ രോഗത്തിൽ നിന്നും സംരക്ഷിക്കൻ വേണ്ടിയുള്ള വാക്സിൻ ആണ്. പകർച്ച പനിക്ക് കാരണമാവുന്ന ഇൻഫ്ലുവെൻസ വൈറസുകൾക്ക് പെട്ടെന്നു രൂപമാട്ടം സംഭവിക്കുന്നവ ആയതിനാൽ തന്നെ ഈ വാക്സിന്റേയും പുതിയ വകഭേദങ്ങൾ വർഷത്തിൽ 2 തവണ വീതം വികസിപ്പിച്ചെടുക്കാറുണ്ട്. ഈ വാക്സിന്റെ ഫലപ്രാപ്തിയും വർഷം തോറും മാറാറുണ്ടെങ്കിലും പൊതുവെ നല്ല രീതിയിലുള്ളാ പ്രതിരോധം ഇൻഫ്ലുവെൻസ രോഗത്തിനെതിരെ നൽകാൻ ഈ വാക്സിനുകൽക്ക് സാധിക്കാറുണ്ട്. കുട്ടികളിൽ ഇൻഫ്ലുവെൻസ വാക്സിനേഷൻ നൽകുന്നത് മൂലം അവർക്ക് സംരക്ഷണം നൽകുന്നുണ്ടെങ്കിലും 65 വയസ്സിലധികം പ്രായമുള്ളവരിൽ ഈ വാക്സിൻ എത്രത്തോളം ഫലപ്രദമാണെന്ന് ഇതുവരെ തെളിയിക്കാൻ സാധിച്ചിട്ടില്ല. 

ഫ്ലൂ ഷോട്ട്സ് എന്ന പേരിലും അറിയപ്പെടുന്ന ഇൻഫ്ലുവെൻസ വാക്സിനുകൾ ഇൻഫ്ലുവെൻസ രോഗത്തിൽ നിന്നും സംരക്ഷിക്കൻ വേണ്ടിയുള്ള വാക്സിൻ ആണ്. പകർച്ച പനിക്ക് കാരണമാവുന്ന ഇൻഫ്ലുവെൻസ വൈറസുകൾക്ക് പെട്ടെന്നു രൂപമാട്ടം സംഭവിക്കുന്നവ ആയതിനാൽ തന്നെ ഈ വാക്സിന്റേയും പുതിയ വകഭേദങ്ങൾ വർഷത്തിൽ 2 തവണ വീതം വികസിപ്പിച്ചെടുക്കാറുണ്ട്. ഈ വാക്സിന്റെ ഫലപ്രാപ്തിയും വർഷം തോറും മാറാറുണ്ടെങ്കിലും പൊതുവെ നല്ല രീതിയിലുള്ളാ പ്രതിരോധം ഇൻഫ്ലുവെൻസ രോഗത്തിനെതിരെ നൽകാൻ ഈ വാക്സിനുകൽക്ക് സാധിക്കാറുണ്ട്. കുട്ടികളിൽ ഇൻഫ്ലുവെൻസ വാക്സിനേഷൻ നൽകുന്നത് മൂലം അവർക്ക് സംരക്ഷണം നൽകുന്നുണ്ടെങ്കിലും 65 വയസ്സിലധികം പ്രായമുള്ളവരിൽ ഈ വാക്സിൻ എത്രത്തോളം ഫലപ്രദമാണെന്ന് ഇതുവരെ തെളിയിക്കാൻ സാധിച്ചിട്ടില്ല. 

6 മാസത്തിനുള്ളിൽ പ്രയമുള്ളാവരിൽ വർഷവർഷം ഇൻഫ്ലുവെൻസ വാക്സിനേഷൻ നടത്തണമെന്നാണ് ലോകാരോഗ്യസംഘടന നിർദ്ദേശിക്കുന്നത്. പ്രത്യേകിച്ചും ഗർഭിണികൾക്കും 6 മാസത്തിനും 5 വയസ്സിനുമിടയിലുള്ള കുട്ടികൾക്കും മറ്റു ആരോഗ്യ പ്രശ്നങ്ങൾ ഉള്ളവർക്കും ആരോഗ്യരംഗത്ത് പ്രവർത്തികൂന്നവർക്കും ഈ വാക്സിൻ നിർബന്ധമായും നൽകണമെന്നാണ് നിർദ്ദേശം. 

സാധാരണയായി ഇൻഫ്ലുവെൻസ വാക്സിൻ സുരക്ഷിതമാണ്. എങ്കിലും 5 മുതൽ 10 ശതമാനം വരെ കുട്ടികൾ പനിയും പേശിവേദനയോ ക്ഷീണമോ അനുഭവപ്പെടാറുണ്ട്. ചില വർഷങ്ങളിൽ പ്രായമായവരിൽ ഒരു ദശലക്ഷം ഡോസിൽ ഒരെണ്ണാത്തിനു എന്ന തോതിൽ "ഗുള്ളീയർ-ബയർ സിൻഡ്രം"(guillain barre syndrome)എന്ന അവസ്ഥ റിപ്പോർട്ട് ചെയ്യപ്പെടാറുണ്ട്. 

മുൻർഷങ്ങളിൽ ഇൻഫ്ലുവെൻസ വാക്സിനേഷൻ മൂലം എന്തെങ്കിലും അലെർജി ഉണ്ടായവരിൽ ഈ വാക്സിൻ ഒഴിവാക്കുന്നതാണ് നല്ലത്. കൂടാതെ മുട്ടയോട് അലെർജിയുള്ളവർക്കും ഈ വാക്സിൻ ഭൂഷണമല്ല. നിഷ്ക്രിയമായ അവസ്ഥയിലുള്ള വാക്സിനേഷൻ ആണ് സാധാരണയായി ഗർഭിണീകളിൽ നിർദ്ദേശിക്കപ്പെട്ടിട്ടുള്ളത്. ഇവ സാധാരണയായി പേശികളിൽ കുത്തിവെച്ചോ , അല്ലെങ്കിൽ മൂക്കിലേക്ക് സ്പ്രേ ചെയ്തോ ചെയ്യാവുന്നതാണ്. 

1930 കളിൽ തന്നെ ഇൻഫ്ലുവെൻസ വാക്സിനേഷൻ ആരംഭിച്ചിരുന്നെങ്കിലും , വലിയ രീതിയിൽ ഇത് അമേരിക്കൻ ഐക്യനാടുകളിൽ ലഭ്യമായി തുടങ്ങിയത് 1945 ൽ ആണ്. ലോകാരോഗ്യ സംഘടനയുടെ ആവശ്യ മരുന്നുകളുടെ പട്ടികയിൽ വരുന്ന ഒന്നാണ് ഈ " ഇൻഫ്ലുവെൻസ വാക്സിൻ". അടിസ്ഥാന ആരോഗ്യ വ്യവസ്ഥക്ക് ആവശ്യമായ ഏറ്റവും പ്രധാനപ്പെട്ട മരുന്നുകളാണ് ഈ പട്ടികയിൽ ഉള്ളത്. 

"സെന്റേർസ് ഫോർ ഡിസീസ് കണ്ട്രോൾ ആന്റ് പ്രിവെൻഷൻ" കണക്കു പ്രകാരം ഇൻഫ്ലുവെൻസയിൽ നിന്നും സംരക്ഷണം നൽകാനും അതുപോലെ ഇൻഫ്ലുവെൻസ രോഗത്തിന്റെ വ്യാപനം തടയാനുമുള്ള ഏറ്റവും നല്ല മരുന്നാണ്. ഈ വാക്സിനേഷനു ശേഷം 2 ആശ്ചയോളം സമയം വേണ്ടി വരും ശരീരത്തിലെ ആന്റിബോഡികൾക്ക് രോഗാവസ്ഥയിൽ നിന്നും സംരക്ഷണം നൽകാൻ. 

2012 ലെ പഠനങ്ങൾ കാണിക്കുന്നത് ഈ വാക്സിൻ ഏകദേശം 67 ശതമാനം ആണെന്നാണ്. എച്ച്. ഐ. വി പോസിറ്റിവ് ആയ മുതിർന്നവരിൽ 76 ശതമാനവും ആരോഗ്യവാന്മാരയ മുതിർന്നവരിൽ ( 18 മുതൽ 46 വയസ്സു വരെ) 70 ശതമാനവും 2 വയസ്സു വരെയുള്ള കുട്ടികളിൽ 66 ശതമാനത്തിലും ക്കര്യക്ഷമമാണെന്ന് തെളിഞ്ഞിട്ടുണ്ട്.


</doc>
<doc id="348686" url="https://ml.wikipedia.org/wiki?curid=348686" title="ഹെപറ്റൈറ്റിസ് ബി വാക്സിൻ">
ഹെപറ്റൈറ്റിസ് ബി വാക്സിൻ

ഹെപ്പറ്റൈറ്റിസ്-ബി (hepatitis b) അഥവാ ബി വിഭാഗം കരൾ വീക്ക രോഗത്തെ തടയാനുള്ള വാക്സിൻ ആണ് ഹെപ്പറ്റൈറ്റിസ് ബി വാക്സിൻ (Hepatitis B vaccine). ഇതിന്റെ ആദ്യ ഡോസ് കുഞ്ഞ് ജനിച്ച് 24 മണിക്കൂറിനകം നൽകണമെന്ന് നിർദ്ദേശിക്കപ്പെട്ടിരിക്കുന്നു. അതിനു ശേഷം രണ്ടോ മൂന്നോ ഡോസ് കൂടി നൽകേണ്ടതുണ്ട്. പ്രതിരോധ ശക്തി കുറവായിട്ടുള്ള എച് ഐ വി/എയ്ഡ്സ് രോഗികൾക്കും അതേപോലെ വളർച്ചയെത്താതെ ജനിച്ച നവജാതശിശുക്കൾക്കും ഈ കുത്തിവെയ്പ് എടുക്കാവുന്നതാണ്. ആരോഗ്യവാനായ ഒരാൾക്ക് ഈ കുത്തിവെയ്പ് വളരെയധികം ഫലപ്രദമാണ്. 95 ശതമാനം ആളുകളും ഈ കുത്തിവെയ്പിലൂടെ ഹെപ്പറ്റൈറ്റിസ് ബി രോഗത്തിനെതിരെ പ്രതിരോധശേഷി നേടുന്നു.
രോഗാണുബാധയ്ക്ക് കൂടുതൽ സാധ്യതയുള്ളവർക്ക് ഈ വാക്സിന്റെ കാര്യക്ഷമത അറിയാൻ രക്തപരിശോധന നിർദ്ദേശിക്കപ്പെടാറുണ്ട്. രോഗപ്രതിരോധശേഷി കുറഞ്ഞ ആളുകളിൽ കൂടുതൽ ഡോസുകൾ ആവശ്യമായി വരാറുണ്ട് എങ്കിലും ഭൂരിഭാഗം ആളുകൾക്കും സാധാരണ ഡോസ് തന്നെ മതിയാകും.


</doc>
<doc id="348728" url="https://ml.wikipedia.org/wiki?curid=348728" title="വസൂരി വാക്‌സിൻ">
വസൂരി വാക്‌സിൻ

ആദ്യമായി വിജകരമായി നൽകിയ വാക്സിനാണ് വസൂരി വാക്സിൻ (Smallpox vaccine). 1796 -ൽ എഡ്‌വേഡ് ജന്നർ ആണ് ഇത് വിജയകരമായി പരീക്ഷിച്ചത്. പാൽ ഉൽപ്പാദിപ്പിക്കുന്ന കർഷകരിൽ ഒരിക്കൽ കൗപൊക്സ് ഉണ്ടായവരിൽ പിന്നെ വസൂരി ഉണ്ടാവാറില്ലെന്ന് അദ്ദേഹം നിരീക്ഷിച്ചിരുന്നു. Variolae vaccinae (അതായത് പശുക്കൾക്ക് ഉണ്ടാകുന്ന വസൂരി) എന്ന വാക്കിൽ നിന്നാണ് വാക്സിൻ എന്ന വാക്ക് ഉണ്ടായത്. ജെന്നർ തന്നെയാണ് ഈ വാക്കിനും രൂപം നൽകിയത്. ജന്നറുടെ സുഹൃത്തായ റിച്ചാഡ് ഡന്നിംഗ് 1800 -ൽ ഈ വാക്ക് അച്ചടിയിലും ഉപയോഗിച്ചു.. ആദ്യം വസൂരിക്ക് മാത്രം ഉപയോഗിച്ചുവന്ന ഈ വാക്ക് 1881 -ൽ ലൂയി പാസ്റ്റർ ജന്നറുടെ ബഹുമാനാർത്ഥം എല്ലാത്തരം വാക്സിനേഷനുകൾക്കും ഉപയോഗിച്ചുതുടങ്ങി. 


</doc>
<doc id="348745" url="https://ml.wikipedia.org/wiki?curid=348745" title="ഷൂട്ടിംഗ്">
ഷൂട്ടിംഗ്

തോക്കുകളിൽ നിന്ന് വെടിപൊട്ടിക്കുകയോ അല്ലെങ്കിൽ വില്ലുകൾ, അമ്പുകൾ തുടങ്ങിയ വികസിപ്പിച്ചടുത്ത മുൻപോട്ട് തള്ളുന്ന ആയുധങ്ങൾ പ്രവർത്തിപ്പിക്കുകയോ ചെയ്യുന്ന പ്രക്രിയയാണ് ഷൂട്ടിംഗ്.
പീരങ്കി, റോക്കറ്റുകൾ, മിസൈലുകൾ എന്നിവ ഉപയോഗിച്ചുള്ള വെടിവെപ്പ് പോലും ഷൂട്ടിംഗ് എന്ന് വിളിക്കാറുണ്ട്.
ഷൂട്ടിംഗിൽ പ്രത്യേകം വൈദഗ്ദ്ധ്യം നേടിയ ആളെ വെടിക്കാരൻ എന്നാണ് അറിയപ്പെടുന്നത്. 
നായാട്ട്, സ്‌പോർട്‌സ്, യുദ്ധം എന്നീ രംഗങ്ങളിലാണ് ഷൂട്ടിംഗ് നടക്കുക.

മത്സര സ്വഭാവമുള്ള റൈഫിൾ ക്ലബ്ബുകൾ 19ആം നൂറ്റാണ്ടിൽ തന്നെ പലരാജ്യങ്ങളിലും രൂപീകരിച്ചിട്ടുണ്ട്.
ഉടനെ തന്നെ അന്താരാഷ്ട്ര ഷൂട്ടിംഗ് മത്സരങ്ങളും സംഘടിപ്പിക്കപ്പെട്ടു. 1896 മുതൽ ഷൂട്ടിംഗ് ഒളിമ്പിക്‌സ് മത്സരഇനമായി. 1897 മുതൽ ഷൂട്ടിംഗ് ലോക ചാംപ്യൻഷിപ്പും സംഘടിപ്പിക്കപ്പെട്ടു. ഒളിമ്പിക്, ഒളിമ്പിക് ഇതര റൈഫിൾ, പിസ്റ്റൾ, ഷോട്ട്ഗൺ, ടാർഗറ്റ് ഷൂട്ടിംഗ് മത്സരങ്ങൾ എന്നിവയുചെ ഭരണസമിതി ഇന്റർനാഷണൽ ഷൂട്ടിംഗ് സ്‌പോർട് ഫെഡറേഷൻ ആണ്. എങ്കിലും, നിരവധി ദേശീയ, അന്തർദേശീയ ഷൂട്ടിംഗ് മത്സരങ്ങൾ മറ്റു ചില സംഘടനകളുടെ നിയന്ത്രണത്തിലും സംഘടിപ്പിക്കപ്പെടുന്നുണ്ട്.
ദൂരം, ടാർഗറ്റിന്റെ സ്വഭാവം, ലഭ്യമായ സമയം, ആവശ്യമായ കൃത്യത എന്നിവയ്ക്കും ഉപയോഗിക്കുന്ന തോക്കിനും അനുസരിച്ച് ഷൂട്ടിംഗ് തന്ത്രങ്ങൾ വ്യത്യാസമുണ്ട്.
റൈഫിൾ ഉപയോഗിക്കുമ്പോൾ ശ്വാസവും സ്ഥാനവും പ്രധാന പങ്ക് വഹിക്കുന്ന ഒരു ഗെയിമാണിത്. യുദ്ധസമാനമായ ചില ഷൂട്ടിംഗ് മത്സരങ്ങളും ഇന്റർനാഷണൽ പ്രാക്ടിക്കൽ ഷൂട്ടിംഗ് കോൺഫെഡറേഷൻ പോലുള്ള സംഘടനകൾ നടത്തുന്നുണ്ട്. കമിഴ്ന്ന് കിടന്നും മുട്ടുകുത്തി ഇരുന്നു നിവർന്ന് നിന്നുമുള്ള പൊസിഷനുകളിൽ ഷൂട്ടിംഗ് മത്സരങ്ങൾ നടക്കുന്നുണ്ട്.


</doc>
<doc id="348755" url="https://ml.wikipedia.org/wiki?curid=348755" title="മാനുവൽ ഫ്രെഡെറിക്">
മാനുവൽ ഫ്രെഡെറിക്

ഒരു പ്രമുഖ ഇന്ത്യൻ ഹോക്കി താരമാണ് മാനുവൽ ഫ്രെഡെറിക്. 1972ൽ മ്യൂണിച്ചിൽ നടന്ന ഒളിമ്പിക്‌സിൽ ഇന്ത്യൻ ഹോക്കി ടീമിന്റെ ഭാഗമായിരുന്നു. ഈ മത്സരത്തിൽ ഇന്ത്യൻ ടീം വെങ്കല മെഡൽ നേടി.

കേരളത്തിലെ കണ്ണൂർ ജില്ലയിൽ 1948 ഒക്ടോബർ 20നാണ് മാനുവൽ ഫ്രെഡെറികിന്റെ ജനനം.
കായിക രംഗത്തെ സമഗ്ര സംഭാവനയ്ക്ക് ഒളിമ്പ്യൻ സുരേഷ് ബാബു മെമ്മോറിയൽ അവാർഡിന് 2013ൽ മാനുവൽ ഫ്രെഡെറിക് അർഹനായി.


</doc>
<doc id="348764" url="https://ml.wikipedia.org/wiki?curid=348764" title="വയനാടൻ കരിയിലത്തവള">
വയനാടൻ കരിയിലത്തവള

പശ്ചിമഘട്ടതദ്ദേശവാസിയായ ഒരു തവളയാണ് വയനാടൻ കരിയിലത്തവള അഥവാ Jerdon's Bush Frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്. ഇവയെ വയനാട് ബുഷ്‌ ഫ്രോഗ് എന്നും വിളിക്കുന്നുണ്ട്. ആർദ്രമായ കാടുകളിലും മലമ്പ്രദേശങ്ങളിലും ഇവയെ കാണാം. അപൂർവമായി തീരദേശങ്ങളിലെ കാവുകളിലും ഇവയെ കണ്ടെത്തിയിട്ടുണ്ട്.

കൂർഗ്,വയനാട് മുതൽ പെരിയാർ വരെയുള്ള പ്രദേശങ്ങളിൽ ഇവയെ കണ്ടെത്തിയിട്ടുണ്ട്. 


</doc>
<doc id="348768" url="https://ml.wikipedia.org/wiki?curid=348768" title="മൻജിത് തിവാന">
മൻജിത് തിവാന

പഞ്ചാബിലെ പട്യാലയിൽ ജനിച്ച ഒരു പ്രമുഖ കവയിത്രിയാണ് മൻജിത് തിവാന (Manjit Tiwana) (ജനനം 1947). പഞ്ചാബ് സർവകലാശാലയിൽ നിന്ന് 1969 ൽ സൈക്കോളജിയിലും, 1973 ൽ ഇംഗ്ലീഷിലും അവർ ബിരുദാനന്തരബിരുദം നേടി. 1984 ൽ സൈക്കോളജിയിൽ പി എഛ് ഡി നേടി. 1975ൽ അഭിനയത്തിലും സംവിധാനത്തിലും ഡിപ്ലോമയും നേടിയിട്ടുണ്ട്.

വിവിധ കോളേജുകളിൽ സൈക്കോളജി അദ്ധ്യാപികയായിരുന്നു മൻജിത് തിവാന. ചണ്ഡീഗഢിലെ ഗവണ്മെന്റ് വനിതാ കോളേജിൽ സൈക്കോളജി വിഭാഗം മേധാവിയായും സേവനമനുഷ്ഠിച്ചിട്ടുണ്ട്.

പതിനാറാം വയസ്സിലാണ് തിവാനയുടെ ആദ്യകവിത അമൃതാ പ്രീതത്തിന്റെ നാഗ്‌മണി മാസിക യിൽ യിൽ പ്രസിദ്ധീകരിക്കുന്നത്. ഏഴു കവിതാസമാഹരങ്ങൾ അവർ എഴുതിയിട്ടുണ്ട്. ഇൽഹം(1976), ഇത്സാം(1980), താരൈൻ ദീ ജൂൻ(1982), ഉനിദാ വർത്‌മാൻ(1987), സാവിത്രി(1989) ജിൻ പ്രേം കിയോ എന്നിവയാണ് അവരുടെ പ്രമുഖ പുസ്തകങ്ങൾ.

1990-ൽ സാഹിത്യ അക്കാദമി അവാർഡും, 1999-ൽ പഞ്ചാബ് ഭാഷാവകുപ്പിന്റെ ശിരോമണി പഞ്ചാബി കവി പുരസ്കാരവും ലഭിച്ചു.



</doc>
<doc id="348772" url="https://ml.wikipedia.org/wiki?curid=348772" title="രമേഷ് ചന്ദ്ര ഷാ">
രമേഷ് ചന്ദ്ര ഷാ

ഒരു ഭാരതീയ കവിയും, നോവലിസ്റ്റും, നിരൂപകനുമാണ് രമേഷ് ചന്ദ്ര ഷാ (Ramesh Chandra Shah) . അദ്ദേഹത്തിന്റെ പ്രശസ്ത നോവലായ വിനായക്, സാഹിത്യ അക്കാദമി അവാർഡു നേടിയിട്ടുണ്ട്. 2004ൽ അദ്ദേഹത്തിനു പത്മശ്രീയും ലഭിച്ചു.
1937 ൽ ഉത്തരാഖണ്ഡിലെ അൽമോറ എന്ന കുന്നുകൾ നിറഞ്ഞ ഗ്രാമത്തിലാണ് രമേഷ് ചന്ദ്ര ഷാ ജനിച്ചത്. അലഹബാദ് സർവകലാശാലയിൽ നിന്നും ബിരുദം നേടി. അതേ സർവകലാശാലയിൽ നിന്നും ഇംഗ്ലീഷിൽ ബിരുദാനന്തരബിരുദവും നേടി. ആഗ്ര സർവകലാശാലയിൽ നിന്നും ഡോക്ടറേറ്റും അദ്ദേഹം നേടിയിട്ടുണ്ട്.

ഉത്തരാഞ്ചലിലെ സ്കൂളിലും, പിന്നീട് മദ്ധ്യപ്രദേശിൽ കോളേജുകളിലും അദ്ധ്യാപകനായിരുന്നു. അതിനുശേഷം ഭോപ്പാലിലേക്കു മാറി. 1997ൽ ഹമീദിയ കോളേജിൽ നിന്നും വിരമിച്ചു. 2000 വരെ ഭാരതീയ വിദ്യാപീഠത്തിന്റെ നിരാല ശ്രീജ്ഞാനപീഠത്തിൽ നേതൃത്വം വഹിച്ചു. 

അനേകം കവിതകൾ, നോവലുകൾ, യാത്രാവിവരണങ്ങൾ, ലേഖനങ്ങൾ എന്നിവ അദ്ദേഹത്തിന്റേതായി പുറത്തിറങ്ങിയിട്ടുണ്ട്. മദ്ധ്യവർഗ്ഗ കുടുംബങ്ങളെ ആധാരമാക്കി എഴുതിയ അദ്ദേഹത്തിന്റെ ആദ്യനോവൽ ഗോബർ ഗണേശ് 2004ൽ പ്രസിദ്ധീകരിച്ചു. 2011 ലെ വിനായക് എന്ന നോവലിനാണ് 2014 ൽ സാഹിത്യ അക്കാദമി അവാർഡു ലഭിച്ചത്. 








</doc>
<doc id="348785" url="https://ml.wikipedia.org/wiki?curid=348785" title="അഗസ്റ്റിൻ ജോസഫ്">
അഗസ്റ്റിൻ ജോസഫ്

മലയാളത്തിലെ ഒരുകാലത്തെ പ്രഗല്ഭനായ നാടകനടനും ഗായകനുമായിരുന്നു അഗസ്റ്റിൻ ജോസഫ് (Augustine Joseph) എന്ന പേരിൽ വിഖ്യാതനായിരുന്ന കെ.എ. ജോസഫ് (മാർച്ച് 24, 1912 - ഫെബ്രുവരി 3, 1965). ഗാനഗന്ധർവ്വൻ കെ. ജെ. യേശുദാസിന്റെ പിതാവും മറ്റൊരു പ്രമുഖ ഗായകനായ വിജയ് യേശുദാസിന്റെ പിതാമഹനുമായിരുന്നു ഇദ്ദേഹം.

മട്ടാഞ്ചേരിയിലെ കാട്ടാശ്ശേരി കുടുംബത്തിൽ കർഷകദമ്പതികളായിരുന്ന ആഗസ്തിയുടെയും ത്രേസ്യാമ്മയുടെയും ഏകമകനായി 1912 മാർച്ച് 24-നാണ് അഗസ്റ്റിൻ ജോസഫ് ജനിച്ചത്. വളരെ ചെറുപ്പത്തിൽ തന്നെ സംഗീതവാസന പ്രകടമാക്കിയ അദ്ദേഹത്തെ ജാതിമതസംബന്ധമായ എതിർപ്പുകളെ അവഗണിച്ച് മാതാപിതാക്കൾ ആ വഴിയ്ക്ക് വിട്ടു. ആരെയും ആകർഷിയ്ക്കാൻ പോന്ന രൂപസൗന്ദര്യവും ശബ്ദസൗകുമാര്യവും സ്വന്തമുണ്ടായിരുന്ന അദ്ദേഹം വളരെപെട്ടെന്നുതന്നെ ഒരു നാടകനടനായും ഗായകനായും പേരെടുത്തു. 

1930കളോടെ ആരംഭത്തോടുകൂടി നാടകലോകത്തെത്തിയ അഗസ്റ്റിൻ ജോസഫ് അക്കാലത്തെ പ്രമുഖനാടകപ്രവർത്തകനായിരുന്ന ഓച്ചിറ വേലുക്കുട്ടിയുടെ നേതൃത്വത്തിലുള്ള ട്രൂപ്പിൽ അംഗമായി. 'മിശിഹാചരിത്രം', 'സത്യവാൻ സാവിത്രി', 'ഹരിശ്ചന്ദ്രൻ' തുടങ്ങിയ നാടകങ്ങളിൽ അദ്ദേഹം ശ്രദ്ധേയമായ പ്രകടനം കാഴ്ചവച്ചു. ഘനഗംഭീരശബ്ദത്തിനുടമയായിരുന്ന അഗസ്റ്റിൻ ജോസഫിന് നാടകത്തിൽ അഭിനയിയ്ക്കുമ്പോഴും പാടുമ്പോഴും ഉദ്ദേശിച്ച വികാരക്ഷോഭങ്ങൾ കാഴ്ചവയ്ക്കാനുള്ള കഴിവുണ്ടായിരുന്നു. ഒരുകാലത്ത് അദ്ദേഹം ആലപിച്ച 'മരക്കുരിശേ' എന്ന ക്രിസ്തീയഭക്തിഗാനം കേരളത്തിലുടനീളമുള്ള ക്രൈസ്തവദേവാലയങ്ങളിൽ രാവിലെയും വൈകുന്നേരവും മുഴങ്ങിക്കേൾക്കാമായിരുന്നു.

പിന്നീട് ഓച്ചിറ വേലുക്കുട്ടിയുടെ ട്രൂപ്പിൽ നിന്ന് രാജിവച്ച് മറ്റൊരു നാടകപ്രവർത്തകനായ സെബാസ്റ്റ്യൻ കുഞ്ഞുകുഞ്ഞു ഭാഗവതരുമായിച്ചേർന്ന് സ്വന്തമായൊരു നാടകട്രൂപ്പുണ്ടാക്കി. 1942 വരെ ഇത് നീണ്ടുനിന്നു. അതിനുശേഷം അദ്ദേഹം ഓച്ചിറ പരബ്രഹ്മോദയം തിയറ്റേഴ്സിന്റെ മുഖ്യനടനായി മാറി.;

നാടകരംഗത്തെ താരമായി മുന്നേറുന്നതിനിടയിൽ 1937-ലാണ് അഗസ്റ്റിൻ ജോസഫ് വിവാഹിതനായത്. മട്ടാഞ്ചേരി പുത്തൻപുരയ്ക്കൽ വീട്ടിൽ ഏലിക്കുട്ടി എന്ന എലിസബത്തായിരുന്നു ഭാര്യ. വിവാഹത്തിനുശേഷം ഭാര്യയുടെ മാതൃഗൃഹമായ ഫോർട്ട് കൊച്ചി മാളിയേയ്ക്കൽ വീട്ടിൽ അദ്ദേഹം താമസമാക്കി. 1938 ജൂലൈ 3-ന് ഇവരുടെ ആദ്യസന്താനമായ പുഷ്പ എന്ന പെൺകുട്ടി ജനിച്ചു. പുഷ്പയുടെ ജനനശേഷമാണ് അഗസ്റ്റിൻ ജോസഫ് സ്വന്തമായ നാടകട്രൂപ്പ് തുടങ്ങിയത്. 1940 ജനുവരി 10-നാണ് അഗസ്റ്റിൻ ജോസഫിന്റെയും എലിസബത്തിന്റെയും രണ്ടാമത്തെ സന്തതിയും ആദ്യപുത്രനുമായി ഗാനഗന്ധർവ്വൻ കെ.ജെ. യേശുദാസ് ജനിച്ചത്. യേശുദാസിന്റെ ഇളയവരായി ആന്റപ്പൻ, ബാബു, മണി, ജയമ്മ, ജസ്റ്റിൻ എന്നിവരും പിന്നീട് ജനിച്ചു. ഇതിനിടയിൽ 1941-ൽ അഗസ്റ്റിൻ ജോസഫിനെയും എലിസബത്തിനെയും ദുഃഖത്തിലാഴ്ത്തി മകൾ പുഷ്പ ഇഹലോകവാസം വെടിഞ്ഞു. പെട്ടെന്നുണ്ടായ പനിയാണ് രണ്ടരവയസ്സുകാരിയായിരുന്ന പുഷ്പയുടെ ജീവനെടുത്തത്. പുഷ്പയുടെ മരണം വരുത്തിവച്ച ആഘാതമാണ് അഗസ്റ്റിൻ ജോസഫിന്റെ നാടകക്കമ്പനിയുടെ പരാജയത്തിലേയ്ക്ക് നയിച്ച പ്രധാനഘടകം. പുഷ്പയുടെ മരണത്തിനുശേഷമാണ് മറ്റ് കുട്ടികൾ ജനിച്ചത്. മൂന്നാമത്തെ മകനായിരുന്ന ബാബുവും പുഷ്പയെപ്പോലെ പെട്ടെന്നുണ്ടായ പനിയെത്തുടർന്ന് ബാല്യത്തിലേ മരിച്ചുപോയി. 1946-ലായിരുന്നു ഈ ദുരന്തം. ഇരുവരുടെയും മരണങ്ങൾക്കുശേഷം അഗസ്റ്റിൻ ജോസഫും എലിസബത്തും അവശേഷിച്ച മക്കളായ യേശുദാസും ആന്റപ്പനും താമസം ഫോർട്ട് കൊച്ചിയിൽ നിന്ന് തോപ്പുംപടിയിലേയ്ക്ക് താമസം മാറി. ഇതിനുശേഷമാണ് ഏറ്റവും ഇളയ കുട്ടികൾ മൂന്നുപേരും ജനിച്ചത്.

അഗസ്റ്റിൻ ജോസഫിന്റെ അവശേഷിച്ച അഞ്ചുമക്കളും പാടുമായിരുന്നെങ്കിലും മൂത്തമകനായ യേശുദാസിനോട് അദ്ദേഹത്തിന് പ്രത്യേകമായൊരു വാത്സല്യമുണ്ടായിരുന്നു. യേശുദാസിന്റെ ആദ്യ ഗുരുനാഥനും അദ്ദേഹം തന്നെയായിരുന്നു. അക്കാലത്തെ പ്രമുഖ ഹിന്ദിസിനിമാഗാനങ്ങൾ അഗസ്റ്റിൻ ജോസഫ് മകന് പാടിക്കൊടുത്തു. യേശുദാസ് അവയെല്ലാം പെട്ടെന്ന് ഹൃദിസ്ഥമാക്കി. ഒരിയ്ക്കൽ ഇവരുടെ വീട്ടിലെത്തിയ അക്കാലത്തെ പ്രശസ്ത സാഹിത്യകാരൻ ജോസഫ് ചടയംമുറിയും സുഹൃത്തും അന്ന് നാലുവയസ്സ് മാത്രമുണ്ടായിരുന്ന യേശുദാസിന്റെ ഗാനം കേട്ട് അത്ഭുതസ്തബ്ധരായിപ്പോയി! കെ.എൽ. സൈഗാളിന്റെയും പങ്കജ് മല്ലിക്കിന്റെയും ഗാനങ്ങളാണ് അന്ന് യേശുദാസ് പാടിയത്. തുടർന്ന് ഇരുവരും അവനെ അനുഗ്രഹിച്ച് സ്ഥലം വിട്ടു. 1949-ൽ കൊച്ചി സെന്റ് ആൽബർട്ട് ഹൈസ്കൂൾ ഗ്രൗണ്ടിൽ വച്ച് നടന്ന ഒരു ശാസ്ത്രീയസംഗീതകച്ചേരിയിൽ ഒമ്പതുവയസ്സുകാരനായിരുന്ന യേശുദാസിനെയും അദ്ദേഹം രംഗത്തുകൂട്ടി. ഇതായിരുന്നു യേശുദാസിന്റെ അരങ്ങേറ്റവും.

1949-ൽത്തന്നെ അഗസ്റ്റിൻ ജോസഫ് ചലച്ചിത്രലോകത്തേയ്ക്കും ചുവടുവച്ചു. കേരളത്തിലെ ആദ്യ ചലച്ചിത്രസ്റ്റുഡിയോയായ ആലപ്പുഴ ഉദയാ സ്റ്റുഡിയോ നിർമ്മിച്ച 'നല്ല തങ്ക'യിലൂടെയായിരുന്നു അദ്ദേഹത്തിന്റെ സിനിമാരംഗത്തേയ്ക്കുള്ള കടന്നുവരവ്. 1949-ൽ തുടങ്ങിയെങ്കിലും 1950-ലാണ് ചിത്രം പൂർത്തിയായി തിയേറ്ററിലെത്തിയത്. അഗസ്റ്റിൻ ജോസഫ് തന്നെയാണ് ചിത്രത്തിൽ ഗാനങ്ങളാലപിച്ചതും. ഇതേ ചിത്രത്തിലൂടെയാണ് വി. ദക്ഷിണാമൂർത്തി എന്ന അതുല്യസംഗീതജ്ഞന്റെയും കടന്നുവരവ്. ദക്ഷിണാമൂർത്തി പിന്നീട് അദ്ദേഹത്തിന്റെ മകനെയും കൊച്ചുമകനെയും കൊച്ചുമകന്റെ മകളെയും പാടിച്ച് റെക്കോർഡ് സൃഷ്ടിച്ചു. പിന്നീട് വേലക്കാരൻ എന്ന ചിത്രത്തിൽ പ്രതിനായകനായും അഭിനയിച്ചെങ്കിലും ചലച്ചിത്രലോകം അഗസ്റ്റിൻ ജോസഫിന് കാര്യമായൊന്നും നൽകിയില്ല. പിന്നീട് അദ്ദേഹം വീണ്ടും നാടകലോകത്തേയ്ക്ക് തിരിഞ്ഞു. 

1957-58 കാലത്ത് അഗസ്റ്റിൻ ജോസഫ് രോഗബാധിതനായി. കടുത്ത പ്രമേഹവും രക്താതിമർദ്ദവും മറ്റുരോഗങ്ങളും അദ്ദേഹത്തെ തീർത്തും അവശനാക്കി. ഇതോടെ അദ്ദേഹം നാടകരംഗം വിട്ടു. സാമ്പത്തികമായും ഒരുപാട് പരാധീനതകൾ അദ്ദേഹം അനുഭവിച്ചു. നാടകരംഗത്തെ മുടിചൂടാമന്നനായിരുന്ന അഗസ്റ്റിൻ ജോസഫിനെ ഈ വിഷമഘട്ടത്തിൽ ആരും സഹായിച്ചില്ല. അഭിമാനിയായിരുന്ന അദ്ദേഹം ആരുടെ മുന്നിലും കൈനീട്ടിയതുമില്ല. ഇതിനെല്ലാമിടയിലും യേശുദാസിന്റെ ശിക്ഷണത്തിൽ അദ്ദേഹം ശ്രദ്ധിച്ചിരുന്നു. യേശുദാസിനെ സംഗീതം പഠിപ്പിയ്ക്കാൻ പ്രശസ്തരായ പല ഗുരുക്കന്മാരെയും അക്കാലത്ത് അദ്ദേഹം നിയമിച്ചിരുന്നു. 1958ൽ നടന്ന ആദ്യ സംസ്ഥാന സ്കൂൾ കലോത്സവത്തിൽ ശാസ്ത്രീയസംഗീതത്തിൽ ഒന്നാം സ്ഥാനം നേടിയ യേശുദാസ് അതിന്റെ ബലത്തിൽ ആ വർഷത്തെ എസ്.എസ്.എൽ.സി. കടന്നപ്പോൾ സംഗീതവഴിയിൽ തന്നെ മകനെ വിടാൻ അഗസ്റ്റിൻ ജോസഫ് തീരുമാനിച്ചു. അങ്ങനെയാണ് തൃപ്പൂണിത്തുറ ആർ.എൽ.വി. അക്കാദമിയിൽ ഗാനഭൂഷണം കോഴ്സിന് യേശുദാസ് ചേർന്നത്. ശാരീരികമായും സാമ്പത്തികമായുമുള്ള എല്ലാ പരാധീനതകൾക്കും നടുവിലും മകന്റെ കാര്യത്തിൽ അഗസ്റ്റിൻ ജോസഫ് ശ്രദ്ധ പുലർത്തിയിരുന്നു. എലിസബത്ത് ഭർത്താവിനെ രാപ്പകൽ ശുശ്രൂഷിച്ചുകൊണ്ടിരുന്നു.

യേശുദാസിനെ ചലച്ചിത്രഗാനരംഗത്തേയ്ക്ക് പാടാൻ തിരഞ്ഞെടുത്ത വാർത്ത കേട്ടപ്പോൾ എല്ലാ അവശതകളും മറന്ന് അഗസ്റ്റിൻ ജോസഫും അദ്ദേഹത്തിന്റെ കൂടെപ്പോന്നു. പിന്നീട് മകൻ പതുക്കെ ഗാനരംഗത്തേയ്ക്ക് ഉയർന്നുവരുന്നതും നാട്ടുകാർക്കിടയിൽ താരമാകുന്നതും കണ്ടപ്പോൾ ആ പിതൃമനസ്സ് ഒരായിരം സന്തോഷിച്ചു. എന്നാൽ, മകൻ എല്ലാ അതിരുകളും കടന്ന് തിളങ്ങുന്നത് കാണാൻ അദ്ദേഹത്തിനായില്ല. 1964 മദ്ധ്യത്തോടെ യേശുദാസിനോടൊപ്പം ചെന്നൈയിലേയ്ക്ക് (അന്ന് മദ്രാസ്) താമസം മാറിയ അദ്ദേഹം അവിടെവച്ച് 1965 ഫെബ്രുവരി 3-ന് തന്റെ 53ആം വയസ്സിൽ ഹൃദയാഘാതത്തെത്തുടർന്ന് അന്തരിച്ചു. ഒരു ഹൃദയാഘാതം ഉണ്ടായതിനെത്തുടർന്ന് ശസ്ത്രക്രിയ നടത്തിയതിന് തൊട്ടുപിന്നാലെ മറ്റൊരു ഹൃദയാഘാതമുണ്ടാകുകയായിരുന്നു. മൃതദേഹം ചെന്നൈ സാന്തോം സെമിത്തേരിയിൽ സംസ്കരിച്ചു. തന്റെ അച്ഛന്റെ മൃതദേഹം വിട്ടുകിട്ടാൻ ഒരുപാട് ബുദ്ധിമുട്ടിയ കഥ യേശുദാസ് പിന്നീടൊരിയ്ക്കൽ പറഞ്ഞിട്ടുണ്ട്. കാൽനൂറ്റാണ്ടിലധികം കാലം കേരളത്തിലെ നാടകരംഗം അടക്കിഭരിച്ച അഗസ്റ്റിൻ ജോസഫിന് അന്നത്തെ പ്രധാന പത്രങ്ങളിലെല്ലാം പ്രത്യേക പേജ് കൊടുത്ത് അന്ത്യാഞ്ജലികൾ അർപ്പിച്ചു.


</doc>
<doc id="348787" url="https://ml.wikipedia.org/wiki?curid=348787" title="രഞ്ജിത് ദേശായ്">
രഞ്ജിത് ദേശായ്

മഹാരാഷ്ട്രയിൽ നിന്നുള്ള ഒരു പ്രമുഖ എഴുത്തുകാരനാണ് രഞ്ജിത് ദേശായ് (Ranjit Desai). (മറാത്തി: रणजित देसाई) (1928–1992) . അദ്ദേഹത്തിന്റെ ചരിത്രനോവലുകളായ സ്വാമിയും ശ്രീമാൻ യോഗിയും വളരെ പ്രസിദ്ധിയാർജ്ജിച്ചു. അദ്ദേഹത്തിന് 1964ൽ സാഹിത്യ അക്കാദമി അവാർഡും 1973ൽ പത്മശ്രീയും, ലഭിച്ചു. 1928ൽ, മഹാരാഷ്ട്രയിലെ കോലാപ്പൂർ ജില്ലയിലെ കോവാഡിലാണ് അദ്ദേഹം ജനിച്ചത്. 

സ്വാമിയും, ശ്രീമാൻ യോഗിയും അദ്ദേഹത്തിന്റെ പ്രമുഖസൃഷ്ടികളായി കണക്കാക്കപ്പെടുന്നു. സ്വാമി എന്ന നോവലിനാണ് അദ്ദേഹത്തിനു 1964ൽ സാഹിത്യ അക്കാദമി അവാർഡു ലഭിച്ചത്.







</doc>
<doc id="348789" url="https://ml.wikipedia.org/wiki?curid=348789" title="സദാനന്ദ് ദേശ്‌മുഖ്">
സദാനന്ദ് ദേശ്‌മുഖ്

ഒരു മറാത്തി എഴുത്തുകാരനാണ് സദാനന്ദ് ദേശ്‌മുഖ് (Sadanand Deshmukh) (സദാനന്ദ് നാംദേവ് ദേശ്‌മുഖ്, മറാത്തി: सदानंद नामदेव देशमुख) . ബറൊമാസ് എന്ന നോവലിന് അദ്ദേഹത്തിനു 2004ൽ സാഹിത്യ അക്കാദമി അവാർഡു ലഭിച്ചു.


</doc>
<doc id="348795" url="https://ml.wikipedia.org/wiki?curid=348795" title="സുമതി (ചലച്ചിത്ര നടി)">
സുമതി (ചലച്ചിത്ര നടി)

മലയാള സിനിമയിലെ പഴയ ബാലതാരമായിരുന്നു സുമതി അഥവാ ബേബി സുമതി (Tamil: சுமதி) . 1964 ആഗസ്റ്റ് 19 ന് തമിഴ്നാട്ടിലെ മധുരയിൽ ജനിച്ചു. അവരുടെ മാതൃഭാക്ഷ സൌരാഷ്ട്രയാണ്. 2 വയസു മുതലാണ് സുമതി സിനിമകളിൽ അഭിനയിച്ചു തുടങ്ങുന്നത്. ബാലതാരമായി, മലയാളം, തമിഴ്, തെലുങ്ക്, കന്നട, ഹിന്ദി സിനിമകളിൽ അഭിനയിച്ചു. അച്ഛൻ ഒരു ഫോട്ടോഗ്രാഫറായിരുന്നു. സുമതിയ്ക്ക് 7 സഹോദരൻമാരും 3 സഹോദരികളുമുണ്ട്. മാസ്റ്റർ പ്രഭാകർ എന്നറിയപ്പെട്ടിരുന്ന മൂത്ത സഹോദരനാണ് ആദ്യമായി സിനിമാരംഗത്ത് എത്തിയത്. 1966 കാലഘട്ടത്തിൽ ഒരു സംവിധായകൻ തന്റെ ചിത്രത്തില് അഭിനയിക്കുന്നതിന് ഒരു ബാലതാരത്തെ അന്വേഷിച്ചു നടക്കവേയാണ് സുമതിയെ അദ്ദേഹം കണ്ടെത്തുന്നത്. ആ ചിത്രത്തിൽ ഭരത്ഗോപിയുടെ മകളായിട്ടായിരുന്നു സിനിമയിലേയ്ക്കുള്ള അരങ്ങേറ്റം. 

സുമതി അഭിനയജീവിതം ആരംഭിക്കുന്നത് ബേബി സുമതി എന്ന പേരിൽ മലയാള ചിത്രങ്ങളിലൂടെയാണ്. അനേകം മലയാള സിനിമകളിൽ ബാലതാരമായി അഭിനയിച്ചിട്ടുണ്ട്. ചില സിനിമകളിൽ ആൺകുട്ടികളുടെ വേഷത്തിലും അഭിനയിച്ചിരിക്കുന്നു. സേതുബന്ധനം പോലെയുള്ള സിനിമകളിൽ ഡബിൾ റോളുകളിലും തിളങ്ങിയിരുന്നു. അക്കാലത്തെ ബാലതാരങ്ങളിലെ സൂപ്പർ താരമായിരുന്നു ബേബി സുമതി. ബാലതാരത്തിൽ നിന്നു കാലക്രമേണ മോഡലിംഗിലേയ്ക്കും ശ്രദ്ധ ചെലുത്തിയിരുന്നു. അവർ ബാലതാരമായിരുന്നപ്പോൾ അനേകം ഫിലിംഫെയർ, നന്തി അവാർഡുകള്ക്ക് അക്കാലത്ത് അർഹയായി. മൂന്നാമത്തെ സഹോദനായ മാസ്റ്റർ പ്രഭാകർ, ഇളയ സഹോദനായ മാസ്റ്റർ കുമാറിനോടൊപ്പവും കുറേ ചിത്രങ്ങളിൽ ഒരുമിച്ചഭിനയിച്ചു. കുടുംബത്തിലെ ഒരാളല്ലെങ്കിൽ മറ്റൊരാൾ സിനിമാരംഗവുമായി ചേർന്നു പ്രവർത്തിച്ചിരുന്നു. മിക്ക ഭാഷകളിലും ബാലതാരങ്ങൾക്കുവേണ്ടി ഡബ്ബിംഗ് ആർട്ടിസ്റ്റായും പ്രവർത്തിച്ചിട്ടുണ്ട്. പ്രേംനസീർ, ജയൻ, സത്യൻ, തിക്കുറിശ്ശി, എം.ജി. രാമചന്ദ്രൻ, ശിവാജി ഗണേശൻ, ജെമിനി ഗണേശൻ, രജനീകാന്ത്, ജയലളിത, അമ്പിക, ഭാഗ്യരാജ് തുടങ്ങി പ്രശസ്തായ അക്കാലത്തെ പ്രശസ്തരായ താരങ്ങളോടൊപ്പം അഭിനയിച്ചിട്ടുണ്ട്. യുവതിയായ ശേഷം ഭാഗ്യരാജിന്റെ സുവരില്ലാത്ത ചിത്രങ്കൾ (1979) എന്ന ചിത്രത്തിൽ നായികയായി അഭിനയിച്ചു. 1989 ല് വിവാഹശേഷം അഭിനയത്തോടു വിട പറഞ്ഞ് അമേരിക്കയിൽ കുടുംബത്തോടൊപ്പം സ്ഥിരതാമസമാക്കിയിരിക്കുന്നു. നദി എന്ന സിനിമയിൽ പ്രേംനസീറനൊപ്പമുളള കഥാപാത്രമാണ് എടുത്തുപറയേണ്ടത്. ആ ചിത്രത്തിലെ അഭിനയത്തിന് നല്ല ബാലതാരത്തിനുള്ള ആദ്യ കേരള സംസ്ഥാന അവാർഡ് സുമതിയെ തേടിയെത്തി. 47 വർഷങ്ങൾക്കു ശേഷവും നദി എന്ന ചിത്രത്തിലെ -ആയിരം പാദസരങ്ങൾ കിലുങ്ങി - എന്ന ഗാനരംഗവും അതിലെ സുമതി അവതരിപ്പിച്ച കഥാപാത്രത്തെയും മലയാളികൾ നെഞ്ചോടു ചേർക്കുന്നു. മലയാളസിനിമയിൽ 1969 (നദി), 1972 (വിവിധ ചിത്രങ്ങൾ), 1977 (ശംഖുപുഷ്പം) എന്നീ വർഷങ്ങളിലായി 3 തവണ മികച്ച ബാലതാരത്തിനുള്ള സംസ്ഥാന അവാർഡു നേടുവാൻ സുമതിയ്ക്കു സാധിച്ചു.

അഭിനയിച്ച തമിഴ് ചിത്രങ്ങൾ

അഭിനയിച്ച ഹിന്ദിചിത്രങ്ങൾ
__പുതിയവിഭാഗംകണ്ണി__

</doc>
<doc id="348807" url="https://ml.wikipedia.org/wiki?curid=348807" title="ഷോളിഗാരി കുറുവായൻ">
ഷോളിഗാരി കുറുവായൻ

പശ്ചിമഘട്ടതദ്ദേശവാസിയായ ഒരു തവളയാണ് ഷോളിഗാരി കുറുവായൻ അഥവാ Sholigari Microhylid. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്.

തെക്കേ ഇന്ത്യയിലെ ബിലിഗിരിരംഗൻ മലകളിൽ നിന്നും വിവരിച്ച ഇവയ്ക്ക് ആ മലയിലും ചുറ്റും ജീവിക്കുന്ന സോളിഗ വർഗ്ഗത്തിന്റെ പേരാണ് നൽകിയിരിക്കുന്നത്. സുവോളജിക്കൽ സർവേ ഒഫ് ഇന്ത്യയിൽ സൂക്ഷിച്ചിരിക്കുന്ന മാതൃകകൾ ശേഖരിച്ചിരിക്കുന്നത് ബിലിഗിരിരംഗൻ മലയ്ക്കടുത്തുള്ള ഭാർഗവി നദിയ്ക്കരികിലെ ഡൊഡാസംബിഗേയിൽ നിന്നാണ്. (12° 27' N, 76° 11'E).

ആവാസവ്യവസ്ഥയുടെ നാശത്താൽ വംശനാശഭീഷണിയുള്ള ഈ തവളകളെ മധ്യരേഖാനിത്യഹരിതവനങ്ങളിലെ നദിക്കരികിലെ പച്ചപ്പുകളിൽ കാണാം.


</doc>
<doc id="348828" url="https://ml.wikipedia.org/wiki?curid=348828" title="ലക്ഷ്മിഭായി നാഷണൽ കോളേജ് ഓഫ് ഫിസിക്കൽ എജ്യുക്കേഷൻ">
ലക്ഷ്മിഭായി നാഷണൽ കോളേജ് ഓഫ് ഫിസിക്കൽ എജ്യുക്കേഷൻ

തിരുവനന്തപുരത്തെ കാര്യവട്ടത്ത് സ്ഥിതിചെയ്യുന്ന ഒരു കായിക വിദ്യാഭ്യാസ സ്ഥാപനമാണ് ലക്ഷ്മിഭായി നാഷണൽ കോളേജ് ഓഫ് ഫിസിക്കൽ എജ്യുക്കേഷൻ(The Lakshmibai National College of Physical Education (LNCPE)).
കേന്ദ്രസർക്കാരിന്റെ യുവജനകാര്യ സ്‌പോർട്‌സ് മന്ത്രാലയത്തിന് കീഴിൽ 1984ൽ രൂപീകരിച്ച ഉയർന്ന കായിക പരിശീലന സ്ഥാപനമായ സ്പോർട്സ് അഥോറിറ്റി ഓഫ് ഇന്ത്യ ( Sports Authority of India (SAI) ) യുടെ കീഴിലാണ് ഇത് പ്രവർത്തിക്കുന്നത്.
കേരള സർവ്വകലാശാലയിൽ അഫിലിയേറ്റ് ചെയ്തിട്ടുള്ള സ്ഥാപനത്തിൽ ബിരുദ-ബിരുദാനന്തര, ഗവേഷണ കോഴ്‌സുകൾ നടത്തുന്നുണ്ട്.
നീന്തൽ കുളം, സൈക്കിളിങ് പരിശീലനത്തിനുള്ള ട്രാക്ക്, ഹോസ്റ്റലുകൾ, സ്റ്റാഫ് കോർട്ടേഴ്‌സ്, ക്ലാസ് മുറികൾ, അഡ്മിനിസ്‌ട്രേറ്റീവ് ബ്ലോക്ക, ലാബ്, അസംബ്ലി ഹാൾ, ലൈബ്രറി, പരിശീലന ഹാളുകൾ, പ്ലേ ഗ്രൗണ്ട എന്നിവകൾ അടങ്ങിയ 50 ഏക്കർ പ്രദേശത്താണ് മനോഹരമായ ഈ കാമ്പസ് സ്ഥിതിചെയ്യുന്നത്.

1985 ഓഗസ്റ്റ് 17ന് ആദ്യ ബിപിഇ കോഴ്‌സ് തിരുവനന്തപുരം മെഡിക്കൽ കോളേജിലെ പ്രിയദർശിനി ഹാളിൽ അന്നത്തെ കേരള ഗവർണറായിരുന്ന പി രാമചന്ദ്രൻ ഉദ്ഘാടനം ചെയ്തു.
1986 ഓഗസ്റ്റ് 28ന് കാര്യവട്ടത്ത് കാമ്പസിന്റെ തറക്കല്ലിടൻ കർമ്മം രാഷ്ട്രപതിയായിരുന്ന ഗ്യാനി സെയിൽ സിങ് നിർവഹിച്ചു.


</doc>
<doc id="348837" url="https://ml.wikipedia.org/wiki?curid=348837" title="എമ്മ സ്റ്റോൺ">
എമ്മ സ്റ്റോൺ

ഒരു അമേരിക്കൻ ചലച്ചിത്ര നടിയാണ് എമിലി ജീൻ എമ്മ സ്റ്റോൺ (എമ്മ സ്റ്റോൺ). 1988 നവംബർ 6 ന് സ്കോട്ഡെയിലിൽ ജനിച്ചു. കുട്ടിയായിരിക്കമ്പോഴേ സിനിമകളിൽ അഭിനയിച്ചു തുടങ്ങിയിരുന്നു. 2000 ൽ പുറത്തിറങ്ങിയ The Wind in the Willows എന്ന ചിത്രത്തിലൂടെയാണ് ആദ്യമായി അഭിനയിച്ചു തുടങ്ങുന്നത്. ഏതാനും ടെലിവിഷന്‌ റിയാലിറ്റ ഷോകളിൽ ശ്രദ്ധേയമായ സാന്നിദ്ധ്യം ആയിരുന്നു. കൌമാര പ്രായത്തിൽ അവസരങ്ങൾ തേടി അവർ തന്റെ മാതാവിനോടൊപ്പം ലോസ് ആഞ്ചെലസിലേയ്ക്കു വന്നു. 2004 ൽ പുറത്തിറങ്ങിയ In Search of the New Partridge Family എന്ന ടെലിവിഷൻ സീരിയൽ വൻ ജനപ്രീതി നേടിയിരുന്നു. ടെലിവിഷൻ സീരിയലുകളില് അഭിനയിച്ചുകൊണ്ടിരിക്കുന്ന വേളയിൽ സൂപ്പർബാഡ് (2007) എന്ന ചിത്രത്തിൽ ഒരു ശ്രദ്ധേയമായ വേഷം ചെയ്തു. ആ ചിത്രത്തിലെ അഭിനയത്തിന് ഒരു യംഗ് ഹോളിവുഡ് അവാർഡ് എമ്മ സ്റ്റോണിനെ തേടിയെത്തി. പ്രേക്ഷകശ്രദ്ധ നേടിയ മറ്റൊരു ചിത്രമായിരുന്നു 2009 ൽ പുറത്തിറങ്ങിയ Zombieland

2010 ലെ കൌമാര പ്രായക്കാരെ ഉദ്ദേശിച്ചുള്ള ഹാസ്യ പരിപാടിയായ Easy A യിലെ അഭിനയത്തിന് BAFTA Rising Star അവാർഡിലേയ്ക്കും ഗോൾഡൻ ഗ്ലോബ് പുരസ്കാരത്തിനും നോമിനേറ്റ് ചെയ്യപ്പെട്ടു. പിന്നീട് ബോക്സ് ഓഫീസിൽ വിജയിച്ച Crazy, Stupid, Love (2011), The Help (2011) എന്നിങ്ങനെയുള്ള ഒരു കൂട്ടം വാണിജ്യ സിനിമകളിൽ അഭിനയിച്ചു. 2012 ൽ പുറത്തിറങ്ങിയ The Amazing Spider-Man എന്ന ചിത്രത്തിലും അതിന്റെ തുടർച്ചയായി 2014 ൽ ഇറങ്ങിയ ചിത്രത്തിലും Gwen Stacy എന്ന കഥാപാത്രത്തിലൂടെ അവർ ഒരു ജനപ്രിയ നായികയായി മാറി. Birdman (2014) എന്ന ചിത്രത്തിലെ അഭിനയത്തിന് നല്ല സഹനടിയ്ക്കുള്ള അക്കാദമി അവാർഡ് നോമിനേഷന് അർഹയായി. 2015 ൽ ലോകത്തിൽ ഏറ്റവും കൂടുതൽ പ്രതിഫലം വാങ്ങുന്ന നടമാരിൽ ഒരാളായിരുന്നു എമ്മ സ്റ്റോൺ. ഒരു അക്കാദമി അവാർഡ്, 2 ബ്രിട്ടീഷ് അക്കാദമി ഫിലിം അവാർഡുകൾ 2 ഗോൾഡൻ ഗ്ലോബ് അവാർഡുകൾ എന്നിവയ്ക്ക് അവർ നോമിനേറ്റ് ചെയ്യപ്പെട്ടിരുന്നു. അതുപോലെ 2 Screen Actors Guild Awards നേടിയിട്ടുണ്ട്. 2016 ൽ ലാ ലാ ലാൻഡ് എന്ന ചലച്ചിത്രത്തിലെ അഭിനയത്തിന് മികച്ച നടിക്കുള്ള അക്കാദമി പുരസ്കാരം, ബാഫ്റ്റ പുരസ്കാരം, ഗോൾഡൻ ഗ്ലോബ് അവാർഡ് എന്നിവയും സ്റ്റോൺ നേടി.


</doc>
<doc id="348850" url="https://ml.wikipedia.org/wiki?curid=348850" title="ആർച്ച് ലിനക്സ്">
ആർച്ച് ലിനക്സ്

ആർച്ച് ലിനക്സ് (അല്ലെങ്കിൽ ആർച്ച് /ɑːrtʃ/) എന്നത് x86-64 ആർക്കിറ്റക്ചറുകൾ അടിസ്ഥാനമാക്കിയുള്ള കമ്പ്യൂട്ടറുകൾക്കു വേണ്ടിയുള്ള ലിനക്സ് ഡിസ്ട്രോ ആണ്.

ആർച്ച് ലിനക്സിൽ പ്രധാനമായും അടങ്ങിയിരിക്കുന്നത് സ്വതന്ത്രവും ഓപ്പൺ സോഴ്സുമായ സോഫ്റ്റ്വെയറുകളുമാണ്, കൂടാതെ ഇത് സാമൂഹ്യ ഇടപെടലിനെ പിന്തുണയ്ക്കുന്നു.

ഡെവലപ്മെന്റ് ടീമിന്റെ ഡിസൈൻ സമീപനം KISS തത്ത്വമാണ് ("ലളിതമായി, ബാലിശമായി സൂക്ഷിക്കുക") പൊതു മാർഗ്ഗനിർദ്ദേശമായി പിന്തുടരുന്നത്. ഉപയോക്താവ് സിസ്റ്റത്തിന്റെ പ്രവർത്തനം മനസ്സിലാക്കാൻ ചില ശ്രമങ്ങൾ നടത്താൻ തയ്യാറാകും എന്നു കരുതിക്കൊണ്ട് കോഡ് കൃത്യത, മിനിമലിസം, ലാളിത്യം എന്നിവയിൽ ശ്രദ്ധ കേന്ദ്രീകരിച്ച് ഡെവെലപ്മെന്റ് നടക്കുന്നു.  ആർച്ച് ലിനക്സിൽ സോഫ്റ്റ്വെയർ പാക്കേജുകൾ ഇൻസ്റ്റാൾ ചെയ്യുാനും, നീക്കം ചെയ്യാനും, പരിഷ്കരിയ്ക്കുാനും ആർച്ച് ലിനക്സിനു് പ്രത്യേകമായി എഴുതിയ പാക്മാൻ പാക്കേജ് മാനേജർ ഉപയോഗിക്കുന്നു.

ആർച്ച് ലിനക്സ് ഒരു റോളിംഗ് റിലീസ് മോഡൽ ഉപയോഗിക്കുന്നത്, ഏറ്റവും പുതിയ ആർച്ച് സോഫ്റ്റ്വെയറിനായി ഒരു സാധാരണ സിസ്റ്റം അപ്ഡേറ്റ് മതിയാകും. ആർച്ച് സംഘം പുറത്തിറക്കുന്ന ഇൻസ്റ്റലേഷൻ ഇമേജുകൾ പ്രധാന സിസ്റ്റം ഘടകങ്ങളുടെ കാലികമായ സ്നാപ്പ്ഷോട്ടുകൾ മാത്രമാണു്.

ആർച്ച് ലിനക്സിനായി ആർച്ച് വിക്കി എന്ന പേരിൽ ഒരു ആർക്കൈവിയുടെ രൂപത്തിൽ സമഗ്രമായ ഒരു ഡോക്യുമെന്റേഷൻ ഓൺലൈനായി ലഭ്യമാണ്.

മറ്റൊരു ലളിതമായ വിതരണമായ ക്രക്സ്ൽ നിന്നും പ്രചോദനം ഉൾക്കൊണ്ട്, ജഡ് വിനറ്റ് 2002 മാർച്ചിൽ ആർച്ച് ലിനക്സ് പ്രൊജക്റ്റ് ആരംഭിച്ചു. തുടക്കത്തിൽ 32-ബിറ്റ് x86 സിപിയുകൾക്കായി മാത്രമേ പിന്തുണ ഉണ്ടായിരുന്നുള്ളൂവെങ്കിലും, പിന്നീട് x86_64 ഇൻസ്റ്റലേഷൻ ഐഎസ്ഒ 2006 ഏപ്രിലിൽ പുറത്തിറക്കി.

2007 ഒക്ടോബർ 1 വരെ വിനറ്റ് ആർച്ച് ലിനക്സിനെ നയിക്കുകയും, പദ്ധതിയുടെ നിയന്ത്രണം ആരോൺ ഗ്രിഫിനിലേക്ക് മാറ്റുകയും ചെയ്തു.

2017 ജനുവരിയിൽ i686 സിപിയുകൾക്കായുള്ള പിന്തുണയുടെ അവസാനം പ്രഖ്യാപിച്ചു. ഫെബ്രുവരി 2017യോടെ അവസാന i686 ഐ.എസ്.ഒ പുറത്തിറക്കി. 2017 നവംബറിൽ i686 പിന്തുണ പൂർണ്ണമായും പിൻവലിച്ചു.

പാക്മാൻ പതിപ്പ് 4.0.0 വരെ ആർച്ച് ലിനക്സ് പാക്കേജ് മാനേജറിനു പാക്കേജുകൾ ഡിജിറ്റൽ ഒപ്പിയാനായുള്ള പിന്തുണ ഉണ്ടായിരുന്നില്ല. ആയതിനാൽ ഡൌൺലോഡ്-ഇൻസ്റ്റാളുചെയ്യൽ പ്രോസസ്സിനിടെ പാക്കേജിന്റെ സുരക്ഷ നിർണ്ണയിക്കൽ സാധ്യമായിരുന്നില്ല. പാക്കേജ് ആധികാരികത ഉറപ്പാക്കാൻ കഴിയാതെ വരുന്നത് വഴി ക്ഷുദ്രകരമായ പാക്കേജ് മിററുകൾക്ക് ഒരു സിസ്റ്റത്തിന്റെ സുരക്ഷയെ അപഹരിക്കാനാകും. പാക്മാന് 4 മുതൽ പാക്കേജ് ഡാറ്റാബേസ് പാക്കേജുകളും ആധികാരികത ഉറപ്പാക്കാൻ സാധ്യമായിരുന്നു, ​എന്നാൽ ഇതു് സ്വതേ പ്രവർത്തന രഹിതമായിരുന്നു. 2011 നവംബറിൽ പുതിയ പാക്കേജ് ബിൽഡുകൾക്കായി പാക്കേജ് മുദ്രണം നിർബന്ധമാക്കുകയും, 2012 മാർച്ച് 21 ഓടെ എല്ലാ പാക്കേജുകളും മുദ്രവക്കപ്പെട്ടു.

റിപ്പോസിറ്ററികൾക്കു പുറമേ, റിപ്പോസിറ്ററികളിൽ ഉൾപ്പെടുത്തിയിട്ടില്ലാത്ത ചില പാക്കേജുകൾ ആർക്കൈവ് യൂസർ റിപ്പോസിറ്ററിയിൽ (എആർ) ഉൾപ്പെടുത്തിയിരിക്കുന്നു. ഉപയോക്താക്കള്ട നിർമ്മിച്ച PKGBUILD സ്ക്രിപ്റ്റുകളിലൂടെയാണ് ഇവ ലഭ്യമാക്കുന്നത്. ഈ PKGBUILD സ്ക്രിപ്റ്റുകൾ ഉറവിടത്തിൽ നിന്ന് സോഫ്റ്റ്‌വേർ നിർമ്മിച്ചെടുക്കുകയും, ഡിപൻഡൻസികൾക്കായി പരിശോധിക്കുകയും, അതത്ആർക്കിറ്റക്ചറിന് അനുയോജ്യമായി ഇൻസ്റ്റാളുചെയ്യുാൻ സഹായിക്കുകയും ചെയ്യുന്നു. വിശ്വാസയോഗ്യത ഉറപ്പു വരുത്താൻ ബുദ്ധിമുട്ടാണ് എന്നതിനാൽ, ഔറിൽ നിന്ന് PKGBUILD യാന്ത്രികമായി കണ്ടെത്തി, ഡൌൺലോഡ് ചെയ്യ്ത്, ഇൻസ്റ്റാളുചെയ്യുന്ന സോഫ്റ്റുവേറുകളൊന്നും ഒഫീഷ്യൽ റെപ്പോസിറ്ററികളിൽ ലഭ്യമല്ല.



</doc>
<doc id="348867" url="https://ml.wikipedia.org/wiki?curid=348867" title="ഷോൺ മെൻഡസ്">
ഷോൺ മെൻഡസ്

ഒരു കനേഡിയൻ ഗായകനാണ് ഷോൺ മെൻഡസ് (ജനനം ആഗസ്റ്റ് 8, 1998). പ്രശസ്തരായ ഗായകരുടെ പ്രശസ്തമായ ഗാനങ്ങൾ താൻ പാടുന്നത്  വൈനിൽ ൽ  അപ്ലോഡു ചെയ്യുകയും  അത് പുതിയ കലാകാരന്മാരെ കണ്ടത്തുന്ന മാനേജരായ ആൻഡ്രൂ ജെന്റലർ ശ്രദ്ധിക്കുകയും ചെയ്തു.ഇതോടെ ഐലന്റ് റെക്കോർഡ് കമ്പനിയുമായി കരാറിലെത്താൻ ഷോൺ മെൻഡസിനു സാധിച്ചു.തുടർന്ന് തന്റെ ആദ്യ ആൽബമായ "ഹാൻഡ്റിട്ടൺ" പുറത്തിറക്കി.ഇതിലെ "സ്റ്റിച്ചസ്" എന്ന ഗാനം വലിയ വിജയമായിരുന്നു.


</doc>
<doc id="348878" url="https://ml.wikipedia.org/wiki?curid=348878" title="അജയ് മണിക്‌റാവു ഖാൻവിൽകർ">
അജയ് മണിക്‌റാവു ഖാൻവിൽകർ

ഇന്ത്യൻ സുപ്രീംകോടതിയിലെ ഒരു ജഡ്ജിയാണ് അജയ് മണിക്‌റാവു ഖാൻവിൽകർ എന്ന എഎം ഖാൻവിൽകർ. നേരത്തെ മധ്യപ്രദേശ് ഹൈക്കോടതിയിലെ ചീഫ് ജസ്റ്റിസായിരുന്നു.

1982 ഫെബ്രുവരി 10 അഭിഭാഷകനായി എന്റോൾ ചെയ്തു. കീഴ്‌ക്കോടതികളിൽ സിവിൽ, ക്രിമിനൽ , ഭരണഘടനാപരമായ വിഷയങ്ങളിൽ പ്രാക്ടീസ് ചെയ്തു. ബോംബെയിലെ ഹൈക്കോടതി, ട്രൈബ്യൂണലുകൾ എന്നിവയിൽ അപ്പീൽ, ഒറിജിനൽ ഭാഗത്തും ഹാജരായി. 
1984 ജൂലൈ മുതൽ ഇന്ത്യൻ സുപ്രീംകോടതിയിൽ പ്രാക്ടീസ് ചെയ്യൻ ആരംഭിച്ചു. 2000 മാർച്ച് 29ന് ബോംബെ ഹൈക്കോടതിയിൽ അഡീഷണൽ ജഡ്ജായി നിയമിതനായി. 2002 ഏപ്രിൽ എട്ടിന് അവിടെ സ്ഥിരം ജഡ്ജായി അധികാരമേറ്റു. 

2013 ഏപ്രിൽ നാലിന് ഹിമാചൽപ്രദേശ് ഹൈക്കോടതിയിൽ ചീഫ് ജസ്റ്റിസായി നിയമിതനായി. അതിന് ശേഷം 2013 നവംബർ 24ന് മധ്യപ്രദേശ് ഹൈക്കോടതിയിൽ ചീഫ് ജസ്റ്റിസായി നിയമിതനായി. 
2016 മെയ് 13ന് സുപ്രീംകോടതി ജഡ്ജിയായി ഉദ്യോഗകയറ്റം ലഭിച്ചു.


</doc>
<doc id="348898" url="https://ml.wikipedia.org/wiki?curid=348898" title="1960 സമ്മർ ഒളിംപിക്സിൽ ഇന്ത്യ">
1960 സമ്മർ ഒളിംപിക്സിൽ ഇന്ത്യ



Three shooters represented India in 1960.



Men's High Jump

പുരുഷന്മാർ

പുരുഷന്മാരുടെ 110 മീറ്റർ ഹർഡിൽസ്

പുരുഷന്മാരുടെ 5000 മീറ്റർ'

പുഥുഷന്മാരുടെ ലോങ്ജമ്പ്



</doc>
<doc id="348906" url="https://ml.wikipedia.org/wiki?curid=348906" title="ആനമല ബലൂൺതവള">
ആനമല ബലൂൺതവള

പശ്ചിമഘട്ടതദ്ദേശവാസിയായ ഒരു തവളയാണ് ആനമല ബലൂതവള അഥവാ Anamalai Balloon Frog (Anamalai Balloon Frog, Anamalai dot frog, Anamalai ramanella, or reddish-brown microhylid frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വസ്തുതകൾ അപര്യാപ്തമായ സ്പീഷിസുകൾ എന്നാണ്. കോയമ്പത്തൂർ ജില്ലയിലെ ആനമലയുഏ താഴ്‌വാരത്തുനിന്നും ഇതിനെ കണ്ടെത്തിയ ഏക സ്പെസിമൻ നഷ്ടപ്പെടുകയുണ്ടായി. 2010 വരെ ഈ സ്പീഷിസിന്റെ അവസ്ഥയെപ്പറ്റി അറിവുണ്ടാകാതിരിക്കുകയും, 2010 ൽ പറമ്പിക്കുളം ദേശീയോദ്യാനത്തിൽ വച്ച് കണ്ടെത്തുകയും ചെയ്തു. മുൻപ് 1937 -ൽ റാവു ഒരേ ഒരു തവണ ഇതിനെ കണ്ടെത്റ്റിയ റീപ്പോർട്ടേ ഉണ്ടായിരുന്നുള്ളൂ. 

എസ്. പി. വിജയകുമാർ, അനിൽ സക്കറിയ, ഡേവിഡ് രാജു, എസ്. ഡി. ബിജു എന്നിവർ പറമ്പിഒക്കുളത്തു പല സ്ഥലങ്ങളിലും ഈ തവളയെ കണ്ടെത്തിയിട്ടുണ്ട്.




</doc>
<doc id="348909" url="https://ml.wikipedia.org/wiki?curid=348909" title="ബലൂൺ തവള">
ബലൂൺ തവള

ഇന്ത്യ, നേപ്പാൾ, ബംഗ്ലാദേശ് എന്നിവിടങ്ങളിൽ കാണുന്ന ഒരു തവളയാണ് ബലൂൺ തവള. Indian globular frog, Indian balloon frog, grey balloon frog, greater balloon frog എന്നെല്ലാം പേരുകളുണ്ട്. . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്. പശ്ചിമഘട്ടത്തിൽ നിന്നും ശേഖരിച്ചവ പുതിയൊരു സ്പീഷിസ് ആവാൻ സാധ്യതയുണ്ടെന്ന് പറയപ്പെടുന്നു. 

തടിച്ചിരിക്കുന്ന ഈ തവള ഇതിന്റെ ബന്ധുവായ വെണ്ണക്കൽ ബലൂൺ തവളയേക്കാൾ തടിയുള്ളതാണ്. മൂക്കു മുതൽ പിൻഭാഗം വരെ നീളമുണ്ട്. കാടുകളിലും കൃഷിയിടങ്ങളിലും കണ്ടുവരുന്നു.


</doc>
<doc id="348914" url="https://ml.wikipedia.org/wiki?curid=348914" title="ആപേക്ഷിക സാന്ദ്രത">
ആപേക്ഷിക സാന്ദ്രത

ഒരു വസ്തുവിന്റെ സാന്ദ്രത, മറ്റൊരു വസ്തുവിന്റെ സാന്ദ്രതയുമായുള്ള അനുപാതത്തിനെയാണ് ആപേക്ഷിക സാന്ദ്രത (Specific gravity) എന്നു പറയുന്നത്. മറ്റൊരു തരത്തിൽ വ്യാഖ്യാനിക്കാത്ത പക്ഷം സാധാരണ ആപേക്ഷിക സാന്ദ്രത വെള്ളത്തിന്റെ സാന്ദ്രതയുമായി ചേർത്താണ് നിർവചിച്ചിട്ടുള്ളത്.


</doc>
<doc id="348917" url="https://ml.wikipedia.org/wiki?curid=348917" title="ചോല ബലൂൺ തവള">
ചോല ബലൂൺ തവള

കേരളതദ്ദേശവാസിയായ ഒരു തവളയാണ് ചോല ബലൂൺ തവള അഥവാ Jerdon’s Balloon Frog. -Jerdon's Narrow-mouthed Frog . ഐ യു സി എൻ പട്ടികപ്രകാരമുള്ള പരിപാലന സ്ഥിതി സംരക്ഷണം ആവശ്യമുള്ള ജീവിവർഗ്ഗങ്ങൾ എന്നാണ്.


</doc>
<doc id="348923" url="https://ml.wikipedia.org/wiki?curid=348923" title="വെണ്ണക്കൽ ബലൂൺ തവള">
വെണ്ണക്കൽ ബലൂൺ തവള

പാകിസ്താൻ, ഇന്ത്യ, നേപ്പാൾ, ശ്രീലങ്ക എന്നിവിടങ്ങളിൽ കാണുന്ന ഒരു തവളയാണ് വെണ്ണക്കൽ ബലൂൺ തവള അഥവാ indistinct frog, marbled balloon frog, lesser balloon frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്.

താരതമ്യേന ചെറിയ തലയുള്ള ഇവയ്ക്ക് മൂക്കുമുതൽ പിൻഭാഗം വരെ നീളമുണ്ട്. രൂപാന്തരം പ്രാപിച്ച ശേഷം പ്രധാനമായും ഉറുമ്പുകളെയും ചിതലുകളെയുമാണ് ഇവ ആഹരിക്കുന്നത്, അതിനാലാവണം ഇവയ്ക്ക് പല്ലുകൾ ഇല്ല. നാവുകൊണ്ടാണ് ഇരതേടൽ. 

കാടുകളിലും കൃഷിസ്ഥലത്തും സമതലങ്ങളിലും തോട്ടങ്ങളിലുമെല്ലാം കണ്ടുവരുന്ന ഇവ സ്വയം മണ്ണിനടിയിൽ പോകാറുണ്ട്. മഴക്കാലമല്ലാത്ത സമയം വളർച്ചയെത്തിയ ഈ തവളകൾ മണ്ണിനടിയിൽ തെന്ന് ജീവിക്കുന്നു. മഴക്കാലത്ത് ചിതലുകൾ ഉയർന്നുവരുമ്പോഴാണ് ഇര തേടൽ. ആൺതവളകൾ പാടങ്ങളുടെ കരയിൽ മഴക്കാലത്ത് ഇണയെ ആകർഷിക്കാൻ ഒച്ചയുണ്ടാക്കുന്നു. മുട്ടകൾ വെള്ളത്തിൽ പൊങ്ങിക്കിടക്കുകയാണു ചെയ്യുന്നത്.


</doc>
<doc id="348927" url="https://ml.wikipedia.org/wiki?curid=348927" title="മലബാർ ബലൂൺ തവള">
മലബാർ ബലൂൺ തവള

പശ്ചിമഘട്ടതദ്ദേശവാസിയായ ഒരു തവളയാണ് മലബാർ ബലൂൺ തവള അഥവാ Malabar Balloon Frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്. ഇവ മരപ്പൊത്തുകളിൽ ശേഖരിക്കപ്പെടുന്ന വെള്ളത്തിലാണ് മുട്ടയിടുന്നത്. ആണുങ്ങളുടെ ഇണയെ ആകർഷിക്കാനുള്ള വിളികൾ 0.38 സെക്കന്റ് ദൈർഘ്യമുള്ള 30 പൾസുകളാണ്. ഇവയുടെ ആവൃത്തി 0.6 മുതൽ 1.1 കിലോഹെർട്‌സ് വരെയാണ്. ഓരോ മൂന്നു സെക്കന്റുകൂടുമ്പോഴും ഈ ശബ്ദമുണ്ടാക്കുന്നു.


</doc>
<doc id="348928" url="https://ml.wikipedia.org/wiki?curid=348928" title="ജനത ഗാരേജ്">
ജനത ഗാരേജ്

മോഹൻലാൽ, എൻ.ടി. രാമറാവു ജൂനിയർ എന്നിവരെ പ്രധാന കഥാപാത്രങ്ങളാക്കി കൊരടാല ശിവ സംവിധാനം ചെയ്ത് 2016 സെപ്തംബറിൽ പുറത്തിറങ്ങിയ തെലുഗു ചലച്ചിത്രമാണ് ജനതാ ഗാരേജ്.സാമന്ത റൂത്ത് പ്രഭു, നിത്യ മേനോൻ എന്നിവരാണ് ഈ ചിത്രത്തിലെ നായികമാർ. ദേവയാനി , സച്ചിൻ ഖേദ്കർ, റഹ്‌മാൻ, ഉണ്ണി മുകുന്ദൻ, സിത്താര തുടങ്ങി ഒരു വൻ താരനിര തന്നെ ഈ ചിത്രത്തിലുണ്ട്. ദേവിശ്രീ പ്രസാദ് ആണ് സംഗീതം. 2016 സെപ്തംബർ ഒന്നിനു ജനതാ ഗാരേജ് പ്രദർശനത്തിനെത്തി. ചിത്രത്തിന്റെ ഡബ്ബ് ചെയ്ത് മലയാളം പതിപ്പും അന്നുതന്നെ പ്രദർശനത്തിനെത്തി.





</doc>
<doc id="348931" url="https://ml.wikipedia.org/wiki?curid=348931" title="വർണ്ണ ബലൂൺ തവള">
വർണ്ണ ബലൂൺ തവള

ഇന്ത്യയിലും ശ്രീലങ്കയിലും കണ്ടുവരുന്ന ഒരു തവളയാണ് വർണ്ണ ബലൂൺ തവള അഥവാ Variegated Balloon Frog. termite nest frog, variable ramanella or white-bellied pug snout frog .. ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്. വലിപ്പം തീരെക്കുറഞ്ഞ ഇവ മൺസൂൺ കാലത്ത് പ്രധാനമായി കാണുന്ന ഇവ അക്കാലത്ത് വീടുകളിൽ കയറി വരും. ഉപ്പുവെള്ളത്തെ സഹിക്കാൻ കഴിവുള്ള ഇവ വരണ്ട പ്രദേശങ്ങളിലും കണ്ടുവരുന്നു. വലിയ കറുത്ത തേളുകളോടൊപ്പംവും ഇവയെ കാണാറുണ്ട്.


</doc>
<doc id="348935" url="https://ml.wikipedia.org/wiki?curid=348935" title="ഏഷ്യൻ അത്‌ലറ്റിക്‌സ് അസോസിയേഷൻ">
ഏഷ്യൻ അത്‌ലറ്റിക്‌സ് അസോസിയേഷൻ

ഏഷ്യൻ ഭൂഖണ്ഡത്തിലെ കായിക മത്സരങ്ങളെ നിയന്ത്രിക്കുന്ന ഒരു ഉന്നത സമിതിയാണ് ഏഷ്യൻ അത്‌ലറ്റിക്‌സ് അസോസിയേഷൻ-(AAA) എഎഎ എന്നാണ് ഇതിന്റെ ചുരുക്ക പേര്.

സിംഗപ്പൂരാണ് ഇതിന്റെ ആസ്ഥാനം സ്ഥിതിചെയ്യുന്നത്. ഏഷ്യൻ ചാംപ്യൻഷിപ്പ്‌സ് ഇൻ അത്‌ലറ്റിക്‌സും ഭൂഖണ്ഡത്തിലെ മറ്റു മത്സരങ്ങളും സംഘടിപ്പിക്കുന്നത് അസോസിയേഷനാണ്.

ഖത്തർ സ്വദേശിയായ ദഹ് ലാൻ ജുമാൻ അൽ ഹമദ് ആണ് എഎഎയുടെ നിലവിലെ പ്രസിഡന്റ്. 2013ലാണ് ഇദ്ദേഹം തിരഞ്ഞെടുക്കപ്പെട്ടത്. 2000 മുതൽ 2013 വരെ ഇന്ത്യയിൽ നിന്നുള്ള സുരേഷ് കൽമാഡിയായിരുന്ന പ്രസിഡന്റ്.

ഏഷ്യൻ അത്‌ലറ്റിക്‌സ് അസോസിയേഷൻ നടത്തുന്ന മത്സരങ്ങൾ താഴെ:-



</doc>
<doc id="348943" url="https://ml.wikipedia.org/wiki?curid=348943" title="നിര">
നിര

ജീവശാസ്ത്ര വർഗ്ഗീകരണത്തിൽ, നിര (order) () എന്നത് ക്ലാസ്സിനും കുടുംബത്തിനും ഇടയിലുള്ള ഒരു വർഗ്ഗീകരണ റാങ്ക് ആണ്.



</doc>
<doc id="348957" url="https://ml.wikipedia.org/wiki?curid=348957" title="മുള്ളൻ രാത്തവള">
മുള്ളൻ രാത്തവള

കേരളതദ്ദേശവാസിയായ ഒരു തവളയാണ് മുള്ളൻ രാത്തവള അഥവാ Spinular Night Frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. പാലക്കാട് ജില്ലയിലെ ഇതിന്റെ ടൈപ് പ്രദേശത്തുനിന്നു മാത്രമാണ് ഇവയെ കണ്ടെത്തിയിട്ടുള്ളത്. 2011 സെപ്തംബറിൽ നിക്‌ടിബാട്രാക്കസ് ജനുസിൽ കണ്ടെത്തിയ 12 സ്പീഷിസുകളിൽ ഒന്നാണ് ഇതും. 


</doc>
<doc id="348972" url="https://ml.wikipedia.org/wiki?curid=348972" title="ഒളിംപിക്സിലെ ഇന്ത്യൻ പതാകാവാഹകരുടെ പട്ടിക">
ഒളിംപിക്സിലെ ഇന്ത്യൻ പതാകാവാഹകരുടെ പട്ടിക


</doc>
<doc id="348977" url="https://ml.wikipedia.org/wiki?curid=348977" title="അലിസി രാത്തവള">
അലിസി രാത്തവള

പശ്ചിമഘട്ടതദ്ദേശവാസിയായ ഒരു തവളയാണ് അലിസി രാത്തവള അഥവാ Aliciae's Night Frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്. പൊന്മുടിയിലും അതിരിമലയിലും കാണുന്ന ഇവ നദീതീരങ്ങളിലും കാടുകളിലുമാണ് വസിക്കുനത്. ചെറിയതോതിലുള്ള ആവാസവ്യവസ്ഥയിലുള്ള മാറ്റങ്ങളെ അതിജീവിക്കാൻ കഴിവുള്ളതാണ്. 


</doc>
<doc id="348980" url="https://ml.wikipedia.org/wiki?curid=348980" title="റോബർട്ട് എഫ് ഇംഗർ">
റോബർട്ട് എഫ് ഇംഗർ

അമേരിക്കക്കാരനായ ഒരു തവളശാസ്ത്രജ്ഞനാണ് റോബർട്ട് എഫ് ഇംഗർ (Robert Frederick Inger). ജനനം (സെപ്തംബർ 10, 1920 മിസ്സൗറിയിലെ, സെന്റ് ലൂയിസിൽ


</doc>
<doc id="348982" url="https://ml.wikipedia.org/wiki?curid=348982" title="മാരിയപ്പൻ തങ്കവേലു">
മാരിയപ്പൻ തങ്കവേലു

ഇന്ത്യയിലെ ഒരു പാരാലിമ്പിക്‌സ് കായിക താരമാണ് മാരിയപ്പൻ തങ്കവേലു.
2016ൽ ബ്രസീലിലെ റിയോ ഡി ജനേറിയോയിൽ നടന്ന ടി-42 ഗാറ്റഗറിയിൽ പുരുഷൻമാരുടെ ഹൈജംപിൽ ഇദ്ദേഹം സ്വർണ്ണം നേടി. 2004ന് ശേഷം ഇന്ത്യയിലെ ആദ്യ പാരലിമ്പിക്‌സ് സ്വർണ്ണ മെഡൽ ജേതാവാണ് മാരിയപ്പൻ
തമിഴ്‌നാട്ടിലെ സേലം ജില്ലയിലെ പെരിയവടഗാമ്പടിയിൽ 1995 ജൂൺ 28ന് ജനനം.
അഞ്ചാം വയസ്സിൽ ഉണ്ടായ ഒരു ബസ്സപകടത്തിൽ വലതു കാലിന്റെ മുട്ടിന് താഴെ തകർന്നു. പച്ചക്കറി കച്ചവടക്കാരിയായ സരോജയുടെ അഞ്ചുമക്കളിൽ ഒരാളാണ് മാരിയപ്പൻ
2015ൽ എവിഎസ് കോളേജ് ഓഫ് ആർട്‌സ് ആൻഡ് സയൻസ് കോളേജിൽ നിന്ന് ബിസിനസ് അഡ്മിനിസ്‌ട്രേഷനിൽ ബിരുദം നേടി.

2016ൽ ടുണീഷ്യയിൽ നടന്ന ഐപിസി ഗ്രാൻഡ് പ്രിക്‌സിൽ 1.78 മീറ്റർ ചാടിയാണ് റിയോയിലേക്ക് യോഗ്യത നേടിയത്. റിയോ പാരാലമ്പിക്‌സിൽ യോഗ്യത നേടാൻ വേണ്ടിയിരുന്നത് 1.60 മീറ്റർ ആയിരുന്നു.
പാരാലമ്പിക്‌സിൽ ഇന്ത്യ നേടുന്ന മൂന്നാമത്തെ വ്യക്തിഗത സ്വർണമാണ് തങ്കവേലുവിന്റെത്.
1972 ൽ മുരളികാന്ത് പേട്കർ നീന്തലിലും 2004 ൽ ദേവേന്ദ്ര ഝഹ്‌റായ് ജാവലിൻ ത്രോയിലുമാണ് ഇന്ത്യക്കായി സ്വർണം നേടിയത്

തങ്കവേലുവിന്റെ കായിക ജീവിതത്തിലെ വഴിത്തിരിവായിരുന്നു കോച്ച് സത്യനാരായണ. 2013 ൽ നടന്ന ദേശീയ പാര-അത്‌ലറ്റിക് മീറ്റിലാണ് സത്യനാരായണ തങ്കവേലുവിനെ കാണുന്നത്. 2015 ൽ സത്യനാരായണ തങ്കവേലുവിനെ വിളിച്ചു, അവനെ പരിശീലിപ്പിക്കാനുള്ള താതപര്യം പ്രകടിപ്പിക്കുകയും ബെംഗളൂരുവിലേക്ക് വരാൻ ആവശ്യപ്പെടുകയും ചെയ്തു. സത്യനാരായണയുടെ കീഴിൽ തങ്കവേലുവിലെ കായികതാരം ലോകനിലവാരത്തിലേക്ക് വളരുകയായിരുന്നു.


മാരിയപ്പൻ തങ്കവേലുവിന് ലഭിച്ച പാരിതോഷിക സഖ്യയിൽ നിന്ന് 30 ലക്ഷം അദ്ദേഹം പഠിച്ച സർക്കാർ സ്‌കൂളിന് സംഭാവന ചെയ്തു.


</doc>
<doc id="348983" url="https://ml.wikipedia.org/wiki?curid=348983" title="ജൊഹാൻ ജേക്കബ് വൺ ചുഡി">
ജൊഹാൻ ജേക്കബ് വൺ ചുഡി

സ്വിറ്റ്‌സർലാന്റുകാരനായ ഒരു പ്രകൃതിചരിത്രകാരനും പര്യവേഷകനും നയതന്ത്രജ്ഞനും ആയിരുന്നു ജൊഹാൻ ജേക്കബ് വൺ ചുഡി (Johann Jakob von Tschudi). (25 ജൂലൈ 1818 – 8 ഒക്ടോബർ 1889).

1838 -ൽ പെറുവിലേക്കു പോയ അദ്ദേഹം പിന്നീട് അഞ്ചുവർഷം ആൻഡീസിലെ ചെടികൾ ശേഖരിക്കുകയും അവയെക്കുറിച്ചു പഠിക്കുകയും ചെയ്തു. 1857 ലും 1859 ലും ബ്രസീലും തെക്കേ അമേരിക്കയിലെ മറ്റു രാജ്യങ്ങളും സന്ദർശിക്കുകയും ചെയ്തു. 1860 -ൽ സ്വിസ്‌സർലാന്റിന്റെ ബ്രസീൽ അംബാസഡർ ആയ അദ്ദേഹം 1868 വരെ അവിടെ തുടരുകയും അവിടെയുള്ള ചെടികളെപ്പറ്റി പഠിക്കുകയും ചെയ്തു.


</doc>
<doc id="348988" url="https://ml.wikipedia.org/wiki?curid=348988" title="ആലിയ ഷൌക്കത്ത്">
ആലിയ ഷൌക്കത്ത്

ആലിയ ഷൌക്കത്ത് ഒരു അമേരിക്കൻ സിനിമാ സീരിയൽ താരം ആണ്. 1989 ഏപ്രിൽ 18 ന് കാലിഫോർണിയയിൽ ജനിച്ചു. 1999 ൽ ചെറിയ വേഷങ്ങളിലുടെ സിനിമയിൽ പ്രവേശിച്ചു. Fox/Netflix ടെലിവിഷൻ സീരിയലായ "Arrested Development" (2003–2006; 2013 മുതൽ ഇതുവരെ) ലെ Maeby Fünke എന്ന് കഥാപാത്രം പ്രേക്ഷകപ്രീതി നേടിയ കഥാപാത്രമാണ്. പിന്നീട് 2015 ൽ പുറത്തിറങ്ങിയ ബീഭത്സ-ഹാസ്യചിത്രമായ "The Final Girls" എന്ന ചിത്രത്തിൽ Gertie Michaels എന്ന വളരെ ശ്രദ്ധേയമായ ഒരു കഥാപാത്രത്തെ അവതരിപ്പിച്ചു. 2015 ൽത്തന്നെ പുറത്തിറങ്ങിയ ഗ്രീൻ റൂം എന്ന ചിത്രത്തലെ അഭിനയവും പ്രേക്ഷക ശ്രദ്ധ നേടിയിരുന്നു.

ആലിയ ഷൌക്കത്ത് കാലിഫോർണിയയിലെ റിവർസൈഡ് എന്ന സ്ഥലത്ത് ഒരു നടനായ റ്റോണി ഷൌക്കത്തിന്റെയും ദിനയുടെയും മകളായി ജനിച്ചു. ചെറുപ്പകാലം കഴിച്ചുകൂട്ടിയത് Palm Springs എന്ന സ്ഥലത്തായിരുന്നു. ഷൌക്കത്തിന് രണ്ടു സഹോദരന്മാരുമുണ്ട്. ആലിയ ഷൌക്കത്തിന്റെ അച്ഛൻ ഇറാക്കിലെ ബാഗ്ദാദിൽ നിന്നുമുള്ള അറബ് വംശജൻ ആണ്. അമ്മ നോർവിജിയൻ-ഐറിഷ്-ഇറ്റാലിയൻ വംശപരമ്പരയുമാണ്. അഭിനയിക്കാത്ത അവസരങ്ങളിൽ പെയിന്റിംഗാണ് അവരുടെ ഇഷ്ടവിഷയം.  

"Arrested Development" എന്ന ടെലിവിഷന് പരമ്പരയുടെ തുടക്കം മുതൽ Maeby Fünke എന്ന കഥാപാത്രത്തെ അവതിരിപ്പിച്ചു വരുന്നു. 1999 മുതല് 2016 വരെ അനേകം സിനിമകളിലും ടെലിവിഷൻ പരമ്പരകളിലും കഥാപാത്രങ്ങളെ അവതരിപ്പിച്ച് അഭിനയരംഗത്ത് തന്റേതായ വ്യക്തിമുദ്ര പതിപ്പിച്ചിട്ടുണ്ട്.


</doc>
<doc id="348990" url="https://ml.wikipedia.org/wiki?curid=348990" title="ആനമല രാത്തവള">
ആനമല രാത്തവള

പശ്ചിമഘട്ടതദ്ദേശവാസിയായ ഒരു തവളയാണ് ആനമല രാത്തവള അഥവാ Anamallai Night Frog. . ഐ യു സി എൻ പട്ടികപ്രകാരമുള്ള പരിപാലന സ്ഥിതി വേണ്ടത്ര പഠനം നടക്കാത്ത ജീവിവർഗ്ഗങ്ങൾ എന്നാണ്. ഇതിന്റെ ടൈപ് ലൊകാലിറ്റിയായ വാൽപ്പാറ നിന്നും മാത്രമാണ് ഇതിനെ കണ്ടിട്ടുള്ളൂ. ബെടോം രാത്തവള തന്നെയാണ് ഇതെന്നാണ് വളരെക്കാലം കരുതിയിരുന്നത്. മൂക്കുമുതൽ വാലുവരെ ആകെ മാത്രം നീളമുള്ള ഒരു ചെറിയ തവളയാണ് ഇത്. ഒരു ചെറു അരുവിയുടെ തീരത്തുള്ള ചതുപ്പിൽ നിന്നാണ് ഇതിനെ ശേഖരിച്ചത്.


</doc>
<doc id="348994" url="https://ml.wikipedia.org/wiki?curid=348994" title="ബെടോം രാത്തവള">
ബെടോം രാത്തവള

പശ്ചിമഘട്ടതദ്ദേശവാസിയായ ഒരു തവളയാണ് ബെടോം രാത്തവള അഥവാ Beddome’s Night Frog (Pygmy Wrinkled Frog). . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ ഭീഷണി നേരിടുന്ന ജീവികൾ എന്നാണ്. ബെഡോമിന്റെ (1830-1911) ബഹുമാനാർത്ഥമാണ് സ്പീഷിസിന് ആ പേര് നൽകിയിരിക്കുന്നത്. നിത്യഹരിത-അർദ്ധനിത്യഹരിതവനങ്ങളിൽ കരിയിലകളുടെയും പാറകളുടെയും മരക്കഷണങ്ങളുടെയും ഇടയിലാണ് ഇവയെ കാണുന്നത്. പ്രധാനമായും രാത്രിയിൽ ടിങ്ക്, ടിങ്ക് എന്നാണ് ഇവ ശബ്‌ദമുണ്ടാക്കുന്നത്. 


</doc>
<doc id="348999" url="https://ml.wikipedia.org/wiki?curid=348999" title="ഇടവ ബഷീർ">
ഇടവ ബഷീർ

മലയാള ചലച്ചിത്ര ഗായകനും ഗാനമേളകളുടെ സംഘാടകനുമാണ് ഇടവ ബഷീർ. അക്കോർഡിയൻ തുടങ്ങിയ ആധുനിക ഉപകരണങ്ങൾ ഗാനമേളകളിൽ ആദ്യമായി അവതരിപ്പിച്ചു. 
തിരുവനന്തപുരം ജില്ലയിലെ ഇടവ ഗ്രാമത്തിൽ ജനിച്ചു. കൊല്ലം ക്രിസ്തുരാജ് ഹൈസ്കൂളിൽ പഠിച്ചു. കോടമ്പള്ളി ഗോപാലപിള്ള, രത്നാകരൻ ഭാഗവതർ, വെച്ചൂർ ഹരിഹര സുബ്രഹ്മണ്യം തുടങ്ങിയവരുടെ പക്കൽ നിന്നും ശാസ്ത്രീയ സംഗീതം അഭ്യസിച്ചു. മ്യൂസിക് കോളേജിൽ നിന്നും ഗാനഭൂഷണം പൂർത്തിയാക്കി. വർക്കലയിൽ സംഗീതാലായ എന്ന ഒരു ഗാനമേള ട്രൂപ്പ് ആരംഭിച്ചു. അക്കോർഡിയൻ തുടങ്ങിയ ഉപകരണങ്ങൾ ഗാനമേളകളിൽ അവതരിപ്പിച്ചു. യമഹയുടെ സിന്തസൈസർ, മിക്സർ, എക്കോ, റോളണ്ട് എന്ന കമ്പനിയുടെ സി ആർ 78 കമ്പോസർ, ജുപ്പിറ്റർ 4 എന്നിവയൊക്കെ ആദ്യമായി ഗാനമേള വേദികളിൽ എത്തിച്ചത് ബഷീർ ആയിരുന്നു.

ഓൾ കേരള മ്യുസീഷ്യൻസ് & ടെക്നീഷ്യൻസ് വെൽഫെയർ അസോസിയേഷൻ സംസ്ഥാന പ്രസിഡന്റാണ്. 

എസ്.ജാനകിക്കൊപ്പം പാടിയ 'വീണവായിക്കുമെൻ വിരൽത്തുമ്പിലെ..' എന്ന് തുടുങ്ങുന്ന ഗാനമാണ് ബഷീറിന്റെ ആദ്യ ചലച്ചിത്ര ഗാനം. കെ.ജെ. ജോയിയുടെ സംഗീത സംവിധാനത്തിൽ വാണി ജയറാമുമൊത്ത് പാടിയ 'ആഴിത്തിരമാലകൾ അഴകിന്റെ മാലകൾ..' എന്ന ഗാനം അക്കാലത്തെ ഹിറ്റായിരുന്നു. രഘുവംശം എന്ന ചിത്രത്തിൽ എ.ടി. ഉമ്മറിന്റെ സംഗീത സംവിധാനത്തിൽ ആദ്യ ചലച്ചിത്ര ഗാനം പാടി. 


</doc>
<doc id="349001" url="https://ml.wikipedia.org/wiki?curid=349001" title="രാത്തവള">
രാത്തവള

ഇന്ത്യയിലെയും ശ്രീലങ്കയിലെയും പശ്ചിമഘട്ടത്തിൽ കാണപ്പെടുന്ന തവളകളുടെ ഒരു ചെറിയ കുടുംബമാണ് രാത്തവള (Nyctibatrachidae). ഈയടുത്താണ് ഇവയെ ഒരു കുടുംബമായി വേർതിരിച്ചത്.

ഈ കുടുംബത്തിൽ രണ്ടു ജനുസുകളാണ് ഉള്ളത്

നിത്യഹരിതവനങ്ങളിലെ മലമ്പ്രദേശങ്ങളിലെ നദിക്കരയിൽ ആണ് ഇവയെ കാണാറുള്ളത്.


</doc>
<doc id="349004" url="https://ml.wikipedia.org/wiki?curid=349004" title="എമിലിയ ക്ലാർക്ക്">
എമിലിയ ക്ലാർക്ക്

ഒരു ബ്രിട്ടീഷ് ചലച്ചിത്ര നടിയായ എമിലിയ ക്ലാർക്ക് (Emilia Clarke) 1986 ഒക്ടോബർ 23 ന് ലണ്ടനിൽ ജനിച്ചു. എച്ച് ബി ഒ ടെലിവിഷൻ പരമ്പരയായ "ഗെയിം ഓഫ് ത്രോൺസ്" ലെ ഡെനേറിസ് ടാർഗേറിയൻ എന്ന കഥാപാത്രം എമിലിയയെ ലോകപ്രശസ്തയാക്കി. ഇതിലെ അഭിനയത്തിന് 2013, 2015 2016 ആണ്ടുകളിൽ മികച്ച സഹനടിയ്ക്കുള്ള എമ്മി അവാർഡ് നോമിനേഷനുകൾക്ക് അർഹയായി. 2015 ൽ പുറത്തിറങ്ങിയ "ടെർമിനേറ്റർ ജെനസിസ്" എന്ന ചിത്രത്തിലെ സേറ കോണർ എന്ന കഥാപാത്രത്തെ അവതരിപ്പിച്ചത് എമിലിയ ആണ്. 2016ൽ പുറത്തിറങ്ങിയ കാല്പനിക പ്രണയചിത്രമായ "മി ബിഫോർ യു" എന്ന ചിത്രത്തിലെ നായികാ കഥാപാത്രമായ ലൂയിസയെ എമിലിയ അവതരിപ്പിച്ചു. ജോജോ മോയസിന്റെ ഇതേ പേരിലുള്ള നോവലിന്റെ ചലച്ചിത്രാവിഷ്കാരമായിരുന്നു ഈ ചിത്രം.


</doc>
<doc id="349013" url="https://ml.wikipedia.org/wiki?curid=349013" title="ജോജോ മോയെസ്">
ജോജോ മോയെസ്

ഒരു ഇംഗ്ലീഷ് നോവലിസ്റ്റും പത്രപ്രവർത്തകയുമാണ് ജോജോ മോയെസ് (Jojo Moyes). 1969 ആഗസ്റ്റ് 4 ന് ഇംഗ്ലണ്ടിൽ ജനിച്ചു. റൊമാന്റിക് നോവലിസ്റ്റ്സ് അസോസിയേഷന്റെ "റൊമാൻറിക് നോവൽ ഓഫ് ദ ഇയർ" അവാർഡ് രണ്ടു തവണ നേടുകയും നോവൽ ഇരുപത്തെട്ടു ഭാഷകളിലേക്ക് വിവർത്തനം ചെയ്യപ്പെടുകയും ചെയ്ത ചുരുക്കം ചില എഴുത്തുകാരിൽ ഒരാളാണ് അവർ.

ജോജോ മോയെസ് ബെഡ്ഫോർഡ് ന്യൂ കോളജിൽ നിന്നു പഠനം പൂർത്തിയാക്കി. 1992 മുതൽ 10 വർഷം ദ ഇൻഡിപ്പെൻഡിൽ ജേർണലിസ്റ്റായി ജോലി ചെയ്തു. ഒരു വർഷം ഹോങ്കോംഗിൽ സൺഡേ മോർണിംഗ് പോസ്റ്റിനു വേണ്ടിയും ജോലി ചെയ്തിരുന്നു. മോയെസ് Essex ലെ Saffron Walden ലെ ഒരു ഫാമിൽ ഭർത്താവിനോടും അവരുടെ 3 കുട്ടികളോടൊപ്പവും താമസിക്കുന്നു.

2002 ൽ ആദ്യ നോവലായ "ഷെൽറ്ററിംഗ് റെയിൻ" പബ്ലിഷ് ചെയ്തതു മുതലാണ് മോയെസ് ഒരു മുഴുവൻ സമയ എഴുത്തുകാരിയായി മാറിയത്. നോവൽ രചനയോടൊപ്പം ദ ഡെയിലി ടെലഗ്രാഫിൽ ലേഖനങ്ങൾ എഴുതുന്നതും തുടർന്നു. മോയെസിന് ആദ്യ അവാർഡ് ലഭിക്കുന്നത് "ഫോറിൻ ഫ്രൂട്ട്" എന്ന നോവലിനായിരുന്നു. പിന്നീട് 2011 ൽ The Last Letter From Your Lover എന്ന നോവലിനും അവാർഡ് ലഭിച്ചു.

2013 ലെ മോയെസിന്റെ Me Before You എന്ന പ്രണയ കഥയുടെ ചലച്ചിത്ര ഭാക്ഷ്യം അതേപേരിൽ 2016 ജൂൺ മാസത്തിൽ പുറത്തിറങ്ങിയിരുന്നു. Me Before You വിനു തുടർച്ചയായി After You എന്ന പേരിലുള്ള നോവലിന്റെ രണ്ടാം ഭാഗത്തിന്റ പേപ്പർബാക്ക് എഡിഷൻ ജൂൺ 30 ന് പബ്ലിഷ് ചെയ്തിരുന്നു.



</doc>
<doc id="349032" url="https://ml.wikipedia.org/wiki?curid=349032" title="ലെന ഒലിൻ">
ലെന ഒലിൻ

ഒരു സ്വീഡീഷ് നടിയാണ് ലെന ഒലിൻ (Lena Olin), മുഴുവൻ പേര് ലെന മരിയ ജോന്ന ഒലിൻ. ജനനം 1955 മാർച്ച് 22 ന് സ്വീഡനിലെ സ്റ്റാക്ക്ഹോമിൽ. 1988 ൽ The Unbearable Lightness of Being എന്ന ചിത്രത്തിലെ അഭിനയത്തിന് ഗോൾഡൻ ഗ്ലോബ് അവാർഡ് ലഭിച്ചു. അതുപോലെ 1989 ലെ Enemies, A Love Story യിലെ അഭിനയത്തിന് ഒരു അക്കാദമി അവാർഡും ലഭിച്ചു. അവർ അഭിനയിച്ച മറ്റ് അറിയപ്പെടുന്ന ചിത്രങ്ങൾ Chocolat" (2000), "Queen of the Damned" (2002), "Casanova" (2005), "The Reader" (2008) എന്നിവയാണ്.

സംവിധായകന് സ്റ്റിഗ് ഒലിന്റെയും നടി ബ്രിട്ട ഹോമ്ബർഗിന്റെയും മൂന്നു കുട്ടികളിൽ ഇളയ ആളായിരുന്നു ലെന ഒലിൻ. സ്വീഡനിലെ നാഷണൽ അക്കാദമി ഓഫ് ഡ്രാമാറ്റിക് ആർട്സിൽ നിന്നാണ് അഭിനയം പരിശീലിച്ചത്. 1974 ഒക്ടോബറിൽ ഫിൻലന്റിലെ ഹെല്സിങ്കിയിൽ വച്ചു നടന്ന മിസ് സ്കാൻഡിനേവിയ സൌന്ദര്യ മത്സരത്തിൽ വിജയിയായിരുന്നു.


</doc>
<doc id="349059" url="https://ml.wikipedia.org/wiki?curid=349059" title="വാക്‌സിനേഷൻ">
വാക്‌സിനേഷൻ

ഒരു വ്യക്തിയുടെ രോഗപ്രതിരോധശക്തിവർദ്ധിപ്പിക്കുന്നതിനായി പ്രതിജനകം (ഒരു വാക്‌സിൻ) നൽകുന്ന പ്രവൃത്തിയെയാണ് വാക്‌സിനേഷൻ (Vaccination) എന്നു പറയുന്നത്. രോഗം പകർന്നുകിട്ടുന്നതിൽ നിന്നും സംരക്ഷണം നൽകാനോ അതിന്റെ ശക്തിയുടെ അളവു കുറായ്ക്കാനോ വാക്‌സിനേഷനു കഴിയും. ഒരു സമൂഹത്തിലെ വലിയൊരു വിഭാഗം ജനങ്ങൾ വാക്‌സിനേഷൻ എടുത്താൽ ആ സമൂഹത്തിനു മൊത്തമായി ഒരു പ്രതിരോധശേഷി ലഭിക്കുന്നതാണ്. വാക്‌സിനേഷന്റെ ഫലപ്രാപ്തിയെപ്പറ്റി വലിയരീതിയിൽ പഠനം നടത്തുകയും ശരിയെന്നു മനസ്സിലായതുമാണ്.


</doc>
<doc id="349062" url="https://ml.wikipedia.org/wiki?curid=349062" title="അടയ്ക്കാപ്പാണൽ">
അടയ്ക്കാപ്പാണൽ

ഫാബേസീ സസ്യകുടുംബത്തിലെ ഒരു കുറ്റിച്ചെടിയാണ് അടയ്ക്കാപ്പാണൽ (Tadehagi triquetrum). പരമാവധി മൂന്നു മീറ്റർ വരെ ഉയരം വയ്ക്കുന്ന ഈ ചെടി തെക്കേ ഏഷ്യ, കിഴക്കേഷ്യ, തെക്കുകിഴക്കേ ഏഷ്യ എന്നിവിടങ്ങളിൽ വ്യാപകമായി കാണുന്നു. നിത്യഹരിത വനങ്ങളിലും ഇലകൊഴിയും ഈർപ്പവനങ്ങളിലും സമതലങ്ങളിലും വളരുന്നു. ജൂലൈ മുതൽ ഡിസംബർ വരെയാണ് ഇതിൽ പൂക്കളും കായ്കളും ഉണ്ടാകുന്നത്. രോമാവൃതവും കോണുകളുള്ളതുമാണ് ഇവയുടെ തണ്ടുകൾ. 5-15 പത്രകങ്ങളുള്ള സംയുക്തപത്രങ്ങളുടെ അടിഭാഗം രോമാവൃതവും മുകൾഭാഗം മിനുസമുള്ളതുമാണ്. പൂവുകൾ പാടലവർണ്ണമാണ്.


</doc>
<doc id="349063" url="https://ml.wikipedia.org/wiki?curid=349063" title="ദീപ മാലിക്">
ദീപ മാലിക്

2016ലെ പാരലിമ്പിക്‌സിൽ ചരിത്ര നേട്ടം കുറിച്ച ഇന്ത്യൻ കായിക താരമാണ് ദീപ മാലിക്.
അംഗപരിമിതരുടെ ഒളിമ്പിക്‌സായ പാരാലിമ്പിക്‌സിൽ ഷോട്ട്പുട്ടിൽ ദീപ വെള്ളിമെഡൽ നേടി. പാരാലിമ്പിക്‌സിൽ മെഡൽ നേടുന്ന ആദ്യ ഇന്ത്യൻ വനിതയാണ് ദീപ. എഫ്-35 വിഭാഗത്തിലാണ് ദീപ മെഡൽ നേടിയത്. ആറു ശ്രമങ്ങലിലായി 4.61 മീറ്റർ കടന്ന ഏറിലൂടെയാണ് വെള്ളിമെഡലിന് അർഹയായത്. 
നട്ടെല്ലിന് ബാധിച്ച ട്യൂമർ മൂലം അരയ്ക്കു താഴെ തളർന്നു നടക്കാൻ പറ്റാതായി. ട്യൂമർ നീക്കാനായി 31 ശസ്ത്രക്രിയകൾ നടത്തി. 
ഷോട്ട്പുട്ടിന് പുറമെ ജാവലിൻ ത്രോയിലും നീന്തലിലും, ബൈക്കിങ്ങിലും പങ്കെടുക്കുന്നുണ്ട്. 

1970 സെപ്തംബർ 30ന് ഹരിയാനയിലെ സോനിപ്പത്തിൽ ജനിച്ചു. കേണൽ ബികെ നാഗ്പാലിന്റെ മകളും കേണൽ ബിക്രം സിങ്ങിന്റെ ഭാര്യയുമാണ്. ദേവിക, അംബിക എന്നീ രണ്ടു മക്കളുണ്ട്. 2012ൽ അർജുന അവാർഡ് നേടി.




</doc>
<doc id="349072" url="https://ml.wikipedia.org/wiki?curid=349072" title="റാന്നി അവിട്ടം ജലോത്സവം">
റാന്നി അവിട്ടം ജലോത്സവം

പത്തനംതിട്ട ജില്ലയിലെ റാന്നിയിൽ പമ്പാനദിയിൽ ചിങ്ങമാസത്തിലെ അവിട്ടം നാളിലാണ് ഈ ജലോത്സവം നടക്കുന്നത്. പമ്പാനദിയിൽ മുണ്ടപ്പുഴ ഡെൽറ്റ കടവിനും അങ്ങാടി ബോട്ടുജെട്ടി കടവിനും ഇടയിലുള്ള നെട്ടായത്തിലാണു വള്ളങ്ങൾ മത്സരിക്കുന്നത്. ജലഘോഷ യാത്ര, മത്സര വള്ളംകളി എന്നിവ ഉണ്ടായിരിക്കും. ജലഘോഷയാത്രയിൽ ഇടക്കുളം, റാന്നി, പുല്ലൂപ്രം, കീക്കൊഴൂർ, ഇടപ്പാവൂർ-പേരൂർ, ഇടപ്പാവൂർ, കാട്ടൂർ, അയിരൂർ, ചെറുകോൽ, കോറ്റാത്തൂർ, കോഴഞ്ചേരി, നെടുമ്പ്രയാർ, ആറന്മുള പുന്നംതോട്ടം എന്നീ പള്ളിയോടങ്ങൾ പങ്കെടുക്കും. ഇതോടനുബന്ധിച്ച് വഞ്ചിപ്പാട്ടു മത്സരവും നടത്തിവരുന്നു. ഡെൽറ്റ ട്രോഫിയും 15,000 രൂപയുമാണ് വിജയികൾക്കുള്ള സമ്മാനം. 


</doc>
<doc id="349073" url="https://ml.wikipedia.org/wiki?curid=349073" title="പന്തളം തൂക്കുപാലം">
പന്തളം തൂക്കുപാലം

പത്തനംതിട്ട ജില്ലയിലെ പന്തളത്ത് ഉള്ള ഒരു തൂക്കുപാലമാണ് പന്തളം തൂക്കുപാലം (Pandalam suspension bridge)

1.74 കോടി രൂപ മുടക്കിയാണ് തൂക്കുപാലം നിർമ്മിച്ചിരിക്കുന്നത്. കേരളത്തിലെ ഏറ്റവും വീതികൂടിയ തൂക്കുപാലമാണിത്. 70 മീറ്റർ നീളവും 2.5 മീറ്റർ വീതിയുമുള്ള ഈ പാലം, അച്ചൻകോവിൽ നദിക്കു കുറുകെയാണു നിർമ്മിച്ചിരിക്കുന്നത്. ഇരുകരകളിലുമുള്ള പന്തളം, കുളനട എന്നീ ഗ്രാമപഞ്ചായത്തുകളെ ബന്ധിപ്പിച്ചാണു പാലം നിർമ്മിച്ചിരിക്കുന്നത്. കേരളത്തിലെ പൊതുമേഖലാ സ്ഥാപനമായ കേരള ഇലക്ട്രിക്കൽ ആന്റ് അലീഡ് എഞ്ചിനീയറിങ്ങ് കമ്പനി ലിമിറ്റഡ് (കെൽ) ആണു ജോലിപൂർത്തിയാക്കിയത്. സ്റ്റീൽ കൊണ്ടു നിർമ്മിച്ച ഈ പാലം, പന്തളം ഭാഗത്തുള്ള വലിയകോയിക്കൽ ക്ഷേത്രത്തെയും കൂളനടയിലെ ശ്രീകൃഷ്ണസ്വാമിക്ഷേത്രത്തെയും തമ്മിൽ ബന്ധിപ്പിക്കുന്ന പാതയുടെ ഭാഗമാണ്. പന്തളം, കൈപ്പുഴ കൊട്ടാരങ്ങളെയും ബന്ധിപ്പിക്കുന്നുണ്ട്. ദുരിതാശ്വാസ ഫണ്ടിൽനിന്നുമാണ് റവന്യു വകുപ്പ് ഈ പാലത്തിനുവേണ്ട ഫണ്ട് കണ്ടെത്തിയത്. 


</doc>
<doc id="349087" url="https://ml.wikipedia.org/wiki?curid=349087" title="ജിഗ്നേഷ് മേവാനി">
ജിഗ്നേഷ് മേവാനി

ഗുജറാത്തിലെ ഉന ഗ്രാമത്തിലെ ദലിത് മുന്നേറ്റങ്ങൾക്ക് നേതൃത്വം നൽകുന്ന സാമൂഹ്യ പ്രവർത്തകനും അഭിഭാഷകനുമാണ് ജിഗ്നേഷ് മേവാനി. ഉന ഗ്രാമത്തിൽ ഗോവധം ആരോപിച്ച് ദലിത് യുവാക്കൾ മർദനത്തിനിരയായ സംഭവത്തിൻെറ പശ്ചാത്തലത്തിൽ സംസ്ഥാനത്തെ വിവിധ ദലിത് സംഘടനകളുടെ നേതൃത്വത്തിൽ "‘അസ്മിത യാത്ര’"ക്ക് നേതൃത്വം നൽകി. അഹ്മദാബാദിൽ നിന്ന് തുടങ്ങിയ പദയാത്രയിൽ വിവിധ സംഘടനകളെ പ്രതിനിധാനംചെയ്ത് എണ്ണൂറോളം പേർ പങ്കെടുത്തിരുന്നു. 2016 ആഗസ്റ്റ് 15ന് ഉനയിലായിരുന്നു യാത്രയുടെ സമാപനം. ചത്ത കാലികളെ സംസ്കരിക്കുന്ന തങ്ങളുടെ പാരമ്പര്യ തൊഴിൽ ഉപേക്ഷിക്കണമെന്ന് ദലിത് സമൂഹത്തോട് അദ്ദേഹം ആഹ്വാനം ചെയ്തു.



</doc>
<doc id="349090" url="https://ml.wikipedia.org/wiki?curid=349090" title="റോഹൻ പെത്തിയാഗോഡ">
റോഹൻ പെത്തിയാഗോഡ

ശ്രീലങ്കയിലെ പ്രമുഖനായ ഒരു പ്രകൃതി ചരിത്രകാരനും ശ്രീലങ്കയിലെ ശുദ്ധജലമൽസ്യങ്ങളെക്കുറിച്ച് ഗവേഷണം നടത്തുന്നയാളും ആണ് റോഹൻ പെത്തിയാഗോഡ (Rohan Pethiyagoda), 2010 -ൽ പേര് റോഹൻ പെറ്റ് എന്നാക്കിമാറ്റുകയുണ്ടായി.

1955 - നവംബർ 19 -ന് കൊളംബോയിൽ ജനിച്ച അദ്ദേഹം ലണ്ടനിൽ ഉപരിപഠനം നടത്തി. ശ്രീലങ്കയിലെ ആരോഗ്യവകുപ്പിൽ ബയോമെഡിക്കൽ എഞ്ചിനീയറിംഗിൽ എഞ്ചിനീയറായി ചേർന്ന് 1982-87 കാലത്ത് അതിന്റെ ഡിറക്ടർ ആയിമാറി. 1984 -ൽ അതിനൊപ്പം റ്റന്നെ ശ്രീലങ്കയിലെ ജലവിഭവബോർഡിന്റെ ചെയർമാനുമായി നിയമിതനായി. ശ്രീലങ്കയിലെ ശുദ്ധജലമൽസ്യങ്ങളെപ്പറ്റി പഠിക്കാനായി സർക്കാർ ജോലി 1987 -ൽ രാജിവച്ച അദ്ദേഹം 1990 -ൽ തന്റെ ആദ്യപുസ്തകം പുറത്തിറക്കി, "ശ്രീലങ്കയിലെ ശുദ്ധജലമൽസ്യങ്ങൾ (Freshwater fishes of Sri Lanka)". രാജ്യത്തെ ശുദ്ധജലമൽസ്യങ്ങളെക്കുറിച്ച് നിറയെ ചിത്രങ്ങളുമായി തയ്യാറാക്കിയ അതിമനോഹരമായ ഒരു ഗ്രന്ഥമായിരുന്നു അത്.

തന്റെ പുസ്തകത്തിൽ നിന്നും ലഭിച്ച ലാഭം കൊണ്ട് അദ്ദേഹം Wildlife Heritage Trust (WHT) എന്നൊരു ഫൗണ്ടേഷൻ ഉണ്ടാക്കുകയും ശ്രീലങ്കയിലെ ജൈവവൈവിദ്ധ്യത്തെപ്പറ്റി കൂടുതലായി പഠിക്കുവാനും തുടങ്ങി. പ്രകൃതിശാസ്ത്രപുസ്തകങ്ങൾ ഇറക്കാനും അതിന്റെ വരുമാനം ഉപയോഗിച്ച് കൂടുതൽ പര്യവേഷണങ്ങളും ഗവേഷണങ്ങളും നടത്താനുള്ള ഒരു ബിസിനസ് രീതിയായിരുന്നു അത്. 1991നും 2012 നും ഇടയിൽ ഈ ട്രസ്റ്റ് ഇംഗ്ലീഷിലും സിംഹളയിലുമായി വളരെയധികം പ്രചാരം സിദ്ധിച്ച A field guide to the birds of Sri Lanka അടക്കം 40 പുസ്തകങ്ങൾ പുറത്തിറക്കുകയും ലോകബാങ്ക്/ഹോളണ്ട് സഹൽകരണ പദ്ധതിപ്രകാരം അവ സിംഹളത്തിലേക്ക് വിവർത്തനം ചെയ്യുകയും 5000 സ്കൂൾ ലൈബ്രറികളിലേക്ക് സൗജന്യമായി നൽകുകയും ചെയ്തു. അങ്ങനെ ശ്രീലങ്കയിൽ ആദ്യമായി ശാസ്ത്ര-ജൈവവൈവിധ്യപുസ്തകങ്ങൾ നാട്ടുഭാഷയിൽ യുവാക്കളിലേക്ക് എത്തി.

WHT -യിലെ സഹപ്രവർത്തകർക്ക് ഒപ്പം പെത്തിയാഗോഡ നൂറോളം മൽസ്യങ്ങളെയും ഉഭയജീവികളെയും പല്ലിവർഗ്ഗജീവികളെയും കണ്ടുപിടിച്ചു. അതുകൂടാതെ 43 ശുദ്ധജലഞണ്ടുകളെയും അവർ കണ്ടെത്തി. കഴിഞ്ഞ 130 വർഷത്തിനിടയിൽ ശ്രീലങ്കയിലെ 19 ഉഭയജീവി സ്പീഷിസുകൾക്ക് വംശനാശം സംഭവിച്ചെന്നും അവർ കണ്ടെത്തി. ലോകത്തെവിടെയെങ്കിലും നിന്ന് ഇത്രയും വലിയ വംശനാശ വിവരം രേഖപ്പെടുത്തിയിട്ടില്ല.

രാജ്യത്തെ മലങ്കാടുകൾ ഭീകരമായി അപ്രത്യക്ഷമാകുന്നതിനെ നേരിടാൻ 1998 -ൽ ഉപേക്ഷിക്കപ്പെട്ട ചായത്തോട്ടങ്ങൾ പ്രകൃതിദത്തവനങ്ങളാക്കുന്ന ഒരു പദ്ധതിക്ക് പെത്തിയാഗോഡ തുടക്കമിട്ടു. ഇക്കാര്യത്തിന് അദ്ദേഹത്തിന് Rolex Awards for Enterprise ലഭിച്ചു. ശ്രീലങ്കൻ സർക്കാരിലും ഐ യു സി എന്നിലും അദ്ദേഹത്തിന് ഉന്നതപദവികൾ ആണ് ഉള്ളത്. 60 ഗവേഷണപ്രബന്ധങ്ങൾ കൂടാതെ ശ്രീലങ്കയിലെ പ്രകൃതിചരിത്രത്തെപ്പറ്റിയുമെല്ലാം അദ്ദേഹം ഗ്രന്ഥങ്ങൾ രചിച്ചിട്ടുണ്ട്. ആസ്ത്രേലിയയിലെ മ്യൂസിയത്തിൽ ഗവേഷണം നടത്തുന്ന അദ്ദേഹം ഏഷ്യയിലെ ശുദ്ധജലമൽസ്യങ്ങളെപ്പറ്റിയുള്ള ആനുകാലികമായ "സൂ‌ടാക്"സയുടെ എഡിറ്റർ ആണ്.

മൽസ്യങ്ങളും ഓന്തുകളും എട്ടുകാലികളും തുമ്പികളും അടക്കം പല പുതിയ സ്പീഷിസുകൾക്കും പെത്തിയാഗോഡയുടെ പേര് നൽകിയിട്ടുണ്ട്. 2012 -ൽ അദ്ദേഹവും സംഘവും പുതുതായി കണ്ടുപിടിച്ച ഒരു മൽസ്യജനുസിന് റിച്ചാർഡ് ഡോക്കിൻസിന്റെ ബഹുമാനാർത്ഥം "ഡോക്കിൻസിയ" എന്നു പേരിടുകയുണ്ടായി ."തന്റെ എഴുത്തുകളിലൂടെ മതങ്ങൾ വിഭാവനം ചെയ്യുന്നതിലും എത്രമടങ്ങ് സുന്ദമാണ് ലോകം എന്നു കാണിച്ചുതന്നതിനാണ് ഡോക്കിൻസിയ എന്നു നാമകരണം നടത്തിയതെന്നു" പെത്തിയാഗോഡ പറഞ്ഞു.


</doc>
<doc id="349101" url="https://ml.wikipedia.org/wiki?curid=349101" title="ഡോക്കിൻസിയ">
ഡോക്കിൻസിയ

സൈപ്രിനിഡേ മൽസ്യകുടുംബത്തിലെ ഒരു ജനുസാണ് ഡോക്കിൻസിയ (Dawkinsia). ഈയടുത്ത് പുണ്ടിയസ് എന്ന ജനുസിൽ നിന്നു വേർപെടുത്തിയാണ് ഈ ജനുസ് ഉണ്ടാക്കിയത്.

റിച്ചാർഡ് ഡോക്കിൻസിന്റെ ബഹുമാനാർത്ഥമാണ് ഈ നാമം നൽകിയത്. "തന്റെ എഴുത്തുകളിലൂടെ മതങ്ങൾ വിഭാവനം ചെയ്യുന്നതിലും എത്രമടങ്ങ് സുന്ദമാണ് ലോകം എന്നു കാണിച്ചുതന്നതിനാണ് ഡോക്കിൻസിയ എന്നു നാമകരണം നടത്തിയതെന്നു" ഇത് വിവരിച്ച ശാസ്ത്രജ്ഞൻ പെത്തിയാഗോഡ പറഞ്ഞു.

ഇപ്പോൾ ഈ ജനുസിൽ 9 സ്പീഷിസുകൾ ആണ് ഉള്ളത്


</doc>
<doc id="349104" url="https://ml.wikipedia.org/wiki?curid=349104" title="വരുൺ സിങ് ഭാട്ടി">
വരുൺ സിങ് ഭാട്ടി

ഇന്ത്യയിലെ ഒരു പ്രമുഖ കായിക താരമാണ് വരുൺ സിങ് ഭാട്ടി. പാര ഹൈജംപ് താരമാണ് ഇദ്ദേഹം. സ്‌പോർട്‌സ് അഥോറിറ്റി ഓഫ് ഇന്ത്യയുടെ ബെംഗളൂരു കേന്ദ്രത്തിലാണ് പരിശീലനം നേടുന്നത്.
ബിഎസ്‌സി മാത്‌സ് ബിരുദദാരിയായ വരുൺ ഗ്രെയ്റ്റർ നോയ്ഡ സ്വദേശിയാണ്. 
2016ൽ ബ്രസീലിലെ റിയോ ഡി ജനീറോയിൽ നടന്ന പതിനഞ്ചാമത് പാരാലിമ്പിക്‌സിൽ ടി-42 ഇനത്തിൽ
(ഒരുകാൽ ഇല്ലാത്തവരുടെ വിഭാഗത്തിൽ) വരുൺ വെങ്കലം നേടി. ഇതേ ഇനത്തിൽ സ്വർണ്ണം നേടിയത് ഇന്ത്യയുടെ മാരിയപ്പൻ തങ്കവേലുവാണ്.
1.86 മീറ്റർ ഉയരത്തിൽ ചാടിയാണ് വരുൺ സിങ് ഭാട്ടി മൂന്നാം സ്ഥാനം കരസ്ഥമാക്കിയത്. വരുൺ സിങ് ഭാട്ടിയുടെ മികച്ച വ്യക്തിഗത പ്രകടനമായിരുന്നു ഇത്.

1995 ഫെബ്രുവരി 13ന് ഉത്തർപ്രദേശിലെ ഗ്രെയ്റ്റർ നോയ്ഡയിൽ ജനിച്ചു. ഹേം സിങ് ഭാട്ടിയയാണ് പിതാവ്. 
കുട്ടിക്കാലത്ത് പോളിയോ ബാധിച്ച് ഒരു കാലിന്റെ സ്വാധീനം നഷ്ടമായി.

2012ലെ ലണ്ടൻ പാരലിമ്പിക്‌സിനുള്ള യോഗ്യതാ മത്സരത്തിൽ 1.60 മീറ്റർ ചാടി 'എ' യോഗ്യത മാർക്ക് നേടി. എന്നാൽ, ഇന്ത്യക്ക് ലഭ്യമായ പരിമിതമായ സ്ഥാനങ്ങളാൽ ലണ്ടനിൽ പങ്കെടുക്കാനായില്ല.
കൊറിയയിലെ ഇഞ്ചിയോണിൽ നടന്ന 2014ലെ ഏഷ്യൻ പാരാ ഗെയിംസിൽ ഇന്ത്യൻ ടീമിന്റെ ഭാഗമായിരുന്നു. 
ഇതിൽ ഇേേദ്ദഹം അഞ്ചാം സ്ഥാനം നേടി. 
2014ൽ തന്നെ ചൈനയിൽ നടന്ന ഓപ്പൺ അത്‌ലറ്റിക്‌സ് ചാംപ്യൻഷിപ്പിൽ സ്വർണ്ണ മെഡൽ നേടി. 
2015ൽ ഖത്തറിലെ ദോഹയിൽ നടന്ന പാര വേൾഡ് ചാംപ്യഷിപ്പിൽ അഞ്ചാം സ്ഥാനം നേടി.
2016ൽ ദുബൈയിൽ നടന്ന ഐപിസി അത്‌ലറ്റിക്‌സ് ഏഷ്യ-ഓഷ്യാനിയ ചാംപ്യൻഷിപ്പിൽ 1.82 മീറ്റർ ചാടി പുതിയ ഏഷ്യൻ റെക്കോർഡോടെ സ്വർണ്ണം നേടി.
റിയോ പാരലിമ്പിക്‌സിൽ വെങ്കലം നേടിയതിന് ഉത്തർപ്രദേശ് സർക്കാർ വരുൺ ഭാട്ടിക്ക് ഒരു കോടി രൂപ പാരിതോഷികം പ്രഖ്യാപിച്ചു.


</doc>
<doc id="349112" url="https://ml.wikipedia.org/wiki?curid=349112" title="തർവത് അൽഹജ്ജാജ്">
തർവത് അൽഹജ്ജാജ്

ജോർദാനിൽ നിന്നുള്ള ഒരു പാരാലിമ്പിക് ഭാരോദ്വഹന കായിക താരമാണ് തർവത് അൽഹജ്ജാജ്. 2016ൽ ബ്രസീലിലെ റിയോ ഡി ജനീറോവിൽ നടന്ന പാരലിമ്പിക്‌സിൽ വെള്ളിമെഡൽ നേടി.
വനിതകളുടെ 86 കിലോ ഗ്രാം കാറ്റഗറിയിൽ 119 കിലോഗ്രാം ഭാരം പൊക്കിയാണ് വെള്ളി മെഡൽ കരസ്ഥമാക്കിയത്. ഈ ഇനത്തിൽ 130 കിലോ ഗ്രാം ഭാരമുയർത്തിയ ഈജിപ്തിന്റെ രൻദ മഹ്മൂദ് സ്വർണ്ണ മെഡൽ നേടി. 117 കിലോഗ്രാം ഭാരം ഉയർത്തിയ മെക്‌സിക്കോയുടെ കറ്റാലിന ഡിയസ് വിച്ചിസിനാണ് വെങ്കലം..

2014ൽ നടന്ന ഏഷ്യൻ പാരാലിമ്പിക്‌സിൽ 77 കിലോഗ്രാം വിഭാഗത്തിൽ തർവത്ത് വെള്ളി മെഡൽ നേടിയിരുന്നു. 108 കിലോഗ്രാം ഉയർത്തിയാണ് ഈ നേട്ടം കരസ്ഥമാക്കിയത്.


</doc>
<doc id="349120" url="https://ml.wikipedia.org/wiki?curid=349120" title="ദേവേന്ദ്ര ജാചാര്യ">
ദേവേന്ദ്ര ജാചാര്യ

ഇന്ത്യയിലെ പ്രമുഖ പാരാലിമ്പിക് ജാവലിൻ ത്രോ കായിക താരമാണ് ദേവേന്ദ്ര ജാചാര്യ.
പാരാലിമ്പിക്‌സിൽ രണ്ടു സ്വർണ്ണ മെഡൽ നേടുന്ന ആദ്യ ഇന്ത്യൻ പാരാലിമ്പ്യനാണ് ദേവേന്ദ്ര. 2004ൽ ഏതൻസിൽ നടന്ന സമ്മർ പാരാലിമ്പിക്‌സിൽ ഇദ്ദേഹം ജാവലിൻ ത്രോയിൽ എഫ്-44 / 46 വിഭാഗങ്ങളിൽ സ്വർണ്ണം നേടി.
2016ൽ ബ്രസീലിലെ റിയോ ഡി ജനീറോവിൽ നടന്ന പാരാലിമ്പിക്‌സിലും ജാവലിൻ ത്രോയിൽ ദേവേന്ദ്ര സ്വർണ്ണം നേടി. തന്റെ തന്നെ 62.15 മീറ്റർ എന്ന നിലവിലെ ലോക റെക്കോർഡ് തിരുത്തിയാണ് ഇദ്ദേഹം സ്വർണ്ണം നേടിയത്. 63.97 മീറ്റർ എന്ന പുതിയ ദൂരം എറിഞ്ഞാണ് റിയോയിൽ ഈ നേട്ടം കരസ്ഥമാക്കിയത്‌. ലോക റാങ്കിങ്ങിൽ മൂന്നാം സ്ഥാനക്കാരനാണ് ഇദ്ദേഹം.

1981 ജൂൺ 10ന് രാജസ്ഥാനിലെ ചുരു ജില്ലയിൽ ജനിച്ചു. എട്ടാം വയസ്സിൽ ഒരു മരത്തിൽ കയറുന്നതിനിടെ വൈദ്യുതി കമ്പിയിൽ തട്ടി ഇടതു കൈ നഷ്ടമായി.
ദ്രോണാചാര്യ പുരസ്‌കാര ജേതാവ് ആർ ഡി സിങ്ങാണ് ദേവേന്ദ്രയുടെ പരിശീലകൻ.

2002ൽ സൗത്ത് കൊറിയയിൽ നടന്ന എട്ടാമത് ഫാർ ഈസ്റ്റ് ആൻഡ് സൗത്ത് പെസഫിക് (FESPIC) ഗെയിംസിൽ സ്വർണ്ണം നേടി. 
20014ൽ ഏതൻസിൽ നടന്ന പാരാലിമ്പിക് ഗെയിംസിലേക്ക് യോഗ്യത നേടി. ഇദ്ദേഹത്തിന്റെ ആദ്യ പാരാലിമ്പിക് അരങ്ങേറ്റമായിരുന്നു ഇത്. ഈ ഗെയിംസിൽ ജാവലിൻ ത്രോയിൽ ലോക റെക്കോർഡ് സ്ഥാപിച്ചു. 59.77 മീറ്റർ എന്ന ലോക റെക്കോർഡ് തിരുത്തിയാണ് 62.15 മീറ്റർ ജാവലിൻ എറിഞ്ഞത്. ഇതോടെ പാരാലിമ്പിക്‌സിൽ ഇന്ത്യയിൽ നിന്ന് സ്വർണ്ണം നേടിയ രണ്ടാമത്തെ കായിക താരമായി ഇദ്ദേഹം. പാരാലിമ്പിക്‌സിൽ സ്വർണ്ണം നേടിയ ആദ്യ ഇന്ത്യക്കാരൻ മുർളികാന്ത് പേട്കറാണ്.
2013ൽ ലിയോണിൽ നടന്ന ഐപിസി അത്‌ലറ്റിക്‌സ് വേൾഡ് ചാംപ്യൻഷിപ്പിൽ എഫ് -46 വിഭാഗം ജാവലിൻ ത്രോയിൽ സ്വർണ്ണം നേടി. 2014ൽ സൗത്ത്‌കൊറിയയിലെ ഇഞ്ചിയോണിൽ നടന്ന ഏഷ്യൻ പാരാ ഗെയിംസിൽ വെള്ളി മെഡൽ നേടി. 2015ൽ ദോഹയിൽ നടന്ന ഐപിസി അത്‌ലറ്റിക്‌സ് വേൾഡ് ചാംപ്യൻഷിപ്പിൽ വെള്ളി മെഡൽ നേടി. 2016ൽ ദുബൈയിൽ നടന്ന ഐപിസി അത്‌ലറ്റിക്‌സ് ഏഷ്യ-ഓഷ്യാനിയ ചാംപ്യൻഷിപ്പിൽ സ്വർണ്ണ മെഡൽ നേടി.

ഇന്ത്യൻ റെയിൽവേയിൽ ജീവനക്കാരനായിരുന്ന ദേവേന്ദ്ര ഇപ്പോൾ സ്‌പോർട്‌സ് അഥോറിറ്റി ഓഫ് ഇന്ത്യയിൽ ഉദ്യോഗസ്ഥനാണ്. മുൻ ദേശീയ കബടി ചാംപ്യൻ മഞ്ചുവാണ് ഭാര്യ. രണ്ടു മക്കളുണ്ട്.



</doc>
<doc id="349124" url="https://ml.wikipedia.org/wiki?curid=349124" title="നീതി മോഹൻ">
നീതി മോഹൻ

നീതി മോഹൻ ഒരു ഹിന്ദി ഗായികയാണ്. 1979 നവംബർ 18 ന് ബ്രിജ്മോഹൻ ശർമ്മയുടെയും കുസുമിന്റെയും 4 പെൺമക്കളിൾ മൂത്ത പുത്രിയായി ദില്ലിയിൽ ജനിച്ചു. രാജസ്ഥാനിലെ ബിർള ബാലികാ വിദ്യാപീഠിൽ ആണ് സ്കൂൾവിദ്യാഭ്യാസം പൂർത്തിയാക്കിയത്. ഡൽഹി യൂണിവേഴ്സിറ്റയ്ക്കു കീഴിലുള്ള മിറാൻഡ ഹൌസിൽ നിന്നും ഫിലോസഫിയിൽ ബിരുദമെടുത്തിട്ടുണ്ട്. അതുപോലെ തന്നെ ഒരു നൃത്ത പരിശീലക കൂടിയാണ്. ചാനൽ വി യുടെ പോപ് സ്റ്റാർ എന്ന സംഗീത പരിപാടിയുടെ വിജയികളിൽ ഒരാളാണ്. ഇൻഡ്യൻ പോപ് ഗ്രൂപ്പായ Aasma യിലെ അംഗവും കൂടിയാണ്. കോളജ് ജീവിതകാലത്ത് ഒരു എൻ.സി.സി. കേഡറ്റായിരുന്നു. സഹോദരി ശ്ക്തി മോഹൻ സീടിവിയുടെ Dance India Dance എന്ന പ്രോഗ്രാമിലെ വിജയിയാണ്. എ.ആർ. റഹ്മാൻ ഷോയിലെ സ്ഥിരം സാന്നിദ്ധ്യമാണ് നീതി മോഹൻ.

ആദ്യമായി ബോളിവുഡ് സിനിമയിൽ ഗാനം ആലപിക്കുന്നത് 2009 ൽ ആയിരുന്നു. 2012 അവസാനം Jab Tak Hai Jaan എന്ന സിനിമയിൽ ആലപിച്ച "Jiya Re" എന്ന ഗാനം വളരെ ശ്രദ്ധിക്കപ്പെട്ടു. 2013 തുടക്കത്തിൽ Nautanki Saala എന്ന ചിത്രത്തിൽ "Saadi Galli Aaja" എന്ന ഗാനം ആയുഷ്മാൻ ഖുറാനയോടൊപ്പം ആലപിച്ചു. പിന്നീട് ചെന്നൈ എക്സ്പ്രസിലെ സുനിധി ചൌഹാൻ, അർജിത് സിംഗ് എന്നിവരൊന്നിച്ചു പാടിയ "Kashmir Main Tu Kanyakumari" എന്ന ഗാനവും അർജിത് സിംഗിനൊപ്പം ബോസ് എന്ന ചിത്രത്തലെ "Har Kisi Ko" എന്ന ഗാനവും ശ്രോതാക്കളിൽ തരംഗമുണ്ടാക്കിയ ഗാനങ്ങൾ ആയിരുന്നു. 2014 , 2015 വർഷങ്ങളിൽ ഏതാനും ശ്രദ്ധിക്കപ്പെട്ട ഗാനങ്ങൾ പാടി. ഹിന്ദി ഗാനങ്ങൾക്കു പുറമേ തമിഴ്, തെലുങ്ക്, മറാത്തി, ഗുജറാത്തി, ബംഗാളി ഭാഷകളിലും. ഗാനങ്ങൾ ആലപിച്ചിട്ടുണ്ട്. സമീപാകാലത്ത് ഏതാനു സംഗീത പരിപാടികളിൽ വിധികർത്താവായിരുന്നു.


</doc>
<doc id="349125" url="https://ml.wikipedia.org/wiki?curid=349125" title="വിൻസെന്റ്. ആർ. സ്മിത്ത്">
വിൻസെന്റ്. ആർ. സ്മിത്ത്

ബ്രിട്ടീഷ് കലാചരിത്രകാരനും പൗരസ്ത്യപൈതൃകഗവേഷകനുമായിരുന്നു വിൻസെന്റ് ആർതർ സ്മിത്ത്.(1848–1920) പഠനത്തെത്തുടർന്നു ഇന്ത്യൻ സിവിൽ സർവ്വീസിൽ പ്രവേശിച്ച സ്മിത്ത് ഭാരതത്തിൽ നീതിന്യായം, പൊതുഭരണം ഉൾപ്പെടെ നിരവധി മേഖലകളിൽ സേവനം അനുഷ്ഠിച്ചു.F. E. P. (July 1920). "Vincent Arthur Smith". "The Journal of the Royal Asiatic Society of Great Britain and Ireland" (3): 391–395. JSTOR 25209644. 1910 ൽ ഓക്സ്ഫഡിൽ താമസമാക്കിയ സ്മിത്ത് ഇന്ത്യൻ ഇൻസ്റ്റിറ്റ്യൂട്ടിലെ മുഖ്യകാര്യദർശിയായിരുന്നു.

അശോകചക്രവർത്തി,അക്ബർഎന്നിവരെക്കുറിച്ച് കൃതികൾ രചിച്ചിട്ടുള്ള സ്മിത്ത് ഭാരതത്തിന്റെ പ്രാചീന ചരിത്രം രണ്ടു വാല്യങ്ങളായി പ്രസിദ്ധീകരിയ്ക്കുകയുണ്ടായി.



</doc>
<doc id="349127" url="https://ml.wikipedia.org/wiki?curid=349127" title="പ്രിയ ഹിമേഷ്">
പ്രിയ ഹിമേഷ്

പ്രിയ ഹിമേഷ് വിവിധ ഇന്ത്യൻ ഭാക്ഷകളിൽ ആലാപനം നടത്തുന്ന ഒരു ഗായികയാണ്. 1985 ഫെബ്രുവരി 10 ന് ചെന്നൈയിൽ ജനിച്ചു. മുഖ്യമായും കന്നഡ, തെലുങ്ക്, തമിഴ് സിനിമകളിൽ പാടുന്നു. തെലുങ്കു ഭാക്ഷയിൽ ആര്യ-2 വിലെ "Ringa Ringa" എന്ന ഗാനത്തിന് മികച്ച ഗായികയ്ക്കുള്ള ദക്ഷിണ മേഖല ഫിലിംഫെയർ അവാർഡ് ലഭിച്ചിട്ടുണ്ട്.


</doc>
<doc id="349129" url="https://ml.wikipedia.org/wiki?curid=349129" title="ആദം ആന്റണി സിങ്ക്ലയർ">
ആദം ആന്റണി സിങ്ക്ലയർ

2004 ആഥൻസ് ഒളിമ്പിക്സിൽ പങ്കെടുത്ത ഇന്ത്യൻ ഹോക്കി ടീമിലെ ഒരു അംഗമായിരുന്നു ആദം സിങ്ക്ലയർ.തമിഴ് നാട്ടിലെ കോയബത്തൂരാണ്‌ സ്വദേശം.2004ൽ ചതുർ രാഷ്ട്ര ടൂർണമെന്റിൽ അരങ്ങേറ്റം കുറിച്ചു.ചെന്നൈ വീരൻസ്,ചെന്നൈ ചീറ്റാസ്,ജർമ്മൻ ഹോക്കി ക്ലബുകൾക്ക് വേണ്ടി ഇദ്ദേഹം കളിച്ചിട്ടുണ്ട് സ്റ്റാനെസ് ഹയർ സെക്കൻഡറി സ്ക്കുളിൽ മികച്ച ഹോക്കി താരമായാണ്‌ സിങ്ക്ലയർ വളർന്നത്.അദ്ദേഹത്തിന്റെ നായകത്വത്തിൽ ധാരാളം മൽസരങ്ങൾ സ്ക്കൂൾ വിജയിച്ചിട്ടുണ്ട്.2001ൽ ഹെഡ് ബോയി ആയി അദ്ദേഹത്തെ തിരഞ്ഞെടുതു.നല്ലൊരു അത്ലെറ്റായ അദ്ദേഹം ട്രിപ്പിൾ ജമ്പ്,ഹൈ ജമ്പ്,ദീർഘദൂരം എന്നിവയിലും അദ്ദേഹം തന്റെ പ്രാവീണ്യം തെളിയിച്ചിട്ടുണ്ട്.


</doc>
<doc id="349140" url="https://ml.wikipedia.org/wiki?curid=349140" title="മുത്തന്റെ നട ക്ഷേത്രം">
മുത്തന്റെ നട ക്ഷേത്രം

കോട്ടയം ജില്ലയിലെ കുമരകം പഞ്ചായത്തിലുള്ള ഒരു ചെറിയ ക്ഷേത്രമാണ് മുത്തന്റെ നട ക്ഷേത്രം. കുമരകം കരയുടെ കന്നിക്കോണിൽ കായൽ തീരത്താണ് ഈ ക്ഷേത്രം സ്ഥിതി ചെയ്യുന്നത്. പണ്ട് ഒരു ചെറിയ പ്രതിഷ്ഠ മാത്രമേ ഉണ്ടായിരുന്നുള്ളു. അത് ഒരു ബുദ്ധ പ്രതിമ ആയിരുന്നു എന്ന് വിശ്വസിക്കുന്നു.ബുദ്ധന്റെ നട ലോപിച്ചാണ് മുത്തന്റെ നട എന്ന പേര് ഉണ്ടായത്. ഇപ്പോൾ ഇത് ഒരു ശിവക്ഷേത്രമാണ്. കള്ളാണ് പ്രധാന നിവേദ്യം. വല്യച്ചൻ, തമ്പുരാട്ടി തമ്പുരാൻ എന്നിവർ പ്രധാന ഉപദേവതകളാണ്. 


</doc>
<doc id="349145" url="https://ml.wikipedia.org/wiki?curid=349145" title="യാമിനി കൃഷ്‌ണമൂർത്തി">
യാമിനി കൃഷ്‌ണമൂർത്തി

പ്രശസ്തയായ ഒരു ഇന്ത്യൻ നർത്തകിയാണ് യാമിനി കൃഷ്‌ണമൂർത്തി (Yamini Krishnamurthy). ഭരതനാട്യം, കുച്ചിപ്പുടി എന്നീ നൃത്തരൂപങ്ങളിൽ ഇവർ പ്രഗൽഭയാണ്.

ആന്ധ്രപ്രദേശിലെ ചിറ്റൂർ ജില്ലയിലെ മടനപ്പള്ളിയിൽ 1940 ഡിസംബർ 20-ന് ജനനം. ഒരു കൃഷ്ണാഷ്ടമി ദിവസം രാത്രിയാണ് ജനിച്ചത്. അതിനാൽ യാമിനി പൂർണതിലക എന്നായിരുന്നു നാമകരണം ചെയ്തത്. തമിഴ്‌നാട്ടിലെ ചിദംബരത്താണ് വളർന്നത്.

1957ൽ മദ്രാസിലാണ് അരങ്ങേറ്റം കുറിച്ചത്. തിരുമല തിരുപ്പതി ദേവസ്ഥാനത്തെ ആസ്ഥാന നർത്തകി എന്ന ബഹുമതി ലഭിച്ചു. ന്യൂഡൽഹിയിലെ ഹോസ്‌കാസിൽ യുവ നർത്തകർക്കായി യാമിനി സ്‌കൂൾ ഓഫ് ഡാൻസ് എന്ന പേരിൽ സ്ഥാപനം നടത്തുന്നു. 

എ പാഷൻ ഫോർ ഡാൻസ് ("A Passion For Dance") എന്ന പേരിൽ ആത്മകഥ പുറത്തിറങ്ങിയിട്ടുണ്ട്



</doc>
<doc id="349160" url="https://ml.wikipedia.org/wiki?curid=349160" title="മുർളികാന്ത് പേട്കർ">
മുർളികാന്ത് പേട്കർ

ഇന്ത്യയിലെ പ്രമുഖ പാരാലിമ്പിക് കായിക താരമാണ് മുർളികാന്ത് പേട്കർ. 1972ൽ ജർമ്മനിയിലെ ഹീഡെൽബെർഗിൽ നടന്ന വ്യക്തിഗത നീന്തൽ മത്സരത്തിൽ സ്വർണ്ണം നേടി. 37.33 സെക്കന്റ് എന്ന സമയത്തിൽ 50 മീറ്റർ ഫ്രീ സ്റ്റൈൽ നീന്തലിൽ ലോകറെക്കോർഡോടെയാണ് സ്വർണ്ണം നേടിയത്. ഇതേ പാരാലിമ്പിക്‌സ് ഗെയിംസിൽ ജാവലിൻ ത്രോ, സ്ലാലം എന്നീ മത്സരങ്ങളിലും പങ്കെടുത്തു.

ഇന്ത്യൻ ആർമിയിലെ ഇലക്ട്രിക്‌സ് ആൻഡ് മെക്കാനിക് എഞ്ചിനിയറിംഗ് വിഭാഗത്തിൽ ക്രാഫ്റ്റ്‌സ്മാൻ റാങ്കിലുള്ള ജവാനായിരുന്നു മുർളികാന്ത്. 1965ൽ പാകിസ്താനെതിരെയുള്ള യുദ്ധത്തിൽ ബുള്ളറ്റ് തറച്ചുണ്ടായ അപകടത്തിൽ വൈകല്യം സംഭവിച്ചു.
സെക്കന്ദറാബാദിലെ ഇഎംഇയിൽ ബോക്‌സറായിരുന്നു ഇദ്ദേഹം. പിന്നീട് നീന്തലിലേക്കും മറ്റു കായിക മത്സരങ്ങളിലേക്കും തിരിയുകയായിരുന്നു. 1968ൽ നടന്ന പാരാലിമ്പിക്‌സിൽ ടേബിൾ ടെന്നീസ് മത്സരത്തിൽ പങ്കെടുത്തു. അന്താരാഷ്ട്ര മത്സരങ്ങളിൽ നീന്തലിൽ നാലു മെഡലുകൾ നേടി. പൂനെയിലെ ടാറ്റ മോട്ടോർസ് ലിമിറ്റിഡിൽ ജീവനക്കാരനായിരുന്നു.


</doc>
<doc id="349179" url="https://ml.wikipedia.org/wiki?curid=349179" title="ദേവേഷ് ചൗഹാൻ">
ദേവേഷ് ചൗഹാൻ

ഇന്ത്യയിൽ നിന്നുള്ള ഒരു ഹോക്കി ഗോൾകീപ്പർ ആണ് ദേവേഷ് ചൗഹാൻ.1981 ഡിസംബറിൽ 11 തീയതി ഇദ്ദേഹം ഉത്തർപ്രദേശിലെ സിലയ്റ്റ ഗ്രാമത്തിൽ ജനിച്ചു
2000ൽ ദേവേഷ് ചൗഹാൻ, ദേശീയ ടീമിനു വേണ്ടി തന്റെ അന്താരാഷ്ട്ര അരങ്ങേറ്റം കുറിച്ചു.2000 (സിഡ്നി, ഓസ്ട്രേലിയ) 2004 (ഏഥൻസ്, ഗ്രീസ്), എന്നി ഒളിമ്പിക്സിൽ രണ്ടുതവണ ജന്മദേശത്തെ പ്രതിനിധീകരിച്ചു.2001ൽ ഇന്ത്യ സ്വർണ്ണം നേടിയ ക്വലാലമ്പൂർ ചാമ്പ്യൻസ് ചലഞ്ചിൽ ഇദ്ദേഹം ഇന്ത്യക്കായി ഹോക്കി കളിച്ചു
2001 ൽ ലക്ഷ്മൺ അവാർഡ് ലഭിച്ചു
2003 അർജുന അവാർഡ് ലഭിച്ചു
2005 ൽ യാഷ് ഭാരതി അവാർഡ് ലഭിച്ചു
2006 അഹല്യഭായി ഹില്ലാരി അവാർഡ് ലഭിച്ചു.



</doc>
<doc id="349181" url="https://ml.wikipedia.org/wiki?curid=349181" title="അഡ്രിയാൻ ഡിസൂസ">
അഡ്രിയാൻ ഡിസൂസ

മഹാർഷ്ട്രയിലെ മുംബൈയിൽ ജനിച്ച ഇന്ത്യൻ ഹോക്കി ഗോൾകീപ്പറണ്‌ അഡ്രിയാൻ ഡിസൂസ.2004ൽ മലേഷ്യയിൽ നടന്ന സുൽത്താൻ അസ്ലൻഷ ഹോക്കിടൂർണമെന്റിലൂടെയാണ്‌ ഇദ്ദേഹത്തിന്റെ അരങ്ങേറ്റം.ദേശീയ ഹോക്കി ടീമിനു വേണ്ടി നൂറിലധികം മൽസരങ്ങൾ ഇദ്ദേഹം ക്യാപ് അണിഞ്ഞിട്ടിണ്ട്.ഇന്ത്യ പങ്കെടുത്ത 2004 ആഥൻസ് ഓളിമ്പിക്സിൽ ഇദ്ദേഹം ഇന്ത്യക്കായി ഹോക്കി കളിച്ചു.ഇന്ത്യയുടെ എക്കാലത്തെയും മികച്ച ഗോൾ കീപ്പർമാരിൽ ഒരാളാണ്‌ ഇദ്ദേഹം.
ആദ്യക്കാല ജീവിതവും വിദ്യാഭ്യാസവും
മുംബൈയിലെ സെന്റ് അന്നാസ് നിന്ന് സ്ക്കൂൾ വിദ്യാഭ്യസം പൂർത്തിയാക്കി.മുംബൈയിലെ ഖൽസ ജൂനിയർ കോളേജിൽ നിന്നും റിസ്വി കോളേജിൽ നിന്ന് BA സോഷ്യോളജിയും പൂർത്തിയാക്കി.അഡ്രിയാൻ എയർ ഇന്ത്യ ഹോക്കി അക്കാഡമിയിൽ നിന്ന് 2001ൽ പഠനം പൂർത്തിയാക്കി 

ലാഹോര് ചാമ്പ്യൻസ് ട്രോഫി ചലഞ്ച്, (പാകിസ്താൻ( 2004 ഡിസംബറിൽ ഇന്ത്യയെ പ്രതിനിധീകരിച്ചിട്ടുണ്ട്.
2005 ക്വാലലംപുര് ലെ ജൂനിയർ ടൂർണമെന്റിൽ ഇന്ത്യയെ പ്രതിനിധീകരിച്ചു
ലോകത്തെ ഏറ്റവും പ്രോമിസിംഗ് ആർട്ടിസ്റ്റ് സമ്മാനം നാമനിർദ്ദേശം ചെയ്യപ്പെട്ടു-2004
ഇന്ത്യൻ ഹോക്കി താരം(ഹീറോ ഇന്ത്യൻ സ്പോർട്സ് അക്കാദമി) -2004
2007 പുരുഷ ഹോക്കി എഷ്യാ കപ്പ് ജേതാക്കൾ
2008 സുൽത്താൻ അസ്ലൻഷ കപ്പ് വെള്ളി ജേതാക്കൾ
2008 ചാമ്പ്യൻസ് ചല്ലെഞ്ഞ് വെങ്കലം
2006 സുൽത്താൻ അസ്ലൻഷ വെങ്കലം



</doc>
<doc id="349182" url="https://ml.wikipedia.org/wiki?curid=349182" title="ചരൻജിത് കുമാർ">
ചരൻജിത് കുമാർ

ഇന്ത്യയുടെ മുൻകാല ഹോക്കി കളിക്കാരനായിരുന്നു ചരൻജിത് കുമാർ.1980ൽ മോസ്ക്കോയിൽ നടന്ന് ഒളിമ്പ്ക് ഹോക്കി കളിച്ച കളിക്കാരനാണ്‌ ചരൻജിത് കുമാർ.1980ലെ ഒളിമ്പിക്സിൽ ഇന്ത്യൻ ഹോക്കി ടീം സ്വർണ്ണം നേടിയിരുന്നു.1984ൽ നടന്ന് ലോസ് ആൻച്ചലസ് ഒളിമ്പിക്സ് ഹോക്കി ടീമിലും ഇദ്ദേഹം ഇന്ത്യക്കായി ഹോക്കി കളിച്ചു.


</doc>
<doc id="349184" url="https://ml.wikipedia.org/wiki?curid=349184" title="ദീപക് താക്കൂർ">
ദീപക് താക്കൂർ

ഇന്ത്യൻ ഹോക്കി ടീമിന്റ് ഫോർവേഡ് കളിക്കാരനായിരുന്നു ദീപക് താക്കൂർ സോങ്ഖ്ല.
ദീപക് താക്കൂറിന്റെ അച്ഛൻ നർദേവ് സിങ്ങ് മുങ്കാല പട്ടാളക്കാരനായിരുന്നു.അമ്മ ലളിത താക്കൂർ വീട്ടമ്മ.അനിയത്തി നവിത താക്കൂർ ദേശീയ ബാഡ്മിന്റൺ താരമാണ്‌.
ദീപക്ക് താക്കൂറിന്റെ കൂടി ഫലമായി 2001ൽ ഓസ്ട്രേലിയയിൽ നടന്ന ജൂനിയർ വേൾഡ് കപ്പ് ഹോക്കി ടൂർണമെന്റ് ഇന്ത്യ വിജയിച്ചു.ഈ ടൂർണമെന്റിൽ അദ്ദേഹം രണ്ട് ഹാട്രിക്ക് നേടി.ഇതിൽ ഏറ്റവും പ്രധാനം ഫൈനലിൽ നേരിട്ട അർജന്റീനയെ 6-1ൻ തോല്പ്പിച്ചതാണ്‌ .10 ഗോളുകൾ നേടിയ ദീപക്ക് താക്കൂറിന്റെ ബെസ്റ്റ് പ്ലെയർ ഓഫ് ദി ടൂർണമെന്റായി തിരഞ്ഞെടുത്തു.
1999ല്ജർമ്മനിക്കെതിരെയായിരുന്നു ഇദ്ദേഹത്തിന്റെ അരങ്ങേറ്റം.2000 സിഡ്നി ഒളിമ്പ്ക്സ് ഹോക്കി ടീമിലും 2004 ആഥൻസ് ഒളിമ്പിക് ഹോക്കി ടീമിലും ഇദ്ദേഹം അംഗമായിരുന്നു.
2004ൽ ഇദ്ദേഹത്തിന്‌ അർജുനാ അവാർഡ് ലഭിച്ചു


</doc>
<doc id="349185" url="https://ml.wikipedia.org/wiki?curid=349185" title="ചെറുശേരി സൈനുദ്ധീൻ മുസ്ലിയാർ">
ചെറുശേരി സൈനുദ്ധീൻ മുസ്ലിയാർ

മലപ്പുറം ജില്ലയിലെ പ്രശസ്ത പണ്ഡിത കുടുംബമായ ഖാസിയാരകം കുടുംബത്തിൽ ചെറുശ്ശേരി മുഹമ്മദ് മുസ്‌ലിയാർ പാത്തുമ്മുണ്ണി ദമ്പതികളുടെ ഏക മകനായി 1937ലായിരുന്നു ജനനം. വീടിന് സമീപത്തെ ഖാസിയാരകം പള്ളിയിൽ നിന്നായിരുന്നു പ്രാഥമിക പഠനം. കൊണ്ടോട്ടി സ്‌കൂളിൽ ഭൗതിക വിദ്യാഭ്യാസത്തിന് ശേഷം മഞ്ചേരി, ചാലിയം എന്നീ ദർസുകളിൽ മതപഠനം നടത്തി. പിതാവ് ചെറുശ്ശേരി മുഹമ്മദ് മുസ്‌ലിയാർ, ഓവുങ്ങൽ അബ്ദുറഹ്മാൻ മുസ്‌ലിയാർ, ഓടയ്ക്കൽ സൈനുദ്ദീൻ കുട്ടി മുസ്‌ലിയാർ എന്നിവരായിരുന്നു പ്രധാന ഗുരുനാഥൻമാർ. പള്ളി ദർസുകളിലെ പഠനത്തിനു ശേഷം വളരെ ചെറുപ്രായത്തിൽ തന്നെ മുദരിസായി.

കൊണ്ടോട്ടി ജുമുഅ മസ്ജിദിൽ 22 വർഷത്തോളം മുദരിസായിരുന്നു. ശേഷം 18 വർഷത്തോളം ചെമ്മാട് മുദരിസായി. 1994 മുതൽ ചെമ്മാട് ദാറുൽ ഹുദയിലായിരുന്നു സേവനം. എം.എം ബശീർ മുസ്‌ലിയാരുടെ നിര്യാണത്തോടെ ദാറുൽ ഹുദയുടെ പ്രിൻസിപ്പൽ സ്ഥാനത്ത് നിയമിതനായി. ദാറുൽ ഹുദാ ഇസ്‌ലാമിക് യൂനിവേഴിസിറ്റിയായി ഉയർന്നപ്പോൾ പ്രോ ചാൻസലറായി നിയമിക്കപ്പെട്ടു. ഇന്ത്യയിലെ തന്നെ മികച്ച മതഭൗതിക വിദ്യാഭ്യാസ സ്ഥാപനമായി ദാറുൽഹുദയെ മാറ്റിയെടുക്കുന്നതിൽ ചെറുശേരി സൈനുദ്ദീൻ മുസ്‌ലിയാർ വലിയ പങ്ക് വഹിച്ചു.
1980 മുതൽ സമസ്തപണ്ഡിത സഭയിൽ അംഗമായ അദ്ദേഹം ഫത്‌വ കമ്മിറ്റി ചെയർമാൻ പദവിയും വഹിച്ചിരുന്നു. ജനറൽ സെക്രട്ടറിയായിരുന്ന ഇ.കെ.അബൂബക്കർ മുസ്‌ലിയാരുടെ നിര്യാണത്തെ തുടർന്ന് 1996ൽ സമസ്തയുടെ നേതൃപദവി ഏറ്റെടുത്തു. ഇസ്‌ലാമിക കർമ ശാസ്ത്രത്തിൽ ആഴത്തിൽ പഠനം നടത്തിയിട്ടുള്ള ചെറുശേരി സൈനുദ്ദീൻ മുസ്‌ലിയാർ, സമസ്ത കേരള ഇസ്‌ലാം മത വിദ്യാഭ്യാസ ബോർഡ് വൈസ് പ്രസിഡന്റ്, പരീക്ഷാ ബോർഡ് വൈസ് ചെയർമാൻ, സുന്നി മഹല്ല് ഫെഡറേഷൻ സംസ്ഥാന പ്രസിഡന്റ്, താനൂർ ഇസ്‌ലാഹുൽ ഉലൂം അറബിക് കോളജ് മാനേജർ സ്ഥാനങ്ങൾ വഹിച്ചിട്ടുള്ള അദ്ദേഹം നിരവധി മഹല്ലുകളുടെ ഖാസിയുമായിരുന്നു. 2016 ഫെബ്രുവരി 18ന് പുലർച്ചെ അന്തരിച്ചു


</doc>
<doc id="349186" url="https://ml.wikipedia.org/wiki?curid=349186" title="ബൽജിത്ത് സിങ് ധില്ലൻ.">
ബൽജിത്ത് സിങ് ധില്ലൻ.

ഇന്ത്യൻ ഹോക്കി ടീമിന്റെ മധ്യനിര കളിക്കാരനായിരുന്നു ബൽജിത്ത് സിങ്ങ് ധില്ലൻ(June 18, 1973).1993ൽ സൗത്ത് ആഫ്രിക്കാ പര്യടനത്തിലാണ്‌ ഇദ്ദേഹം ഇന്ത്യൻ ടീമിൽ അരങ്ങേറ്റം കുറിക്കുന്നത്.ഇദ്ദേഹത്തെ ബല്ലി എന്നാണ്‌ അറിയപ്പെട്ടിരുന്നത്.തുടർച്ചയായ മൂന്ന് ഒളിമ്പിക്സിൽ ഇദ്ദേഹം തന്റെ രാജ്യമായ ഇന്ത്യക്ക് വേണ്ടി ഹോക്കി കളിച്ചു.1996ലെ ആദ്യ ഒളിമ്പിക്സിൽ പങ്കെടുക്കുകയും ഇന്ത്യക്ക് 8 ആം സ്ഥാനം നേടാനും സഹായിച്ചു.2000 ൽ നടന്ന സിഡ്നി ഒളിമ്പിക്സിലും 2004ൽ നടന്ന ആഥൻസ് ഒളിമ്പിക്സിലും ഇദ്ദേഹം ഇന്ത്യക്ക് വേണ്ടി ഹോക്കി കളിച്ചു.



</doc>
<doc id="349187" url="https://ml.wikipedia.org/wiki?curid=349187" title="കർണ്ണശപഥം (ആട്ടക്കഥ)">
കർണ്ണശപഥം (ആട്ടക്കഥ)

വി. മാധവൻ നായർ (മാലി) രചിച്ച ആട്ടക്കഥയാണ് കർണ്ണശപഥം. രാത്രി മുഴുവൻ നീണ്ടു നിൽക്കുന്ന ദീർഘനേര ആട്ടക്കഥകൾ കാണികളെ മുഷിപ്പിച്ച കാലത്ത് കഥകളി പരിഷ്കരണം വ്യാപകമായി ചർച്ച ചെയ്യപ്പെട്ടു. ആകാശവാണി സ്റ്റേഷൻ ഡയറക്ടറായി ന്യൂ ഡൽഹിയിൽ ജോലി ചെയ്യുന്ന കാലത്താണ് മാലി ഈ കഥ രചിക്കുന്നത്. 1964 ഏപ്രിൽ 10 ന് ഡൽഹി ഇന്റർനാഷണൽ കഥകളി സെന്ററിലായിരുന്നു ആദ്യ അവതരണം. കഥകളിയിലെ പരീക്ഷണം എന്നു മാലി വിശേഷിപ്പിച്ച കർണ്ണശപഥം അതിലെ പദങ്ങളുടെ ലാളിത്യം, ഭാവ പ്രകടനത്തിന് അനുയോജ്യമായ സംഗീതം, നാടകീയമായ സന്ദർഭം തുടങ്ങിയവയാൽ ജനകീയമായി. 2016 ഓണക്കാലത്ത് ആദ്യാവതരണത്തിന്റെ അൻപതാം വാർഷികം പ്രമാണിച്ച് തൃശ്ശൂർ ആകാശവാണി റേഡിയോ നിലയം ഈ കഥ അവതരിപ്പിച്ചിരുന്നു. കഥകളിയിൽ, പുതുതായി എഴുതപ്പെട്ട കഥകളിൽ ശ്രദ്ധേയമായ ഒന്നായി ഈ കഥ വിലയിരുത്തപ്പെടുന്നു. 
കുന്തിയും കർണ്ണനും തമ്മിൽ കുരുക്ഷേത്രയുദ്ധത്തിനു മുന്നോടിയായി കണ്ടുമുട്ടുന്ന മഹാഭാരതത്തിലെ സന്ദർഭമാണ് ആട്ടക്കഥയ്ക്ക് ആധാരം. കർണ്ണനും ദുര്യോധനുമായുള്ള ആത്മബന്ധം, ദുര്യോധനനുവേണ്ടി എന്നും നിലകൊള്ളുമെന്നുള്ള കർണ്ണന്റെ ശപഥം എന്നിവയാണ് കർണ്ണശപഥം ആട്ടക്കഥയുടെ ഉള്ളടക്കം. കുന്തി കർണ്ണനെ കാണുന്നതും, അവർ തമ്മിലുള്ള സംവാദവും വളരെ നാടകീയമായി ഇതിൽ ആവിഷ്കരിച്ചിരിക്കുന്നു.
മലയാളത്തിലാണ് ഇതിലെ പദങ്ങൾ ചിട്ടപ്പെടുത്തിയിരിക്കുന്നത്. രംഗങ്ങൾ വേർതിരിക്കാത്തതും ശ്ലോകങ്ങൾ ഉൾപ്പെടുത്താത്തതും പോരായ്മയായി ചൂണ്ടിക്കാണിക്കപ്പെട്ടിട്ടുണ്ട്.


</doc>
<doc id="349191" url="https://ml.wikipedia.org/wiki?curid=349191" title="കാതറീന റോക്‌സൺ">
കാതറീന റോക്‌സൺ

കാനഡയിലെ ഒരു പാരലിമ്പിക് വനിതാ നീന്തൽ താരമാണ് കാതറീന റോക്‌സൺ. 
2016ൽ ബ്രസീലിലെ റിയോ ഡി ജനീറോയിൽ നടന്ന പാരലിമ്പിക്‌സിൽ 100 മീറ്റർ ബ്രെസ്റ്റ് സ്‌ട്രോക് എസ്ബി 8 വിഭാഗത്തിൽ സ്വർണ്ണം നേടി.

തിരുവനന്തപുരം ശ്രീകാര്യം ചാവടിമുക്ക് സ്വദേശി ജോർജ് ജോണിന്റെ മകൾ ലിസയുടെയും തമിഴ്‌നാട് വെല്ലൂർ സ്വദേശി അതനാസ്യസ് റോക്‌സൺ ദയാസിങ്ങിന്റെ മകൻ ലിയോനാർഡ് റോക്‌സന്റേയും മകളാണ്. 1990ൽ കാനഡയിലേക്ക് കുടിയേറിയ ലിയോനാർഡ് -ലിസ ദമ്പതികൾക്ക് 1993 ഏപ്രിൽ അഞ്ചിനാണ് കാതറീൻ ജനിക്കുന്നത്. കാതറീൻ ജന്മനാ ഇടത് കൈമുട്ടിന് താഴെ ഇല്ലാതെയാണ് ജനിച്ചത്.
അഞ്ചാം വയസ്സിൽ നീന്തൽ പരിശീലനം ആരംഭിച്ചു. അച്ഛൻ ലിയോനാർഡ് റോക്‌സൺ തന്നെയാണ് പരിശീലകൻ.



</doc>
<doc id="349201" url="https://ml.wikipedia.org/wiki?curid=349201" title="സാബ്രി ബ്രദേഴ്സ്">
സാബ്രി ബ്രദേഴ്സ്

സാബ്രി സഹോദരന്മാർ എന്നറിയപ്പെട്ടിരുന്ന പാകിസ്താനിലെ കവ്വാലിഗായകരായിരുന്നു ഗുലാം ഫരീദ് സാബ്രി, മഖ്ബൂൽ അഹമ്മദ് സാബ്രി എന്നിവർ.ഗുലാം ഫരീദ് സാബ്രിയുടെ മരണശേഷം പുത്രനായ അംജത് സാബ്രി 2016 ജൂണിൽ കൊല്ലപ്പെടുന്നതുവരെ പരിപാടികൾക്ക് നേതൃത്വം നൽകിവന്നിരുന്നു.കവ്വാലി സൂഫി സംഗീതത്തെ പാശ്ചാത്യനാടുകളിൽ പ്രചരിപ്പിക്കുന്നതിൽ ഇവർക്ക് ഗണ്യമായ പങ്കുണ്ടായിരുന്നു. 

പിതാവായ ഇനായത്ത് ഹുസൈൻ സാബ്രിയിൽ നിന്നു കവ്വാലി സംഗീതത്തിന്റെയും ഭാരതീയ ക്ലാസിക്കൽ സംഗീതത്തിന്റേയും ആദ്യപാഠങ്ങൾ അഭ്യസിച്ച സാബ്രി സഹോദരന്മാർ തുടർന്ന് ഫത്തെദിൻ ഖാൻ,രംസാൻ ഖാൻ എന്നിവരിൽ നിന്നും തുടർശിക്ഷണം നേടി. മഖ്ബൂൽ പതിനൊന്നാം വയസ്സിൽ പിതാവിന്റെ സഹായത്തോടെ കവ്വാലിഗായകസംഘത്തിനു രൂപം നൽകി പരിപാടി അവതരിപ്പിച്ചുതുടങ്ങി.



</doc>
<doc id="349212" url="https://ml.wikipedia.org/wiki?curid=349212" title="അർജ്ജുൻ ഹാലപ്പ.">
അർജ്ജുൻ ഹാലപ്പ.

മുൻ ഇന്ത്യൻ ഹോക്കി ടീം അംഗവും ക്യാപ്റ്റനുമായിരുന്നു അർജുൻ ഹാലപ്പ (Kannada:ಅರ್ಜುನ್ ಹಾಲಪ್ಪ) (born December 17, 1980.

ഈസ്റ്റ് ബംഗാൾ ഹോക്കി ക്ലബിന്റെ കളിക്കാരനായ ബി കെ ഹാലപ്പയുടെ മകനാണ്‌ മധ്യനിര മന്ത്രികനായ അർജുൻ ഹാലപ്പ. കർണാടകയിലെ കൂർഗ് ജില്ലയിലാണ്‌ ഇദ്ദേഹം ജനിച്ചത്.1998-ൽ ഇദ്ദേഹം സെന്റെർ ഓഫ് എക്സലൻസിൽ ചേർന്നു.പിന്നേട് സീനിയർ ടീമിൽ കളിച്ച് തുടങ്ങി.അദ്ദേഹം തന്റെ ജൂനിയർ ഇന്റർനാഷനൾ അരങ്ങേറ്റം യൂറോപ്പ് പര്യടനത്തിൽ നടത്തി.2000ലെ ജൂനിയർ ഏഷ്യാ കപ്പിൽ എട്ട് ഗോളുകളാണ്‌ അദ്ദേഹം നേടിയത്.

2001-ൽ ഈജിപ്റ്റിനെതിരെ പ്രൈം മിനിസ്റ്റേസ് കപ്പിലായിരുന്നു ദേശീയ ടീമിനു വേണ്ടിയുള്ള ഇദ്ദേഹത്തിന്റെ അരങ്ങേറ്റം2004 ആഥൻസ് ഒളിമ്പിക്സിലും ഇദ്ദേഹം പങ്കെടുത്തിണ്ടുണ്ട്.2010ൽഡ​ീയിൽ നടന്ന് കോമണ്വെൽത്ത് ഗെയ്ംസിൽ ഇദ്ദേഹം പങ്കെടുക്കുകയും ഇന്ത്യാ ഹോക്കി ടീം വെള്ളി നേടുകയും ചെയ്തു.
വ്യക്തിജീവിതം
2006 ഒക്ടോബർ 12ൻ ഇദ്ദേഹം ഭാവന എന്ന പെങ്കുട്ടിയെ കൊഡങ്ങുവിൽ വച്ച് കല്യാണം കഴിച്ചു


</doc>
<doc id="349223" url="https://ml.wikipedia.org/wiki?curid=349223" title="ബാവലിപ്പുഴ">
ബാവലിപ്പുഴ

വയനാട്ടിൽ നിന്നും ആരംഭിച്ച് വളപട്ടണം പുഴയിൽ ചെന്നുചേരുന്ന ഒരു നദിയാണ് ബാവലിപ്പുഴ അഥവാ വാവലിപ്പുഴ. കൊട്ടിയൂർ, കേളകം, കണിച്ചാർ എന്നീ പഞ്ചായത്തുകളിലൂടെ ഒഴുകുന്ന ഈ പുഴ കൊട്ടിയൂർ പഞ്ചായത്തിന്റെ 9 വാർഡുകളെയും സ്പർശിച്ചുകൊണ്ട് കടന്നുപോകുന്നു. കൊട്ടിയൂർ വൈശാഖമഹോത്സവം നടക്കുന്നത് ബാവലിപ്പുഴയുടെ തീരത്താണ്. ഈ പുഴയുടെ തീരത്ത് വാവുബലി നടക്കാറുള്ളതിനാൽ "വാവുബലിപ്പുഴ" എന്ന പേരിലായിരുന്നു അറിയപ്പെട്ടിരുന്നത്. പിൽക്കാലത്ത് ലോപിച്ച് "ബാവലി" എന്നായി മാറുകയായിരുന്നു. കൊട്ടിയൂരിൽ വാവലി പുഴയുടെ വടക്കേത്തീരത്ത്‌ തിരുവഞ്ചിറ എന്നറിയപ്പെടുന്ന ഒരു ചെറിയ പുഴയുടെ നടുവിൽ ആണ് പ്രശസ്ത ശിവക്ഷേത്രമായ കൊട്ടിയൂർ ക്ഷേത്രംസ്ഥിതിചെയ്യുന്നത്.


</doc>
<doc id="349231" url="https://ml.wikipedia.org/wiki?curid=349231" title="ജാവലിൻ ത്രോ">
ജാവലിൻ ത്രോ

ട്രാക്ക് ആൻഡ് ഫീൽഡ് ഇനത്തിൽപെട്ട ഒരു കായിക മത്സരമാണ് ജാവലിൻ ത്രോ.
2.5 മീറ്റർ (8 അടി 2 ഇഞ്ച്)നീളമുള്ള ഒരു കുന്തം എറിയുകയാണ് ഈ കളിയുടെ രീതി.
ഒരു നിശ്ചിത പ്രദേശം ലക്യമാക്കി ദൂരത്തിൽ എറിഞ്ഞാണ് ഇതിൽ നേട്ടം കൈവരിക്കുക.
പുരുഷൻമാരുടെ ഡക്കാത്ത്‌ലോണിലും വനിതകളുടെ ഹെപ്റ്റത്‌ലോണിലും ജാവലിൻ ത്രോ ഒരു മത്സര ഇനമാണ്.

ബിസി 708ൽ നടന്ന പുരാതന ഒളിമ്പിക് ഗെയിംസിൽ പെന്റത്‌ലോൺ മത്സരത്തിന്റെ ഭാഗമായിരുന്നു ജാവലിൻ ത്രോ. രണ്ടു വ്യവസ്ഥയായിരുന്നു ഇതിലുണ്ടായിരുന്നത്- ദൂരവും ഉന്നവും ലക്ഷ്യവെച്ചായിരുന്നു ജാവലിൻ എറിഞ്ഞിരുന്നത്. ആദ്യകാലത്ത് തോലിന്റെ ചാട്ടവാറിന്റെ സഹായത്തോടെയായിരുന്നു ജാവലിൻ എറിഞ്ഞിരുന്നത്.പിന്നീട് 1870കളുടെ തുടക്കത്തിൽ സ്വീഡൻ, ജർമ്മനി എന്നിവിടങ്ങളിലാണ് ജവലിൻ കുന്തം പോലുള്ള തണ്ടുകളിൽ പുനർനിമ്മിച്ചത്. ദൂരം ലക്ഷ്യമാക്കി എറിയുന്ന ആധുനിക ജാവലിൻ വികസിപ്പിച്ചെടുത്തത് സ്വീഡനിലാണ്. ഇവിടെ ജാവലിൻ ഒരു സാധാരണ കായിക മത്സരമായി മാറി. 1880കളിൽ ഫിൻലാൻഡിലും ഇത് വ്യാപകമായി.
അടുത്ത ദശകങ്ങളിലാണ് ജാവലിന് ത്രോയുടെ നിയമങ്ങൾ നിലവിൽ വന്നത്.
യഥാർത്ഥത്തിൽ ആദ്യകാലത്ത് ജാവലിൻ ത്രോയിൽ റൺസ് അപ് ഉണ്ടായിരുന്നില്ല. ഒരു പ്രതലത്തിൽ നിന്ന് കൊണ്ടായിരുന്നു ജാവലിൻ എറിഞ്ഞിരുന്നത്. പിന്നീട്, 1890ന്റൈ അവസാനത്തിലാണ് പരിമിതമായ റൺസ് അപ്പോട് കൂടിയ ജാവലിൻ ്ര്രതാ അവതരിപ്പിക്കുന്നത്. താമസിയാതെ, ആധുനിക രീതിയിലുള്ള പരിമിതികളില്ലാത്ത് റൺസ് അപ്പോടുകൂടിയ ജാവലിൻ ത്രോ വികസിപ്പിച്ചെടുത്തു. 


</doc>
<doc id="349238" url="https://ml.wikipedia.org/wiki?curid=349238" title="1968-ലെ സമ്മർ ഒളിംപിക്സിൽഇന്ത്യയുടെ പ്രകടനം">
1968-ലെ സമ്മർ ഒളിംപിക്സിൽഇന്ത്യയുടെ പ്രകടനം

Field hockey, Men's Team Competition. Team members:

 Men's Hammer Throw

Two shooters represented India in 1968.





</doc>
<doc id="349240" url="https://ml.wikipedia.org/wiki?curid=349240" title="ശശികല കകോദ്കർ">
ശശികല കകോദ്കർ

ഗോവയിലെ ഒരു പ്രാദേശിക രാഷ്ട്രീയ പാർട്ടിയായ മഹാരാഷ്ട്രവാദി ഗോമന്തക് പാർട്ടിയുടെ ഒരു പ്രമുഖ വനിതാ നേതാവും ഗോവയുടെ രണ്ടാമത്തെ മുഖ്യമന്ത്രിയുമാണ് ശശികല കകോദ്കർ (Shashikala Kakodkar)
ഗോവയുടെ പ്രഥമ മുഖ്യമന്ത്രിയായിരുന്ന ദയാനന്ദ് ബന്ദോദ്കറുടെ മകളാണ് ശശികല. 1973 ദയാനന്ദ് ബന്ദോദ്കറുടെ മരണത്തോടെ ഗോവയുടെ രണ്ടാമത്തെ മുഖ്യമന്ത്രിയായി അധികാരമേറ്റു. 1979ൽ പാർട്ടി പിളർന്നതോടെ അധികാരം നഷ്ടമായി.

1935 ജനുവരി അഞ്ചിന് ദയാനന്ദ ബന്ദോദ്കറുടെയും സുനന്ദ പെദ്‌നേക്കറുടെയും ആദ്യത്തെ കുട്ടിയായി ജനിച്ചു. പതിനൊന്നാം വയസ്സിൽ ഗോവയുടെ സ്വതന്ത്ര്യത്തിനുള്ള പോരാട്ടത്തിൽ പങ്കാളിയായി. 
1954-58 കാലഘട്ടത്തിൽ ധർവാദിലെ ഫാത്തിമ കോളേജിൽ നിന്ന് ആന്ത്രോപ്പോളജി, സോഷ്യോളജി, ചരിത്രം എന്നിവയിൽ ബിരുദം നേടി. തുടർന്ന് മുംബൈയിലെ എൽഫിൻസ്റ്റോൺ കോളേജിൽ നിന്ന് മാസ്റ്റർ ബിരുദം കരസ്ഥമാക്കി. 
ഗോവ, ദമൻ ദിയു കേന്ദ്രഭരണ പ്രദേശങ്ങൾ ഒരു മിച്ചുള്ള സംസ്ഥാനത്ത് 1963ൽ ജനാധിപത്യ രീതിയിൽ നടന്ന ആദ്യ തിരഞ്ഞെടുപ്പിൽ മത്സരിച്ച് അസംബ്ലിയിലേക്ക് വിജയിച്ചു.

2016 ഒക്ടോബർ 28ന് അന്തരിച്ചു.


</doc>
<doc id="349244" url="https://ml.wikipedia.org/wiki?curid=349244" title="റോബർട്ട് ബ്രൂം">
റോബർട്ട് ബ്രൂം

റോബർട്ട് ബ്രൂം (30 November 1866, Paisley – 6 April 1951) സ്കോട്‌ലന്റുകാരനായ സൗത്ത് ആഫ്രിക്കക്കാരനായ ഡോക്ടറും പാലിയന്റോളജിസ്റ്റും ആയിരുന്നു. 1895ൽ മെഡിക്കൽ ഡൊക്ക്ടറായ അദ്ദേഹം, ഗ്ലാസ്ഗ്ലോ സർവ്വകലാശാലയിൽനിന്നും ഡി എസ് സി എടുത്തു. 

ദക്ഷിണാഫ്രിക്കയിൽ ജിയോളജിയുടെയും ജന്തുശാസ്ത്രത്തിന്റെയും പ്രൊഫസ്സർ ആയി അദ്ദേഹം, അവിടത്തെ സ്റ്റെല്ലെൻബോഷിലെ വിക്ടോറിയാ കോളിജിൽ ജോലിചെയ്തു. പിന്നീട്, കേപ്‌ടൗണിലുള്ള ദക്ഷിണാഫ്രിക്കൻ മ്യൂസിയത്തിലെ കശേരുകികളുടെ പാലിയന്റോളജിയുടെ സംരക്ഷകനായി. 

ജോൺ ബ്രൂമിന്റെ മകനായി പൈസ്ലിയിൽ ജനിച്ചു. മാതാവ്, ആഗ്നസ് ഹണ്ടർ ഷീറർ ആയിരുന്നു. 

1893ൽ മാറി ബയേഡ് ബെയ്‌ലിയെ വിവാഹം കഴിച്ചു. 

ദക്ഷിണാഫ്രിക്കയിലെ പ്രിട്ടോറിയായിൽ അന്തരിച്ചു. 
ബ്രൂം ആണ് ആദ്യമായി സസ്തനിരൂപത്തിലുള്ള ഉരഗങ്ങളെപ്പറ്റി പഠിച്ചത്. റെയ്മണ്ട് ഡാർട്ട് ആസ്ട്രലോപിത്തേക്കസ് വംശത്തിൽപ്പെട്ട കുഞ്ഞിന്റെ ഫോസിൽ അവശിഷ്ടം കണ്ടുപിടിച്ചതറിഞ്ഞ് പാലിഅയന്റോളജിയിൽ അദ്ദേഹത്തിന് അതിയായ താത്പര്യം തോന്നി. പക്ഷേ അദ്ദേഹത്തിന്റെ ജോലിക്കു പ്രയാസം നേരിട്ടു. അങ്ങനെ അദ്ദേഹം പട്ടിണിയിലായി. ബ്രൂമിന്റെ നിലയെപ്പറ്റി ഡാർട് ജാൻ സ്മട്സിനു കത്തയച്ചു. സ്മട്സ് ദക്ഷിണാഫ്രിക്കൻ സർക്കാരിൽ സമ്മർദ്ദം ചെലുത്തിയതിൻപ്രകാരം, 1934ൽ ബ്രൂമിനെ റ്റ്രാൻസ്വാൾ മ്യൂസിയത്തിന്റെ പാലിഅയന്റോളജിയുടെ അസിസ്റ്റന്റായി ബ്രൂമിനെ നിയമിച്ചു. 


</doc>
<doc id="349250" url="https://ml.wikipedia.org/wiki?curid=349250" title="പെരുനാട് പൂവത്തുംമൂട് പാലം">
പെരുനാട് പൂവത്തുംമൂട് പാലം

പെരുനാട് പൂവത്തുംമൂട് പാലം പെരുനാടിനടുത്ത് പൂവത്തുമ്മൂട് എന്ന സ്ഥലത്ത് വച്ച് മണ്ണാറക്കുളഞ്ഞി ശബരിമല റോഡിൽ നിന്നും റാന്നി വലിയകുളം അത്തിക്കയം റോഡ് തുടങ്ങുന്നു. ഈ റോഡ് കക്കാട്ടാറിനു കുറുകെ കടന്നു പോകുന്നത് ഈ പാലത്തിലൂടെയാണ്. കോൺക്രീറ്റ് കൊണ്ടാണു നിർമ്മിക്കപ്പെട്ടിരിക്കുന്നത്. സംസ്ഥാനപാത 183എ യിൽനിന്നും തുടങ്ങുന്ന പെരുനാട്-പെരുന്തേനരുവി റോഡ് ഈ പാലത്തിലൂടെ കടന്നുപോകുന്നു. ഇതുവഴി, റാന്നി, വെച്ചൂച്ച്ര, പെരുനാട് എന്നിവിടങ്ങളിലേയ്ക്കു പോകാവുന്നതാണ്. 


</doc>
<doc id="349254" url="https://ml.wikipedia.org/wiki?curid=349254" title="ഷോട്ട് പുട്ട്">
ഷോട്ട് പുട്ട്

ട്രാക്ക് ആൻഡ് ഫീൽഡ് ഇനത്തിൽപെട്ട ഒരു കായിക മത്സരമാണ് ഷോട്ട് പുട്ട്. തള്ളുന്ന ചലനശക്തിയിൽ ഗോളാകൃതിയിൽ ഉള്ള ഭാരമുള്ള വസ്തു - ഷോട്ട്- കഴുന്നിടത്തോളം ദൂരത്തിൽ എറിയുകയാണ് ഈ മത്സരം.
1896ൽ ആധുനിക ഒളിമ്പിക്‌സിന്റെ പുനരുജ്ജീവനത്തോടെ പുരുഷൻമാരുടെ ഷോട്ട് പുട്ട് മത്സരം ഒളിമ്പിക്‌സ് ഗെയിംസിന്റെ ഭാഗമായി. വനിതകളുടെ ഷോട്ട് പുട്ട് മത്സരം 1948ലാണ് ഒളിമ്പിക്‌സിന്റെ ഭാഗമാവുന്നത്.

പുരാതന ഗ്രീക്കിൽ ട്രോയ് യുദ്ധകാലത്ത് സൈനികർ പാറകൾ എറിയുന്ന മത്സരങ്ങൾ നടത്തിയിരുന്നതായി ഹോമർ പരാമർശിക്കുന്നുണ്ട്.
ആദ്യ നൂറ്റാണ്ടിൽ സ്‌കോട്ടിഷ് ഹൈലാൻഡിൽ പാറ അല്ലെങ്കിൽ ഭാരം എറിയുന്ന മത്സരങ്ങൾ നടന്നതിന് തെളുവുകളുണ്ട്.
പതിനാറാം നൂറ്റാണ്ടിൽ ഹെന്റി എട്ടാമൻ രാജാവ് ഭാരം, ഹാമ്മർ ത്രോ മത്സരങ്ങൾ നടത്തിയിരുന്നതായി സൂചനകളുണ്ട്.
19ആം നൂറ്റാണ്ടിൽ സ്‌കോട്ട്‌ലാൻഡിലാണ് ഷോട്ട്പുട്ട് മത്സരങ്ങൾ രൂപപ്പെട്ടത്. 1866ൽ ആരംഭിച്ച ബ്രിട്ടീഷ് അമേച്വർ ചാമ്പ്യൻഷിപ്പിന്റെ ഭാഗമായിരുന്നു ഇത്. 
2.135 മീറ്റർ (7.00അടി) വ്യാസമുള്ള വൃത്തവും അതിന്റെ മുന്നിലായുള്ള ഏകദേശം 10 സെന്റിമീറ്റർ (3.9ഇഞ്ച്) വിസ്തൃതിയുള്ള സ്റ്റോപ് ബോർഡിൽ നിന്നാണ് മത്സരാർത്ഥികൾ ഷോട്ട് എറിയുക.

മണൽ, ഇരുമ്പ്, കാസ്റ്റ് ഇരുമ്പ്, കട്ടിയുള്ള സ്റ്റീൽ, തുരുമ്പ് പിടിക്കാത്ത ഉരുക്ക്, പിത്തള, കൃത്രിമ ഫൈബർ എന്നിവകൊണ്ടെല്ലാം ഷോട്ട് പുട്ട് ബോൾ നിർമ്മിക്കുന്നുണ്ട്.


</doc>
<doc id="349255" url="https://ml.wikipedia.org/wiki?curid=349255" title="1924-ലെ സമ്മർ ഒളിംപിക്സിൽ ഇന്ത്യയുടെ പ്രകടനം">
1924-ലെ സമ്മർ ഒളിംപിക്സിൽ ഇന്ത്യയുടെ പ്രകടനം

Seven athletes represented India in 1924.


</doc>
<doc id="349258" url="https://ml.wikipedia.org/wiki?curid=349258" title="രജീന്ദർ കൗർ ഭട്ടാൽ">
രജീന്ദർ കൗർ ഭട്ടാൽ

ഇന്ത്യൻ രാഷ്ട്രീയ പ്രവർത്തകയും ഇന്ത്യൻ നാഷണൽ കോൺഗ്രസ് അംഗവുമാണ്‌ രജീന്ദർ കൗർ ഭട്ടാൽ.
ഇന്ത്യയിലെ പഞ്ചാബ് സംസ്ഥാനത്തിന്റെ പ്രഥമ വനിതാ മുഖ്യമന്ത്രിയായിരുന്നു രജീന്ദർ കൗർ. ഇന്ത്യയിലെ എട്ടാമത്തെ വനിതാ മുഖ്യമന്ത്രിയാണ് ഇവർ.

1945 സെപ്തംബർ 30ന് ഹിറാ സിങ് ഭട്ടാൽ -ഹർനം കൗർ എന്നിവരുടെ മകളായി ലാഹോറിലെ പഞ്ചാബിൽ ജനിച്ചു. ലാൽ സിങ് സിദ്ധുവാണ് ഭർത്താവ്. രണ്ടു മക്കളുണ്ട്.

1994ൽ സംസ്ഥാന വിദ്യാഭ്യാസ മന്ത്രിയായി.. പഞ്ചാബിലെ പതിമൂന്നാമത് മുഖ്യമന്ത്രിയായിരുന്ന ഹർചരൺ സിംഗ് ബ്രാർ രാജിവെച്ചതോടെ 1996 ഏപ്രിലിൽ പഞ്ചാബിന്റെ ആദ്യ വനിതാ മുഖ്യമന്ത്രിയായി സ്ഥാനമേറ്റു. 1997 ഫെബ്രുവരിയിൽ നടന്ന അസംബ്ലി തിരഞ്ഞെടുപ്പിൽ കോൺഗ്രസ് പരാജയപ്പെട്ടതോടെ മുഖ്യമന്ത്രി സ്ഥാനമൊഴിഞ്ഞു.


</doc>
<doc id="349259" url="https://ml.wikipedia.org/wiki?curid=349259" title="കുമുദ്ബെൻ മണിശങ്കർ ജോഷി">
കുമുദ്ബെൻ മണിശങ്കർ ജോഷി

ഇന്ത്യയിലെ ഒരു രാഷ്ട്രീയ പ്രവർത്തകയാണ് കുമുദ്ബെൻ മണിശങ്കർ ജോഷി (Kumudben Manishankar Joshi). 
1985 നവംബർ 26 മുതൽ 1990 ഫെബ്രുവരി ഏഴ് വരെ ആന്ധ്രപ്രദേശ് സംസ്ഥാനത്തിന്റെ ഗവർണറായിരുന്നു. ശാർദ മുഖർജിക്ക് ശേഷം സംസ്ഥാനത്തെ രണ്ടാമത്തെ വനിതാ ഗവർണറായിരുന്നു ഇവർ.
ഗുജറാത്തിലെ വൽസാദ് ജില്ലയിൽ 1934ൽ ജനനം.
1980 മുതല് 1982 വരെ കേന്ദ്ര ഇൻഫൊർമേഷൻ ആൻഡ് ബ്രോഡ്കാസ്റ്റിങ് സഹ മന്ത്രിയും 1982 മുതൽ 84 വരെ ആരോഗ്യ കുടുംബ ക്ഷേമ സഹ മന്ത്രിയുമായിരുന്നു.


</doc>
<doc id="349263" url="https://ml.wikipedia.org/wiki?curid=349263" title="ചുവന്ന താടിക്കാരൻ">
ചുവന്ന താടിക്കാരൻ


</doc>
<doc id="349264" url="https://ml.wikipedia.org/wiki?curid=349264" title="നസീം നിക്കോളാസ് താലിബ്">
നസീം നിക്കോളാസ് താലിബ്

ലെബനീസ്-അമേരിക്കൻ എഴുത്തുകാരനും സ്ഥിതിഗണിതശാസ്ത്രവിദഗ്ദ്ധനുമാണ് നസീം നിക്കോളാസ് താലിബ്.(ജ:1960-ലെബനാൻ)അപകടസാദ്ധ്യതാവിശകലനശാഖയിലും സജീവമായ താലിബ് നിരവധി സർവ്വകലാശാലകളിൽ അദ്ധ്യാപകനായി സേവനം അനുഷ്ഠിച്ചിട്ടുണ്ട്.

അദ്ദേഹത്തിന്റെ "ബ്ലാക്ക് സ്വാൻ" എന്ന കൃതി രണ്ടാം ലോകമഹായുദ്ധത്തിനുശേഷമുള്ള ഏറ്റവും കൂടുതൽ സ്വാധീനിയ്ക്കപ്പെട്ട പന്ത്രണ്ടുകൃതികളിൽ ഒന്നായി സൺഡെ ടൈംസ് വിശേഷിപ്പിക്കുകയുണ്ടായി.



</doc>
<doc id="349266" url="https://ml.wikipedia.org/wiki?curid=349266" title="അമിത് കുമാർ സരോഹ">
അമിത് കുമാർ സരോഹ

ഇന്ത്യയിലെ ഒരു പാരാലിമ്പിക് കായികതാരമാണ് അമിത് കുമാർ സരോഹ. ഏഷ്യൻ പാരാഗെയിംസിൽ മെഡൽ നേടിയ ഇദ്ദേഹം അർജുന അവാർഡ് ജേതാവാണ്. ഡിസ്‌കസ് ത്രോ, ക്ലബ് ത്രോ എന്നീ മത്സരങ്ങളിൽ എഫ് 51 കാറ്റഗറിയിലാണ് ഇദ്ദേഹം മത്സരിക്കുന്നത്. 
ബ്രസീലിലെ റിയോ ഡി ജനീറോയിൽ നടന്ന പാരാലിമ്പിക്‌സിൽ എഫ് 51 കാറ്റഗറി ക്ലബ് ത്രോയിൽ നാലാം സ്ഥാനം നേടി. ആദ്യ റൗണ്ടിൽ മുന്നിട്ട് നിന്ന ശേഷമാണ് മെഡൽ നഷ്ടമായത്. തന്റെ മികച്ച ദൂരമായ 26.63 മീറ്റർ അമിത് കുമാർ എറിഞ്ഞെങ്കിലും മെഡൽ നേടാനായില്ല.

1985 ജനുവരി 12ന് ഹരിയാനയിൽ ജനിച്ചു. 22ആം വയസ്സിൽ സംഭവിച്ച ഒരു അപകടത്തിൽ നട്ടെല്ലിനേറ്റ ക്ഷതം മൂലം ഇരുകാലുകളും തളർന്നു. അപകടം സംഭവിക്കുന്നതിന് മുൻപ് അമിത് ദേശീയ തല ഹോക്കി ചാംപ്യനായിരുന്നു.

2010ൽ ചൈനയിൽ നടന്ന ഏഷ്യൻ പാരാ ഗെയിംസിൽ പങ്കെടുത്തു. ഈ മത്സരത്തിൽ ഡിസ്‌കസ് ത്രോയിൽ വെള്ളി മെഡൽ നേടി. 
രണ്ടു വർഷത്തിന് ശേഷം മലേഷ്യയിലെ ക്വാലാലാംപൂരിൽ നടന്ന ഒളിമ്പിക് യോഗ്യതാ മത്സരത്തിൽ ഏഷ്യൻ റെക്കോഡ് ഭേദിച്ച് സ്വർണ്ണം നേടി. ഇതോടെ വേൾഡ് റാങ്കിങ്ങിൽ മൂന്നാം സ്ഥാനത്തെത്തി. 2012ൽ ലണ്ടനിൽ നടന്ന പാരാലിമ്പിക്‌സ് മത്സരത്തിൽ പങ്കെടുക്കാൻ യോഗ്യത നേടി. 
2013ൽ ഇന്ത്യ അർജുന അവാർഡ് നൽകി ആദരിച്ചു. 
2014ൽ കൊറിയയിലെ ഇഞ്ചിയോണിൽ നടന്ന ഏഷ്യൻ പാരാ ഗെയിംസിൽ പങ്കെടുത്തു, രണ്ടു സ്വർണ്ണ മെഡൽ നേടി. ക്ലബ് ത്രോയിൽ 21.31 മീറ്റർ ദൂരം എറിഞ്ഞ് സ്വർണ്ണവും ഡിസ്‌കസ് ത്രോയിൽ 9.89 മീറ്റർ എറിഞ്ഞ് വെള്ളി മെഡലും നേടി.


</doc>
<doc id="349275" url="https://ml.wikipedia.org/wiki?curid=349275" title="കമലാബായ് ഹോസ്പേട്ട്">
കമലാബായ് ഹോസ്പേട്ട്

മഹാരാഷ്ട്രയിലെ ഒരു സാമൂഹ്യ സേവികയായിരുന്നു കമലാബായ് ഹോസ്പേട്ട് (Kamalabai Hospet), 1869-1981). നാഗ്‌പൂരിൽ പ്രവർത്തിക്കുന്ന മാതൃസേവാസംഘം എന്ന സേവാസംഘടന രൂപീകൃതമായതിൽ പങ്കുവഹിച്ചു. വേണുതായ് നെനെയ്ക്കൊപ്പം ചേർന്നാണ് 1921ൽ മാതൃസേവാസംഘം രൂപീകരിച്ചത്. 1971ൽ വിദ്യാ ശിക്ഷൺ പ്രസാരക് മണ്ഡൽ എന്ന സംഘടനയുടെ രൂപീകരണത്തിലും പ്രവർത്തിച്ചു. ആ സംഘടനയുടെ കീഴിൽ അമ്പതിലധികം വിദ്യാഭ്യാസസ്ഥാപനങ്ങൾ പ്രവർത്തിക്കുന്നുണ്ട്. 

1961ൽ സാമൂഹ്യസേവനത്തിനു പത്മശ്രീ പുരസ്കാരവും, 1980ൽ ജമ്‌നാലാൽ ബജാജ് അവാർഡും അവർക്കു ലഭിച്ചു. 

"Padma Awards Directory (1954-2009)" (PDF). Ministry of Home Affairs.

"Jamnalal Bajaj Awards Archive". Jamnalal Bajaj Foundation.

Matru Sewa Sangh, Official website


</doc>
<doc id="349277" url="https://ml.wikipedia.org/wiki?curid=349277" title="ശങ്കർ ചാറ്റർജി">
ശങ്കർ ചാറ്റർജി

ഒരു പ്രശസ്ത പാലിയന്റോളജിസ്റ്റ് ആണ് ശങ്കർ ചാറ്റർജി (Sankar Chatterjee) . ടെക്സാസ് ടെക് സർവ്വകലാശാലയിലെ ഭൗമശാസ്തങ്ങളുടെ ( Geosciences) പ്രൊഫസ്സർ ആണ് അദ്ദേഹം.ആ യൂണിവേഴ്സിറ്റിയിലെ മ്യൂസിയത്തിന്റെ ക്യൂറേറ്ററും അദ്ദേഹമാണ്.1970ൽ കൽക്കട്ട സർവ്വകലാശാലയിൽ നിന്നുമാണ് അദ്ദേഹം തന്റെ ഗവേഷണ ബിരുദം നേടിയത്. 1977-78 കാലത്ത് സ്മിത്സോണിയൻ ഇൻസ്റ്റിട്യൂട്ടിൽ പോസ്റ്റ് ഡോക്ടറൽ ഫെലോ ആയിരുന്നു. 

ഡോ. ചാറ്റർജി മെസോസോയിക് കാലഘട്ടത്തിലുള്ള അടിസ്ഥാന ആർച്ചോസോറുകൾ, ദിനോസറുകൾ, ടെറാസോറസ്സുകൾ, പിന്നെ പക്ഷികൾ എന്നിവ ഉൾപ്പെട്ട കശേരുകികളുടെ ഉദ്ഭവം, പരിണാമം, പ്രവർത്തന ശരീരശാസ്ത്രം, വർഗ്ഗീകരണം എന്നീ മേഖലകളിലാണ് പ്രവർത്തിക്കുന്നത്. 



</doc>
<doc id="349278" url="https://ml.wikipedia.org/wiki?curid=349278" title="ബാറിയോനിക്സ്">
ബാറിയോനിക്സ്

ബാറിയോനിക്സ് ഒരു ഇരുകാലി ദിനോസർ ആണ്. 130-125 ദശലക്ഷം വർഷങ്ങൾക്കു മുമ്പുള്ള ക്രിറ്റേഷ്യസ് കാലഘട്ടത്തിന്റെ ആദ്യ പകുതിയിലെ ബറേമിയൻ ഘട്ടത്തിലാണ് ഇതു ജീവിച്ചിരുന്നത്. 1983ൽ ഇംഗ്ലണ്ടിലെ സറേയിൽ ആണ് ഇതിന്റെ ഹോളോടൈപ്പ് സ്പെസിമെൻ കണ്ടുപിടിക്കപ്പെട്ടത്. 1986ൽ ആണ് ഈ ദിനോസറിന് Baryonyx walkeri എന്ന പേര് നൽകിയത്. ഇതിൽ, Baryonyx എന്ന പേരിനർഥം വലിയ കൂർത്ത നഖം എന്നാണ്. അതിന്റെ ആദ്യ വിരലിൽ ഉള്ള വലിയ നഖമാണീ പേരിനാധാരം. സ്പീഷിസ് നാമമായ walkeri അതിനെ കണ്ടെത്തിയ "അമേച്വർ ഫോസിൽ വേട്ടക്കാരനായ" William J. Walkerന്റെ പേരിൽനിന്നുമാണ് വന്നത്. ലൈബീരിയയിലും യു. കെയുടെ വിവിധ ഭാഗങ്ങളിൽനിന്നും പിന്നീട് ഈ ദിനോസറിന്റെ ശരീരാവശിഷ്ടങ്ങൾ കണ്ടെത്തിയിട്ടുണ്ട്. ഈ ഹോളോടൈപ്പ് സ്പെസിമൻ യു. കെയിൽ നിന്നും കണ്ടെത്തിയതിൽ ഏറ്റവും പൂർണ്ണമായ ഇരുകാലി ദിനോസറിന്റെ സ്പെസിമനുകളിൽ ഒന്നാണ്. അതിനാൽ മാദ്ധ്യമങ്ങൾ ഇതിനു അന്ന് വലിയ പ്രാധാന്യം നൽകിയിരുന്നു.
2010ൽ, Baryonyx 7.5 m (25 ft)നീളവും 1.2 t (1.3 short tons) ഭാരവും ഉള്ളതായി കണക്കാക്കി.10 m (33 ft)ഉണ്ടെന്ന് 1997ൽ കണക്കാക്കി, 9.5 m (31 ft) നീളവും, 2.5 m (8.2 ft) അരഭാഗത്തെ ഉയരവും, and 1.7 t (1.9 short tons) ഭാരവും1988ൽ കണക്കാക്കിയിരുന്നു.


</doc>
<doc id="349279" url="https://ml.wikipedia.org/wiki?curid=349279" title="ഭാവുറാവു കൃഷ്ണാജി ഗായൿ‌വാഡ്">
ഭാവുറാവു കൃഷ്ണാജി ഗായൿ‌വാഡ്

ഭാവുറാവു കൃഷ്ണാജി ഗായൿ‌വാഡ്(ദാദാസാഹബ് ഗായൿ‌വാഡ് 15 ഒക്ടോബർ 1902- 29 ഡിസംബർ 1971) മഹാരാഷ്ട്രയിലെ ഒരു രാഷ്ട്രീയപ്രവർത്തകനും, സാമൂഹ്യപ്രവർത്തകനും ആയിരുന്നു. റിപ്പബ്ലിക്കൻ പാർട്ടിയുടെ സ്ഥാപകാംഗവും ആയിരുന്നു. പാർലമെന്റിൽ രാജ്യസഭയിലും ലോൿസഭയിലും അംഗമായിരുന്നു. സാമൂഹ്യസേവനങ്ങൾക്കുള്ള അംഗീകാരമായിട്ട് 1968ൽ അദ്ദേഹത്തിനു പത്മശ്രീ പുരസ്കാരം ലഭിച്ചു. അദ്ദേഹം അംബേദ്‌കറുടെ അനുയായിയും, സഹപ്രവർത്തകനും ആയിരുന്നു.

അദ്ദേഹത്തോടുള്ള ആദരസൂചകമായി ഭാരത സർക്കാർ 2002ൽ സ്റ്റാമ്പ് (അനുസ്മരണ സ്റ്റാമ്പ്) പുറത്തിറക്കി.

മഹാരാഷ്ട്രയിലെ നാസിക്കിൽ, ഡിൻഡോരി താലൂക്കിലെ അംബേ ഗ്രാമത്തിലെ ഒരു കർഷകകുടുംബത്തിലാണ് അദ്ദേഹം ജനിച്ചത്.

അവലംബം

Kshirsagar, Ramchandra. Dalit Movement in India and its Leaders. pp. 214–217. ISBN 81-85880-43-3.
"Information regarding a documentary about him".


</doc>
<doc id="349284" url="https://ml.wikipedia.org/wiki?curid=349284" title="ഗ്രിഗറി പെക്ക്">
ഗ്രിഗറി പെക്ക്

ഗ്രിഗറി പെക്ക് ഒരു അമേരിക്കൻ സിനിമാ അഭിനേതാവായിരുന്നു. മുഴുവൻ പേര് എൽഡ്രഡ് ഗ്രിഗറി പെക്ക്. 1940 കളിലും 60 കളിലും അദ്ദേഹം വളരെ പ്രശ്സ്തനായിരുന്നു. 1980 വരെയുള്ള കാലഘട്ടത്തിൽ അനേകം സിനിമകളിൽ പ്രധാന കഥാപാത്രങ്ങളെ അവതരിപ്പിച്ചു. 1962 ൽ പുറത്തിറങ്ങിയ To Kill a Mockingbird എന്ന സിനിമയിലെ ആറ്റക്കസ് ഫിഞ്ച് എന്ന കഥാപാത്രം അദ്ദേഹത്തെ മികച്ച നടനുള്ള അക്കാദമി അവാർഡിന് അർഹനാക്കി. 1944 ലെ The Keys of the Kingdom എന്ന ചിത്രത്തിലെ അഭിനയത്തിന് നല്ല നടനുള്ള ഓസ്കാർ നോമിനേഷൻ ലഭിച്ചിരുന്നു. The Yearling (1946), Gentleman's Agreement (1947) and Twelve O'Clock High (1949) എന്നിവയും വളരെ ശ്രദ്ധിക്കപ്പെട്ട ചിത്രങ്ങളായിരുന്നു. 1969 ൽ അമേരിക്കൻ പ്രസിഡന്റ് ലിന്റൺ ജോൺസൺ അദ്ദേഹത്തിന് Presidential Medal of Freedom എന്ന ബഹുമതി നല്കി.

എൽഡ്രഡ് ഗ്രിഗറി പെക്ക് 1916 ഏപ്രിൽ 5 ന് കാലിഫോർണിയയിലെ സാൻഡിയാഗോയിൽ ജനിച്ചു. മാതാപിതാക്കൾ ഗ്രിഗറി പേൾ പെക്കും ബർനിസ് മേരിയും ആയിരുന്നു. പെക്കിന് 5 വയസുള്ളപ്പോൾ മാതാപിതാക്കൾ വിവാഹമോചനം ചെയ്തു. പിന്നീട് പെക്ക് വളർന്നതു മുത്തശ്ശിയോടൊപ്പമായിരുന്നു. 10 വയസുള്ളപ്പോൾ ലോസ് ആൻജലസിലുള്ള കാത്തലിക് മിലിട്ടറി സ്കൂളില് വിദ്യാഭ്യാസത്തിനു ചേർന്നു. അവിടെ വിദ്യാർത്ഥിയായിരിക്കുന്ന സമയം മുത്തശ്ശി ഇഹലോകവാസം വെടിഞ്ഞു. 14 വയസിൽ പിതാവിനോടൊപ്പം താമസിക്കുന്നതിന് സാൻഡിയാഗോയിലേയ്ക്കു തിരിച്ചു പോയി. അവിടെ സാൻഡിയാഗൊ ഹൈസ്കൂളിൽ ചേർന്നു. സാൻഡിയാഗൊ സ്റ്റേറ്റ് യൂണിവേഴ്സിറ്റിയിൽ നിന്നു ബിരുദമെടുത്തിട്ടുണ്ട്. ചെറുപ്പകാലത്ത് ഒരു ഭിഷഗ്വരൻ ആകണമെന്ന് ആഗ്രഹിച്ചിരുന്നു. അതിനാൽ ബിരുദമെടുത്തതിനു ശേഷം യൂണിവേഴ്സിറ്റി ഓഫ് കാലിഫോർണിയയിൽ ഒരു പ്രീമെഡിക്കൽ വിദ്യാർത്ഥിയായി ചേർന്നു. പഠനത്തിനുള്ള പണം കണ്ടെത്തുന്നതിനായി ചെറിയ ജോലികള് അക്കാലത്തു ചെയ്തിരുന്നു. പഠനകാലത്ത് അഭിനയത്തിൽ വളരെ തൽപ്പരനായിരുന്നു.

At the height of his career, Peck was voted by film exhibitors in different polls as being among the most popular stars in the country in the US and the UK:

</doc>
<doc id="349285" url="https://ml.wikipedia.org/wiki?curid=349285" title="എ.സി. വർക്കി">
എ.സി. വർക്കി

കേരളത്തിലെ പൊതുപ്രവർത്തകനും കർഷക നേതാവും ഫാർമേർസ് റിലീഫ് ഫോറം സ്ഥാപകനുമാണ് എ.സി. വർക്കി.

കർണാടകയിലെ കർഷക നേതാവ് നഞ്ചുണ്ട സ്വാമിയുടെ ആശയങ്ങളിൽ ആകൃഷ്ടനായിരുന്ന അദ്ദേഹം നിരവധി കർഷക സമരങ്ങളിലൂടെ പ്രശസ്തനായിരുന്നു. 

വയനാട് ജില്ലയിലെ നടവയൽ ഗ്രാമത്തിൽ ആനിക്കൽ ചാക്കോയുടേയും റോസമ്മയുടേയും രണ്ടാമത്തെ മകനായി 1954-ൽ ജനിച്ചു. 2016 സെപ്തംബർ 17-ന് മരിച്ചു. പ്രാഥമിക വിദ്യഭ്യാസത്തിന് ശേഷം കോൺഗ്രസ് പ്രവർത്തകനായാണ് പൊതുരംഗത്തേക്ക് പ്രവേശിച്ചത്. കർഷക കോൺഗ്രസ് വയനാട് ജില്ലാ പ്രസിഡന്റായിരുന്നു. പിന്നീട് കോൺഗ്രസ് എസിൽ ചേർന്നു. 1987 - ൽ കക്ഷിരാഷ്ട്രീയം അവസാനിപ്പിച്ച് കാർഷിക കടാശ്വാസ സമിതി രൂപികരിച്ചു. 1991-ൽ ഫാർമേർസ് റിലീഫ് ഫോറം (എഫ്.ആർ.എഫ്.) സ്ഥാപിച്ചു. ബാങ്ക് വായ്പ അടച്ചു പുതുക്കന്നതിന് രൂപികരിച്ച പ്രാദേശിക വായ്പ നിധി (ലോക്കൽ ലോൺ ഫണ്ട്), കർഷകർക്ക് വലിയ സഹായമായിരുന്നു.

കടക്കെണിയിലായ കർഷകർക്ക് പണം കണ്ടെത്തുന്നതിനുള്ള പ്രവർത്തനങ്ങളുമായി തുടങ്ങിയ ഫാമേർസ് റിലീഫ് ഫോറം സംഘടന, പിന്നീട് കർഷകർക്കുള്ള പോരാട്ട സംഘടനയായി മാറി. കർഷകർക്കുവേണ്ടി ബാങ്കുകൾക്ക് മുന്നിൽ സമരത്തിന് നേതൃത്വം നൽകി. കാർഷിക ഉൽപ്പന്നങ്ങൾക്ക് വിലത്തകർച്ച് നേരിട്ടപ്പോൾ ഉൽപ്പന്നങ്ങളുമായി ബാങ്കുകളിൽ പോയി പ്രതിഷേധിച്ചു. സർക്കാർ നിലപാടുകളിൽ പ്രതിഷേധിച്ച് കോഴിക്കോട് കോടഞ്ചേരിയിൽ ബദൽ അസംബ്ലി സംഘടിപ്പിച്ച അദ്ദേഹം കർഷക കേന്ദ്രീകൃതമായുള്ള ബദൽ ബജറ്റ് അവതരിപ്പിച്ചിരുന്നു. വളർത്തുമൃഗങ്ങളുമായി സർക്കാർ ആപ്പിസുകളിലേക്ക് സമരം നടത്തി. 

ജപ്തി പ്രതിരോധ പ്രക്ഷോഭത്തിന്റെ ഭാഗമായി എഫ്ആർഎഫ് വയനാട് കലക്ടറേറ്റ് പടിക്കൽ ആഴ്ചകൾ നീണ്ട സമരമാണ് നടത്തിയത്. വർക്കിയുടെ നേതൃത്വത്തിൽ കർഷകര് ലക്കിടിയിൽ നിന്നു വയനാട് ചുരത്തിലൂടെ അടിവാരത്തേക്ക് നടത്തിയ ശയനപ്രദക്ഷിണവും ഈ പ്രക്ഷോഭത്തിന്റെ ഭാഗമായിരുന്നു. 

കേര കർഷകർക്ക് നീര ഉല്പാദനത്തിനായുള്ള അവകാശത്തിനായുള്ള സമരത്തിന്റെ ഭാഗമായി 1999 ഡിസംബറിൽ നീര ഉല്പാദിപ്പിക്കുകയും കോഴിക്കോട് നഗരത്തിൽ നീര വിൽപ്പനക്ക് വെയ്ക്കുകയും ചെയ്തു. കേരള അബ്കാരി നിയമലംഘനത്തിനു അറസ്റ്റിലാകുകയും നിയമനടപടിയുടെ ഭാഗമായി 28 ദിവസം ജയിലിൽ റിമാൻഡ് ശിക്ഷ അനുഭവിക്കുകയും ചെയ്തിട്ടുണ്ട്. പിന്നീട് നീര ചെത്താനുള്ള അവകാശം കർഷകർക്ക് നൽകി സർക്കാർ ഉത്തരവായി. 

ജപ്തി ചെയ്യുന്നതിന് മുൻപായി, ചെണ്ട കൊട്ടി ജപ്തി വിവരം വിളംബരം ചെയ്യുന്നത് അവഹേളനമാണെന്നതുകൊണ്ട്, രാജഭരണകാലത്ത് തുടങ്ങിയ ചെണ്ട കൊട്ടിയുള്ള ജപ്തി അവസാനിപ്പിക്കണം എന്നാവശ്യപ്പെട്ട് സമരം ചെയ്തിരുന്നു. പിന്നീട് ജപ്തിക്കായുള്ള ചെണ്ടകൊട്ടൽ നിർത്തലാക്കി.

കർഷകർക്ക് ന്യായ വില ഉറപ്പുവരുത്തുന്നതിന് വേണ്ടി ഫെയർ ട്രേഡ് പ്രസ്ഥാനത്തിന് പ്രചാരണം നൽകി.

കാർഷികമേഖലയുടെ കുത്തകവത്കരണത്തിനും ഭരണകൂട നയനിലപാടുകൾക്കെതിരെയും സജീവമായ പോരാട്ടങ്ങൾക്കാണ് അദ്ദേഹം നായകത്വം വഹിച്ചത്. 


കർഷകരുടെ പ്രതിനിനിധിയെന്ന ആശയത്തിനായി അദ്ദേഹം കോഴിക്കോട് പാർലമെന്റ് മണ്ഡലത്തിലും സുൽത്താൻ ബത്തേരി നിയമസഭാ മണ്ഡലത്തിലും മൽസരിച്ചിട്ടുണ്ട്.

"നല്ലവനായ അയൽക്കാരൻ" എന്ന പേരിൽ ജീവചരിത്രം പുറത്തിറങ്ങിയിട്ടുണ്ട്.

ഭാര്യ - ഗ്രേസമ്മ, മക്കൾ - ജയ്‌സൻ, അജയ്, റോസ്‌ലിൻ


</doc>
<doc id="349287" url="https://ml.wikipedia.org/wiki?curid=349287" title="ആവേമെറ്റാടാർസലിയാ">
ആവേമെറ്റാടാർസലിയാ

ആവേമെറ്റാടാർസലിയാ അഥവാ ഓർണിത്തോസൂക്കിയ എന്നത് ആർച്ചോസോറസ് വിഭാഗത്തിൽ പെട്ടതും എന്നാൽ മുതലകളെ അപേക്ഷിച്ചു പക്ഷികളോട് ചേർന്നിരിക്കുന്നതും ആയ ഒരു കൂട്ടം ജീവികൾ ആണ്.

ഈ ഗ്രൂപ്പിൽ ഉൾപ്പെട്ടിരിക്കുന്ന അംഗങ്ങൾ ഈ പറയുന്ന ജീവശാഖയിൽ നിന്നും ആണ് .


Cladogram after Nesbitt (2011):


</doc>
<doc id="349295" url="https://ml.wikipedia.org/wiki?curid=349295" title="ഗവൺമെന്റ് ഹയർ സെക്കൻഡറി സ്കൂൾ മണത്തണ">
ഗവൺമെന്റ് ഹയർ സെക്കൻഡറി സ്കൂൾ മണത്തണ

മണത്തണ ഗവ. ഹയർ സെക്കന്ററി സ്‌കൂൾ

പേരാവൂർ ഗ്രാമപഞ്ചായത്തിൽ മണത്തണയിൽ സ്ഥിതിചെയ്യുന്ന ഒരു വിദ്യാലയമാണ് മണത്തണ ഗവ. ഹയർ സെക്കന്ററി സ്‌കൂൾ (Govt Higher Secondary Manathana).
1920 -ൽ മലബാർ ഡിസ്ട്രിക് ബോർഡിന്റെ കീഴിൽ വാടകക്കെട്ടിടത്തിൽ പ്രൈമറിസ്‌കൂളായാണ് ഈ വിദ്യാലയം പ്രവർത്തനം തുടങ്ങിയത്. 1957-ൽ യു. പി. സ്‌കൂളായും, 1980 -ൽ ഹൈസ്‌കൂളായും 1991 -ൽ ഹയർ സെക്കന്ററി സ്‌കൂളായും ഉയർത്തപ്പെട്ടു. മണത്തണയിൽ നിന്നും ഓടന്തോട് റോഡിൽ ഏകദേശം 300 മീറ്റർ അകലെ പ്രവർത്തിക്കുന്ന ഈ വിദ്യാലയം നിർമ്മിച്ചത് നാട്ടുകാർ വിട്ടുകൊടുത്തതും വിലകൊടുത്തും വാങ്ങിയതുമായ മൂന്ന് ഏക്കർ സ്ഥലത്താണ്. ഈ സ്കൂൾ ഇരിട്ടി ഉപജില്ലയിൽപ്പെടുന്നു.
പേരാവൂർ മേഖലയിൽ ഏറ്റവും കൂടുതൽ പട്ടികജാതി-പട്ടികവർഗ വിദ്യാർത്ഥികൾ പഠിക്കുന്ന വിദ്യാലയമാണിത്. വർഷങ്ങളായി സംസ്ഥാനശാസ്‌ത്രമേളയിലും, കാലോത്സവങ്ങളിലും ഉന്നതവിജയം നേടുകയും ചെയ്യുന്ന ഈ വിദ്യാലയം മികച്ച പഠനനിലവാരം പുലർത്തുകയും ചെയ്യുന്നു.

വിദ്യാലയം എന്ന നിലയിൽ ആദ്യകാൽവെയപ് 1926 ൽ ആണ് വിക്റ്റോറിയ രാജ്ഞിയുടെ കിരീടധാരണത്തോടനുബന്ധിച്ച് സ്ഥാപിക്കപ്പെട്ട ഒരു ബോർഡ് സ്കൂളായിട്ടായിരുന്നു തുടക്കം. ബ്രിട്ടിഷുകാർ മലബാറിൽ ആദ്യമായി സ്ഥാപിച്ച സ്കുളുകളിലൊന്നാണിത്. ജൂണിൽ മലബാർ ഡിസ്ട്രിക് ബോർഡിന്റെ കീഴിൽ വാടക കെട്ടിടത്തിൽ തുടങ്ങിയ പ്രൈമറി വിദ്യാലയമാണ് ഇന്ന് മണത്തണ ഗവ ഹയർസെക്കണ്ടറി വിദ്യാലയമായ് മാറിയിരിക്കുന്നത് .
താഴെ പറയുന്ന പ്രവർത്തനങ്ങൾ ഈ വിദ്യാലയത്തിൽ ഉണ്ട് 

https://schoolwiki.in/ഗവ.എച്ച്_.എസ്.എസ്.മണത്തണ


</doc>
<doc id="349297" url="https://ml.wikipedia.org/wiki?curid=349297" title="കെഞ്ചപ്പ വരദരാജ്">
കെഞ്ചപ്പ വരദരാജ്

ഇന്ത്യൻ ഫുട്ബോൾ താരമായിരുന്നു കെഞ്ചപ്പ വരദരാജ്(; 7 May 1924 – 20 December 2011)അദ്ദേഹത്തിന്റെ അപരനാമമായിരുന്നു സിക്സ് ഫൂട്ടർ.ഇന്ത്യ പങ്കെടുത്ത 1948 ഒളിമ്പിക്സിൽ ഇത്യക്കായി ഇദ്ദേഹം ഫുട്ബോൾ കളിച്ചു.


</doc>
<doc id="349298" url="https://ml.wikipedia.org/wiki?curid=349298" title="എം.എം.സോമയ">
എം.എം.സോമയ

കർണ്ണാടകയിലെ കൂർഗിൽ നിന്നുമുള്ള ഹോക്കി താരമാണ്‌ മനേയപാൻഡ മുതന്ന സോമയ. .ഇന്ത്യക്കായി ഇദ്ദേഹം ധാരാളം അന്താരാധ്ട മൽസരങ്ങൾ കളിച്ചിട്ടുണ്ട്.1980ലെ മോസ്ക്കോ ഒളിമ്പിക്സിൽ ഇദ്ദേഹം ഉല്പ്പ്ര്ട്ട ഇന്ത്യൻ ഹോക്കി ടീം സ്വർണ്ണം നേടിയിരുന്നു .പിന്നീട് 1984 ലോസ് ആഞ്ചലസ് ഒളിമ്പിക്സിലും 1988 സിയോൾ ഒളിമ്പിക്സിലും ഇദ്ദേഹം ഇന്ത്യക്കായി ഹോക്കി കളിച്ചു.1988ലെ ഒളിമ്പിക് ഹോക്കി ടീമിന്റെ നായകനായിരുന്നു ഇദ്ദേഹം.

2007ൽ സോമയയെ ലൈഫ് ടൈ അച്ചീവ്മെന്റ് അവാർഡ് നൽകി ഇന്ത്യൻ ഗവണ്മെന്റ് ആദരിച്ചു.ഇദ്ദേഹത്തിന്‌ അർജ്ജുനാ അവാർഡും ലഭിച്ചിരുന്നു.മുംബൈയിലെ ഭാരത് പെട്രോളിയത്തിൽ ജോലി ചെയ്തിരുന്നു.


</doc>
<doc id="349299" url="https://ml.wikipedia.org/wiki?curid=349299" title="ദിലീപ് ടിർക്കി">
ദിലീപ് ടിർക്കി

ഒഡീഷയിലെ സുന്ദർഗഡിൽ നിന്നുള്ള ഇന്ത്യൻ ഹോക്കി താരമാണ്‌ ദിലീപ് ടിർക്കി.അദ്ദേഹത്തിന്റെ ഏറ്റവും മികച്ച പ്രകടനം പെനാലിറ്റി കിക്കുകളിലാണ്‌.ഏറ്റവും മികച്ച ഡിഫൻഡറുകളിൽ ഒരാളായാണ്‌ അദ്ദേഹത്തെ പരിഗണിക്കുന്നത്.ഗോൾ പോസ്റ്റുകൾക്കു മുൻപിൽ അദ്ദേഹത്തിന്റെ മാർക്കിങ്ങുകൾ ശ്രദ്ധേയമാണ്‌.ഇന്ത്യൻ ഹോക്കി ടീമിന്റെ ക്യാപ്റ്റനുമായിരുന്നു അദ്ദേഹം.2012 മാർച്ച് 22 ൻ അദ്ദേഹം രാജ്യസഭയിലേക്ക് എതിരില്ലതെ തിരഞ്ഞെടുത്തു
1977 നവംബർ24ന്‌ ഒറീസയിൽ ജൻഇച്ചു.അദ്ദേഹത്തിന്റെ ഇരട്ട സഹോദരന്മാർ അനൂപ് ടിർക്കിയും അജിത് ടിർക്കിയും റയില്വേ ഉദ്യോഗഥരാണ്‌.ദിലീപ് ടിർക്കി മമത ടിർക്കിയെ വിവാഹം കഴിച്ചു.1996ൽ എയർ ഇന്ത്യയിൽ ഭുവനേശ്വറിൽ ഡപ്യൂട്ടി മാനേജരായി.

1995ൽ ഇംഗ്ലൻഡിനെതിരെയായിരുന്നു ഇദ്ദേഹത്തിന്റെ അരങ്ങേറ്റം.1996 അറ്റ്ലാന്റ ഒളിമ്പിക്സും,2000 സിഡ്നി ഒളിമ്പിക്സും,2004ലെ ആഥൻസ് ഒളിമ്പിക്സിലും ഇന്ത്യക്കായി ഇദ്ദേഹം ഹോക്കി കളിച്ചു.412 അന്താരാഷ്ട്ര മൽസരങ്ങളിൽ ഇദ്ദേഹം ഇന്ത്യക്കായി കച്ചു,ആദിവാദികളിൽ ഇന്ത്യക്കായി മൂന്ന് ഒളിമ്പിക്സ്സുകളിൽ കളിച്ച ആദ്യ താരമാണ്‌ ഇദ്ദേഹം


</doc>
<doc id="349300" url="https://ml.wikipedia.org/wiki?curid=349300" title="മെർവ്യൻ ഫെർണാഡസ്">
മെർവ്യൻ ഫെർണാഡസ്

ഇന്ത്യയുടെ മുൻകാല ഹോക്കി താരമാണ്‌ മെർവ്യൻ ഫെർണാഡസ്.1970കളിലെ ഇന്ത്യൻ എയർ ലെൻസിന്റെ മുങ്കാല കളിക്കാരനായിരുന്നു അദ്ദേഹം ഇന്ത്യക്കായി സ്ഥിരതയാർന്ന പ്രകടനം കാഴ്ചവെച്ച ഒരു കളിക്കാരനായിരുന്നു ഇദ്ദേഹം.ഇദ്ദേഹത്തിന്റെ ബോഡി സെർവുകളും മുന്നേറ്റ നിരരിലെ ഫിനിഷിങ്ങ് വർക്കുകളും എടുത്ത് പറയാവുന്നവയാണ്‌.1980ലെ മോസ്ക്കോ ഒളിമ്പിക്സിൽ ഇന്ത്യൻ ഹോക്കി ടീം സ്വർണ്ണം നേടിയപ്പോൾ അതിൽ അംഗമായിരുന്നു ഇദ്ദേഹം.ഇദ്ദേഹത്തിന്റെ അച്ഛനായ ജിയോ ഫെർണൻഡസ് P.M.M. ഇന്നർ വീൽ സ്ക്കൂളിൽ ദീർഘകാലം കോച്ചായിരുന്നു.


</doc>
<doc id="349301" url="https://ml.wikipedia.org/wiki?curid=349301" title="ഹർപൽ സിങ്ങ്">
ഹർപൽ സിങ്ങ്

ഇന്ത്യൻ ഹോക്കി ടീമിന്റെ ഡിഫൻഡറായിരുന്നു ഹർപൽ സിങ്ങ്.2004ല്പങ്കെടുത്ത ഒളിമ്പിക്സിൽ ഇന്ത്യൻ ഹോക്കി ടീമിൽ ഇദ്ദേഹവും അംഗമായിരുന്നു.



</doc>
<doc id="349302" url="https://ml.wikipedia.org/wiki?curid=349302" title="മഹാരാജ് കൃഷൻ കൗശിക്">
മഹാരാജ് കൃഷൻ കൗശിക്

ഇന്ത്യൻ പുരുഷ ഹോക്കി ടീമിന്റെ മുൻകാല അംഗവും ഇന്ത്യൻ വനിതാ ഹോക്കി ടീമിന്റെ കോച്ചുമായിരുന്നു മഹാരാജ് കൃഷൻ കൗശിക്.1980-ലെ മോസ്ക്കോ ഒളിമ്പിക്സിൽ ഇന്ത്യ സ്വർണ്ണം നേടിയപ്പോൾ ഇദ്ദേഹവും അംഗമായിരുന്നു.ഇദ്ദേഹത്തിനു അർജ്ജുനാ അവാർഡ് നൽകി ഭാരതം ആദരിച്ചു. അദ്ദേഹം എഴുതിയ പുസ്തകമാണ്‌ "ദി ഗോൾഡൻ ബൂട്ട്".ഇന്ത്യൻ കായിക പരിശീലകർക്ക് നല്കുന്ന പരമൊന്നത ബഹുമതിയായ ദ്രോണാചാര്യ പുരസ്ക്കാരം ഇദ്ദേഹത്തിന്‌ 2002-ൽ ലഭിച്ചു.
.ഇന്ത്യയിലെ ഏറ്റവും മികച്ച വനിതാഹോക്കി കോച്ചുകളിൽ ഒരാളായി ഇദ്ദേഹത്തെ പരിഗണിക്കുന്നു.2007ൽ പുറത്തിറങ്ങിയ ഹിന്ദി സിനിമയായ ചക് ദേ ഇന്ത്യ ഇദ്ദേഹത്തിന്റെ ജീവിതത്തെ അടിസ്ഥാനമാക്കിയാണ്‌ രൂപപ്പെടുത്തിയത്. 2002 കോമൺവെൽത്ത് ഗെയ്ംസിൽ ഇന്ത്യൻ വനിതാ ഹോക്കി ടീം നേടിയ വിജയമാണ്‌ സിനിമക്ക് ആധാരം.



</doc>
<doc id="349303" url="https://ml.wikipedia.org/wiki?curid=349303" title="പ്രബജോത് സിങ്ങ്">
പ്രബജോത് സിങ്ങ്

ഇന്ത്യൻ ഹോക്കി ടീമിന്റെ മുന്നേറ്റ നിര കളിക്കാരനായിരുന്നു പ്രബജോത് സിങ്ങ്.ഹോക്കിയിൽ വേഗതയും ആക്രമണത്തിനും പ്രശസ്തനായിരുന്നു അദ്ദേഹം.
ഇന്ത്യയിലെ പഞ്ചാബിൽ ഗുർദാസ്പൂരിലാണ്‌ പ്രബജോത് ജനിച്ചത്.D.A.V ബിരുദദാരിയാണ്‌ ഇദ്ദേഹം
2001ൽ ഇന്ത്യൻ ദേശീയ ടീമിനു വേണ്ടി ഇദ്ദേഹം അരങ്ങേറ്റം കുറിച്ചു.2004ലെ ആഥൻസ് ഒളിമ്പിക്സിലെ ഹോക്കി ടീമിൽ കളിക്കാരനായിരുന്നു.ആ ഒളിമ്പിക്സിൽ ഇന്ത്യ ഏഴാം സ്ഥാനം നേടി.ഇന്ത്യൻ ഓയില്ലിൽ ഓഫീസറായിരുന്നു അദ്ദേഹം.2012ൽ നടന്ന് വേൾഡ് ഹോക്കി സീരീസിൽ ഷേർ ഈ പഞ്ചാബിന്റെ നായകനായിരുന്നു അദ്ദേഹം.
2008ൾ ഇദ്ദേഹത്തിന്റെ കളി മികവ് പരിഗണിച്ച് ഇന്ത്യൻ സർക്കാർ ഇദ്ദേഹത്തിനു അർജ്ജുനാ അവാർഡ് നൽകി.

2010ൽ ഹോക്കി വേൾഡ് കപ്പിൽ ഇന്ത്യ അർജന്റീനയുമായുള്ള മൽസരത്തിൽ 2-4നു തോറ്റതിനു ശേഷം കാണികളെ ണൊക്കി നടുവിരൽ കാണിച്ചു.ഇതിനു പിന്നിട് ഇദ്ദേഹം മാപ്പ് പറഞ്ഞു.ഇന്ത്യയുടെ ഏറ്റവും മോശം പ്രകടനത്തെ തുടർന്ന് ഇന്ത്യ ടൂർണമെന്റിൽ എട്ടാം സ്ഥാനം ആയി.


</doc>
<doc id="349304" url="https://ml.wikipedia.org/wiki?curid=349304" title="രവീന്ദർ പാൽ സിങ്ങ്">
രവീന്ദർ പാൽ സിങ്ങ്

ഇന്ത്യൻ ഹോക്കി താരമായിരുന്നു രവീന്ദർ പാൽ സിങ്ങ്.1980ൽ സ്വർണ്ണം നേടിയ മോസ്ക്കോ ഒളിമ്പിക്സിൽ ഇദ്ദേഹം ഇന്ത്യക്കായി ഹോക്കി കളിച്ചു.സ്പൈനിലെ വേദന കാരണമാണ്‌ ഇദ്ദേഹം വിരമ്മിച്ചത്.ഹോക്കി കൂടാതെ ഫുട്ബോളും ഇദ്ദേഹം നന്നായി കളിച്ചിരുന്നു.
ഇദ്ദേഹവും കുടുംബവും ലക്നൗവിലാണ്‌ താമസം.ഇദ്ദേഹം വിവാഹം കഴിചിട്ടില്ല. അദ്ദേഹം സ്റ്റേറ്റ് ബാങ്ക് ഓഫ് ഇന്ത്യയുടെ ഉദ്യ്യോഗസ്ഥനായിരുന്നു. പിന്നീട് സ്വയം വിരമിച്ചു. അച്ഛൻ റിതു പാൽ സിങ്ങ്.ഇദ്ദേഹത്തിനു മൂത്ത ചേച്ചി സരസ്വതി ദേവി.അനിയൻ രാജേന്ദ്രപാൽ സിങ്ങ്.


</doc>
<doc id="349306" url="https://ml.wikipedia.org/wiki?curid=349306" title="സന്ദീപ് സിങ്ങ്">
സന്ദീപ് സിങ്ങ്

മുൻ ഇന്ത്യൻ ഹോക്കി താരവും നായകനുമായിരുന്നു സന്ദീപ് സിങ്ങ്.ഇന്ത്യൻ ഹോക്കി പ്രതിരോധത്തിലെ പ്രധാന കണ്ണിയും പെനാലിറ്റി കോർണ്ണർ വിദഗ്ദ്ധനുമായിരുന്നു അദ്ദേഹം .ഇദ്ദേഹം ഇപ്പോൾ ഹരിയാന പോലീസിലാണ്‌.
കുരുക്ഷേത്രത്തിലെ ഷഹബാദിൽ ഗുർചരൻ സിങ്ങ് സെയ്നിയുടെയും ദല്ജിത്ത് കൗർ സെയ്നിയുടെയും മകനായി ജനനം.ഇദ്ദേഹത്തിന്റെ മൂത്ത സഹോദരൻ ബിക്രംജീത്ത് സിങ്ങ് ഇന്ത്യൻ ഓയിൽ ജീവനക്കാരനും ഇന്ത്യൻ ഹോക്കി താരവുമായിരുന്നു.

സന്ദീപിന്റെ അരങ്ങേറ്റം 2004ൽ നടന്ന സുൽത്താൻ അസ്ല്ശ്ൻഷ ഹോക്കി ടൂർണമെന്റിലൂടെയായിരുന്നു.2009ൽ അദ്ദേഹം ഇന്ത്യൻ ടീമിന്റെ നായക പദവിയിലെത്തി.ഡ്രാഗ് ഫ്ലിക്കറിൽ പ്രശഥനായിരുന്നു അദ്ദേഹം.ആ സമയത്ത് ഏറ്റവും വേഗത്തിൽ(145KM) ഡ്രാഗ് ഫ്ലിക്ക് ചെയ്തതിന്റെ റെക്കോഡ് ഇദ്ദേഹത്തിന്റെ പേരിലായിരുന്നു.2009ലെ സുൽത്താൻ അസ്ലൻഷ ഹോക്കി ഏറ്റവും ഗോൾ നേടിയതിന്റെ റെക്കോർഡ് ഇദ്ദേഹം നേടി 13 ഗോളുകളാണ്‌ ഇദ്ദേഹം നേടിയത്.13 വർഷത്തിനു ശേഷമാണ്‌ ഈ പരബര ഇന്ത്യ നേടിയത്.

2009ൽ സുൽത്താൻ അസ്ലൻഷ കപ്പിൽ ഏറ്റവും കൂടുതൽ ഗോളുകൾ നേടി മ്മാ​ാൺ ഓഫ് ദി ടൂർണമെന്റ് പുരസ്സ്ക്കാർം നേടി.
$2012 ലണ്ടൻ ഒളിമ്പിക്സ് യോഗ്യത ടൂർണമെന്റിൽ 16 ഗോളുകളോടെ ഏറ്റവും കൂടുതൽ ഗോൾ നേടിയ കളിക്കാരനായി.

2010ൾ ഇദ്ദേഹം അർജ്ജുനാ അവാർഡ് കരസ്ഥമാക്കി.


</doc>
<doc id="349307" url="https://ml.wikipedia.org/wiki?curid=349307" title="എസ്.എസ്. നാരായണൻ">
എസ്.എസ്. നാരായണൻ

ഇന്ത്യൻ ഫുട്ബോൾ ഗോൾ കീപ്പറായിരുന്നു ശങ്കരൻ സുബ്രമണ്യൻ നാരായണൻ എന്ന എസ്.എസ്.നാരായണൻ .ഇദ്ദേഹത്തെ എസ് എസ്“ബാബു” നാരായണൻ എന്നും അറിയപ്പെട്ടിരുന്നു.ഇദ്ദേഹം ടാറ്റ എസി സി ക്ക് വേണ്ടി കളിച്ചിരുന്നു.1970ൽ ഇദ്ദേഹം വിരമിച്ചു.ഇദ്ദേഹം രണ്ട് തവണ ഇന്ത്യക്കായി ഒളിമ്പിക്സിൽ ഫുട്ബോൾ ഗോൾ വല കാത്തു.1956ലും 1960ലെ ഓളിമ്പിക്സിലും .ഫുട്ബോളിനെ കൂടാതെ ഇദ്ദേഹം ബാസ്ക്കറ്റ്ബോൾ കളിയും നന്നായി കളിച്ചിരുന്നു.ഇന്ത്യൻ ഫുട്ബോളിനു നൽകിയ സംഭാവനയെ പരിഗണിച്ച് മുംബൈ ജില്ല ഫുട്ബോൾ അസ്സോസിയേഷൻ ഇദ്ദേഹത്തെ 2013ൽ അദരിച്ചിരുന്നു.
1934 നവംബർ 12നു കേരളത്തിലെ ഒറ്റപ്പാലത്താണ്‌ ഇദ്ദേഹത്തിന്റെ ജനനം.


</doc>
<doc id="349308" url="https://ml.wikipedia.org/wiki?curid=349308" title="വാസുദേവൻ ഭാസ്ക്കരൻ">
വാസുദേവൻ ഭാസ്ക്കരൻ

ഇന്ത്യൻ ഹോക്കി താരമായിരുന്നു വാസുദേവൻ ഭാസ്ക്കരൻ.ഇന്ത്യൻ ഹോക്കി ടീമിന്റെ നായകനായിരുന്നു അദ്ദേഹം.ഇന്ത്യ സ്വർണ്ണം നേടിയ 1980 മോസ്ക്കോ ഹോക്കി ടീമിന്റെ നായകനും ഇദ്ദേഹമായിരുന്നു.കളിക്കാരൻ എന്നതിൽ നിന്ന് വിരമിച്ചതിനു ശേഷം ഇദ്ദേഹം ഹോക്കി ടീമിന്റെ കോച്ചായി പ്രവർത്തിച്ചു.ഇപ്പോൾ ചെനൈയിൽ കുടുംബത്തോടൊപ്പം താമസിക്കുന്നു.
ഇന്ത്യ ഒളിമ്പിക് സ്വർണ്ണം നേടിയതിനു ശേഷം പലതവണ ഇന്ത്യൻ കോച്ചായി ഇദ്ദേഹം സേവനം അനുഷ്ടിച്ചു.2006ൽ പുരുഷ ഹോക്കി ലോകകപ്പ് വരെ ഇദ്ദേഹം ആ സ്ഥാനത്ത് തുടർന്നു.
1979-1980 കാലത്തെ പ്രകടനത്തിന്റെ അടിസ്ഥാനത്തിൽ ഇദ്ദേഹത്തിനു അർജ്ജുനാ അവാർഡ് ലഭിച്ചു.



</doc>
<doc id="349309" url="https://ml.wikipedia.org/wiki?curid=349309" title="വിക്രം പിള്ള">
വിക്രം പിള്ള

ഇന്ത്യൻ ഹോക്കി കളിച്ചിരുന്ന മധ്യനിര കളിക്കാരനായിരുന്നു വിക്രം പിള്ള എന്നറിയപ്പെടുന്ന വിക്രം വിഷ്ണു പിള്ള.
2001ൽ ഹോക്കി ജൂനിയർ ലോകകപ്പ് ഇന്ത്യ വിജയിക്കുന്നതിൽ ഇദ്ദേഹം നിർണായക പങ്ക് വഹിച്ചു.
2002ൽ വടക്കെ ആസ്ട്രേലിയയിൽ അഡ്ലേയ്ഡിൽ ചതുർ രാഷ്ട്ര ടൂർണ്ണമെന്റിലൂടെയാണ്‌ ഇദ്ദേഹത്തിന്റെ അരങ്ങേറ്റം.2004ൽ ആഥൻസ് ഒളിമ്പിക്സിൽ ഇന്ത്യൻ ഹോക്കി ടീമിൽ ഇദ്ദേഹം കളിച്ചിരുന്നു .ഇന്ത്യക്ക് അന്ന് ഏഴാം സ്ഥാനം ലഭിച്ചു


</doc>
<doc id="349311" url="https://ml.wikipedia.org/wiki?curid=349311" title="തിരുവഞ്ചൂർ">
തിരുവഞ്ചൂർ

കോട്ടയം ജില്ലയിലെ ഒരു ഗ്രാമമാണ് തിരുവഞ്ചൂർ.

തിരുവഞ്ചൂർ ശ്രീ സുബ്രഹ്മണ്യസ്വാമി ക്ഷേത്രം.
തിരുവഞ്ചൂർ ഗ്രാമത്തിന്റെ ഹൃദയഭാഗത്ത് നാടിന് സർവ്വഐശ്വര്യങ്ങളും ചൊരിഞ്ഞ് സുബ്രഹ്മണ്യസ്വാമി ക്ഷേത്രം സ്ഥിതി ചെയ്യുന്നു.



</doc>
<doc id="349336" url="https://ml.wikipedia.org/wiki?curid=349336" title="സാറ അൽ സിനാനി">
സാറ അൽ സിനാനി

യുഎഇയിലെ ഒരു പാരലിമ്പിക്‌സ് കായികതാരമാണ് സാറ അൽ സിനാനി (Sarah Al Sinani). 
ബ്രസീലിലെ റിയോ ഡി ജനിറോയിൽ 2016ൽ നടന്ന പാരാലിമ്പിക്‌സിൽ എഫ്-33 വിഭാഗം ഷോട്ട് പുട്ടിൽ വെങ്കല മെഡൽ നേടി. ഇതോടെ, പാരാലിമ്പിക്‌സിൽ ആദ്യ മെഡൽ നേടുന്ന യു.എ.ഇ വനിതയെന്ന റെക്കോർഡ് സാറ അൽ സിനാനി കരസ്ഥമാക്കി. 
5.9 മീറ്റർ ദൂരം എറിഞ്ഞാണ് സാറ അൽ സിനാനി വെങ്കലനേട്ടത്തിന് ഉടമയായത്.
അൾജീരിയയുടെ ബോജെദാർ അസ്മഹൻ 5.72 മീറ്റർ ദൂരം എറിഞ്ഞ് സ്വർണവും ഖത്തറിന്റെ സാറ ഹംദി മസൂദ് 5.32 മീറ്റർ എറിഞ്ഞ് വെള്ളി മെഡലും കരസ്ഥമാക്കി.


</doc>
<doc id="349340" url="https://ml.wikipedia.org/wiki?curid=349340" title="സാറ ഹംദി മസൂദ്">
സാറ ഹംദി മസൂദ്

ഖത്തറിലെ ഒരു പാരലിമ്പിക്‌സ് കായികതാരമാണ് സാറ ഹംദി മസൂദ് (Sara Hamdi Masoud). 
ബ്രസീലിലെ റിയോ ഡി ജനിറോയിൽ 2016ൽ നടന്ന പാരാലിമ്പിക്‌സിൽ എഫ്-33 വിഭാഗം ഷോട്ട് പുട്ടിൽ വെള്ളി മെഡൽ നേടി. ഇതോടെ, പാരാലിമ്പിക്‌സിൽ ആദ്യ മെഡൽ നേടുന്ന ഖത്തർ വനിതയെന്ന റെക്കോർഡ് 32 കാരിയായ സാറ ഹംദി മസൂദ് കരസ്ഥമാക്കി. 
5.39 മീറ്റർ ദൂരം എറിഞ്ഞാണ് സാറ ഹംദി മെഡൽ നേടിയത്. അൾജീരിയയുടെ ബോജെദാർ അസ്മഹൻ 5.72 മീറ്റർ ദൂരം എറിഞ്ഞ് സ്വർണവും യുഎഇയുടെ സാറ അൽ സിനാനി 5.9 മീറ്റർ ദൂരം എറിഞ്ഞ് ഈ ഇനത്തിൽ വെങ്കലവും നേടി


</doc>
<doc id="349342" url="https://ml.wikipedia.org/wiki?curid=349342" title="താലവ്യാദേശം">
താലവ്യാദേശം

കൊടുന്തമിഴ് പരിണമിച്ചാണ്‌ മലയാള ഭാഷ ഉണ്ടായത് എന്ന വാദത്തെ സാധൂകരിക്കാനായി എ.ആർ. രാജരാജവർമ്മ അവതരിപ്പിച്ച ആറു നയങ്ങളിൽ ഒന്നാണ്‌ താലവ്യാദേശം. ഇതിന് തപവർഗ്ഗോപമർദ്ദം എന്നും ഏ. ആർ പേരുനല്കിയിട്ടുണ്ട്. ഒരു താലവ്യ സ്വരത്തിനുശേഷം ദന്ത്യവർണ്ണം വരികയാണെങ്കിൽ ആ ദന്ത്യം താലവ്യമായി മാറുന്ന പ്രക്രിയയാണ് താലവ്യാദേശം. തമിഴ് അക്ഷരമാല പ്രകാരം ത, ന എന്നിവയാണ് ദന്ത്യാക്ഷരങ്ങൾ. ഇവ കൂടിക്കലർന്ന് വരുന്ന ത്ത, ന്ത, ന്ന എന്നിവയും ദന്ത്യങ്ങൾ തന്നെ. ഈ ദന്ത്യ വർണ്ണങ്ങൾക്ക് മുന്നിൽ അ, ഇ, എ, ഐ എന്നീ താലവ്യ സ്വരങ്ങളിൽ ഏതെങ്കിലും വന്നാൽ ആ സ്വരങ്ങളിലെ താലവ്യധർമ്മം ദന്ത്യങ്ങളിൽക്കൂടി വ്യാപിച്ച് അവയെ താലവ്യമാക്കി മാറ്റുന്നു.. 



</doc>
<doc id="349343" url="https://ml.wikipedia.org/wiki?curid=349343" title="സ്വരസംവരണം">
സ്വരസംവരണം

കൊടുന്തമിഴ് പരിണമിച്ചാണ്‌ മലയാള ഭാഷ ഉണ്ടായത് എന്ന വാദത്തെ സാധൂകരിക്കാനായി എ.ആർ. രാജരാജവർമ്മ അവതരിപ്പിച്ച ആറു നയങ്ങളിൽ ഒന്നാണ്‌ സ്വരസംവരണം സ്വരങ്ങളെ വേണ്ടിടത്തോളം തുറന്നുച്ചരിക്കാതെ ഒതുക്കി ഉച്ചരിക്കുന്ന സ്വഭാവമാണിത്. സംവരണം എന്നതിന് അടയ്ക്കുക, ഒതുക്കുക എന്നർത്ഥം. 

<nowiki>*</nowiki>ഐകാരത്തെ അകാരമായി ഉച്ചരിക്കുക, 

ഉദാഹരണം ഇലൈ - ഇല തലൈ - തല പദാദി, പദമധ്യം, പദാന്തം എന്നിങ്ങനെ മൂന്ന് സ്ഥാനങ്ങളിലും ഐകാരം അകാരമായി മാറിയിട്ടുണ്ട്. ഐന്ത് - അഞ്ച്, അലൈന്താൾ - അലഞ്ഞു, മഴൈ - മഴ). 



</doc>
<doc id="349344" url="https://ml.wikipedia.org/wiki?curid=349344" title="ഖിലോപസംഗ്രഹം">
ഖിലോപസംഗ്രഹം

കൊടുന്തമിഴ് പരിണമിച്ചാണ്‌ മലയാള ഭാഷ ഉണ്ടായത് എന്ന വാദത്തെ സാധൂകരിക്കാനായി എ.ആർ. രാജരാജവർമ്മ അവതരിപ്പിച്ച ആറു നയങ്ങളിൽ ഒന്നാണ്‌ ഖിലോപസംഗ്രഹം. ഖിലമെന്നാൽ അപ്രയുക്തം എന്നർത്ഥം. ഒരുകാലത്ത് ഭാഷയിൽ പ്രയോഗത്തിൽ ഉണ്ടായിരുന്നതും കാലക്രമേണ അപ്രയുക്തമായതുമായ പ്രകൃതികളെയും പ്രത്യയങ്ങളെയും നിലനിർത്തുന്നു എന്ന അർത്ഥത്തിലാണ് എ. ആർ ഖിലോപസംഗ്രഹം എന്ന നയം അവതരിപ്പിച്ചിരിക്കുന്നത്. അതായത് പ്രാചീന തമിഴിൽ ഒരുകാലത്ത് പ്രയോഗത്തിലിരുന്ന പ്രയോഗങ്ങൾ തമിഴിൽ അപ്രത്യക്ഷമായെന്നും അവ മലയാളം സംരക്ഷിച്ചുവരുന്നു എന്നുമാണ് ഈ നയത്തിലൂടെ അദ്ദേഹം സമർത്ഥിക്കുന്നത്. ഈ നയത്തിന് ദൃഷ്ടാന്തമായി രണ്ട് പ്രത്യയങ്ങളെയാണ് കേരളപാണിനി ചൂണ്ടിക്കാണിക്കുന്നത്. പിൻവിനയെച്ചപ്രത്യയമായ ""ആൻ"", നിയോജകമധ്യമബഹുവചനപ്രത്യയമായ ""ഇൻ"" എന്നീ രൂപങ്ങൾ തമിഴിൽ ആദ്യകാലത്ത് ഉപയോഗിച്ചിരുന്നെങ്കിലും ഇന്ന് തമിഴിൽ അവയ്ക്ക് പ്രയോഗമില്ല. 
തമിഴ് മലയാളം<br>
കളിക്കവന്തേൻ കളിക്കാൻ വന്നു<br>
വാചിക്കപ്പോകിറേൻ വായിക്കാൻ പോകുന്നു
ധാതുമലയാളം തമിഴ് <br>
വര് = വരിൻ / വരുവിൻ വാരും<br>
കേൾ = കേൾപ്പിൻ / കേൾക്കുവിൻ കേളും

ഈ രണ്ട് പ്രത്യയങ്ങൾക്കുപുറമേ മറ്റൊരു പ്രത്യയം കൂടി മലയാളം സംരക്ഷിച്ചിരുന്നു എന്ന് ഡോ. കെ.എം. പ്രഭാകരവാര്യർ ചൂണ്ടിക്കാണിച്ചിട്ടുണ്ട്. അതുള്ളസ്ഥലം എന്ന അർത്ഥത്തിൽ നിലാവത്ത് എന്നരൂപം പഴയതമിഴിൽ ഉപയോഗിച്ചിരുന്നു എന്ന് തൊൽകാപ്പിയത്തിൽ തെളിവുണ്ട്. ആധുനിക തമിഴിൽ ഈ രൂപം ഉപയോഗത്തിലില്ല. എന്നാൽ മലയാളത്തിൽ "കാലത്ത്, മഴയത്ത്, ഇരുട്ടത്ത്, നിലാവത്ത്" എന്നിങ്ങനെ ഈ പ്രയോഗം ബഹുലമാണ്. തമിഴിൽ അപ്രയുക്തമായ ചില പദങ്ങളെയും മലയാളം സംരക്ഷിക്കുന്നതായി പ്രഭാകരവാരിയർ സൂചിപ്പിക്കുന്നുണ്ട്. പഴയ തമിഴിൽ ഉണ്ടായിരുന്ന "പീടിക, പോത്ത്, തവള" തുടങ്ങിയ പദങ്ങൾ ഇപ്പോൾ തമിഴിലില്ലെങ്കിലും മലയാളത്തിൽ ഇവ നിത്യവ്യവഹാരത്തിലുള്ള പദങ്ങളാണ്.


</doc>
<doc id="349346" url="https://ml.wikipedia.org/wiki?curid=349346" title="കെംസ്പൈഡർ">
കെംസ്പൈഡർ

രാസവസ്തുക്കളുടെ വിവരങ്ങൾ സൂക്ഷിച്ചുവച്ചിരിക്കുന്ന ഒരു വലിയ ഡറ്റാബേസ് ആണ് കെംസ്പൈഡർ (ChemSpider). റോയൽ സസൈറ്റി ഒഫ് കെമിസ്ട്രിയാണ് ഇതിന്റെ ഉടമസ്ഥർ.

ആറരക്കോടിലേറെ തന്മാത്രകളെപ്പറ്റിയുള്ള വിവരങ്ങൾ 280-ലേറെ വിവരലഭ്യതാസ്ഥലങ്ങളിൽ നിന്നും ഈ ഡാറ്റബേസിൽ ഉൾപ്പെടുത്തിയിരിക്കുന്നു, അവയിൽ ചിലത്:
ഓരോ രാസവസ്തുക്കൾക്കും ഓരോ സവിശേഷമായ നമ്പർ നൽകിയിട്ടുണ്ട്, ഇതാവട്ടെ അതിനോട് ചേർന്ന ഒരു വെബ്‌ലിങ്കുമായി ബന്ധപ്പെടുത്തിയിരിക്കുന്നു. ഉദാഹരണത്തിന് അസറ്റോണിന്റെ നമ്പർ 175 ആണ്, അതിനാൽ അതിന്റെ യുആർഎൽ http://www.chemspider.com/Chemical-Structure.175.html എന്നാണ്.


</doc>
<doc id="349351" url="https://ml.wikipedia.org/wiki?curid=349351" title="കാമില്ല സ്പാർവ്">
കാമില്ല സ്പാർവ്

ഒരു സ്വീഡിഷ് അഭിനേത്രിയാണ് കാമില്ല സ്പാർവ്- (Camilla Sparv).

കാമില്ല സ്പാർവ് 1943 ജൂൺ 3 ന് സ്വീഡനിലെ സ്റ്റാക്ക്ഹോമിൽ ജനിച്ചു. ഏറ്റവും മികച്ച നവ വാഗ്ദാനത്തിനുള്ള (ഫീമെയിൽ) ഗോൾഡന് ഗ്ലോബ് പുരസ്കാരം 1967 ൽ ഡെഡ് ഹീറ്റ് ഓൺ എ മെറി-ഗോ-റൌണ്ട് എന്ന ചിത്രത്തിലെ അഭിനയത്തിന് ലഭിച്ചു. കാമില്ല സ്പാർവ് അഭിനയിച്ച മറ്റു ചിത്രങ്ങളിൽ മർഡറേർസ് റോ (1966), ദ ട്രബിൾ വിത്ത് ഏഞ്ചൽസ് (1966), അസൈൻമെന്റ് കെ (1968), നോബഡി റൺസ് ഫോർഎവർ (1968), മക്കന്നാസ് ഗോൾഡ് (1969), ഡൌൺഹിൽ റേസർ (1969), ദ ഗ്രീക്ക് ടൈക്കൂൺ (1978), കാബൊബ്ലാങ്കോ (1980) സർവൈവൽ സോൺ (1983) എന്നിവ ഉൾപ്പെടുന്നു. ദ റോക്ക്ഫോർഡ് ഫയൽസ്, ദ ലവ് ബോട്ട്, ഹവായി ഫൈവ്-ഓ, ജാക്വിലിൻ സൂസൻസ് വാലി ഓഫ് ദ ഡോൾസ് (1981) എന്നിങ്ങനെയുള്ള ടി.വി. ഷോകളിലും അവർ അഭിനയിച്ചിട്ടുണ്ട്. ഇതുകൂടാതെ മറ്റു പല ഹോളിവുഡ് സിനിമകളിലും സുപ്രധാന വേഷങ്ങൾ അവതരിപ്പിച്ചിരുന്നു.


</doc>
<doc id="349352" url="https://ml.wikipedia.org/wiki?curid=349352" title="മെഡിറ്ററേനിയൻ കാലാവസ്ഥ">
മെഡിറ്ററേനിയൻ കാലാവസ്ഥ

മെഡിറ്ററേനിയൻ കടലോരത്തോട് ചേർന്ന് കിടക്കുന്ന കരഭാഗത്ത് അനുഭവപ്പെടുന്ന കാലവാസ്ഥയെയാണ് ഇതുകൊണ്ട് വിവക്ഷിക്കുന്നത്.അതെസമയം കാലിഫോർണിയ,ആസ്ട്രേലിയയുടെ പടിഞ്ഞാറ് തെക്ക് ഭാഗങ്ങളിലും സൗത്ത് ആഫ്രിക്കയുടെ ഭാഗത്തും മധ്യ ഏഷ്യയിലും ,ചിലിയിലും ഈ കാലാവസ്ഥ അനുഭവപ്പെടുന്നു.

വരണ്ടതും ശാന്തമായതുമായതുമായ വേനൽക്കാലവും ഈർപ്പം നിറഞ്ഞ തണുപ്പുകാലവും ഇതിന്റെ പ്രത്യേകതയാണ്.


</doc>
<doc id="349361" url="https://ml.wikipedia.org/wiki?curid=349361" title="സർള ഗ്രേവാൾ">
സർള ഗ്രേവാൾ

ഇന്ത്യയിലെ രണ്ടാമത്തെ വനിതാ ഐഎഎസ് (ഇന്ത്യൻ അഡ്മിനിസ്‌ട്രേറ്റീവ് സർവ്വീസ്) ഉദ്യോഗസ്ഥയാണ് സർള ഗ്രേവാൾ-(Sarla Grewal). 1952ൽ ഐഎഎസ് ഉദ്യോഗസ്ഥയായി. 1989 മാർച്ച് 31 മുതൽ 1990 ഫെബ്രുവരി അഞ്ചുവരെ മധ്യപ്രദേശ് സംസ്ഥാനത്തെ ഗവർണറായിരുന്നു. രാജീവ് ഗാന്ധിയുടെ പ്രിൻസിപ്പൾ സെക്രട്ടറിയായിരുന്നു. ഷിംലയുടെ ആദ്യത്തെ ഡെപ്യൂട്ടി കമ്മീഷണർ, ലോകാരോഗ്യസംഘടനനയുടെയും യുനിസെഫിന്റെയും പ്രധാനമന്ത്രിയുടെ സെക്രട്ടറിയുമായിരുന്നു ഇവർ.

ഹൻസ് രാജ് മഹിള മഹാ വിദ്യാലയയിൽ നിന്ന്് ബിരുദം നേടിയ സർള, 1952ൽ ഐഎഎസിൽ ചേർന്നു. 1956ൽ ഡെപ്യൂട്ടി കമ്മീഷണറായി. ഈ സ്ഥാനത്ത് എത്തുന്ന ആദ്യ ഇന്ത്യൻ വനിതയാണ് ഇവർ. പഞ്ചാബ് ആരോഗ്യ സെക്രട്ടറിയായിരുന്നു. 
1985ൽ പ്രധാനമന്ത്രിയുടെ സെക്രട്ടറിയായി നിയമിതയായി. മരണം വരെ െൈട്രബ്യൂൺ ട്രസ്റ്റിന്റെ അധ്യക്ഷയായിരുന്നു.

1927 ഒക്ടോബർ നാലിന് ജനിച്ച സർള ഗ്രേവാൾ, 2002 ജനുവരി 29ന് ചണ്ഡിഗഢിൽ വെച്ച് ശ്വാസകോശ സംബന്ധമായ രോഗവും വിട്ടുമാറാത്ത കിഡ്‌നി രോഗവും ബാധിച്ച് മരിച്ചു.


</doc>
<doc id="349367" url="https://ml.wikipedia.org/wiki?curid=349367" title="ഷബ്ദ്രുങ്ങ് റിമ്പോച്ചെ">
ഷബ്ദ്രുങ്ങ് റിമ്പോച്ചെ

ഷബ്ദ്രുങ്ങ് (; "പാദങ്ങൾക്ക് മുന്നിൽ") എന്ന പദവി ടിബറ്റിലെ ലാമമാരെ, പ്രത്യേകിച്ച് പാരമ്പര്യമായി സ്ഥാനമുണ്ടായിരുന്നവരെ പരാമർശിക്കാൻ ഉപയോഗിച്ചിരുന്നു. ഭൂട്ടാനിൽ ഈ പദവി രാജ്യം സ്ഥാപിച്ച ഗവാങ് നാംഗ്യാൽ (1594–1651) എന്ന വ്യക്തിയെയോ അയാളുടെ അവതാരങ്ങൾ എന്ന് കരുതുന്നവരെയോ സൂചിപ്പിക്കാൻ മാത്രമാണ് ഉപയോഗിക്കുന്നത്.


</doc>
<doc id="349373" url="https://ml.wikipedia.org/wiki?curid=349373" title="ചന്ദ്രാവതി">
ചന്ദ്രാവതി

ഇന്ത്യയിലെ ഒരു രാഷ്ട്രീയ പ്രവർത്തകയായിരുന്നു ചന്ദ്രാവതി. 1990 ഫെബ്രുവരി 19 മുതൽ 1990 ഡിസംബർ 18 വരെ പുതുച്ചേരിയുടെ ലഫ്റ്റനന്റ് ഗവർണറായിരുന്നു.
1964-66, 1972-74 വർഷങ്ങളിൽ ഹരിയാണ സർക്കാരിൽ മന്ത്രിയായിരുന്നു. 1977ൽ ഭീവാനി ലോക്‌സഭാ മണ്ഡലത്തിൽ നിന്ന് ജനതാപാർട്ടി സ്ഥാനാർഥിയായി ആറാം ലോക്‌സഭയിലേക്ക് തിരഞ്ഞെടുക്കപ്പെട്ടിട്ടുണ്ട്.
ഹരിയാണയിലെ ഭീവാനി ജില്ലയിലെ ദൽവാസ് ഗ്രാമത്തിൽ 1928ൽ ജനിച്ചു. ഹസാരിലാൽ ഷിയോറാൻ ആണ് ഇവരുടെ പിതാവ്.

1964 മുതൽ 66 വരെയും 1972 മുതൽ 74 വരെയും ഹരിയാന സംസ്ഥാന മന്ത്രിയായിരുന്നു. 1977 മുതൽ 1979 വരെ ജനതാ പാർട്ടിയുടെ പ്രസിഡന്റും 1982 മുതൽ 85 വരെ ഹരിയാന നിയമസഭയിലെ
പ്രതിപക്ഷ നേതാവുമായിരുന്നു. പിന്നീട് ഇന്ത്യൻ നാഷണൽ കോൺഗ്രസ്സിൽ ചേർന്നു. 
1990 ഫെബ്രുവരി 19 മുതൽ ഡിസംബർ 13 വരെ പുതുച്ചേരിയുടെ ലഫ്റ്റനന്റ് ഗവർണറായി സേവനം അനുഷ്ടിച്ചു.


</doc>
<doc id="349379" url="https://ml.wikipedia.org/wiki?curid=349379" title="മാസ്റ്റർ രഘു (കരൺ)">
മാസ്റ്റർ രഘു (കരൺ)

മാസ്റ്റർ രഘു എന്ന പേരിൽ പൊതുവായി അറിയപ്പെടുന്ന നടന് പഴയ കാലത്ത് മലയാള സിനിമയിലെ ബാലതാരം ആയിരുന്നു.

ജനനം 1969 ആഗസ്റ്റ് 19 ന് തമിഴ്നാട്ടിൽ. യഥാർത്ഥ പേരു് രഘുകേശവൻ. 50 ൽ ഏറെ മലയാള സിനിമകളിൽ മാസ്റ്റർ രഘു എന്ന പേരിൽ ബാലതാരമായി അഭിനയിച്ചിട്ടുണ്ട്. 1972 ൽ അച്ഛനും ബാപ്പയും എന്ന മലയാള ചിത്രത്തിലാണ് ആദ്യം അഭിനയിക്കുന്നത്. കൌമാര പ്രായത്തിൽ അഭിനയിച്ച ഇണ, കുയിലിനെ തേടി എന്നീ ചിത്രങ്ങൾ വമ്പൻ ഹിറ്റുകൾ ആയിരുന്നു. മുതിർന്നതിനു ശേഷം രഘു എന്ന പേരിൽ ഏതാനു മലയാള സിനിമകളിൽ അഭിനയിച്ചിരുന്നു. 1974 ൽ രാജഹംസം എന്ന ചിത്രത്തിലെ അഭിനയത്തിന് മികച്ച ബാലതാരത്തിനുള്ള അവാർഡ് നേടിയിരുന്നു. പിന്നീട് 1975ൽ പ്രയാണം, സ്വാമി അയ്യപ്പൻ എന്നീ ചിത്രങ്ങളിലെ അഭിനയത്തിനും ആ വർഷത്തെ മികച്ച ബാലതാരത്തിനുള്ള അവാർഡ് നേടി. അനേകം ചിത്രങ്ങളിൽ ഡബ്ബിംഗ് ആർട്ടിസ്റ്റായും ജോലി ചെയ്തിട്ടുണ്ട്. മുതിർന്നതിനു ശേഷം പൂർണ്ണമായും തമിഴ് സിനിമയിലേയ്ക്ക് ചേക്കേറി. ബാല്യ കാലത്തിനു ശേഷം അണ്ണാമലൈ എന്ന ചിത്രത്തിൽ രജനീ കാന്തിനൊപ്പവും നമ്മവർ എന്ന ചിത്രത്തിൽ കമൽഹാസനൊപ്പവുമുള്ള അഭിനയം ശ്രദ്ധിക്കപ്പെട്ടു. ഈ ചിത്രം മുതൽ കരൺ എന്ന പുതിയ പേരിലാണ് തമിഴിൽ അറിയപ്പെടുന്നത്. അനേകം തമിഴ് സിനിമകളില് വിജയ്, അജിത് എന്നീ നായകന്മാരോടൊപ്പം പ്രത്യക്ഷപ്പെട്ടിട്ടുണ്ട്.


</doc>
<doc id="349384" url="https://ml.wikipedia.org/wiki?curid=349384" title="ആർച്ചോസോർ">
ആർച്ചോസോർ

അമ്നിയോട്ട ഡായപ്പ്സിഡ്കളുടെ ഒരു കൂട്ടത്തെ ആണ് ആർച്ചോസോർ എന്ന് വിളിക്കുന്നത് , ഇതിൽ ഇന്ന് ജീവിച്ചിരിക്കുന്ന പക്ഷികളും അവയുടെ പിന്മുറക്കാരും (വംശനാശം/മൺമറഞ്ഞവയും ) ഇന്ന് ജീവിച്ചിരിക്കുന്ന മുതല കുടുംബത്തിൽ പെട്ടവയും അവയുടെ പിന്മുറക്കാരും(വംശനാശം/മൺമറഞ്ഞവയും ) പെടുന്നു. 


</doc>
<doc id="349386" url="https://ml.wikipedia.org/wiki?curid=349386" title="ആർച്ചോസോറസ്">
ആർച്ചോസോറസ്

ആർച്ചോസോറിഫോം ജെനുസിൽ പെട്ട മൺ മറഞ്ഞുപോയ ഒരു ഉരഗം ആണ് ആർച്ചോസോറസ് . ഇവ അന്ത്യ പെർമിയൻ കാലത്തു ജീവിച്ചിരുന്നവയാണ് . ഫോസിൽ കണ്ടു കിട്ടിയിട്ടുള്ളത് പോളണ്ടിലും റഷ്യയിലും നിന്നാണ്. ആർച്ചോസോറിഫോമുകളിൽ ഏറ്റവും പുരാതന ഇനമാണ് ഇവ.


</doc>
<doc id="349396" url="https://ml.wikipedia.org/wiki?curid=349396" title="ഇന്ത്യയിലെ മ്യൂസിയങ്ങളുടെ പട്ടിക">
ഇന്ത്യയിലെ മ്യൂസിയങ്ങളുടെ പട്ടിക

ഇന്ത്യയിലേയും കേന്ദ്രഭരണപ്രദേശത്തെയും പ്രധാനപ്പെട്ട മ്യൂസിയങ്ങളുടെ പട്ടികയാണിത്. 1814ൽ സ്ഥാപിതമായ കൽക്കട്ടയിലെ ഇന്ത്യൻ മ്യൂസിയമാണ് ഏറ്റവും വലുതും പഴക്കം ചെന്നതുമായ മ്യൂസിയം. അവിടെ 102,646 പ്രദർശനവസ്തുക്കളുണ്ട്(മാർച്ച് 31, 2004ലെ കണക്കുപ്രകാരം).
1949ൽ സ്ഥാപിതമായ, ന്യൂ ഡൽഹിയിലെ നാഷനൽ മ്യൂസിയവും വലിയ മ്യൂസിയങ്ങളിൽ ഒന്നാണ്. അവിടെ 2,00000ൽ അധികം പ്രദർശനവസ്തുക്കളുണ്ട്. 


ജവഹർലാൽ നെഹ്‌റു മ്യൂസിയം, ഇറ്റാനഗർ









കർണ്ണാടകയിലെ മ്യൂസിയങ്ങളുടെ പട്ടിക


മദ്ധ്യപ്രദേശിലെ മ്യൂസിയങ്ങളുടെ പട്ടിക





രാജസ്ഥാനിലെ മ്യൂസിയങ്ങളുടേയും ആർട്ട് ഗ്യാലറികളുടേയും പട്ടിക









Indian Museum
Comptroller & Auditor General of India report No. 4 of 2005 (Civil) of Chapter III: Ministry of Culture, p: 31

"Delhi- 100 years as the Capital". The Hindu. 1 February 2011.

"Museum showcases beautiful marine life of Andaman". ANI. Yahoo News. 3 March 2014. Retrieved 24 April 2014.

http://www.statemuseumranchi.in/

"Piramal Art Foundation". piramalartfoundation.com. Retrieved 2016-05-03.

"INSIDE THE PIRAMAL GROUP'S NEW MUSEUM OF ART".

"Security Check Required". www.facebook.com. Retrieved 2016-05-03.

http://www.goldentempleamritsar.org/places-to-visit-in-golden-temple-amritsar/Central-Sikh-Museum.php

Chandra, Arup (2015). Murshidabad Itibritta. Berhampore, Murshidabad, West Bengal: Basabhumi Prakashan. p. 169. ISBN 9788193047422.


</doc>
<doc id="349399" url="https://ml.wikipedia.org/wiki?curid=349399" title="രാജേന്ദ്ര കുമാരി ബാജ്പേയ്">
രാജേന്ദ്ര കുമാരി ബാജ്പേയ്

ഇന്ത്യയിലെ ഒരു പ്രമുഖ രാഷ്ട്രീയ പ്രവർത്തകയും മുൻ കേന്ദ്ര മന്ത്രിയുമായിരുന്നു രാജേന്ദ്ര കുമാരി ബാജ്‌പേയ്‌ (Rajendra Kumari Bajpai) 
കേന്ദ്ര ഭരണപ്രദേശമായ പുതുച്ചേരിയുടെ ലഫ്റ്റനന്റ് ഗവർണറായിരുന്നു രാജേന്ദ്ര കുമാരി ബാജ്‌പേയ്. ഉത്തർപ്രദേശിലെ സിതാപുർ ലോക്‌സഭാ മണ്ഡലത്തിൽ നിന്ന് 1980, 1984, 1989 എന്നീ വർഷങ്ങളിൽ ഇന്ത്യൻ നാഷണൽ കോൺഗ്രസ്സിന്റെ പ്രതിനിധിയായി മത്സരിച്ച് ലോക്‌സഭയിലേക്ക് തിരഞ്ഞെടുക്കപ്പെട്ടു. മുൻ ഇന്ത്യൻ പ്രധാനമന്ത്രി ഇന്ദിരാഗാന്ധിയുടെ അടുത്ത വിശ്വസ്തയായിരുന്നു.

1925 ഫെബ്രുവരി എട്ടിന് ബിഹാറിലെ ഭഗൽപൂർ ജില്ലയിൽ എസ് കെ മിശ്രയുടെ മകളായി ജനിച്ചു. ഇന്ത്യൻ നാഷണൽ കോൺഗ്രസ്സിന്റെ നേതാവും മധ്യപ്രദേശിലെ പ്രഥമ മുഖ്യമന്ത്രിയുമായ രവിശങ്കർ ശുകഌയുടെ പൗത്രിയുമാണ്.
അലഹബാദ് സർവ്വകലാശാലയിൽ നിന്ന് മാസ്റ്റർ ബിരുദവും പിഎച്ച്ഡിയും കരസ്ഥമാക്കി.
1942ലെ ക്വിറ്റ് ഇന്ത്യ പ്രസ്ഥാനത്തിൽ പങ്കെടുത്ത ഡിഎൻ ബാജ്‌പേയിയെ 1947ൽ വിവാഹം ചെയ്തു. ഒരു മകനും മകളുമുണ്ട്.

1962 മുതൽ 1977വരെ ഉത്തർപ്രദേശ് നിയമസഭയിൽ അംഗമായിരുന്നു. ഉത്തർപ്രദേശ് സംസ്ഥാന കോൺഗ്രസ് അധ്യക്ഷയും പ്രധാനമന്ത്രി ഇന്ദിരാഗാന്ധിയുടെ അടുത്ത വിശ്വസ്തയുമായിരുന്നു.
1970 മുതൽ 77 വരെ ഉത്തർപ്രദേശ് സർക്കാരിലെ വിവിധ വകുപ്പുകളിൽ മന്ത്രിയായി.
ഉത്തർപ്രദേശിലെ സിതാപുർ ലോക്‌സഭാ മണ്ഡലത്തിൽ നിന്ന് 1980, 1984, 1989 എന്നീ വർഷങ്ങളിൽ ലോക്‌സഭയിലേക്ക് തിരഞ്ഞെടുക്കപ്പെട്ടു. 1984 മുതൽ 86വരെ സ്വതന്ത്ര ചുമതലയുള്ള കേന്ദ്ര സാമൂഹ്യ ക്ഷേമ സഹമന്ത്രിയായി. 1986 മുതൽ 1987 വരെ കേന്ദ്ര തൊഴിൽ സഹമന്ത്രി, 1987 മുതൽ 89 വരെ രാജീവ് ഗാന്ധി മന്ത്രിസഭയിൽ സാമൂഹ്യ ക്ഷേമ മന്ത്രിയായി.
1995 മെയ് രണ്ടു മുതൽ 1998 ഏപ്രിൽ 22 വരെ പുതുച്ചേരിയുടെ ലഫ്റ്റനന്റ് ഗവർണറായി നിയമിതയായി.

കിഡ്‌നി സംബന്ധമായ രോഗത്തെ തുടർന്ന് 1999 ജൂലൈ 17ന് അരഹബാദിൽ വെച്ച് മരണപ്പെട്ടു.


</doc>
<doc id="349404" url="https://ml.wikipedia.org/wiki?curid=349404" title="കേരളത്തിലെ മത്സ്യങ്ങളുടെ പട്ടിക">
കേരളത്തിലെ മത്സ്യങ്ങളുടെ പട്ടിക

ഇന്ത്യയിലെ കരയിലും കടലിലുമായി ഉള്ള ഏതാണ്ട് 33059 മത്സ്യസ്പീഷിസുകൾ ലോകത്തിലെ മത്സ്യവൈവിധ്യത്തിന്റെ ഏതാണ്ട് 9.7 ശതമാനത്തോളം വരും. ഇതിൽ കടൽമത്സ്യങ്ങൾ ഏതാണ്ട് 7.4 ശതമാനത്തോളമാണ്. ആകെ ഇന്ത്യയിൽ ഉള്ള ഏതാണ്ട് 3231 മത്സ്യസ്പീഷിസുകളിൽ 2443 (75.6 ശതമാനം) കടൽമത്സ്യങ്ങളാണ്. കേരളത്തിൽ ഇപ്പോൾ കാണുന്നത് 905 തരം മത്സ്യങ്ങളാണ് അവയുടെ പട്ടിക ചുവടെ ചേർത്തിരിക്കുന്നു.


കേരളത്തിലെ തദ്ദേശീയ മത്സ്യങ്ങളുടെ പട്ടിക


</doc>
<doc id="349424" url="https://ml.wikipedia.org/wiki?curid=349424" title="പോണ്ടിയാക്ക്">
പോണ്ടിയാക്ക്

പോണ്ടിയാക് മഹാനായ ഒരു തദ്ദേശീയ ഇന്ത്യൻ ചീഫ് ആയിരുന്നു. അദ്ദേഹത്തിന്റെ ആദ്യകാല ജീവിതത്തെക്കുറിച്ച് വളരെക്കുറച്ച് അറിവേ ചരിത്രത്തിലുള്ളൂ.അദ്ദേഹത്തിന്റെ കാലത്തെ തദ്ദേശീയ ഇന്ത്യൻ ജനത Obwandiyag  എന്നാണ് അദ്ദേഹത്തെ വിളിച്ചിരുന്നത്. തദ്ദേശീയ ഇന്ത്യക്കാരിലെ ഒട്ടാവ ഗോത്രത്തിന്റെ തലവനായിരുന്നു പോണ്ടിയാക്. പിന്നീട് മറ്റ് തദ്ദേശീയ ഇന്ത്യൻ ഗോത്രങ്ങളായ Ottawa, Potawatomi, Ojibwa എന്നീ ഗോത്രങ്ങളുടെ ഏകോപന സമിതിയുടെ തലവനായി പോണ്ടിയാക്ക് തെരഞ്ഞെടുക്കപ്പെട്ടു. എ.ഡി. 1720 ൽ മൌമീ നദിയ്ക്കടുത്ത് (ഇപ്പോൾ ഐക്യനാടുകളിലെ ഒഹിയോയിൽ) ജനിച്ചു. അദ്ദേഹത്തിന്റെ മരണം 1769 ഏപ്രിൽ 20 ന് മിസിസിപ്പി നദിയ്ക്കു സമീപം ആയിരുന്നു (ഇപ്പോഴത്തെ കഹോകിയ) 1763-1764 ലെ പോണ്ടിയാക് യുദ്ധത്തിൽ തദ്ദേശീയ ഇന്ത്യൻ ഗോത്രങ്ങളെ ഏകികരിപ്പിച്ചു തങ്ങളുടെ ഭൂമി യൂറോപ്പിൽ നിന്നെത്തിയ കുടിയേറ്റക്കാർ പിടിച്ചെടുക്കുന്നതിനെതിരെ ഗ്രെയ്റ്റ് ലെയ്ക്സ് പ്രദേശത്ത് ബ്രിട്ടീഷുകാർക്കെതിരെ ഇവർ യുദ്ധം ചെയ്തിരുന്നു. ഈ ഗോത്രങ്ങൾ ഫ്രഞ്ചുകാരുമായി അക്കാലത്ത് സഹകരിച്ചിരുന്നു.പക്ഷേ ബ്രിട്ടീഷുകാരുമായി അത്ര നല്ല ബന്ധത്തിലായിരുന്നില്ല.

എ.ഡി.1762 ൽ പോണ്ടിയാക് ഗ്രെയ്റ്റ് ലെയ്ക് ഇന്ത്യൻ ഗോത്രത്തെയും ഒട്ടാവ, ഒജിബ്വ, പൊട്ടവട്ടോമി, ഹുറോൺ എന്നീ മറ്റ് ഇന്ത്യൻ ഗോത്രങ്ങളെയും ഏകോപിപ്പിച്ച് ബ്രിട്ടീഷ് കുടിയേറ്റക്കാരെ തുരത്തുന്നതിന് നേതൃത്വം കൊടുത്തു. ബ്രട്ടീഷ് കമാൻഡർ Henry Gladwin പോണ്ടിയാക്കിന്റെ നീക്കം മണത്തറിഞ്ഞു. എങ്കിലും രണ്ടു ദിവസങ്ങൾക്കുള്ളിൽ ബ്രിട്ടീഷ് കോട്ടയ്ക്ക് അവർ കടുത്ത ഉപരോധം ഏർപ്പെടുത്തി. അനേകം ബ്രിട്ടീഷ് പട്ടാളക്കാരെയും മറ്റും അവർ തടവുകാരായി പിടിക്കുകയോ വധിക്കുകയോ ചെയ്തു. അര ഡസനോളം വിവിധ ഗോത്രങ്ങളിലെ 900 നേറ്റീവ് ഇന്ത്യൻ പടയാളികൾ അടങ്ങുന്ന സൈന്യവുമായി പോണ്ടിയാക്ക് ഫ്രഞ്ച് കുടിയെറ്റക്കാരെ ഒഴിവാക്കി ബ്രിട്ടീഷ് കുടിയെറ്റക്കാരെ മാത്രം തെരഞ്ഞു പിടിച്ച് ആക്രമിച്ചു. Detroit കോട്ട ആഴ്ചകളോളം നേറ്റീവ ഇന്ത്യൻ പടയാളികൾ ഉപരോധിച്ചു. പോണ്ടിയാക്കിന്റെ സന്ദേശ പ്രകാരം മറ്റനേകം ഇന്ത്യൻ ഗോത്രങ്ങളും ഇവരോടൊപ്പം യുദ്ധത്തിന് എത്തിച്ചേർന്നിരുന്നു.

പോണ്ടിയാക്കിന്റെ Detroit കോട്ടക്കെതിരായ ഉപരോധം തകർക്കുവാൻ 250 ബ്രിട്ടീഷ് പോരാളികൾ അവിടേയ്ക്ക് എത്തിച്ചേർന്നു. പോണ്ടിയാക്കിനെ അമ്പരപ്പിച്ചു കൊണ്ട് ബ്രട്ടീഷ് സൈന്യം കോട്ടയ്ക്ക് 2 മൈൽ കിഴക്കായി തമ്പടിച്ചിരുന്ന ഇന്ത്യന് പോരാളികളെ അപ്രതീക്ഷിതമായി ആക്രമിച്ചു. ഈ യുദ്ധം Battle of Bloody Run എന്നറിയപ്പെടുന്നു. പോണ്ടിയാക്കും കൂട്ടരും പെട്ടെന്നു തന്നെ ആപത്തു തിരിച്ചറിയുകയും യുദ്ധസജ്ജരാകുകയും ചെയ്തു. ഈ യുദ്ധത്തിൽ ഇരുപതോളം ബ്രട്ടീഷ് പടയാളികൾ കൊല്ലപ്പെടുകയും 34 പേർക്കു പരിക്കേൽക്കുകയും ചെയ്തു. കൊല്ലപ്പെട്ടവരിൽ ഒരാൾ Captain James Dalyell ആയിരുന്നു. ഈ വിവരം അറിഞ്ഞപ്പോൾ ജനറൽ Jeffrey Amherst പോണ്ടിയാക്കിനെ കൊലപ്പെടുത്തുന്നവർക്കു  £200 പാരിതോഷികം പ്രഖ്യാപിച്ചു. താമസിയാതെ കൂടുതൽ ബ്രിട്ടീഷ് പട്ടാളക്കാർ ഫോർട്ട് Detroit ൽ എത്തിച്ചേർന്നു. പോണ്ടിയാക്ക് യുദ്ധത്തില് വിജയിച്ചുവെങ്കിലും കോട്ട പിടിച്ചെടുക്കുവാൻ സാധിച്ചില്ല. 1766 ജുലൈയില് ബ്രിട്ടീഷ് പട്ടാളമേധാവി Sir William Johnson പോണ്ടിയാക്കുമായി സമാധാന ഉടമ്പടിയ്ക്കു സമ്മതിച്ചു. ഒക്ടോബറിൽ പോണ്ടിയാക് കോട്ടക്കെതിരായ ഉപരോധം പിൻവലിക്കുകയും ഇല്ലിനോയിസ് പ്രദേശം വിട്ടു പോകുകയും ചെയ്തു. ഈ സമയം മറ്റ് ഇന്ത്യൻ ഗോത്രങ്ങൾ അവർ ആക്രമിച്ച 12 ബ്രട്ടീഷ് കോട്ടകളിൽ‌ 8 എണ്ണവും പിടിച്ചെടുത്തിരുന്നു. ഔദ്യോഗികമായി യുദ്ധം അവസാനിച്ചു എങ്കിലും പോണ്ടിയാക്കിന്റെ സമാധാന ഉടമ്പടി മറ്റ് ഇന്ത്യൻ ഗോത്രങ്ങളുടെയും അവരുടെ തലവൻമാരുടെയും ഇടയിൽ പോണ്ടിയാക്കിനെതിരായി അനിഷ്ടം സൃഷ്ടിച്ചു. പിന്നീട് ഒരു Peoria  ഇന്ത്യൻ ഗോത്രക്കാരൻ 1769 ഏപ്രിൽ 20 ന് പോണ്ടിയാക്കിനെ വധിച്ചു. പോണ്ടിയാക്കിന്റെ വധത്തിനു പ്രതികാരമായി Ottawa  ഇന്ത്യൻസ് അനേകം Peoria  ഇന്ത്യൻസിനെ അക്കാലത്തു വധിച്ചിരുന്നു.


</doc>
<doc id="349431" url="https://ml.wikipedia.org/wiki?curid=349431" title="ജെയിംസ് എച്ച്. ബ്രൗൺ">
ജെയിംസ് എച്ച്. ബ്രൗൺ

ജെയിംസ് എച്ച്. ബ്രൗൺ (born 1942) അകമേരിക്കയിലെ ജീവശാസ്ത്രജ്ഞനും വിദ്യാഭ്യാസ വിചക്ഷണനും ആണ്.

പരിസ്ഥിതി ശാസ്ത്രജ്ഞനും 2011ൽ ന്യൂമെക്സിക്കോ സർവ്വകലാശാലയിലെ ജീവശാസ്ത്ര പ്രൊഫസ്സറുമായിരുന്നു. ഇക്കോളജിയുടെ 3 കാര്യങ്ങളെ ആധാരമാകിയാണ് അദ്ദേഹത്തിന്റെ പ്രവർത്തനങ്ങൾ നടന്നിരുന്നത്. 1. ചിഹുവഹുവാൻ മരുഭൂമിയിലെ ഹാർവസ്റ്റർ ഉറുമ്പുകളുടെയും കരളുന്ന ജന്തുക്കളുടെയും അംഗസംഖ്യയും സമൂഹപരിസ്ഥിതിശാസ്ത്രവും അടിസ്ഥാനപ്പെടുത്തിയത്, 2. ജന്തുക്കളുടെ ശാരീരിക വലിപ്പവും അവയുടെ എണ്ണവും ഭൂമിശാസ്ത്രവ്യാപ്തിയും, 3. ഇക്കോളജിയുടെ ഉപാപജയ തത്ത്വം.
Honors James Brown has received include:

John F. Addicott,
Andrew P. Allen,
Susan Anderson,
Kristina Anderson-Teixeira,
Ford Ballantyne,
Alison Boyer,
Michael Bowers,
Gregory S. Byers,
Jason Bragg,
Jean-Luc Cartron,
Gerardo Ceballos,
Charles G. Curtin,
Michael Cyr,
Diane Davidson,
Brian J. Enquist,
Kristine Ernest,
S.K. Morgan Ernest,
Katrin Bohning-Gaese,
William Gannon,
Laura Gonalez-Guzman,
Thomas Gibson,
James Gillooly,
Deborah Goldberg,
Jacob Goheen,
Qinfeng Guo,
Alan Harvey,
Lauraine Hawkins,
Robert Holmes,
Richard Inouye,
Dawn M. Kaufman, 
Douglas Kelt,
S.Kathleen Lyons,
Katrina Mangin,
Pablo Marquet,
Brian Maurer,
David Mehlman,
Shahroukh Mistry,
Jordan Okie
Jennifer Parody,
Colleen Kelly,
Jim Reichman,
Kevin Rich,
Michael Rourke,
Dov Sax,
Andrew Smith,
Felisa Smith,
Ursula Shepherd,
Marian Skupski,
Steven Sutherland,
Robert Taylor,
Katherine Thibault,
Daniel Thompson,
Hira Walker,
Ethan P. White,
Thomas Whitham,
David Wright,
Wenyun Zuo




</doc>
<doc id="349432" url="https://ml.wikipedia.org/wiki?curid=349432" title="റോബർട്ട് ബ്രൗൺ">
റോബർട്ട് ബ്രൗൺ

റോബർട്ട് ബ്രൗൺ സ്കോട്‌ലന്റു കാരനായ സസ്യശാസ്ത്രജ്ഞനും പാലിയന്റോളജിസ്റ്റും ആയിരുന്നു. 


</doc>
<doc id="349434" url="https://ml.wikipedia.org/wiki?curid=349434" title="ഡേവിഡ് ബ്രൂസ്">
ഡേവിഡ് ബ്രൂസ്

ഡേവിഡ് ബ്രൂസ് (29 May 1855 in Melbourne – 27 November 1931 in London) സ്കോട്‌ലന്റുകാരനായ രോഗഗവേഷകനും സൂക്ഷ്മജീവിശാസ്ത്രജ്ഞനും ആയിരുന്നു. ബ്രൂസെല്ലോസിസ് (അന്നതിനെ മാൾട്ടാ പനി എന്നാണ് വിളിച്ചിരുന്നത്.) ഉറക്കരോഗമുണ്ടാക്കുന്ന, ട്രൈപ്പനോസോംസ് എന്നിവയെപ്പറ്റി ഗവേഷണം നടത്തി. 


</doc>
<doc id="349442" url="https://ml.wikipedia.org/wiki?curid=349442" title="ഫിലോസോഫിയ നാച്ചുറാലി പ്രിൻസിപ്പിയ മാത്തമാറ്റിക്ക">
ഫിലോസോഫിയ നാച്ചുറാലി പ്രിൻസിപ്പിയ മാത്തമാറ്റിക്ക

ഭൗതികശാസ്ത്രശാഖയിൽ പ്രസിദ്ധീകരിക്കപ്പെട്ട ഏറ്റവും പ്രധാനപ്പെട്ടതും ശ്രദ്ധേയമായതുമായ പുസ്തകമാണ്‌ 1687ൽ പ്രസിദ്ധീകരിക്കപ്പെട്ട “ഫിലോസോഫിയ നാച്ചുറാലി പ്രിൻസിപ്പിയ മാത്തമാറ്റിക്ക” (ലാറ്റിൻ:Philosophiae Naturalis Principia Mathematica) എന്നു മുഴുവൻ പേരും “പ്രിൻസിപ്പിയ” എന്ന ചുരുക്ക് പേരും ഉള്ള സർ ഐസക് ന്യൂട്ടന്റെ ഗ്രന്ഥം. 

ചലനനിയമങ്ങൾ വിശദീകരിച്ച് ഉദാത്തബലതന്ത്രത്തിന്(classical mechanics) അടിസ്ഥാനമിട്ട ഈ ഗ്രന്ഥം ഗുരുത്വാകർഷണനിയമത്തെക്കുറിച്ച് പ്രതിപാദിക്കുകയും കെപ്ലറുടെ ഗ്രഹചലനനിയമങ്ങൾക്ക് സൈദ്ധാന്തിക വിശദീകരണം നൽകുകയും ചെയ്തു. മൂന്ന് വാല്യങ്ങളായി പ്രസിധീകരിക്കപ്പെട്ട ഇതിന്റെ ആദ്യവാല്യം ("De motu corporum" "On the motion of bodies") ചലനനിയമങ്ങളെക്ക്ക്കുറിച്ച് പ്രതിപാദിക്കുന്നു.


</doc>
<doc id="349453" url="https://ml.wikipedia.org/wiki?curid=349453" title="ജിഞ്ചർ റോജേർസ്">
ജിഞ്ചർ റോജേർസ്

ഒരു അമേരിക്കൻ നടിയും നർത്തകിയും ഗായികയുമായിരുന്നു ജിഞ്ചർ റോജേർസ് . അവരുടെ യഥാർത്ഥ പേര് വിർജീനിയ കാതറീൻ മക്മത്ത്. 1911 ജൂലൈ 16 ന് മിസോറി സ്റ്റേറ്റിലെ ഇൻഡിപെൻഡൻസിൽ ജനിച്ചു. ജിഞ്ചറിന് 9 വയസുള്ളപ്പോൾ കുടുംബം ടെക്സാസിലെ ഫോർട്ട് വർത്തിലേയ്ക്കു വന്നു. റോജേർസിന്റെ ആദ്യ വിജയചിത്രം 1933 ൽ പുറത്തിറങ്ങിയ 42nd Street ആയിരുന്നു. 1930 കളില് Swing Time (1936), Top Hat (1935) എന്നീ ചിത്രങ്ങളിൽ അഭിനയിച്ചു. 1940 ൽ റോജേർസ് അഭിനയിച്ച Kitty Foyle മികച്ച നടിയ്ക്കുള്ള അക്കാദമി അവാർഡ് ലഭിച്ചു. അക്കാലത്ത് ഹോളിവുഡിലെ ഏറ്റവു കൂടുതൽ പ്രതിഫലം പറ്റുന്ന താരം ആയിരുന്നു. The Barkleys of Broadway (1949), Hello, Dolly! (1965) Babes in Arms (1985) എന്നിവ ഏതാനും വിജയചിത്രങ്ങളാണ്. സിനിമരംഗത്തോടൊപ്പം 1987 വരെ ടെലിവിഷൻ പരിപാടികളിലും അഭിനയിച്ചിരുന്നു. 1995 ഏപ്രിൽ 25ന് 83 വയസിൽ ഹാർട്ട് അറ്റാക്കിനാൽ മരണമടഞ്ഞു. ഏകദേശം 73 സിനിമകളിൽ അഭിനയിച്ചു.

</doc>
<doc id="349455" url="https://ml.wikipedia.org/wiki?curid=349455" title="രജനി റായ്">
രജനി റായ്

ഇന്ത്യയിലെ കേന്ദ്ര ഭരണ പ്രദേശമായ പുതുച്ചേരിയിലെ മുൻ ലഫ്റ്റനന്റ് ഗവർണറായിരുന്നു രജനി റായ് (Rajani Rai). 
1998 ഏപ്രിൽ മുതൽ 2002 ജൂലൈ വരെയുള്ള കാലയളവിൽ പുതുച്ചേരിയുടെ ലഫ്. ഗവർണറായി. മഹാരാഷ്ട്രയിലെ നാഗ്പൂർ സ്വദേശിനിയാണ്.

1931 ഫെബ്രുവരി 14ന് മഹാരാഷ്ട്രയിൽ ജനിച്ചു.നാഗ്പൂർ മഹിള നഗരി സഹകാരി
ബാങ്കിന്റെ സ്ഥാപകയാണ്. വനിതാ എജ്യുക്കേഷൻ സൊസൈറ്റി, ചിന്മയാനന്ദ ട്രസ്്റ്റ്, സ്ത്രീശക്തി പ്രതിഷ്ടാൻ എന്നീ സ്ഥാപനങ്ങളിൽ ഉദ്യോഗസ്ഥയായിരുന്നു. എൽഎഡി കോളേജ് പ്രിൻസിപ്പൾ ആയി പ്രവർത്തിച്ചു. ബിജെപിയുടെ മഹിളാ വിഭാഗത്തിന്റെ സജീവ പ്രവർത്തകയായിരുന്നു.

2013 ഓഗസ്റ്റ് 29ന് അന്തരിച്ചു.


</doc>
<doc id="349466" url="https://ml.wikipedia.org/wiki?curid=349466" title="കൊച്ചി-മുസിരിസ് ബിനാലെ 2016">
കൊച്ചി-മുസിരിസ് ബിനാലെ 2016

ഇന്ത്യയിൽ നടന്ന ആദ്യ ബിനാലെയുടെ മൂന്നാം പതിപ്പാണ് കൊച്ചി-മുസിരിസ് ബിനാലെ 2016. 2016 ഡിസംബർ 12 ന് ആരംഭിച്ച മൂന്നാം ബിനാലെ 108 ദിവസം നീണ്ടു നിൽക്കും. 'ഫോമിംഗ് ഇൻ ദ പ്യൂപ്പിൾ ഓഫ് ആൻ ഐ'എന്നതായിരിക്കും കലാകാരൻ സുദർശൻ ഷെട്ടി ക്യൂറേറ്റ് ചെയ്യുന്ന കൊച്ചി ബിനാലെയുടെ'തലക്കെട്ട്. ചിത്ര, ശിൽപകലകളിൽ ഊന്നിയുള്ള പ്രദർശനങ്ങളോടൊപ്പം ഛായാഗ്രാഹണം, കവിത, സംഗീതം തുടങ്ങിയ മേഖലകളിലെ കലാകാരന്മാരും ബിനാലെയിൽ പങ്കെടുക്കുന്നുണ്ട്.
ഫോർട്ട് കൊച്ചി, മട്ടാഞ്ചേരി, എറണാകുളം എന്നിവിടങ്ങളിലായാണ് ബിനാലെ വേദികൾ സജ്ജീകരിക്കുന്നത്. പ്രദർശനങ്ങൾ കൂടാതെ, പ്രഭാഷണങ്ങൾ, സെമിനാറുകൾ, വിദ്യാർത്ഥി ബിനാലെ, കുട്ടികളുടെ കലാസൃഷ്ടി, പഠന കളരികൾ, ചലച്ചിത്ര പ്രദർശനം, സംഗീതപരിപാടി എന്നിങ്ങനെ ഒട്ടേറെ അനുബന്ധങ്ങളും ബിനാലെയിലുണ്ടാകും.

97 കലാകാരന്മാർ പങ്കെടുക്കുന്ന ബിനാലെയിൽ 39 വിഡിയോ പ്രതിഷ്ഠാപനങ്ങളാണുള്ളത്. മിനിട്ടുകൾ മാത്രം നീളുന്നവ മുതൽ നാലു മണിക്കൂറിലേറെ ദൈർഘ്യമുള്ളവയുണ്ട്. 

97 കലാകാരന്മാർ പങ്കെടുക്കുന്ന ബിനാലെയിൽ 39 വിഡിയോ പ്രതിഷ്ഠാപനങ്ങളാണുണ്ടായിരുന്നു. മിനിട്ടുകൾ നീളുന്നവ മുതൽ നാലു മണിക്കൂറിലേറെ ദൈർഘ്യമുള്ള വീഡിയോ പ്രതിഷ്ഠാപനങ്ങളായിരുന്നു കൊച്ചി - മുസിരിസ് ബിനാലെയുടെ മൂന്നാം പതിപ്പിന്റെ പ്രത്യേകത. . 
വോൾഡെർമാർ യൊഹാൻസണിന്റെ പ്രതിഷ്ഠാപനം തേഴ്സ്റ്റ് അറ്റ്‌ലാന്റിക് മഹാസമുദ്രത്തിന്റെ വിഡിയോ ആണ്. കാറ്ററീന സ്‌ലേഡ്യറിന്റെ ഷൗം, ദ് പെർഫെക്ട് സൗണ്ട് എന്നീ രണ്ടു സൃഷ്ടികളാണുള്ളത്. ഉച്ചാരണ പരിപൂർണതയ്ക്കു പ്രശസ്തമായ ഇംഗ്ലണ്ടിലെ ബർമിംഗ്ഹാമിലെ ഉച്ചാരണ പ്രശ്‌ന പരിഹാര ക്ലാസിലെ ദൃശ്യങ്ങളാണ് പെർഫക്ട് സൗണ്ട് എന്ന വിഡിയോയിൽ. ലെയ്റ്റൺ പിയേഴ്‌സ്-ത്രെഷോൾഡ് ഓഫ് അഫിനിറ്റി, ഹാന്ന തൂലിക്കി- സോഴ്‌സ് മൗത്ത് ലിക്വിഡ് ബോഡി, ഹാവിയെർ പെരസ്-എൻ പുന്റാസ്, എവാ ഷ്‌ലേഗൽ-പാലസ് ഓഫ് മെമ്മറി, ഏവ മഗ്യറോഷി-ലെന, സുലേഖ ചൗധരി-റിഹേഴ്‌സിങ് ദ് വിറ്റ്‌നസ്: ദ് ഭവാൽ കോർട്ട് കേസ്, ലിസ റെയ്ഹാന-നേറ്റീവ് പോർട്രെയ്റ്റ്‌സ്, കാറ്ററിന നെയ്ബുഗ്ര, ആൻഡ്രിസ് എഗ്‌ലിറ്റിസ്-വിൽ-ഒ-ദ്-വിസ്പ് എന്നിങ്ങനെ വ്യത്യസ്തമായ വിഡിയോ പ്രതിഷ്ഠാപനങ്ങൾ അവതരിപ്പിക്കപ്പെട്ടു.

കബീർ മൊഹന്തി നാലു മണിക്കൂർ നീളുന്ന 'സോങ് ഫോർ ആൻ ഏൻഷ്യന്റ് ലാൻഡ്' എന്ന പ്രതിഷ്ഠാപനം നാലു ഭാഗങ്ങളായാണ് ആസ്പിൻവാൾ വേദിയിൽ പ്രദർശിപ്പിക്കുന്നത്. ഇംഗ്ലണ്ടിൽ ജീവിക്കുന്ന മിഖായേൽ കാരികിസിന്റെ 'എയ്ന്റ് ഗോട്ട് നോ ഫിയർ' എന്ന വിഡിയോ ഇൻസ്റ്റലേഷൻപ്രതിഷ്ഠാപനം കുട്ടികൾക്കൊപ്പം ഒരു വർഷം ചെലവഴിച്ചു ചിത്രീകരിച്ചതാണ്. വടക്കുപടിഞ്ഞാറൻ ഇംഗ്ലണ്ടിലെ ഒരു വൈദ്യുത പദ്ധതി നശിപ്പിക്കുന്ന ശബ്ദത്തിന്റെ പശ്ചാത്തലത്തിൽ കുട്ടികൾ റാപ്പ് ഗാനങ്ങളുണ്ടാക്കുന്നു. 

പരിസ്ഥിതിക്കു വിനാശം വരുത്തുന്നതിന്റെ അപകടങ്ങൾ ഓർമിപ്പിക്കുകയാണ് പരിസ്ഥിതി പ്രവർത്തകനും ചിത്രകാരനുമായ രവി അഗർവാളിന്റെ 'സംഘം ഡയലോഗ്' എന്ന വിഡിയോ പ്രതിഷ്ഠാപനം.. വൂ ടിയെൻ ചാങ്ങിന്റെ വിഡിയോ പ്രതിഷ്ഠാപനം, തായ്‌വനീസ് നാടോടി ഈണങ്ങൾ കോർത്തിണക്കി അവതരിപ്പിച്ചിരിക്കുന്നു. 


</doc>
<doc id="349468" url="https://ml.wikipedia.org/wiki?curid=349468" title="സാമുവൽ ബോട്സ്ഫോഡ് ബക്‌ലി">
സാമുവൽ ബോട്സ്ഫോഡ് ബക്‌ലി

സാമുവൽ ബോട്സ്ഫോഡ് ബക്‌ലി(May 9, 1809 – February 18, 1884) അമേരിക്കക്കാരനായ സസ്യശാസ്ത്രജ്ഞനും ഭൗമശാസ്ത്രജ്ഞനും പ്രകൃതിശാസ്ത്രജ്ഞനും ആയിരുന്നു. വെസ്ലെയാൻ സർവ്വകലാശാലയിൽനിന്നും 1836ൽ ബിരുദമെടുത്തു. 

ബക്‌ലി യുണൈറ്റഡ് സ്റ്റേറ്റ്സിലെ തെക്കൻ സംസ്ഥാനങ്ങളിലെ സസ്യങ്ങളെപ്പറ്റി പഠിക്കുകയും പല പുതിയ സ്പീഷീസുകളെ അവിടെ കണ്ടെത്തുകയും ചെയ്തു. അദ്ദേഹത്തിന്റെ ബഹുമാനാർത്ഥം ഒരു പുതിയ സ്പീഷീസിന് ബക്ലെയൽ എന്നു പേരിട്ടിട്ടുണ്ട്. ബക്‌ലി (1860–61)റ്റെക്സാസ് സംസ്ഥാനത്തിന്റെ സംസ്ഥാന ജിയോളജിസ്റ്റ് ആയിരുന്നു. അദ്ദേഹം, നോർത്ത് കരോലിനയിലെ ബക്‌ലി പർവ്വതത്തിന്റെ ഉയരവും മറ്റനേകം പർവ്വതങ്ങളുടെ കൊടുമുറ്റികളുറ്റെ ഉയരവും കൃത്യമായി കണക്കാക്കി. അദ്ദേഹത്തിന്റെ സ്മരണാർഥമാണ് ആ കൊടുമുടിക്ക് ബക്‌ലി കൊടുമുടി എന്ന പേർ ലഭിച്ചത്. യു. എസിലെ മരങ്ങളെപ്പറ്റിയും കുറ്റിച്ചെടികളെപ്പറ്റിയും അനേകം ഗവേഷണപ്രബന്ധങ്ങളും പുസ്തകങ്ങളും എഴുതിയിട്ടുണ്ട്.


</doc>
<doc id="349471" url="https://ml.wikipedia.org/wiki?curid=349471" title="ഇന്ദുമതി ചമൻ‌ലാൽ">
ഇന്ദുമതി ചമൻ‌ലാൽ

ഒരു ഇന്ത്യൻ സ്വാതന്ത്ര്യസമര സേനാനിയും, ഗാന്ധിയനും ആയിരുന്നു ഇന്ദുമതി ചമൻ‌ലാൽ. ഇന്ത്യയിൽ ആദ്യത്തെ ഖാദി സ്റ്റോറിന്റെ തുടക്കം കുറിച്ചത് അവരായിരുന്നു. അവർ ഗുജറാത്തിലെ ആദ്യത്തെ ടെക്സ്‌സ്റ്റൈൽ മന്ത്രി ആയിരുന്നു. ആ സമയത്താണ് ആദ്യത്തെ ഖാദി സ്റ്റോർ അഹമ്മദാബാദിൽ ആരംഭിച്ചത്. 1970ൽ അവർക്കു പത്മശ്രീ പുരസ്കാരം ലഭിച്ചു. 

ഇതും കാണുക

Indian freedom movement
India portal 

"Desh Gujarat". Desh Gujarat. 2 October 2014. Retrieved 22 May 2015.

"Indian Express". Indian Express. 10 November 2008. Retrieved 22 May 2015.

"Karmayog". Karmayog. 2015. Retrieved 22 May 2015.

"Padma Shri" (PDF). Padma Shri. 2015. Retrieved 11 November 2014.


</doc>
<doc id="349476" url="https://ml.wikipedia.org/wiki?curid=349476" title="വില്ല്യം ബുള്ളോക്ക്">
വില്ല്യം ബുള്ളോക്ക്

ഇംഗ്ലീഷുകാരനായ ഒരു സഞ്ചാരിയും പ്രകൃതിശാസ്ത്രജ്ഞനും പുരാതനവസ്തുക്കളോട് പ്രത്യേക താത്പര്യമുള്ളയാളുമായിരുന്നു വില്ല്യം ബുള്ളോക്ക് (William Bullock) (c. 1773 – 7 March 1849) 
ബുള്ളോക്ക്, സഞ്ചരിക്കുന്ന മെഴുകുജോലി ഏറ്റെടുക്കുന്ന സ്ഥാപനത്തിന്റെ ഉടമകളായ വില്ല്യം ബുള്ളോക്കിന്റെയും എലിസബത്തിന്റെയും മകനായിരുന്നു. ബിർമിങ്‌ഹാമിൽ സ്വർണ്ണപ്പണിക്കാരനും ജ്യൂവലറി ഉടമയുമായാണ് അദ്ദേഹം തന്റെ ജോലി തുടങ്ങിയത്. 1795 ആയപ്പോഴേയ്ക്കും ബുള്ളോക്ക്, ലിവർപൂളിൽ 24 ലോർഡ് സ്ട്രീറ്റിൽ മ്യൂസിയം ഓഫ് നാചുറൽ ക്യൂറിയോസിറ്റി സ്ഥാപിച്ചു. ജ്യൂവല്ലറും സ്വർണ്ണപ്പണിക്കാരനും ആയിരിക്കെത്തന്നെ, അദ്ദേഹം, 1801ൽ കലാസൃഷ്ടികളെപ്പറ്റിയും യുദ്ധോപകരണങ്ങളെപ്പറ്റിയും പ്രകൃതിശാസ്ത്രത്തിലെ വിവിധ വസ്തുക്കളെപ്പറ്റിയും മറ്റു സൂക്ഷിപ്പുകളെപ്പറ്റിയും വിവരണാത്മക കാറ്റലോഗ് തയ്യാറാക്കി. ജെയിംസ് കുക്കിന്റെ പര്യവേഷണങ്ങളിൽ പങ്കെടുത്ത ചിലർ കൊണ്ടുവന്നവയായിരുന്നു അദ്ദേഹത്തിന്റെ ശേഖരങ്ങളിൽ പലതും. 1809ൽ ബുള്ളോക്ക് ലണ്ടനിലേയ്ക്ക് താമസം മാറി. തന്റെ 32000 എണ്ണം വരുന്ന ശേഖരം അവിടെ വളരെ വിജയകരമായി പ്രദർശിപ്പിക്കുകയും ചെയ്തു. 1819 ബുള്ളോക്ക്, തന്റെ ശേഖരം ലേലം ചെയ്തുവിൽക്കുകയും ചെയ്തു. 

1822ൽ ബുള്ളോക്ക് മെക്സിക്കോയിൽ പോയി. അവിടെനിന്നും അനേകം പ്രദർശനവസ്തുക്കൾ അദ്ദേഹം ശേഖരിച്ചു വീണ്ടും പ്രദർശനം തുടങ്ങി. 1843ൽ ലണ്ടനിലെത്തിയ അദ്ദേഹം അവിടെവച്ച് മരിച്ചു. 

ബുള്ളോക്ക് ലിന്നയെൻ, ഹോർട്ടികൾച്ചറൽ, ഭൗമശാസ്ത്ര സൊസൈറ്റികളുടെ ഫെലോ ആയിരുന്നു. പ്രകൃതിചരിത്രത്തെപ്പറ്റി അനേകം ലഘുലേഖകൾ പ്രസിദ്ധീകരിച്ചിട്ടുണ്ട്. 


</doc>
<doc id="349479" url="https://ml.wikipedia.org/wiki?curid=349479" title="വാൾട്ടർ ബുള്ളർ">
വാൾട്ടർ ബുള്ളർ

സർ വാൾട്ടർ ബുള്ളർ എന്ന വാൾട്ടർ ലോവ്രി ബുള്ളർ (9 October 1838 – 19 July 1906) ന്യൂസിലാന്റിലെ അഭിഭാഷകനും പ്രകൃതിശാസ്ത്രജ്ഞനും ന്യൂസിലാന്റിലെ പക്ഷിശാസ്ത്രജ്ഞനും ആയിരുന്നു. അദ്ദേഹത്തിന്റെ "A history of the birds of New Zealand" പക്ഷിശാസ്ത്രത്തിലെ ഒരു ക്ലാസ്സിക്കായി കരുതപ്പെടുന്നു.
ബുള്ളർ, റെവ: ജെയിംസ് ബുള്ളറുടെ മകനായി ജനിച്ചു. 1859ൽ അദ്ദേഹം തന്റെ മാതാപിതാക്കളോടൊപ്പം വെല്ലിഗ്ടണിലേയ്ക്കു താമസം മാറി. അവിടെ പ്രകൃതിശാസ്ത്രജ്ഞനായ വില്ല്യം ജോൺ സ്വൈൻസണിന്റെ കൂടെ കൂടി. 1859ൽ അദ്ദേഹം സതേൺ പ്രവിശ്യയുടെ നേറ്റീവ് കമ്മിഷണർ ആയി. 1871ൽ അദ്ദേഹമിംഗ്ലണ്ടിലെയ്ക്കു യാത്രചെയ്തു. 3 വർഷത്തിനു ശേഷം അദ്ദേഹം തിരികെ വെല്ലിങ്ടണിലെത്തി നിയമജ്ഞനായി. 

1862ൽ അദ്ദേഹം ചർലൊത്തി മെയറിനെ വിവാഹം ചെയ്തു. അവർക്കു 4 കുട്ടികൾ ഉണ്ടായിരുന്നു. 

ബുള്ളർ "A History of the Birds of New Zealand" (1872–1873, 2nd ed. 1887–1888) രചിച്ചു. 1882ൽ അദ്ദേഹം, "Manual of the Birds of New Zealand" രചിച്ചു. 1905ൽ അദ്ദേഹം, "Supplement to the History of the Birds of New Zealand" എന്ന ഗ്രന്ഥവും രചിച്ചു. 

1886ൽ അദ്ദേഹത്തിനു നൈറ്റ് കമാൻഡർ പദവി ലഭിച്ചു. 

പിന്നീട്, ഇംഗ്ലണ്ടിലേയ്ക്ക് താമസം മാറ്റി. അവിടെവച്ച്, 19 July 1906നു അദ്ദേഹം മരിച്ചു.


</doc>
<doc id="349481" url="https://ml.wikipedia.org/wiki?curid=349481" title="ഇന്ത്യയിലെ കൊട്ടാരങ്ങളുടെ പട്ടിക">
ഇന്ത്യയിലെ കൊട്ടാരങ്ങളുടെ പട്ടിക

രാജസ്ഥാനിലെ കൊട്ടാരങ്ങളുടെ പട്ടിക



ഫലൿനുമ പാലസ് - ഹൈദരാബാദ്
കിംഗ് കോത്തി പാലസ് 
പുരാനി ഹവേലി - ഹൈദരാബാദ്
ചൌമഹല്ല പാലസ്





</doc>
<doc id="349484" url="https://ml.wikipedia.org/wiki?curid=349484" title="പ്രഭ റാവു">
പ്രഭ റാവു

പ്രമുഖ ഇന്ത്യൻ രാഷ്ട്രീയ പ്രവർത്തകയും മുൻ ഗവർണറുമായിരുന്നു പ്രഭ റാവു (Prabha Rau).
2009 ഡിസംബർ രണ്ടു മുതൽ 2010 ഏപ്രിൽ 26വരെ രാജസ്ഥാൻ സംസ്ഥാനത്തെ ഗവർണറായിരുന്നു. നേരത്തെ ഹിമാചൽ പ്രദേശിലെ ഗവർണറായിരുന്നു. 2008 ജൂലൈ 19 മുതൽ 2010 ജനുവരി 24 വരെ ഹിമാചൽ പ്രദേശ് ഗവർണറായി സേവനമനുഷ്ടിച്ചു.
രാജസ്ഥാൻ ഗവർണറായിരുന്ന എസ് കെ സിങ് അന്തരിച്ചതിനെ തുടർന്ന് ഹിമാചൽ പ്രദേശ് ഗവർണറായിരിക്കെ രാജസ്ഥാന്റെ അധിക ചുമതല വഹിച്ചിരുന്നു.

മഹാരാഷ്ട്രയിലെ വർധ ലോക്‌സഭ മണ്ഡലത്തിൽ നിന്നും കോൺഗ്രസ് സ്ഥാനാർഥിയായി മത്സരിച്ചു 13ആം ലോക്‌സഭയിലേക്ക് വിജയിച്ചിട്ടുണ്ട്. ആദ്യമായി 1972ൽ മഹാരാഷ്ട്ര അസംബ്ലിയിലേക്ക് തിരഞ്ഞെടുക്കപ്പെട്ടു. മഹാരാഷ്ട്ര പ്രദേശ് കോൺഗ്രസ് കമ്മിറ്റിയുടെ അധ്യക്ഷയായിരുന്നു.

പ്രഭ റാവു ഒരു കായിക താരവുമായിരുന്നു. മഹാരാഷ്ട്രയെ പ്രതിനിധീകരിച്ച് ലോംഗ് ജംപ്, ഹൈ ജംപ്, ഹർഡ്ൽസ്, ഡിസ്‌കസ് ത്രോ, ഓട്ടം എന്നീ കായിക മത്സരങ്ങളിൽ പങ്കെടുത്തിട്ടുണ്ട്. 
പൊളിറ്റിക്‌സ് ആൻഡ് മ്യൂസിക്കിൽ ബിരുദാനന്തര ബിരുദം നേടി പ്രഭ റാവു ഒരു സംഗീതജ്ഞയുമായിരുന്നു.

ഹൃദയാഘാതത്തെ തുടർന്ന് 2010 ഏപ്രിൽ 26ന് ഡൽഹിയിലെ ജോധ്പുർ ഹൗസിൽ വെച്ച് മരണപ്പെട്ടു. രാജസ്ഥാനിൽ ഗവർണറായിരിക്കെ മരിക്കുന്ന രണ്ടാമത്തെയാളാണ് പ്രഭ റാവു.


</doc>
<doc id="349487" url="https://ml.wikipedia.org/wiki?curid=349487" title="ജെയിംസ് ബുൾവ്വേർ">
ജെയിംസ് ബുൾവ്വേർ

ജെയിംസ് ബുൾവ്വേർ എന്ന റവറന്റ് ജെയിംസ് ബുൾവ്വേർ (21 March 1794 – 11 June 1879) ഇംഗ്ലിഷുകാരനായ പ്രകൃതിശാസ്ത്രജ്ഞ്നും ശംഖുകളെപ്പറ്റി പഠനം നടത്തിയ വിജ്ഞാനിയും ആയിരുന്നു. 

ജെയിംസ് ബുൾവ്വേർ നോർഫോക്കിലെ ഐൽഷാമിൽ ജനിച്ചു. കേംബ്രിജിലെ ജീസസ് കോളിജിൽ പഠിച്ചു. പഠനകാലത്തുതന്നെ ചിത്രകല അഭ്യസിക്കുകയും ലിന്നയൻ ക്ലബ്ബിൽ അംഗമാകുകയും ചെയ്തു. 

1818ൽ ഡീക്കൻ ആയ അദ്ദേഹം, 1822ൽ പുരോഹിതൻ ആയി.


</doc>
<doc id="349489" url="https://ml.wikipedia.org/wiki?curid=349489" title="ലൂഥർ ബർബാങ്ക്">
ലൂഥർ ബർബാങ്ക്

ലൂഥർ ബർബാങ്ക്(March 7, 1849 – April 11, 1926) അമേരിക്കക്കാരനായ സസ്യശാസ്ത്രജ്ഞനും ഉദ്യാനവിജ്ഞാനിയും കൃഷിശാസ്ത്രത്തിന്റെ ആദ്യകാലതുടക്കക്കാരനുമാണ്. 55 വർഷത്തെ അദ്ദേഹത്തിന്റെ ഔദ്യോഗികജീവിതത്തിൽ 800 വ്യത്യസ്തമായ സസ്യ ഇനങ്ങളെ രൂപപ്പെടുത്തിയെടുത്തു. ബർബാങ്ക് രൂപപ്പെടുത്തിയ സസ്യ ഇനങ്ങളിൽ, പഴവർഗ്ഗങ്ങൾ, പൂക്കൾ, ധാന്യങ്ങൾ, പുൽവർഗ്ഗങ്ങൾ, പച്ചക്കറികൾ തുടങ്ങിയവ ഉൾപ്പെടുന്നു. അദ്ദേഹം കാലിത്തീറ്റയ്ക്കായി ഒരുതരം മുള്ളില്ലാത്ത കള്ളിച്ചെടിയെയും പ്ലംകോട്ട് എന്ന പഴവർഗ്ഗത്തെയും വികസിപ്പിച്ചെടുത്തു. 

ബർബാങ്ക് ഏറ്റവും വിജയകരമായി വികസിപ്പിച്ച ഇനങ്ങളാണ്, ഷസ്ത ഡെയ്സി, ഫയർ പോപ്പി, ജൂലൈ എൽബെർട പീച്ച്, സാന്താ റോസ പ്ലം, ഫ്ലേമിങ് ഗോൾഡ് നെക്ടറൈൻ, വിക്സൺ പ്ലം, ഫ്രീസ്റ്റോൺ പീച്ച്, വൈറ്റ് ബ്ലാക്ക്ബെറി എന്നിവ. റസ്സറ്റ് ബർബാങ്ക് ഉരുളക്കിഴങ്ങ് ഇതിലൊന്നാണ്. ഈ ഉരുളക്കിഴങ്ങ് ഇന്നും ലോകവ്യാപകമായി ഉപയൊഗിച്ചുവരുന്നുണ്ട്. യഥാർഥത്തിൽ, അയർലന്റിലെ ഉരുളക്കിഴങ്ങ് ക്ഷാമം ചെറുക്കാനാണ് ഇതു വികസിപ്പിച്ചത്. അന്ന് യൂറോപ്പിലൊട്ടാകെ, ബ്ലൈറ്റ് രോഗം കാരണം ഉരുളക്കിഴങ്ങ് ഏതാണ്ട് നാമാവശേഷമായി. എന്നാൽ അയർലന്റുകാർ ഉരുളക്കിഴങ്ങിനെ കൂടുതലായി ആശ്രയിച്ചതിനാലാണ് ഈ രോഗം മൂലം ഉരുളക്കിഴങ്ങ് അവിടെ നശിച്ചപ്പോൾ വൻ ക്ഷാമം മൂലം ആളകൾ പട്ടിണികിടന്നു മരിക്കാനിടയായത്. 


</doc>
<doc id="349491" url="https://ml.wikipedia.org/wiki?curid=349491" title="ഫിലിപ് പിയേഴ്സാൽ കാർപെന്റർ">
ഫിലിപ് പിയേഴ്സാൽ കാർപെന്റർ

ഫിലിപ് പിയേഴ്സാൽ കാർപെന്റർ (4 November 1819 – 24 May 1877) ഒരു പുരോഹിതനും ശാസ്ത്രജ്ഞനുമായിരുന്നു. ശംഖുകളുടെ പഠനത്തിലായിരുന്നു അദ്ദേഹത്തിനു താത്പര്യം. 


</doc>
<doc id="349508" url="https://ml.wikipedia.org/wiki?curid=349508" title="ടൈഗർ വുഡ്സ്">
ടൈഗർ വുഡ്സ്

ഒരു അമേരിക്കൻ പ്രൊഫഷണൽ ഗോൾഫ് കളിക്കാരനാണ് ടൈഗർ വുഡ്സ് (Tiger Woods).


</doc>
<doc id="349518" url="https://ml.wikipedia.org/wiki?curid=349518" title="പത്മശ്രീ ലഭിച്ചവരുടെ പട്ടിക(1954-59)">
പത്മശ്രീ ലഭിച്ചവരുടെ പട്ടിക(1954-59)

പദ്മശ്രീ അവാർഡ് സ്വീകർത്താക്കളുടെ പട്ടിക


</doc>
<doc id="349528" url="https://ml.wikipedia.org/wiki?curid=349528" title="ജയിംസ് ലെഗ്ഗെ">
ജയിംസ് ലെഗ്ഗെ

സ്കോട്ടിഷ് പണ്ഡിതനും ചൈനീസ് ഇതിഹാസ കൃതികളുടെ വിവർത്തകനുമായിരുന്നു ജയിംസ് ലെഗ്ഗെ (James Legge). (ജ: 20 ഡിസം:1815 – മ:29 നവം:1897). സുവിശേഷപ്രവർത്തനങ്ങളിലും സജീവമായിരുന്ന ലെഗ്ഗെ ഓക്സ്ഫഡിലെ ചൈനീസ് ഭാഷാ വിഭാഗം തലവനുമായിരുന്നു((1876–1897). മാക്സ് മ്യൂളറുമായി ചേർന്ന് "സേക്രഡ് ബുക്ക്സ് ഓഫ് ദ് ഈസ്റ്റ് "എന്ന കൃതി അൻപതു വാല്യങ്ങളായി പ്രസിദ്ധീകരിച്ച ലെഗ്ഗെ  ചൈനീസ് പ്രസിദ്ധീകരണങ്ങളുടെ സംശോധകനായും പ്രവർത്തിച്ചിട്ടുണ്ട്.


</doc>
<doc id="349545" url="https://ml.wikipedia.org/wiki?curid=349545" title="സീൻ ബി. കറോൾ">
സീൻ ബി. കറോൾ

സീൻ ബി. കറോൾ(ജനനം: 1960 സെപ്റ്റംബർ 17) വിസ്കോൺസിൽ സർവ്വകലാശാലയിലെ തന്മാത്രാജീവശാസ്ത്രത്തിന്റെയും ജെനെറ്റിക്സിന്റെയും മെഡിക്കൽ ജെനറ്റിക്സിന്റെയും പ്രൊഫസ്സർ ആണ്. ഡ്രോസോഫില ഈച്ചയെ ഉപയോഗിച്ച് ജൈവിക വികാസത്തെ അധികരിച്ച് ജീനിന്റെ പ്രകടനം നയന്ത്രിതമാക്കാനുള്ള സി. ഐ. എസ് നിയന്ത്രണ സംവിധാനത്തിന്റെ ( cis-regulatory elements in the regulation of gene expression in the context of biological development) ഉത്പത്തിയെപ്പറ്റി അദ്ദേഹം പഠിച്ചു. ഹോവാർഡ് ഹ്യൂഗ്സ് മെഡിക്കൽ ഇൻസ്റ്റിട്യൂട്ടിന്റെ ഗവേഷകനാണദ്ദേഹം. 2010 മുതൽ സീൻ ബി. കറോൾ ഹോവാർഡ് ഹ്യൂഗ്സ് മെഡിക്കൽ ഇൻസ്റ്റിട്യൂട്ടിലെ സയൻസ് ഇൻസ്റ്റിട്യൂട്ടിന്റെ വൈസ് പ്രസിഡന്റായി പ്രവർത്തിക്കുന്നു. 

സെന്റ് ലുയിസിലെ വാഷിങ്ടൺ സർവ്വകലാശാലയിലാണ് കറോൾ തന്റെ ഉന്നതപഠനം നടത്തിയത്. തുടർന്ന്, ടഫ്റ്റ്സ് സർവ്വകലാശാലയിൽ നിന്നും പിഎച്ച്. ഡി നേടി. 
കറോൾ, പരിണാമ വികാസ ജീവശാസ്ത്രത്തിന്റെ പ്രൊയോക്താവാണിദ്ദേഹം. 2012ൽ അദ്ദേഹത്തിനു ജീവശാസ്ത്രത്തിൽ ഫ്രാങ്ക്‌ളിൻ ഇൻസ്റ്റിറ്റ്യൂട്ടിന്റെ ബെഞ്ചമിൻ ഫ്രാങ്ക്ലിൻ മെഡൽ ലഭിച്ചു. റോക്ഫെല്ലെർ സർവ്വകലാശാലയുടെ 2016ലെ ലെവിസ് പ്രൈസും ലഭിച്ചിട്ടുണ്ട്.

കറോളിന്റെ പുസ്തകം, "Endless Forms Most Beautiful" ലോകവ്യാപകമായ അംഗീകാരം നേടി. 


</doc>
<doc id="349546" url="https://ml.wikipedia.org/wiki?curid=349546" title="ഡ്മനിസി">
ഡ്മനിസി

ജോർജ്ജിയയിലെ വെമോ കാർറ്റിലി പ്രവ്യശ്യയിലെ ഒരു പുരാവസ്തു പ്രദേശവും ഒരു ചെറിയ പട്ടണവുമാണ് ഡ്മനിസി (Dmanisi). ജോർജ്ജിയയുടെ തലസ്ഥാനമായ റ്റ്ബിലിസിയിൽ നിന്നും 93 കിലോമീറ്റർ തെക്കുപടിഞ്ഞാർ മഷവെര നദി താഴ്‌വരയിലാണ് ഈ പ്രദേശം. 
ആഫ്രിക്കയ്ക്ക് പുറത്ത് മനുഷ്യപൂർവികരും മനുഷ്യനും അടങ്ങുന്ന ജന്തുവർഗ്ഗം ഇവിടെ താമസിച്ചിരുന്നുവെന്ന് കണക്കാക്കപ്പെടുന്നു. 1.81 ദശലക്ഷം വർഷങ്ങൾക്ക് മുൻപ് ഇവിടെ മനുഷ്യരുടെ പൂർവ്വീകർ വസിച്ചിരുന്നുവെന്നാണ് പഠനം.

2010ന്റെ തുടക്കത്തിൽ ഇവിടെ നിന്നും കണ്ടെത്തിയ മനുഷ്യ തലയോട്ടികൾ വിവിധ തരം മനുഷ്യ വർഗ്ഗങ്ങൾ പുരാതന കാലത്ത് വിടെ ജീവിച്ചിരുന്നുവെന്ന നിഗമനത്തിലാണ് ചരിത്രകാരൻമാർ. ഇവിടെ നിന്നും കണ്ടെടുത്ത അഞ്ചിൽ ഒരു തലയോട്ടി സ്‌കൾ 5, ഡ്മനിസി സ്‌കൾ (ഡ്മനിസി തലയോട്ടി), ഡി4500 എന്നാണ് അറിയപ്പെടുന്നത്.

ഇമാറാത്ത് റ്റ്ബിലിസി അറബികളുടെ അധീനതിൽ ആയിരുന്ന ഒമ്പതാം നൂറ്റാണ്ടിൽ ആണ് ഡ്മനിസി നഗരത്തെ കുറിച്ചുള്ള ആദ്യപരാമർശങ്ങൾ ചരിത്രം രേഖയിൽകാണുന്നത്. 
എങ്കിലും, വെങ്കല യുഗം മുതൽ തന്നെ ഇവിടെ ജനവാസം ഉണ്ടായിരുന്നു. ആറാം നൂറ്റാണ്ടിൽ പണികഴിപ്പിച്ച ഒരു ഒർത്തഡോക്‌സ് ക്രിസ്ത്യൻ കത്തീഡ്രൽ -ഡ്മനിസി സിയോനി- ഇവിടെയുണ്ട്. 
1080കളിൽ സെൽജ്യൂക് തുർക്ക് രാജവംശം ഈ നഗരം കീഴടക്കി.
എന്നാൽ, പിന്നീട് 1123നും 1125നുമിടയില് ജോർജ്ജിയൻ രാജാക്കൻമാരായ ഡേവിഡ് ദ ബിൽഡർ, അദ്ദേഹത്തന്റെ മകൻ ഡിമെട്രയസ് ഒന്നാമൻ എന്നിവർ ഈ നഗരത്തെ സ്വതന്ത്രമാക്കി.


</doc>
<doc id="349549" url="https://ml.wikipedia.org/wiki?curid=349549" title="ടെന്നിസ് ഗേൾ">
ടെന്നിസ് ഗേൾ

ഒരു പോപ്പ് ചിഹ്നം എന്ന നിലയിൽ പ്രസിദ്ധി നേടിയ ബ്രിട്ടിഷ് പോസ്റ്ററാണ് ദ ടെന്നിസ് ഗേൾ. ഒരു ടെന്നിസ് റാക്കറ്റുമേന്തി കോർട്ടിന്റെ നെറ്റിനടുത്തേയ്ക്ക് നടക്കുന്ന ഒരു സ്ത്രീയാണ് വിഷയം. ഇടതുകൈ കൊണ്ട് തന്റെ പാവാട ഉയർത്തുന്ന സ്ത്രീ അടിവസ്ത്രം ധരിച്ചിട്ടില്ല എന്ന് വ്യക്തമാണ്.

മാരിയൺ എലിയട്ട് എന്ന ഫോട്ടോഗ്രാഫർ 1976 സെപ്റ്റംബറിലെടുത്ത ചിത്രത്തിന്റെ മോഡൽ 18 വയസ്സുകാരിയായ ഫിയോണ ബട്ട്ലറാണ്. ഫിയോണ വാക്കർ എന്നാണ് അവരുടെ ഇപ്പോഴുള്ള പേര്. ബിർമിം‌ഗ്‌ഹാം യൂണിവേഴ്സിറ്റിയുടെ ടെന്നിസ് കോർട്ടിലാണ് ഫോട്ടോയെടുത്തത്. ബട്ട്ലറിന്റെ സുഹൃത്തായ കരോൾ നോട്ട്സാണ് വസ്ത്രം തുന്നിയതും ടെന്നിസ് റാക്കറ്റ് നൽകിയതും.
അഥീന എന്ന പ്രസാധന്നക്കമ്പനി 1977-ലാണ് ഈ ചിത്രം പോസ്റ്ററായി പ്രസിദ്ധീകരിച്ചത്. 1978 മുതൽ ഈ ചിത്രത്തിന് വലിയ സ്വീകാര്യത ലഭിച്ചു. ഒരു പോസ്റ്ററിന് രണ്ട് പൗണ്ട് എന്ന നിരക്കിൽ 20 ലക്ഷം പോസ്റ്ററുകൾ വിറ്റഴിക്കപ്പെട്ടു.


</doc>
<doc id="349565" url="https://ml.wikipedia.org/wiki?curid=349565" title="രേഖീയ ഉത്തമീകരണം">
രേഖീയ ഉത്തമീകരണം

രേഖീയ ബന്ധങ്ങൾ വഴി നിർവചിക്കപ്പെട്ടിട്ടുള്ള ആവശ്യങ്ങൾക്കായി മികച്ച  ഫലം കണ്ടെത്താനുള്ള ഒരു ഗണിതോപായമാണു രേഖീയ ഉത്തമീകരണം അഥവാ ലീനിയർ പ്രോഗ്രാമിങ് (എൽപി). എറ്റവും കൂടുതൽ ലാഭം അല്ലെങ്കിൽ ഏറ്റവും കുറവ് ചെലവ് എന്നിവയാണു സാധാരണ മികച്ച ഫലങ്ങൾ ആയി കണക്കാക്കപ്പെടുന്നത്. ഗണിത ഉത്തമീകരണത്തിന്റെ ഉപവിഭാഗമായ രേഖീയ ഉത്തമീകരണം രേഖീയ അസമതകളും സമവാക്യങ്ങളും പരിമിതികളായ ഒരു രേഖീയ ലക്ഷ്യ ഏകദത്തിനെ അതിന്റെ ഉത്തമ ബിന്ദുവിലേക്ക് എത്തിക്കുന്നു. മികച്ച ഫലം കണ്ടെത്താനായി വിവിധ അൽഗരിതങ്ങൾ ഉപയോഗിക്കാറുണ്ട്.

സാമ്പത്തിക ശാസ്ത്രം, എഞ്ചിനീയറിങ്, വാണിജ്യ മേഖലകളായ ഗതാഗതം, ഊർജ്ജം, വാർത്താപ്രക്ഷേപണം, നിർമ്മാണം എന്നിവയിൽ പ്രായോഗിക സാധ്യതകളുള്ള സംഗതിയാണു രേഖീയ ഉത്തമീകരണം. 



രേഖീയ ഉത്തമീകരണ പ്രശ്നങ്ങൾ പരിഹരിക്കാൻ ഉപയോഗിക്കാവുന്ന പ്രോഗ്രാമിങ് ഭാഷകളും ഉപകരണങ്ങളും ഇവയാണു:


</doc>
<doc id="349568" url="https://ml.wikipedia.org/wiki?curid=349568" title="ഇന്ത്യയിലെ സംസ്ഥാന സർവ്വകലാശാലകളുടെ പട്ടിക">
ഇന്ത്യയിലെ സംസ്ഥാന സർവ്വകലാശാലകളുടെ പട്ടിക



</doc>
<doc id="349569" url="https://ml.wikipedia.org/wiki?curid=349569" title="സവർണ്ണനം">
സവർണ്ണനം

മലയാളവ്യാകരണസമ്പ്രദായത്തിൽ, അടുത്തടുത്തുവരുന്ന വിജാതീയ വർണ്ണങ്ങൾ സമാനങ്ങളായിത്തീരുന്ന പ്രവണതയ്ക്കാണ് സവർണ്ണനം എന്നു പറയുന്നത്. വിജാതീയവർണ്ണങ്ങൾ സജാതീയമാകുന്നതും സവർണ്ണനം തന്നെ. സവർണ്ണനം രണ്ടുവിധമുണ്ട്. പൂർവ്വസവർണ്ണനം, പരസവർണ്ണനം എന്നിവയാണവ. 

സന്ധിയിൽ പൂർവ്വത്തിലുള്ള വർണ്ണത്തിന്റെ സ്വധീനം മൂലം പരവർണ്ണത്തിന് മാറ്റം സംഭവിക്കുന്നത് പൂർവ്വസവർണ്ണനം. ഉദാഹരണത്തിന് കൺ + തു = കണ്ടു എന്ന സന്ധി നോക്കുക. ഇതിലെ പൂർവ്വപദമായ കൺ എന്നതിലെ അന്ത്യവർണ്ണം (ൺ) മൂർദ്ധന്യാനുനാസികമാണ്. പരപദമായ തു വിലെ തകാരമാവട്ടെ ദന്ത്യവും. എന്നാൽ പൂർവ്വപദത്തിലെ മൂർദ്ധന്യാനുനാസിക(ൺ)ത്തിന്റെ പ്രരണകൊണ്ട് പരപദമായ ദന്ത്യഖരം(തു) മൂർദ്ധന്യഖരമായി (ടു) മാറുന്നു. 

പരപദത്തിന്റെ സ്വാധീനം കൊണ്ട് പൂർവ്വപദത്തിൽ വരുന്ന മാറ്റമാണ് പരസവർണ്ണനം . മരം + കൾ = മരങ്കൾ > മരങ്ങൾ എന്ന ഉദാഹരണം ശ്രദ്ധിക്കുക. പൂർവ്വപദാന്തത്തിലെ ദന്ത്യാനുനാസികമായ അനുസ്വാരം (മകാരം) പരപദാദിയിലെ കണ്ഠ്യഖരമായ കകാരത്തിന്റെ പ്രേരണകൊണ്ട് കണ്ഠ്യാനുനാസികമായ ങകാരമായിമാറുന്നു.


</doc>
<doc id="349604" url="https://ml.wikipedia.org/wiki?curid=349604" title="ഡയമിഡ് ദ്വീപുകൾ">
ഡയമിഡ് ദ്വീപുകൾ

ബറിംഗ് കടലിടുക്കനു നടുവിലായി അലാസ്കയ്ക്കും സൈബീരിയയ്ക്കും ഇടയിൽ സ്ഥിതി ചെയ്യുന്ന രണ്ടു ദ്വീപുകളാണ് ഡയമിഡ് (Diomede) ദ്വീപുകൾ. രണ്ടുദ്വീപുകളാണുള്ളത്. ബിഗ് ഡയമിഡ്, റഷ്യൻ ഭരണത്തിലും ലിറ്റൽ ഡയമിഡ്, അമേരിക്കൻ ഭരണത്തിലും. മഞ്ഞുകാലത്ത് രണ്ടു ദ്വീപുകളുടെയും ഇടയിലുള്ള ഭാഗം മഞ്ഞുറഞ്ഞ് ഒരു പാലം പോലെയായിത്തീരുന്നു. ദ്വീപുകളിലേയ്ക് ഈ കാലത്തു് പോക്കുവരവിനു സാധിക്കും. എന്നാൽ ഇതു നിയമവിധേയമല്ല, രണ്ടു ദ്വീപുകൾക്കുമിടയ്ക്കുള്ള സഞ്ചാരം സമ്പൂർണ്ണമായി നിരോധിക്കപ്പെട്ടിരിക്കുന്നു.

1648 ൽ റഷ്യൻ പര്യവേക്ഷകനായ സെമിയോൺ ഡെഷ്നെവ് ആയിരുന്നു ബെറിംഗ് കടലിടുക്കിലെത്തിയ ആദ്യത്തെ യൂറോപ്യൻ. എല്ലുകൊണ്ടുള്ള അധര ആഭരണങ്ങൾ ധരിക്കുന്ന തദ്ദേശികളുള്ള രണ്ട് ദ്വീപുകൾ അദ്ദേഹം റിപ്പോർട്ട് ചെയ്തവെങ്കിലും ഇവ ഡയമിഡികളാണെന്ന് ഉറപ്പില്ല. റഷ്യൻ ഓർത്തഡോക്സ് ചർച്ച് രക്തസാക്ഷിയായ സെന്റ് ഡയമിഡിന്റെ സ്മരണ ആഘോഷിക്കുന്ന ദിവസമായ 1728 ഓഗസ്റ്റ് 16 ന് റഷ്യൻ പര്യവേഷണത്തിന് നേതൃത്വം നൽകുന്നതിനിടെ ഡാനിഷ് നാവികൻ വിറ്റസ് ബെറിംഗ് ഡയോമെഡ് ദ്വീപുകൾ വീണ്ടും കണ്ടെത്തി. 1732-ൽ റഷ്യൻ ജിയോഡെസിസ്റ്റ് മിഖായേൽ ഗ്വോസ്ദേവ് രണ്ട് ദ്വീപുകളുടെ രേഖാംശവും അക്ഷാംശവും നിർണ്ണയിച്ചു.

അമേരിക്കൻ‌ ഐക്യനാടുകളുടെ അലാസ്ക വാങ്ങലിന് അന്തിമരൂപം നൽകിയ 1867 ലെ അമേരിക്കയും റഷ്യയും തമ്മിലുള്ള ഉടമ്പടിയിലെ ലിഖിത പ്രകാരം ഇരുരാജ്യങ്ങളും തമ്മിലുള്ള അതിർത്തി നിർണ്ണയിക്കാൻ ഈ ദ്വീപുകൾ ഉപയോഗിക്കുന്നു: അതിർത്തി "തുല്യമായി ക്രൂസെൻസ്റ്റേൺ ദ്വീപിനെ അഥവാ ഇഗ്നാലുക്കിനെ രത്മാനോവ് ദ്വീപിൽ നിന്നും അല്ലെങ്കിൽ നുനാർബക്കിൽ നിന്നും വേർതിരിക്കുകയും ആർട്ടിക് സമുദ്രത്തിൽ അത് പൂർണ്ണമായും അപ്രത്യക്ഷമാകുന്നതുവരെ ഇത് വടക്കോട്ട് പോകുകയും ചെയ്യുന്നു. 

ശീതയുദ്ധകാലത്ത്, ആ വിടവ് അമേരിക്കയും സോവിയറ്റ് യൂണിയനും തമ്മിലുള്ള അതിർത്തിയായി മാറുകയും "ഐസ് കർട്ടൻ" എന്നറിയപ്പെടുകയും ചെയ്തു. എന്നിരുന്നാലും, 1987-ൽ ലിൻ കോക്സ് ഒരു ദ്വീപിൽ നിന്ന് മറ്റൊന്നിലേക്ക് നീന്തുകയും മിഖായേൽ ഗോർബച്ചേവും റൊണാൾഡ് റീഗനും ഈ നേട്ടത്തെ അഭിനന്ദിക്കുകയും ചെയ്തു.


</doc>
<doc id="349606" url="https://ml.wikipedia.org/wiki?curid=349606" title="കമല ബെനിവാൾ">
കമല ബെനിവാൾ

ഇന്ത്യയിലെ രാഷ്ട്രീയ പ്രവർത്തകയും ഇന്ത്യൻ നാഷണൽ കോൺഗ്രസ് അംഗവുമായിരുന്നു കമല ബെനിവാൾ (Kamla Beniwal). വിവിധ കാലയളവിലായി രാജസ്ഥാനിൽ മന്ത്രിയായിട്ടുണ്ട്. 2009നും 2014നുമിടയിൽ ഇന്ത്യയിലെ വിവിധ സംസ്ഥാനങ്ങളുടെ ഗവർണറായിരുന്നു. 2009ൽ ത്രിപുര ഗവർണറായും 2009 മുതൽ 2014 വരെ ഗുജറാത്ത് ഗവർണറായും 2014ൽ മിസോറാം ഗവർണറായും സേവനമനുഷ്ടിച്ചു.
മിസോറാം ഗവർണറായി കാലാവധി പൂർത്തിയാക്കാൻ കേവലം രണ്ടു മാസം മുൻപ് അഴിമതി കേസിൽ ആരോപണ വിധേയയായി സ്ഥാനത്ത് നിന്ന് നിക്കം ചെയ്തു.

രാജസ്ഥാനിലെ ഝുൻഝുനു ജില്ലയിലെ ഗോറിർ ഗ്രാമത്തിൽ 1927 ജനുവരി 12ന് ജനിച്ചു. സാമ്പത്തിക ശാസ്ത്രം, പൊളിറ്റിക്കൽ സയൻസ്, ചരിത്രം എന്നിവയിൽ ജയ്പൂരിലെ മഹാറാണി കോളേജിൽ നിന്ന് ബിരുദം നേടി. രാജസ്ഥാനിലെ ബനസ്ഥലി വിദ്യാപീഠിൽ നിന്ന് ചരിത്രത്തിൽ ബിരുദാനന്തര ബിരുദം നേടി.
27ആം വയസ്സിൽ രാജസ്ഥാനിലെ ആദ്യ വനിതാ മന്ത്രിയായി. 1954 മുതൽ ആഭ്യന്തരം, വിദ്യാഭ്യാസം, കൃഷിയടക്കം വിവിധ വകുപ്പുകളുടെ മന്ത്രിയായി. അശോക് ഗെഹ്‌ലോത് മന്ത്രിസഭയിൽ റെവന്യു മന്ത്രിയായിരുന്നു.
2009 ഒക്ടോബറിൽ ത്രിപുര ഗവർണറായി. ഇന്ത്യയിലെ വടക്കുകിഴക്കൻ സംസ്ഥാനങ്ങളിലെ ആദ്യത്തെ വനിതാ ഗവർണറായിരുന്നു കംല. ഒരു മാസത്തിന് ശേഷം 2009 നവംബർ 27ന് ഗുജറാത്ത് ഗവർണറായി നിയമിതയായി. അവിടെ നാലു വർഷത്തിലകം സേവനം അനുഷ്ടിച്ചു. 2014 ജൂലൈ ആറിന് മിസോറാമിലേക്ക് സ്ഥലം മാറ്റി. 2014 ഓഗസ്റ്റ് ആറിന്, രാഷ്ട്രപതി പ്രണാബ് മുഖർജി, ഗവർണർ സ്ഥാനത്ത് നിന്ന് നീക്കം ചെയ്തു. ഗുജറാത്തിൽ ഗവർണറായിരുന് സമയത്ത് ഗവർണറുടെ ഓഫീസ് ദുരുപയോഗം ചെയ്‌തെന്ന് ആരോപിച്ചായിരുന്നു നടപടി.


</doc>
<doc id="349609" url="https://ml.wikipedia.org/wiki?curid=349609" title="അലാസ്കയുടെ വില്പന">
അലാസ്കയുടെ വില്പന

1867 മാർച്ച് 30 ന് അലാസ്ക ഭൂവിഭാഗം അമേരിക്കൻ ഐക്യനാടുകൾ 7.2 മില്യൺ യു.എസ്. ഡോളറിന് റഷ്യയിൽ നിന്ന് വിലയ്ക്കു വാങ്ങി. ഈ എഗ്രിമെന്റിൽ യു.എസ് സെനറ്റിന്റെ അംഗീകാരത്തോടെ പ്രസിഡന്റ് ആൻഡ്രൂ ജോൺസൺ ഒപ്പുവച്ചു.

അവിടെ ജീവിക്കാനുള്ള പ്രയാസങ്ങൾ, പ്രകൃതി വിഭവങ്ങളുടെ പ്രത്യക്ഷമായ അഭാവം (പിൽക്കാലത്ത് 1896 ൽ ഇവിടെ സ്വർണ്ണം കണ്ടെത്തി), ബ്രിട്ടനുമായുള്ള ഒരു യുദ്ധമുണ്ടായാൽ എളുപ്പത്തിൽ പിടിച്ചെടുക്കപ്പെടുമെന്നുള്ള ഭയം എന്നിവയാൽ തങ്ങളുടെ അലാസ്കൻ ഭൂപ്രദേശം വിൽക്കാൻ റഷ്യ ആഗ്രഹിച്ചിരുന്നു. ഈ പ്രദേശത്തെ റഷ്യയുടെ പ്രാഥമിക പ്രവർത്തനങ്ങളിൽ രോമ വ്യവസായവും തദ്ദേശീയ ജനതയ്ക്കിടയിലെ മിഷണറി പ്രവർത്തനങ്ങളും മാത്രമായിരുന്നു ഉണ്ടായിരുന്നത്. ഈ പുതിയ പ്രദേശം വാങ്ങിയതോടെ ഏകദേശം 586,412 ചതുരശ്ര മൈൽ (1,518,800 ചതുരശ്ര കിലോമീറ്റർ) പുതിയ ഭൂപ്രദേശം അമേരിക്കൻ ഐക്യനാടുകളോടു കൂട്ടിച്ചേർക്കപ്പെട്ടു.


</doc>
<doc id="349614" url="https://ml.wikipedia.org/wiki?curid=349614" title="ഊർമ്മിള സിംഗ്">
ഊർമ്മിള സിംഗ്

ഇന്ത്യയിലെ ഒരു പ്രമുഖ വനിതാ രാഷ്ട്രീയ പ്രവർത്തകയും ഇന്ത്യൻ നാഷണൽ കോൺഗ്രസ് നേതാവുമാണ് ഊർമ്മിള സിംഗ് (Urmila Singh). 
2010 ജനുവരി 25മുതൽ ഹിമാചൽ പ്രദേശ് ഗവർണ്ണറായിരുന്നു..

ഇപ്പോഴത്തെ ഛത്തിസ്ഗഢ് സംസ്ഥാനത്തിന്റെ ഭാഗമായ റായ്പൂർ ജില്ലയിലെ ഫിങ്കേശ്വർ ഗ്രാമത്തിൽ 1946 ഓഗസ്റ്റ് ആറിന് ജനനം. സ്വതന്ത്ര സമര സേനാനി രാജാ നട്‌വർ സിങ്ങിന്റെ പൗത്രിയാണ്. ഇദ്ദേഹത്തെ ബ്രിട്ടീഷ് ഭരണകാലത്ത് തൂക്കിലേറ്റുകയായിരുന്നു. മധ്യപ്രദേശ് എംഎൽഎയും കോൺഗ്രസ് നേതാവുമായ വീരേന്ദ്ര ബഹദുർ സിങ്ങിനെയാണ് വിവാഹം ചെയ്തത്. പാർലമെന്റംഗമായിരുന്ന് റാണി ശ്യം കുമാരിയുടെ മകനാണ് ഇദ്ദേഹം.

ഭർത്താവിന്റെ മരണത്തോടെയാണ് രാഷ്ട്രീയ പ്രവർത്തനത്തിലേക്ക് ഇറങ്ങിയത്. അദ്ദേഹം പ്രതിനിധീകരിച്ചിരുന്ന അസംബ്ലി നിയോജക മണ്ഡലത്തിൽ നിന്ന് വിജയിച്ച് മധ്യപ്രദേശ് നിയമസഭയിൽ എത്തി. 1993 മുതൽ 1995 വരെ ക്ഷീര വികസന മന്ത്രിയായി. 1998 മുതൽ 2003 വരെ സാമൂഹ്യ ക്ഷേമ, ഗോത്ര ക്ഷേമ മന്ത്രിയായി. 1996 മുതൽ 1998 വരെ മധ്യപ്രദേശ് കോൺഗ്രസ്സിന്റെ അധ്യക്ഷയായിരുന്നു. 
2001ൽ ഛത്തിസ്ഗഢ് സംസ്ഥാന രൂപീകരിച്ചപ്പോൾ ഊർമ്മിള സിങ് പ്രതിനിധാനം ചെയ്ത നിയോജക മണ്ഡലം പുതിയ സംസ്ഥാനത്തിന്റെ ഭാഗമായി. ഇതോടെ, സ്വാഭാവികമായി ആദ്യ ഛത്തിസ്ഗഢ് അസംബ്ലിയിൽ അംഗമായി. 2008ൽ നടന്ന അസംബ്ലി തിരഞ്ഞെടുപ്പിൽ പരാജയപ്പെട്ടു. ഇതോടെ കോൺഗ്രസ് നേതൃത്വം നൽകിയിരുന്ന കേന്ദ്ര സർക്കാർ ഇവരെ 2010ൽ ഹിമാചൽ പ്രദേശ് ഗവർണ്ണറായി നിയോഗിച്ചു. 2010 ജനുവരി 25ന് ഗവർണ്ണറായി സ്ഥാനമേറ്റു.


</doc>
<doc id="349619" url="https://ml.wikipedia.org/wiki?curid=349619" title="പ്രിജേഷ് കണ്ണൻ">
പ്രിജേഷ് കണ്ണൻ

ഓർമ്മശക്തിയിൽ ഗിന്നസ് വേൾഡ് റെക്കോർഡ് നേടിയ വ്യക്തിയാണ് കണ്ണൂർ ജില്ലയിലെ പയ്യന്നൂരിൽ ജനിച്ച പ്രിജേഷ് കണ്ണൻ. ഇന്ത്യയുടെ 14-മത് പ്രധാനമന്ത്രി ഡോ. മൻമോഹൻ സിങിൽ നിന്നുമാണ് ഏറ്റവും കൂടുതൽ ഓർമ്മശക്തിക്കുള്ള ഗിന്നസ് വേൾഡ് റെക്കോർഡ് കരസ്ഥമാക്കിയത്. ഇതിനു പുറമേ ഓർമ്മശക്തിക്കുള്ള ലിംക്ക ബുക്ക് ഓഫ് റെക്കോർഡ് ഉമ്മൻ ചാണ്ടിയിൽ നിന്നും നേടിയിട്ടുണ്ട്. 23 ജൂൺ 2012-നാണ് പ്രിജേഷ് കണ്ണൻ നിലവിലെ റെക്കോർഡ് ഭേദിച്ചത്.

കേരളത്തിലെ കണ്ണൂർ ജില്ലയിൽ പയ്യന്നൂരിൽ താമസിക്കുന്ന വ്യാപാരിയായ എൻ.ടി കണ്ണന്റെയും ടി.പി യശോദയുടേയും മകനായി 1989 ജനുവരി 10-ന് ജനിച്ചു. ഫാർമസിസ്റ്റ് ആയ മുതിർന്ന സഹോദരിയും ഉണ്ട്.

ചെറിയ പ്രായത്തിൽ തന്നെ പ്രിജേഷിന്റെ കഴിവുകൾ അധ്യാപകർ തിരിച്ചറിഞ്ഞിരുന്നു. സ്‌കൂൾ പഠനകാലത്ത് പാഠങ്ങൾ പകർത്തിയെടുക്കുന്ന സ്വഭാവം പ്രിജേഷിന് ഇല്ലായിരുന്നുവെങ്കിലും സ്‌കൂളിൽ നിന്നും എത്തിയാൽ പഠിച്ച കാര്യങ്ങളെല്ലാം ഓർത്തെടുക്കാൻ പ്രിജേഷിന് കഴിഞ്ഞിരുന്നു. പ്രാഥമിക വിദ്യാഭ്യാസം നേടിയത് അന്നൂർ യു. പി. സ്‌കൂളിൽ നിന്നുമായിരുന്നു. ഹൈസ്‌കൂൾ വിദ്യാഭ്യാസം പയ്യന്നൂർ ഹൈസ്‌കൂളിലും, എം.ബി.എ ഐ.സി.എം കണ്ണൂരിൽ നിന്നും നേടിയെടുത്തു.

23 ജൂൺ 2012-ൽ, കണ്ണുകെട്ടികൊണ്ടു 470 പേരുകൾ ആരോഹണ-അവരോഹണ ക്രമങ്ങളിൽ നിഷ്പ്രയാസം പറഞ്ഞുകൊണ്ടാണ് പ്രിജേഷ് കണ്ണൻ ഗിന്നസ് വേൾഡ് റെക്കോർഡ് കരസ്ഥമാക്കിയത്.. ഇതിനുപുറമേ മികച്ച ഓർമ്മശക്തിക്കുള്ള ലിംക്ക ബുക്ക് ഓഫ് റെക്കോർഡ്‌സും പ്രിജേഷ് കരസ്ഥമാക്കിയിട്ടുണ്ട്. ഇത് ഇവർക്ക് നൽകിയത് അന്നത്തെ മുഖ്യമന്ത്രി ശ്രി. ഉമ്മൻ ചാണ്ടിയാണ്.

വായനയും സംഗീതാസ്വാദനവും അവിവാഹിതനായ പ്രിജേഷിന്റെ ഇഷ്ട വിനോദങ്ങളാണ്. നാടകാഭിനയത്തിൽ പരിശീലനം നേടിയിട്ടുള്ള 
പ്രിജേഷ് പലനാടകങ്ങളിലും, ഹരിചന്ദനം, ശ്രീകൃഷ്ണ എന്നീ സീരിയലുകളിലും അഭിനയിച്ചിട്ടുണ്ട്. പ്രിജേഷ് ഭരതനാട്യവും അഭ്യസ്സിച്ചിട്ടുണ്ട്.


</doc>
<doc id="349644" url="https://ml.wikipedia.org/wiki?curid=349644" title="ഹരൂക്കി മുറകാമി">
ഹരൂക്കി മുറകാമി

ലോകമെങ്ങും വായനക്കാരുള്ള ഒരു പ്രമുഖ സമകാലിക ജപ്പാനീസ് എഴുത്തുകാരനാണ് ഹരൂക്കി മുറകാമി.അദ്ദേഹത്തിന്റെ പുസ്തകങ്ങൾ അമ്പതോളം ഭാഷകളിലേക്ക് പരിഭാഷ ചെയ്യപ്പെടുകയും ദശലക്ഷക്കണക്കിന് പ്രതികൾ വിറ്റഴിക്കപ്പെടുകയും ചെയ്തിട്ടുണ്ട്.

Murakami has published more than 40 books of non-fiction. Among them are:
Other books include:




</doc>
<doc id="349667" url="https://ml.wikipedia.org/wiki?curid=349667" title="ഭൂഖണ്ഡങ്ങൾ തമ്മിലുള്ള അതിർത്തികൾ">
ഭൂഖണ്ഡങ്ങൾ തമ്മിലുള്ള അതിർത്തികൾ

വൻകരകൾ തമ്മിലുള്ള അതിർത്തി എന്നത് മിക്കപ്പോഴും ഒരു ഭൂമിശാസ്ത്രപരമായ പൊതുധാരണ ആണ്. പല തരത്തിൽ ഉള്ള ധാരണകൾ നിലവിൽ ഉണ്ട്. വൻകരകളുടെ എണ്ണം പൊതുവിൽ ഏഴു എന്ന് കണക്കാക്കുന്നു എങ്കിലും വടക്കു-തെക്കു അമേരിക്കകളെയും ആഫ്രോ-യൂറേഷ്യയെയും ഓരോ വൻകരകൾ ആയി കണക്കാക്കിയാൽ നാല് വൻകരകൾ മാത്രമേ ഉള്ളൂ എന്നും പറയാം. വൻകര എന്ന വാക്കിന്റെ ശരിയായ അർഥം എടുത്താൽ ദ്വീപുകൾ വൻകരകളുടെ ഭാഗമായി കണക്കാക്കാൻ പാടില്ല, എങ്കിലും മിക്ക പ്രധാന ദ്വീപുകളെയും ഏതെങ്കിലും വൻകരയോട് ചേർത്താണ് കണക്കാക്കാറ്

പ്രധാനമായും മൂന്നു കര അതിർത്തികൾ നിർണ്ണയിക്കേണ്ടിയിരിക്കുന്നു

ഏഷ്യക്കും ആഫ്രിക്കയ്ക്കും ഇടയിലുള്ള മുനമ്പ്, അമേരിക്കകൾക്കിടയിലുള്ള മുനമ്പ് എന്നിവയിലൂടെ യഥാക്രമം സ്യൂയസ് കനാലും പനാമ കനാലും വഴി സഞ്ചാരം ഇന്ന് സാധ്യമാണ്. പക്ഷേ മനുഷ്യനിർമ്മിത സഞ്ചാര പാതകൾ ഭൂഖണ്ഡത്തെ വേർതിരിക്കാൻ ഉപയോഗിക്കാറില്ല. മെഡിറ്ററേനിയൻ കടലിനും ചെങ്കടലിനും ഇടയിലുള്ള മുനമ്പിനെ ബന്ധിക്കുന്നതാണ് സൂയസ് കനാൽ. അത് എഷ്യയെയും ആഫ്രിക്കയെയും മുറിക്കുന്നു. ബാക്കി അതിരുകൾ ദ്വീപ സമൂഹങ്ങൾ ഏതു ഭൂഖണ്ഡത്തിൽ വരുമെന്ന് തീരുമാനിക്കൽ ആണ്. പ്രധാനപ്പെട്ടത്‌ ചുവടെ കൊടുക്കുന്നു.

യൂറോപ്പും ആഫ്രിക്കയും കര മാർഗ്ഗം ബന്ധിക്കപ്പെടാത്തതിനാൽ, ഇവ തമ്മിലുള്ള അതിർത്തി നിർണയത്തിൽ പ്രശ്നങ്ങൾ ഒന്നും തന്നെയില്ല. ഇടയിലുള്ള ദ്വീപുകളെ ഏതു ഭൂഖണ്ഡവുമായി ചേർക്കണം എന്ന് മാത്രം തീരുമാനിച്ചാൽ മതി. ഏറ്റവും അടുത്ത മുനമ്പുകളിൽ നിന്ന്, സ്പെയിനും മൊറോക്കോയും തമ്മിൽ കേവലം 13 കി.മി ദൂരമാണുള്ളത്.

അസോറസ് എന്ന ദ്വീപ് യൂറോപ്പിൽ നിന്നും 1368 കി.മിയും ആഫ്രിക്കയിൽ നിന്ന് 1507 കി.മിയും ദൂരത്തിൽ സ്ഥിതി ചെയ്യുന്നു. അതുകൊണ്ടു തന്നെ ഈ ദ്വീപിനെ യൂറോപ്പിൽ ആണ് പൊതുവെ ഉൾപെടുത്താറു. എന്നാൽ, ആഫ്രിക്കയോട് കൂടുതൽ അടുത്തു കിടക്കുന്ന കാനറി, മഡിയേറാ ദ്വീപുകൾ ആഫ്രിക്കയിൽ ആണ് കണക്കാക്കുന്നത്. 

യൂറോപ്പ്, ഏഷ്യ, ആഫ്രിക്ക എന്നിങ്ങനെ പഴയ ലോകത്തെ മൂന്നായി വേർതിരിക്കുന്ന സമ്പ്രദായം 6ആം നൂറ്റാണ്ടു മുതൽ നിലവിലുണ്ട്. ഗ്രീക്ക് ദാർശനികന്മാർ ആയ അനക്സിമാണ്ടർ, ഹെക്കാത്തേയ്സ് എന്നിവർ ആണ് ഇത് തുടങ്ങി വച്ചതു. യൂറോപ്പും ഏഷ്യയും തമ്മിലുള്ള വേർതിരിവ് വളരെ അസാധാരണമായ രീതിയിൽ കരിങ്കടലിന്റെ വടക്കും പടിഞ്ഞാറുമുള്ള മലനിരകളും നദികളും കൊണ്ട് വേർതിരിക്കപ്പെട്ടിരിക്കുന്നു. തത്ത്വത്തിൽ യൂറോപ്പിനെ, യൂറേഷ്യൻ ഭൂഖണ്ഡത്തിന്റെ ഉപഭൂഖണ്ഡമായി കണക്കാക്കേണ്ടതാണ്. ചില സന്ദർഭങ്ങളിൽ അങ്ങനെ തന്നെ ആണ് കണക്കാക്കി വരുന്നതും.


</doc>
<doc id="349670" url="https://ml.wikipedia.org/wiki?curid=349670" title="ലാംഗ്സ്റ്റൺ ഹ്യൂഗ്സ്">
ലാംഗ്സ്റ്റൺ ഹ്യൂഗ്സ്

അമേരിക്കൻ കവിയും സാമൂഹികപ്രവർത്തകനുമായിരുന്നു ലാംഗ്സ്റ്റൺ ഹ്യൂഗ്സ്.((ജ: ഫെബ്: 1, 1902 – മ :മെയ് 22, 1967) അമേരിക്കയിലുടലെടുത്ത ജാസ് കവിതാശാഖയുടെ മുഖ്യപ്രണേതാക്കളിലൊരാളുമായിരുന്നു ഹ്യൂഗ്സ്.


<poem>
The night is beautiful,
So the faces of my people.

The stars are beautiful,
So the eyes of my people

Beautiful, also, is the sun.
Beautiful, also, are the souls of my people.

</poem>



</doc>
<doc id="349673" url="https://ml.wikipedia.org/wiki?curid=349673" title="ശന്തനഗൗഡർ മോഹൻ മല്ലികാർജുൻ ഗൗഡ">
ശന്തനഗൗഡർ മോഹൻ മല്ലികാർജുൻ ഗൗഡ

കേരള ഹൈക്കോടതി ചീഫ് ജസ്‌റ്റിസാണ് ജസ്‌റ്റിസ് ശന്തന ഗൗഡർ മോഹൻ മല്ലികാർജുനഗൗഡ (Justice Mohan M. Shantanagoudar). 
1980ൽ നിയമബിരുദം നേടി. 2003ൽ കർണാടക ഹൈക്കോടതിയിൽ അഡിഷണൽ ജഡ്‌ജിയായി. 2004 ൽ സ്ഥിരം ജഡ്‌ജിയായി. 2016 സെപ്റ്റംബർ 22 ന് കേരള ഹൈക്കോടതി ചീഫ് ജസ്‌റ്റിസായി സത്യപ്രതിജ്ഞ ചെയ്തു.


</doc>
<doc id="349678" url="https://ml.wikipedia.org/wiki?curid=349678" title="മൃദുല സിൻഹ">
മൃദുല സിൻഹ

ഇന്ത്യയിലെ ഹിന്ദി സാഹിത്യത്തിലെ ഒരു വനിതാ എഴുത്തുകാരിയും രാഷ്ട്രീയ പ്രവർത്തകയുമാണ് മൃദുല സിൻഹ (Mridula Sinha). 2014 ഓഗസ്റ്റ് മുതൽ ഗോവ സംസ്ഥാനത്തിന്റെ ഗവർണറായിരുന്നു.

ബിഹാറിലെ മുസഫർപുർ ജില്ലയിലെ ചപ്ര ദരംപൂർ യാഡ് എന്ന ഗ്രാമത്തിൽ 1942 നവംബർ 27ന് ജനിച്ചു. പിതാവ് ബാബു ചബിലെ സിങ്ങും മാതാവ് അനുപാ ദേവിയും. വളരെ ചെറുപ്പത്തിൽ തന്നെ ഹിന്ദിയിൽ ഗദ്യ സാഹിത്യങ്ങൾ എഴുതാൻ തുടങ്ങി. 
ബിരുദ പഠനം പൂർത്തിയാക്കിയ ഉടനെ ഡോക്ടർ റാം കൃപാൽ സിങ്ങിനെ വിവാഹം ചെയ്തു. വിവാഹത്തിന് ശേഷം പഠനം തുടർന്നു. മനശാസ്ത്രത്തിൽ ബിരുദാനന്തര ബിരുദം നേടി. തുടർന്ന് മൊത്തിഹാരിയിലെ ഡോ. എസ്‌കെ സിൻഹ വനിതാ കോളേജിൽ ലെക്ചററായി ജോലിയിൽ പ്രവേശിച്ചു.

വിവിധ ഹിന്ദി പ്രസിദ്ധീകരണങ്ങളിൽ നിരവധി കഥകൾ എഴുതി. 'ബിഹാർ കി ലോക് കഥായേൻ' എന്ന പേരിൽ രണ്ടു വാള്യങ്ങളിലായി കഥാസമാഹാരം പുറത്തിറങ്ങി. നിരവധി നോവലുകളും രാജ്മത വിജയ് രാജ് സിന്ധ്യയുടെ ജീവചരിത്രം 'ഏക് ഥി റാണി ഐസി ഭി' എന്ന പേരിൽ പുറത്തിറക്കി. ഇത് പിന്നീട് ഇതേ പേരിൽ സിനിമയായി.

2014 ഓഗസ്റ്റ് വരെ ഭാരതീയ ജനതാ പാർട്ടിയുടെ നാഷണൽ എക്‌സിക്യുട്ടീവ് അംഗമായിരുന്നു. കേന്ദ്രത്തിൽ ബിജെപി അധികാരത്തിലെത്തിയതിന് ശേഷം 2014 ഓഗസ്റ്റ് 25ന് ഗോവ ഗവർണ്ണറായി നിയമിതയായി.


</doc>
<doc id="349682" url="https://ml.wikipedia.org/wiki?curid=349682" title="റുബെല്ല വാക്സിൻ">
റുബെല്ല വാക്സിൻ

റുബെല്ല രോഗം പ്രതിരോധിക്കാൻ ഉപയോഗിക്കുന്ന വാക്സിനാണ് റുബെല്ലവാക്സിൻ (Rubella vaccine). ആദ്യ ഡോസിനു ശേഷം 2 ആഴ്ചയ്ക്കകം ഫലം കണ്ട് തുടങ്ങും, എകദേശം  95%ആളുകളിലും ഫലപ്രദമാണ്. നല്ല രീതിയിൽ പ്രതിരോധ പരിപാടികൾ നടക്കുന്ന രാജ്യങ്ങളിൽ റുബെല്ല രോഗം കാണപ്പെടുന്നില്ല. കുട്ടികളിൽ പ്രതിരോധ പരിപാടികൾ കുറവായ ജനസമൂഹങ്ങളിൽ ശരിയായ പ്രതിരോധ കുത്തിവെപ്പ് കിട്ടാതെ പെൺകുട്ടികൾ അമ്മമാർ ആവുന്നതിനാൽ ആ പ്രദേശത്ത് റുബെല്ല രോഗം കാണാൻ സാധ്യത കൂടുതലാണ്.


</doc>
<doc id="349685" url="https://ml.wikipedia.org/wiki?curid=349685" title="മേഴ്സി കുട്ടൻ">
മേഴ്സി കുട്ടൻ

മലയാളിയായ ഒരു വനിതാ കായിക താരമായിരുന്നു മേഴ്‌സി കുട്ടൻ (Mercy Kuttan). 1988ൽ ദക്ഷിണ കൊറിയയിലെ സോളിൽ നടന്ന ഒളിമ്പിക്‌സിൽ ഇന്ത്യയെ പ്രതിനിധീകരിച്ച് 400 മീറ്റർ ഓട്ടമത്സരത്തിൽ പങ്കെടുത്തു. ആറു മീറ്റർ ചാടിയ ഇന്ത്യയിലെ ആദ്യത്തെ വനിതാ ലോംഗ്ജംപ് താരമാണ് മേഴ്‌സി കുട്ടൻ..
ഇന്ത്യൻ കായിക രംഗത്തിന് നൽകിയ സംഭാവനകൾ പരിഗണിച്ച് രാജ്യം 1989ൽ അർജുന അവാർഡ് നൽകി ആദരിച്ചു.
2016 ജൂലൈ 24ന് കേരള സ്‌പോർട്‌സ് കൗൺസിൽ വൈസ് പ്രസിഡന്റായി തിരഞ്ഞെടുത്തു. മികച്ച കായിക പരിശീലകയായ മെഴ്‌സി കുട്ടൻ 
2010ൽ കൊച്ചിയിൽ കായിക അക്കാദമി ആരംഭിച്ചു.

1960 ജനുവരി ഒന്നിന് കേരളത്തിൽ ജനിച്ചു. 1981ൽ ഏഷ്യൻ അത്‌ലറ്റിക് ചാംപ്യൻഷിപ്പിൽ ലോംഗ് ജംപിലും 4 ഗുണം 400 മീറ്റർ റിലേയിലും വെങ്കല മെഡൽ നേടി. 1982ൽ നടന്ന ഏഷ്യൻ ഗെയിംസിൽ ലോംഗ്ജംപിൽ വെള്ളി മെഡൽ നേടി.


</doc>
<doc id="349692" url="https://ml.wikipedia.org/wiki?curid=349692" title="ഡബ്ല്യു. ജി. ഗ്രേസ്">
ഡബ്ല്യു. ജി. ഗ്രേസ്

വില്ല്യം ഗിൽബർട്ട് "ഡബ്ല്യു.ജി." ഗ്രേസ്, , (18 July 1848 – 23 October 1915)ഇംഗ്ലണ്ടിൽനിന്നുള്ള മുൻ അമച്വർ ക്രിക്കറ്റ് താരവും, ലോകം കണ്ട ഏറ്റവും മികച്ച ക്രിക്കറ്റ് കളിക്കാരിൽ ഒരാളുമാണ്. 1865 മുതൽ 1908 വരെ റെക്കോഡിൻ തുല്യമായ നാല്പത്തിനാല് സീസണുകളിൽ ഫസ്റ്റ്-ക്ലാസ്സ് ക്രിക്കറ്റ് കളിച്ച ഇദ്ദേഹം ഇംഗ്ലണ്ടിന്റെയും, ഗ്ലോസ്റ്റർഷെയറിന്റെയും, മറ്റു പല ടീമുകളുടേയും ക്യാപ്റ്റൻ ആയിരുന്നിട്ടുണ്ട്. ക്രിക്കറ്റ് കളിക്കാരുടെ കുടുംബത്തിൽനിന്നും വന്നിട്ടുള്ള അദ്ദേഹം മൂത്ത സഹോദരന്മാരിലൊരുവനായ ഇ.എം.ഗ്രേസ് ഇളയ സഹോദരനായ ഫ്രെഡ് ഗ്രേസ് എന്നിവരോടൊപ്പം 1880-ൽ ടെസ്റ്റ് ക്രിക്കറ്റ് കളിക്കാനിറങ്ങിയതായിരുന്നു മൂന്നു സഹോദരന്മാർ ഒരുമിച്ച് ആദ്യമായി ഒരു ടെസ്റ്റ് മൽസരത്തിൽ പ്രത്യക്ഷപ്പെട്ടത്. ക്രിക്കറ്റിനു നവീന മുഖഛായ നൽകിയ‌ വലം കൈയൻ ബാറ്റ്സ്മാനും ബൗളറുമായിരുന്നു ഗ്രേസ്. 1879-ൽ ഭിഷ്വഗരൻ ആയ അദ്ദേഹം 440 യാർഡ് ഹർഡിൽസ്, ഫുട്ബോൾ, ഗോൾഫ്, കർലിങ് എന്നീ കായികമൽസരങ്ങളിലും പങ്കെടുത്തിട്ടുണ്ട്. ഫസ്റ്റ് ക്ലാസ്സ് ക്രിക്കറ്റിൽ 100 ശതകങ്ങൾ നേടുന്ന ആദ്യ കളിക്കാരൻ ആണ് ഇംഗ്ലണ്ടിന്റെ ഡബ്ല്യു. ജി. ഗ്രേസ്. 1895 ൽ ആണ് അദ്ദേഹം ആ നാഴികക്കല്ല് പിന്നിട്ടത്, അദ്ദേഹം ആകെ 124 ഫസ്റ്റ് ക്ലാസ്സ് ശതകങ്ങൾ നേടിയിട്ടുണ്ട്.


</doc>
<doc id="349694" url="https://ml.wikipedia.org/wiki?curid=349694" title="മെലിസ്സ ജോർജ്ജ്">
മെലിസ്സ ജോർജ്ജ്

മെലിസ്സ സൂസെയിൻ ജോർജ്ജ് ഒരു ഓസ്ട്രേലിയൻ-അമേരിക്കൻ നടിയാണ്. വെസ്റ്റേൺ ഓസ്ട്രേലിയയിലെ പെർത്തില് ജനിച്ചു.

</doc>
<doc id="349698" url="https://ml.wikipedia.org/wiki?curid=349698" title="ദ്രൗപദി മുർമു">
ദ്രൗപദി മുർമു

ഇന്ത്യയിലെ ഒരു വനിതാ രാഷ്ട്രീയ പ്രവർത്തകയും ഝാർഖണ്ഡ് ഗവർണ്ണറുമാണ് ദ്രൗപദി മുർമു (Draupadi Murmu).
ഝാർഖണ്ഡ് സംസ്ഥാനത്തെ പ്രഥമ വനിതാ ഗവർണ്ണറാണ് ദ്രൗപദി..

1958 ജൂൺ 20ന് ഒഡീഷയിലെ മയൂർഭൻജ് ജില്ലയിലെ ഉപർബേഡ ഗ്രാമത്തിൽ ജനിച്ചു.

2000 മുതൽ 2004വരെ ഒഡീഷയിലെ റയ്‌റങ്ക്പൂർ അസംബ്ലി നിയോജക മണ്ഡലത്തിൽ നിന്നുള്ള എംഎൽഎ ആയിരുന്നു. ഒരു ഇന്ത്യൻ സംസ്ഥാനത്തിന്റെ ഗവർണ്ണറാവുന്ന ആദ്യ ഒഡീഷ വനിതയാണ് ഇവർ.
2000 മാർച്ച് ആറു മുതൽ 2002 ഓഗസ്റ്റ് ആറുവരെ ഒഡീഷയിലെ ബിജു ജനതാദൾ, ബിജെപി സഖ്യ സർക്കാരിൽ സ്വതന്ത്ര ചുമതലയുള്ള വാണിജ്യ - ഗതാഗത മന്ത്രിയായിരുന്നു. 2002 ഓഗസ്റ്റ് ആറു മുതൽ 2004 മെയ് 16 വരെ ഫിഷറീസ് ആൻഡ് ആനിമൽ റിസോഴ്‌സസ് ഡവലപ്‌മെന്റ് മന്ത്രിയായിരുന്നു.. 2015 മെയ് 18മുതൽ ഝാർഖണ്ഡ് സംസ്ഥാനത്തെ ഗവർണ്ണറാണ്.


</doc>
<doc id="349729" url="https://ml.wikipedia.org/wiki?curid=349729" title="അരുവിത്തുമ്പി">
അരുവിത്തുമ്പി

ഇന്ത്യ, തായ്‌ലാന്റ്, ലാവോസ്, ഇന്തോനേഷ്യ എന്നിവിടങ്ങളിൽ കാണുന്ന നിലത്തൻ കുടുംബത്തിൽ ഉള്ള ഒരു സൂചിത്തുമ്പിയാണ് അരുവിത്തുമ്പി .

താഴ്ന്ന പ്രദേശങ്ങളിലെ അരുവികളിലും തോടുകളിലുമാണ് ഇവ പ്രജനനം നടത്തുന്നത്. 



</doc>
<doc id="349732" url="https://ml.wikipedia.org/wiki?curid=349732" title="എണ്ണക്കറുപ്പൻ">
എണ്ണക്കറുപ്പൻ

ചതുപ്പുകൾക്കടുത്തുള്ള ഉയരം കുറഞ്ഞ വനമേഖലകളിൽ കാണപ്പെടുന്ന പാൽത്തുമ്പി കുടുംബത്തിൽ ഉള്ള ഒരിനം സൂചിത്തുമ്പിയാണ് എണ്ണക്കറുപ്പൻ അഥവാ ചതുപ്പുനർത്തകൻ .

ഏഷ്യയിലെ ബംഗ്ലാദേശ്, ചൈന, ഹോങ്ങ്‌കോങ്ങ്, ഇന്തോനേസ്യ, ഇന്ത്യ, ശ്രീലങ്ക, ബർമ, മലേഷ്യ, ഫിലിപ്പീൻസ്, സിംഗപ്പൂർ, തായ്‌ലാന്റ്, വിയറ്റ്‌നാം എന്നിവിടങ്ങളിൽ കാണുന്നു. 




</doc>
<doc id="349733" url="https://ml.wikipedia.org/wiki?curid=349733" title="തേൻപൂവള്ളി">
തേൻപൂവള്ളി

മെക്സിക്കൻ ക്രീപ്പർ, കോറൽ വൈൻ, ബീ ബുഷ്, എന്നെല്ലാം അറിയപ്പെടുന്ന തേൻവള്ളി മെക്സിക്കോ തദ്ദേശവാസിയായ ഒരു ബഹുവർഷ വള്ളിച്ചെടിയാണ്. 

ഇതിനെ ഒരു അധിനിവേശസസ്യമായി കരുതിപ്പോരുന്നു.


</doc>
<doc id="349747" url="https://ml.wikipedia.org/wiki?curid=349747" title="മിച്ചൽ സാന്റ്നർ">
മിച്ചൽ സാന്റ്നർ

ന്യൂസിലൻഡിനു വേണ്ടി അന്താരാഷ്ട്ര ക്രിക്കറ്റ് മൽസരങ്ങൾ കളിക്കുന്ന ഒരു താരമാണ് മിച്ചൽ സാന്റ്നർ.ഒരു ഇടംകൈയൻ സ്പിന്നറും ഇടംകൈയൻ ബാറ്റ്സ്മാനുമാണ് അദ്ദേഹം. 1992 ഫെബ്രുവരി 5ന് ഹാമിൽടണിലാണ് സാന്റ്നർ ജനിച്ചത്. 2015 ജൂൺ 9ന് ഇംഗ്ലണ്ടിനെതിരെ നടന്ന ഏകദിന മൽസരത്തിലൂടെയാണ് സാന്റ്നർ ന്യൂസിലന്റിനുവേണ്ടി അന്താരാഷ്ട്ര ക്രിക്കറ്റിൽ അരങ്ങേറ്റം കുറിക്കുന്നത്. 2016 മാർച്ചിൽ ഇന്ത്യയിൽ നടന്ന ട്വന്റി 20 ലോകകപ്പിൽ ആതിഥേയരായ ഇന്ത്യക്കെതിരെ 11 രൺസ് വഴങ്ങി നാല് വിക്കറ്റെടുത്ത് കളിയിലെ കേമനായതാണ് സാന്റ്നറുടെ അന്താരാഷ്ട്ര ക്രിക്കറ്റിലെ ഏറ്റവും മികച്ച പ്രകടനം. സാന്റ്നറുടെ ബൗളിങ് മികവിൽ ആ മൽസരത്തിൽ ന്യൂസിലൻഡ് 47 റൺസിന് ഇന്ത്യയെ പരാജയപ്പെടുത്തിയിരുന്നു. ആഭ്യന്തര ക്രിക്കറ്റിൽ നോർത്തേൺ ഡിസ്ട്രിക്ട്സ് ടീമിനുവേണ്ടിയാണദ്ദേഹം കളിക്കുന്നത്.



</doc>
<doc id="349749" url="https://ml.wikipedia.org/wiki?curid=349749" title="വെർട്ടിക്കൽ ലിമിറ്റ്">
വെർട്ടിക്കൽ ലിമിറ്റ്

മാർട്ടിൻ കാമ്പെൽ സംവിധാനം ചെയ്ത്, 2000 ൽ പുറത്തിറങ്ങിയ ഒരു അമേരിക്കൻ ത്രില്ലർ സിനിമയാണ് വെർട്ടിക്കൽ ലിമിറ്റ് (Vertical Limit) . ക്രിസ് ഒ ഡൊണൽ, ബിൽ പാക്സ്റ്റൺ, റോബിൻ റ്റണ്, സ്കോട്ട് ഗ്ലെൻ എന്നിവരാണ് പ്രധാന കഥാപാത്രങ്ങളെ അവതരിപ്പിച്ചിരിക്കുന്നത്. മോണ്യൂമെന്റ് വാലി, ന്യൂസിലാന്റ്, കാശ്മീർ (പാകിസ്താൻ കൈവശപ്പെടുത്തി വച്ചിരിക്കുന്ന ഇന്ത്യയുടെ ഭാഗം) എന്നിവിടങ്ങളിൽ വച്ചാണ് സിനിമ ചിത്രീകരിച്ചിരിക്കുന്നത്. റോബർട്ട് കിങിന്റേതാണ് കഥയും തിരക്കഥയും.

മോന്യുമെന്റ് വാലി പർവ്വതം കയറുന്നതിനിടെ സഹോദരങ്ങളായ പീറ്റർ (O'Donnell), ആനി ഗാരറ്റ് (Tunney) എന്നിവർക്ക് ഒരു അപകടത്തെത്തുടർന്ന് പിതാവായ റോയിസിനെ (Stuart Wilson) നഷ്ടപ്പെടുന്നു. വീഴ്ച്ചയിൽ കയറിൽ തൂങ്ങിക്കിടന്ന പീറ്ററിനേയു ആനിയെയും രക്ഷിക്കുന്നതിനായി തൊട്ടു താഴെ തന്നെ ബന്ധിച്ചിരുന്ന കയർ കത്തി കൊണ്ട് വിശ്ചേദിപ്പിക്കാൻ റോയിസ് പീറ്ററിനോട് ആവശ്യപ്പെടുന്നു. ഈ സംഭവത്തിനു ശേഷം പീറ്റർ പർവ്വതാരോഹണ സംരംഭങ്ങളിൽ നിന്നും പിൻവാങ്ങി ഒരു മുഴുവൻ സമയ വന്യജീവി ഫോട്ടോഗ്രാഫറായി ജോലി ചെയ്യുവാൻ തുടങ്ങി. ആനി നല്ലൊരു പർവ്വതാരോഹകയായി തുടർന്നു. ഈ സംഭവം സഹോദരങ്ങളുടെ ഇടയിൽ പലപ്പോഴും അസ്വാരസ്യങ്ങൾ സൃഷ്ടിച്ചു. റോയിസിന്റെ വാക്കുകൾ അനുസരിച്ചതിന് ആനി എപ്പോഴും പീറ്ററെ കുറ്റപ്പെടുത്തിയിരുന്നു. അദ്ദേഹത്തിന്റെ വാക്കുകൾ ഉടനടി അനുസരിക്കുന്നതിനു പകരം ആനിയ്ക്കു കയർ സുരക്ഷിതമായി കെട്ടിയുറപ്പിക്കുന്നതിനുള്ള സമയം പീറ്റർ നല്കിയിരുന്നെങ്കിൽ പിതാവിനെയും രക്ഷപ്പെടുത്താൻ സാധിക്കുമായിരുന്നു എന്നാണ് ആനിയുടെ പക്ഷം. ഈ സംഭവം നടന്നു മൂന്നു വർഷങ്ങൾക്കു ശേഷം നാഷണൽ ജ്യോഗ്രാഫിക്കിനു വേണ്ടി വന്യജീവി ഫോട്ടോകൾ പകർത്തുന്നതിനിടെ ഹിമാലയത്തിന്റെ താഴ്വാരത്ത് വച്ച് പീറ്ററന്റെ സഹചാരിയ്ക്ക് അപകടം സംഭവിക്കുന്നു. അതിനിടെ ബെയ്സ് ക്യാമ്പിനടുത്തുവച്ച് ഗോഡ്വിൻ ആസ്റ്റിൻ (കെ.2) പർവ്വതാരോഹണ സംഘത്തിലുള്ള ആനിയെ പീറ്റർ വീണ്ടും കണ്ടുമുട്ടുന്നു. ലോകത്തിലെ ഏറ്റവും ഉയരമുള്ള രണ്ടാമത്തെ പർവ്വതവും ഏറ്റവും അപകടം പിടിച്ചതുമായ പർവ്വതമാണ് കെ.2. എലിയറ്റ വാഗ്ഗിൻ ((Paxton) എന്ന അതിസമ്പന്നനായ വ്യവസായിയാണ് പർവ്വതാരോഹണം സ്പോൺസർ ചെയ്തിരിക്കുന്നത്. അയാളും പർവ്വതാരോഹണ സംഘത്തിൽ ഒരു അംഗമാണ്. നേരത്തേ മറ്റൊരു സംഘത്തിന്റെ കൂടെ കെ.2 കീഴടക്കാനുള്ള അയാളുടെ മുൻ ഉദ്യമം ഒരു ദുരന്തത്തിൽ കലാശിച്ചിരുന്നു. അന്നു രക്ഷപ്പെട്ട ഏകയാൾ വാഗ്ഗിൻ ആയിരുന്നു. പ്രസിദ്ധനായ മറ്റുള്ള കയറ്റക്കാരോടൊപ്പം പർവ്വതാരോഹകൻ ടോം മക് ലാറൻ (Nicholas Lea), പാകിസ്താൻ പർവ്വതാരോഹകൻ അലി നസീർ എന്നവരുടെ പിന്തുണ കൂടി പുതിയ ഈ യാത്രയിലുണ്ടായിരുന്നു.

പർവ്വതാരോഹണം ആരംഭിക്കുന്നതിന് തലേദിവസം ബെയിസ് ക്യമ്പിലുള്ള എല്ലാവർക്കുമായി വാഗ്വിൻ ഒരു പ്രോത്സാഹന വിരുന്നു നടത്തിയത് ഏകാന്തവാസിയായ മുൻ പർവ്വതാരോഹകൻ മോണ്ട്ഗോമറി വിക്കിൽ (ഗ്ലെൻ- Glenn) അതൃപ്തിയുണ്ടാക്കി. ലോകത്തെ ഏറ്റവും മികച്ച പർവ്വതാരോഹകരിൽ ഒരാളാണ് വിക്ക്. പ്രത്യേകിച്ച് കെ.2. കയറുന്നതിൽ പ്രഗല്ഭനുമാണ് അദ്ദേഹം. വാഗ്വിനാണോ അനുഭവജ്ഞാനമുള്ള മക് ലാറൻ ആണോ ആരാകും പുതിയ സംഘത്തെ പർവ്വതാരോഹകരെ നയിക്കുകയും പ്രധാന തീരുമാനങ്ങൾ കൈക്കൊള്ളുകയും ചെയ്യുന്നത് എന്ന വിക്കിന്റെ ചോദ്യത്തിന് അതു മക് ലാറൻ തന്നെയാകുമെന്ന് വാഗ്വിന് പറഞ്ഞു. എന്തെന്നാൽ ഒരു ടീമിനു രണ്ടു നായകർ പാടില്ലല്ലോ. വിക്ക് തനിക്കെതിരാണെന്നു വാഗ്വിൻ പിന്നീട് വെളിപ്പെടുത്തുന്നു. എന്തെന്നാൽ ഏതാനും വർഷങ്ങൾക്കു മുൻപ് നടന്ന ഉദ്യമത്തിൽ വിക്കിന്റെ ഭാര്യയായ ഷെർപ്പ ഗൈഡിനെയും കാണാതായിരുന്നു. ആ ഉദ്യമത്തിൽ അവർ ഒരു വലിയ കൊടുങ്കാറ്റൽപ്പെടുകയും മലനിരകളിലെവിടെയൊ വഴിതെറ്റുകയും ചെയ്തു. രക്ഷപ്പെട്ട വാഗ്വിൻ വിക്കിന്റെ ഭാര്യ താഴേയ്ക്കുള്ള യാത്രയുടെ ഇടയ്ക്കു് high-altitude pulmonary edema (HAPE) (ശ്വാസകോശത്തിൽ നീര് കെട്ടി നില്ക്കുന്ന രോഗാവസ്ഥ) പിടിപെട്ടു മരണപ്പെട്ടു എന്ന് അറിയിച്ചിരുന്നു. pulmonary edema പ്രതിരോധിക്കുന്നതിനുള്ള ഒരേയൊരു ഔഷധമായ വിക്കിന്റെ ഭാര്യയുടെ കൈവശം ഇല്ലായിരുന്നു. പർവ്വതാരോഹകർ പൊതുവായി അടിയന്തരഘട്ടത്തിൽ ഉപയോഗിക്കുവാൻ ഇതു കയ്യിൽ കരുതാറുണ്ട്. വിക്ക് ഒരിക്കലും വാഗ്വിൻ പറഞ്ഞ കഥ വിശ്വസിച്ചിരുന്നില്ല, പകരം വർഷങ്ങളോളം ഭാര്യയുടെ മൃതദേഹം തേടി പർവ്വതനിരകളിൽ അലയുകയായിരുന്നു അയാൾ.

ബെയ്സ് ക്യാംപിൽ നിന്നും ക്യാംപ് ഡയറക്ടറായ സ്കിപ് ടെയ്ലറ് ((Robert Taylor)  ആസന്നമായ ഒരു കൊടുങ്കാറ്റിനെക്കുറിച്ചുള്ള മുന്നറിയിപ്പ് ആരോഹണസംഘത്തിനു റേഡിയോ വഴി നല്കി. എന്നാൽ ഈ മുന്നറിയിപ്പിനെ അവഗണിച്ചു മുന്നോട്ട് തന്നെ നീങ്ങാൻ വാഗ്വിൻ മക് ലാറനെ നിർബന്ധിച്ചു. കൊടുങ്കാറ്റ് സംഹാരതാണ്ഡവമാടിയതു വഴി മലനിരകളില് നിന്ന് ശക്തമായ ഹിമപ്രവാഹം (avalanche) ആരംഭിച്ചു. ആനി, വാഗ്വിൻ, മക് ലാറെൻ എന്നിവർ മഞ്ഞുകട്ടകളോടൊപ്പം ഹിമപ്പരപ്പിലുള്ള ആഴത്തിലുള്ള വിടവിലേയ്ക്കു (crevasse) പതിച്ചു. മറ്റ് പർവ്വതാരോഹകർ മരണത്തെ പുൽകി. സംഘവുമായി റേഡിയോ വഴിയുള്ള ബന്ധം നിലച്ചു. എന്നാൽ ആനി മോർസ് കോഡ് വഴിയുള്ള സന്ദേശത്തിൽ തങ്ങൾ ജീവിച്ചിരിപ്പുണ്ടെന്ന കാര്യം ബെയ്സ് ക്യാംപിൽ അറിയിച്ചു. 

പെട്ടെന്നു തന്നെ അപകടത്തിൽപ്പെട്ടവരെ രക്ഷിക്കുന്നതിനായി ബെയ്സ് ക്യാപിൽ നിന്നുള്ള ഏതാനും പർവ്വതാരോഹകരെ ഉൾപ്പെടുത്തി ഒരു രക്ഷാസംഘം പീറ്ററിന്റെ നേതൃത്വത്തിൽ രൂപീകിരിക്കപ്പെട്ടു. ബെയ്സ് ക്യാംപ് ഡയറക്ടർ സ്കിപ് ടെയിലർ, പരിശീലനം സിദ്ധിച്ച പർവ്വതാരോഹകരായ സിറിൾ, മാൽക്കം (Le Marquand and Mendelsohn) എന്നീ സഹോദരന്മാർ, വഗ്വിന്റെ കമ്പനി പ്രഖ്യാപിച്ച പ്രതിഫലം മോഹിച്ച് എത്തിയ മോണിക് ഔബെർട്ടിൻ (Izabella Scorupco), അലിയുടെ കസിൻ കരീം നസീർ (Alexander Siddig) എന്നിവരായിരുന്നു രക്ഷാസംഘത്തിലുൾപ്പെട്ടിരുന്നത്. ഇതിനിടെ സ്കിപ്പും പീറ്ററും വിക്കിനെ സന്ദർശിച്ച് ഈ ദൌത്യത്തിന് സഹായം അഭ്യർത്ഥിച്ചു. അയാൾ രക്ഷാസംഘത്തെ സഹായിക്കാമെന്നേറ്റു. 

സംഘം 2 പേർ വീതമുള്ള വിവിധ ഗ്രൂപ്പുകളായി തിരിഞ്ഞു പർവ്വതാരോഹണം ചെയ്യുന്നതിനു തീരുമാനിച്ചു. ഓരോ സംഘത്തിലും ഒരു പരിചയസമ്പന്നനായ ഒരു ആരോഹകനും മറ്റൊരാളും വീതം തീരുമാനമായി. ഒരു ടീമിൽ മാൽക്കവും കരീമും അടുത്തതിൽ സിറിളും മോണിക്കും, അവസാനത്തെ ടീമിൽ വിക്കും പീറ്ററും. ദൌത്യത്തിന്റ വിജയത്തിനായി വിവിധ വഴികളിലൂടെ പിന്നീട് ടീമുകൾ ഒരിടത്തു സന്ധിക്കുവാനും തീരുമാനിച്ചു. ഒരോ സംഘവും പാകിസ്താനി ആർമി സംഭാവന ചെയ്ത Nitroglycerine ബാഗില് സൂക്ഷിച്ചിരുന്നു (മഞ്ഞിൽ സ്ഫോടനം നടത്താനും ഉപയോഗിക്കുന്നു). സാന്ദ്രത കൂടിയ രുപത്തിൽ ഇതു ലോകത്തലെ ഏറ്റവും ശക്തിയുള്ള ദ്രാവകരൂപത്തിലുള്ള സ്ഫോടക വസ്തുവാണ്. മഞ്ഞുമൂടിക്കിടക്കുന്ന പർവ്വതഗൌഹരത്തിന്റെ മുഖം തുറക്കുവാൻ ഇത് ഉപയോഗിക്കാമെന്ന് അവർ കണക്കു കൂട്ടി. കയറ്റത്തിനിയെ മോണിക്കും സിറിളും അപകടത്തില്പെട്ടു. കയറിൽ തൂങ്ങി നില്കവേ ബാഗലെ Nitroglycerine താഴേയ്ക്കു പതിച്ചു വൻസ്ഫോടനമുണ്ടായി. ഇതിന്റെ ഫലമായി ഒരു വലിയ ഹിമപ്രവാഹം ഉണ്ടാകുകയും അതില്പെട്ടു സിറിൾ ഒഴുകിപ്പോകുകയും ചെയ്തു. ഇതേസമയം ലീക്ക് ചെയ്ത Nitroglycerine പൊട്ടിത്തെറിച്ച് കരീം, മാൽക്കം എന്നിവർ കൊല്ലപ്പെട്ടു. 

ഈ സമയം മഞ്ഞിനടിയിലുള്ള വിടവിൽ മക് ലാറന് ഗുരുതരമായി പരിക്കേറ്റിരുന്നു. വാരിയല്ലുകളും കാലുകൾക്കും പരിക്കു പറ്റയതു കൂടാതെ അയാളുടെ കൈവശമുണ്ടായിരുന്ന dexamethasone നഷ്ടപ്പെടുകയും ചെയ്തിരുന്നു. ആനി അവളുടെ കൈവശമുണ്ടായിരുന്ന ഡെക്സ് മക് ലാറനുമായി പങ്കുവച്ചുപയോഗിച്ചുവെങ്കിലും വാഗ്വിൻ ഇതിനെ എതിർത്തു. ആനി സാഹസികമായി അലിയുടെ ശവശരീരത്തിനു സമീപത്തുനിന്നുമുള്ള ബാഗിൽ നിന്നും തനിക്കും മക് ലാറനും വേണ്ടിയിരുന്ന ഡെക്സ് കരസ്ഥമാക്കി. പക്ഷേ മക് ലാരൻ രക്ഷപെടാൻ സാദ്ധ്യതയില്ലെന്ന് വാഗ്വിൻ വാദിച്ചു. അതിനാൽ ബാക്കിയുള്ള ഡെക്സ് തങ്ങൾക്കു രണ്ടുപേർക്കുമായി കരുതി വയ്ക്കുവാൻ നിർദ്ദേശിച്ചു. 

നൈട്രൊയിൽ നിന്നുള്ള ശ്ക്തമായ സ്ഫോടനങ്ങളും മറ്റും പ്രദേശത്തെ മഞ്ഞിൽ  വലിയ തോതിൽ ഇളക്കമുണ്ടാക്കി. ഇക്കാരണത്താൽ ഹമാനിയുടെ അടിയില് നിന്നും വിക്കിന്റെ ഭാര്യയുടെ ജഢം കണ്ടെത്തുവാൻ സാധിച്ചു. ജഢത്തോടൊപ്പമുണ്ടായിരുന്ന ഒഴിഞ്ഞ dex സൂക്ഷിച്ചിരുന്ന പെട്ടി വാഗ്വിൻ അവരുടെ dex മോഷ്ടിച്ചിരുന്നുവെന്നു വെളിവാക്കി. തന്റെ രക്ഷപെടൽ ഉറപ്പാക്കുന്നതിനായി വാഗ്വിൻ pulmonary edema ബാധിച്ച അവരുടെ dex മോഷ്ടിച്ച് അവരെ മരണത്തിനു വിട്ടു കൊടുക്കുകയായിരുന്നുവെന്ന് വിക്കിന് അതോടെ മനസ്സിലായി. അതിനിടെ മോണിക് പീറ്ററുമായി സന്ധിക്കുകയും ആ രാത്രി മൂന്നുപേരും അവിടെ ടെന്റിൽ കഴിച്ചു കൂട്ടുകയും ചെയ്തു. സഹോദരിയെ രക്ഷിക്കുന്നതിലും കൂടുതൽ തന്റെ പ്രതികാരം നിർവ്വഹിക്കുന്നതിലാണ് ഇപ്പോൾ വിക്കിന്റെ ശ്രദ്ധ എന്നു പീറ്ററിനു മനസ്സിലാകുന്നു.    

ഈ സമയം മഞ്ഞിനുള്ളിലെ പാറയിടുക്കിൽ ആനി ഗഢനിദ്രയിലാണ്ട സമയം, വാഗ്വിൻ മക് ലാറനെ പൂർണ്ണമായി വായു നിറച്ച dex സിറിഞ്ച് ഉപയോഗിച്ചു കൊലപ്പെടുത്തി. ബാക്കിയുള്ള dex പൂർണ്ണമായും തന്റെ മാത്രം അതിജീവനത്തിന് ഉപയോഗിക്കുകയായിരുന്നു അയാളുടെ ലക്ഷ്യം. 

ആനി വാഗ്വിനെ സംശയിച്ചുവെങ്കിലും pulmonary edema യാൽ ഇപ്പോൾത്തന്നെ ബുദ്ധിമുട്ടുന്ന താൻ ഒരു ഏറ്റുമുട്ടൽ ഒഴിവാക്കുന്നതാണു നല്ലതെന്നു തീരുമാനിച്ചു. ക്യാമ്പു ചെയ്തിരുന്നിടത്തു വിക്ക് ഉണർന്നപ്പോൾ പീറ്ററും മോണിക്കും തന്നെ പിന്നിലാക്കി അവരുടെ ലക്ഷ്യസ്ഥാനത്തേയ്ക്കു് പുറപ്പെട്ടതായി വിക്കിനു മനസ്സിലായി. അവർക്ക് ഇനി മേലിൽ വിക്കിനെ വിശ്വസിക്കുവാൻ തക്ക കാരണങ്ങൾ ഉണ്ടായിരുന്നില്ല. പീറ്റർ ആനിക്ക് തങ്ങൾ എത്തിയിരിക്കുന്ന സ്ഥാനത്തെക്കുറിച്ചുള്ള വ്യക്തമായ സൂചന നല്കി. വാഗ്വിൻ മലയിടുക്കിലെ തങ്ങളുടെ സ്ഥാനവും പീറ്ററന് കൈമാറി. പീറ്ററും മോണിക്കും nitroglycerin ഉപയോഗിച്ച് അവിടെ സ്ഫോടനം നടത്തി മലയിടുക്കിനുള്ളിലേയ്ക്ക് പ്രവേശനകവാടം ഒരുക്കി. ഇതിനിടെ വിക്ക് അവിടെ വന്നെത്തി. ആനിയെ രക്ഷിക്കുമെന്ന് അയാൾ പീറ്ററിനോട് വാഗ്ദാനം ചെയ്തു. വിക്ക് സാഹസികമായി ഗുഹയിലേയ്ക്കു കയറിൽ തൂങ്ങിയിറങ്ങി. ദുർബലനായിരുന്നിട്ടും കൂടി വാഗ്വിൻ വിക്കിനെആക്രമിക്കുവാൻ‌ ശ്രമിച്ചു. പക്ഷേ വിക്ക് മുകളിലേയ്ക്കു കയറുവാന് വാഗ്വിനെ സഹായിക്കുകയാണു ചെയ്തത്. ആനിയെ ഗുഹയിൽ നിന്നും മുകളിലേയ്ക്കു കെട്ടിയുയർ‌ത്തുവാനുള്ള ശ്രമത്തിനിടെ ചവിട്ടി നിന്നിരുന്ന മഞ്ഞുഫലകം അടർന്നു വീഴുകയും എല്ലാവരും അപകടത്തിലാവുകയും ചെയ്തു. മോണിക് പിടിച്ചിരുന്ന കയറിൽപ്പിടിച്ചു ബാക്കിയുള്ളവർ താഴേയ്ക്കു തൂങ്ങിപ്പിടിച്ചു കിടന്നു. ആനിയെയും പീറ്ററിനേയും രക്ഷിക്കുന്നതിനായും വാഗ്വിനോടുള്ള തന്റെ പ്രതികാരം പൂർത്തീകരിക്കുന്നതിനും വേണ്ടി വിക്ക് തന്റെ പോക്കറ്റിൽ സൂക്ഷിച്ചിരുന്ന കത്തിയെടുക്കുകയും ഒരു ബുദ്ധമത പ്രാർത്ഥന ചൊല്ലി താനും വാഗ്വിനും തൂങ്ങിക്കിടക്കുന്നതിനു തൊട്ടു മുകളിൽ വച്ച് കയർ അറുത്തുവിട്ട് താഴേയ്ക്കു പതിച്ച് മരണം വരിക്കുകയും ചെയ്തു. 
പിന്നീട് ബെയ്സ് ക്യാമ്പിൽആനി സുഖം പ്രാപിച്ചു വരുന്ന സമയം രണ്ടുപേരും രമ്യതയിലായി. കെ.2 വിലേയ്ക്കുള്ള ഉദ്യമത്തിൽ കൊല്ലപ്പെട്ടവരുടെ സ്മാരകത്തിൽ അവർ ആദരാഞ്ജലികൾ അർപ്പിച്ചു.


</doc>
<doc id="349750" url="https://ml.wikipedia.org/wiki?curid=349750" title="വിസാരണൈ">
വിസാരണൈ

2015 ൽ ദേശീയ ചലച്ചിത്ര പുരസ്‌കാരം നേടിയ തമിഴ് ചിത്രമാണ് 'വിസാരണൈ'. എം. ചന്ദ്രകുമാറിന്റെ 'ലോക്കപ്പ്' എന്ന നോവലിനെ അടിസ്ഥാനമാക്കിയെടുത്ത ചിത്രം 2016 ൽ ഇന്ത്യയുടെ ഔദ്യോഗിക ഓസ്‌കർ എൻട്രിയായി തിരഞ്ഞെടുക്കപ്പെട്ടിരുന്നു.  വെട്രിമാരൻ സംവിധാനം ചെയ്ത ഈ ചിത്രം പോലീസ് പീഡനമാണ് പ്രമേയമാക്കുന്നത്. ദിനേഷ്, ആനന്ദി,
സമുദ്രക്കനി, ആടുകളം മുരുഗദോസ്, മിഷ ഘോഷൽ എന്നിവരാണ് പ്രധാന അഭിനേതാക്കൾ. പോലീസ് പീഡനം, അഴിമതി പൊലീസിന്റെ ക്രൂരതകളും അഴിമതിയുമാണു ഈ ചിത്രത്തിന്റെ പ്രമേയം. 

72 ആമത് വെനീസ് ചലച്ചിത്രോത്സവത്തിൽ പ്രദർശിപ്പിച്ച ഈ ചിത്രത്തിന് ആംനസ്റ്റി അന്തർദേശീയ പുരസ്കാരം ലഭിക്കുകയുണ്ടായി. . ഫെബ്രുവരി 5  2016 ന് റിലീസ് ചെയ്യപ്പെട്ട ചിത്രം ഏറെ ശ്രദ്ധിക്കപ്പെട്ടിരുന്നു. 

കോയമ്പത്തൂരിൽ ഓട്ടോ റിക്ഷാ ഡ്രൈവറായ എം. ചന്ദ്രകുമാറിന്റെ ലോക്കപ്പ് എന്ന നോവലാണ് ഈ ചലച്ചിത്രത്തിന്റെ അവലംബം.നടൻ ധനുഷും
വെട്രിമാരനും ചേർന്നാണ് ചിത്രം നിർമിച്ചത്. 






</doc>
<doc id="349754" url="https://ml.wikipedia.org/wiki?curid=349754" title="സിനി ജോസ്">
സിനി ജോസ്

മലയാളിയായ ഇന്ത്യൻ കായിക താരമാണ് സിനി ജോസ് (Sini Jose). ഹ്രസ്വദൂര ഓട്ടക്കാരിയായ സിനി 400 മീറ്ററിൽ ആണ് പ്രധാനമായുംശ്രദ്ധകേന്ദ്രീകരിക്കുന്നത്.
1987 മെയ് 25ന് എറണാകുളം ജില്ലയിലെ അവോലി ഗ്രാമത്തിൽ ജനിച്ചു. മുണ്ടക്കൽ ജോസ് ജോസഫ് റിതമ്മ ജോസ് എന്നിവരുടെ മകളാണ്. എറണാകുളത്ത് ഇന്ത്യൻ റെയിൽവേയിൽ ഉദ്യോഗസ്ഥയാണ്.

2010ൽ ഡൽഹിയിൽ നടന്ന കോമ്മൺവെൽത്ത് ഗെയിംസിൽ 4 ഗുണം 400 മീറ്റർ റിലേയിൽ സ്വർണ്ണ മെഡൽ നേടി. മൻജീത് കൗർ, എസി അശ്വിനി, മൻദീപ് കൗർ എന്നിവരായിരുന്നു ടീമിലെ മറ്റു അംഗങ്ങൾ.

2010ൽ റാഞ്ചിയിൽ നടന്ന ഫെഡറേഷൻ കപ്പ് അത്‌ലറ്റിക്‌സ് 53.01 മനിറ്റിൽ 400 മീറ്റർ ഓടിയതാണ് ഇവരുടെ വ്യക്തിഗത ഇനത്തിലെ ഏറ്റവും മികച്ച സമയം. ഈ മത്സരത്തിൽ സ്വർണ്ണം നേടി. 
2010ൽ ഏഷ്യൻ ഗെയിംസിൽ 4x400 മീറ്റർ റിലേയിൽ സ്വർണ്ണം നേടി. 2009ൽ ഏഷ്യൻ ചാംപ്യൻഷിപ്പിൽ 4ഃ400 മീറ്റർ റിലേയിൽ വെള്ളി മെഡൽ നേടി.
2007ലെ ഏഷ്യൻ ചാംപ്യൻഷിപ്പിൽ 4ഃ400 മീറ്റർ റിലേയിൽ സ്വർണ്ണമെഡൽ നേടി.
ഉത്തേജക മരുന്ന് ഉപയോഗിച്ചെന്ന് തെളിഞ്ഞതിനെ തുടർന്ന് സിനി ജോസ് അടക്കമുള്ള കായികതാരങ്ങൾക്ക് ദേശീയ ഉത്തേജക മരുന്ന് വിരുദ്ധ ഏജൻസി 2011 ജൂലൈ മുതൽ ഒരു വർഷത്തെ വിലക്ക് ഏർപ്പെടുത്തി.
ഉത്തേജകവിവാദത്തെ കുറിച്ച് അന്വേഷിക്കാനായി കേന്ദ്രസർക്കാർ നിയോഗിച്ച മുൻ ഹൈക്കോടതി ചീഫ് ജസ്റ്റിസ് മുകുൾ മുഗ്ധൽ അധ്യക്ഷനായ ഏകാംഗ സമിതിയാണ് പിന്നീട് താരങ്ങളെ കുറ്റവിമുക്തരാക്കി.


</doc>
<doc id="349762" url="https://ml.wikipedia.org/wiki?curid=349762" title="ഡോൺ ബോസ്കോ കോളേജ്, അങ്ങാടിക്കടവ്">
ഡോൺ ബോസ്കോ കോളേജ്, അങ്ങാടിക്കടവ്

കണ്ണൂർ യൂണിവേഴ്സിറ്റിയുടെ കീഴിലുള്ള ഒരു കോളേജ് ആണ് ഡോൺ ബോസ്കോ കോളേജ് (Don Bosco College, Angadikadavu). ഈ കോളേജ് അങ്ങാടിക്കടവിലാണ് സ്ഥിതി ചെയ്യുന്നത്. ഈ കോളേജിന്റെ സഹോദരസ്ഥാപനമായ Don Bosco Arts and Science College ഈ കോളേജിന്റെ അടുത്ത് സ്ഥിതി ചെയ്യുന്നു. കേരളത്തിലെ ആദ്യത്തെ NAAC Accredited സ്വാശ്രയ കോളേജാണ്. 

കോളേജിന്റെ വെബ്‌സൈറ്റ്


</doc>
<doc id="349790" url="https://ml.wikipedia.org/wiki?curid=349790" title="കീഴ്പ്പള്ളി">
കീഴ്പ്പള്ളി

കണ്ണൂർ ജില്ലയിലെ ഇരിട്ടി താലൂക്കിലെ ആറളം ഗ്രാമപഞ്ചായത്തിൽ സ്ഥിതി ചെയ്യുന്ന ഒരു പ്രദേശമാണു കീഴ്പ്പള്ളി.ഇരിട്ടി പട്ടണത്തിൽ നിന്നും 14 കിലോമീറ്റർ മാറിയാണ് ഈ ഗ്രാമം സ്ഥിതി ചെയ്യുന്നത്. പാലരിഞ്ഞാൽ ശ്രീ മഹാദേവ ക്ഷേത്രം,കീഴ്പ്പള്ളി തെരുവത്ത്  ശ്രീ മഹാഗണപതി ക്ഷേത്രം വടക്കേക്കര അയ്യപ്പക്ഷേത്രം, ചാവറ ഏലിയാസ് ചർച്ച്, കീഴ്പ്പള്ളി ജുമാ മസ്ജിദ് എന്നിവ ഇവിടെയാണ് സ്ഥിതി ചെയ്യുന്നത്.ആറളം വന്യജീവി സംരക്ഷണകേന്ദ്രവും കീഴ്പ്പള്ളിക്കടുത്തായാണ് സ്ഥിതി ചെയ്യുന്നത്. ഏഷ്യയിലെ ഏറ്റവും വലിയ ആദിവാസി സെറ്റിൽമെന്റായ ആറളം പുനരധിവാസ കേന്ദ്രത്തിലേക്കുള്ള പ്രവേശനം കീഴ്പ്പള്ളിയിലൂടെ സാധ്യമാണ്.പ്രധാനമായും കൃഷിയെയും മൃഗപരിപാലനത്തെയും വരുമാനമാർഗ്ഗമായി കരുതുന്നവരാണ് കൂടുതലും. റബ്ബർ, കുരുമുളക്, നാളികേരം, അടയ്ക്കാ എന്നിവയാണ് പ്രധാന വിളകൾ ,ഇടത്തരം ഭവനങ്ങളിലൊക്കെയും പശുക്കളെ വളർത്തി വരുന്നു.
പാലരിഞ്ഞാൽ ക്ഷേത്രത്തിന്നു സമീപത്തുള്ള കീഴ്പ്പള്ളി PHC, കീഴ്പ്പള്ളി ആയുർവേദ ഹോസ്പിറ്റൽ എന്നിവ എളുപ്പത്തിൽ എത്തിച്ചേരാവുന്ന ആരോഗ്യ കേന്ദ്രങ്ങളാണ്.
മുൻകാലങ്ങളിൽ കർണ്ണാടകയുമായി ബന്ധപ്പെട്ടിരുന്ന മലമ്പാതകൾ ചതിരൂർ ഭാഗങ്ങളിൽ കാണാവുന്നതാണ്.
ചരിത്രരേഖകൾ പരിശോധിച്ചാൽ "പള്ളി"യിൽ അവസാനിക്കുന്ന ഈ ദേശത്തിന് ബുദ്ധ/ ജൈന മതങ്ങളുമായുള്ള സ്വാധീനങ്ങൾ മനസ്സിലാക്കുവാൻ സാധിക്കും.


</doc>
<doc id="349795" url="https://ml.wikipedia.org/wiki?curid=349795" title="ചുള്ളിക്കര">
ചുള്ളിക്കര

കാസർഗോഡ് ജില്ലയിലെ ഒരു മലയോരപട്ടണമാണ് ചുള്ളിക്കര. കോടോം-ബേളൂർ പഞ്ചായത്തിലാണ് ഈ പട്ടണം സ്ഥിതിചെയ്യുന്നത്. കള്ളാർ, കോടോം ബേളൂർ ഗ്രാമപഞ്ചായത്തുകളുടെ സംഗമകേന്ദ്രമാണ് ഇത്. 
= പ്രധാന സ്ഥാപനങ്ങൾ=


</doc>
<doc id="349797" url="https://ml.wikipedia.org/wiki?curid=349797" title="പൈസക്കരി">
പൈസക്കരി

കണ്ണൂർ ജില്ലയിലെ പയ്യാവൂർ ഗ്രാമപഞ്ചായത്തിലെ ഒരു ഗ്രാമമാണ് പൈസക്കരി (Paisakari). 


ദേവാ മാതാ പള്ളീയാണ്ണ് ഇവീടത്തെ പ്രധാന ക്രിസ്ത്യൻ ആരാധനാലയം.


</doc>
<doc id="349799" url="https://ml.wikipedia.org/wiki?curid=349799" title="ചപ്പാരം ഭഗവതി ക്ഷേത്രം">
ചപ്പാരം ഭഗവതി ക്ഷേത്രം

കണ്ണൂർ ജില്ലയിലെ ഒരു പ്രദേശമായ മണത്തണയിലെ പ്രധാന ക്ഷേത്രമാണ് ചപ്പാരം ഭഗവതി ക്ഷേത്രം.സപ്തമാതൃപുരം എന്ന വാക്കിൽ നിന്നാണ് ചപ്പാരം എന്ന പേരു വന്നത്.

</doc>
<doc id="349800" url="https://ml.wikipedia.org/wiki?curid=349800" title="അങ്ങാടിക്കടവ്">
അങ്ങാടിക്കടവ്

കണ്ണൂർ ജില്ലയിലെ ഒരു പട്ടണമാണ് അങ്ങാടിക്കടവ് (Angadikadavu).   


</doc>
<doc id="349803" url="https://ml.wikipedia.org/wiki?curid=349803" title="കൊളക്കാട്">
കൊളക്കാട്

കണ്ണൂർ ജില്ലയിലെ കണിച്ചാർ ഗ്രാമപഞ്ചായത്തിലെ ഒരു ചെറുഗ്രാമമാണ് കൊളക്കാട് (kolakkad ). മലബാറിലെ ആദൃ കുടിയേറ്റ പ്രദേശമായ പേരാവൂരിന്റെ കിഴക്കുഭാഗത്തായിട്ടാണ് കൊളക്കാട് സ്ഥിതി ചെയ്യുന്നത്. 1938-39 കാലഘട്ടത്തിലാണ് കൊളക്കാട് കുടിയേറ്റ ചരിത്രം ആരംഭിക്കുന്നത്. മട്ടന്നൂരുള്ള പാറപ്രവൻ തായ്വഴിക്കാരായിരുന്നു ഇവിടുത്തെ ജന്മിമാർ. അവരുടെ വക എളമ്പാടി നടുച്ചുരം മല എന്ന സ്വത്തിൽ കൊളക്കാടും ഉൾപ്പെട്ടിരുന്നു.1938_ൽ എത്തിയ മണിയംകുളത്ത് കുടുംബവും കരിപ്പപറമ്പിൽ കുടുംബവും ആയിരുന്നു ആദൃ കുടിയേറ്റക്കാർ.1938_ഓടെ കുന്നത്തുശ്ശേരിയിൽ, അരീപ്പറമ്പിൽ, ആയിലുക്കുന്നേൽ, ആലയ്ക്കാത്തടം, മറ്റത്തിൽ, ചൊളളമ്പുഴ, കൊട്ടാരം കുന്നേൽ, ഇരുപൂളും കാട്ടിൽ,പടിഞ്ഞാറെ കൊച്ചുവീട്ടിൽ,കാരിക്കുന്നേൽ, മംഗലത്തിൽ തുടങ്ങി കുറേ കുടുംബങ്ങളെത്തി. 

</doc>
<doc id="349804" url="https://ml.wikipedia.org/wiki?curid=349804" title="ചുണ്ടകുന്ന്">
ചുണ്ടകുന്ന്

കണ്ണൂർ ജില്ലയിലെ ഒരു ചെറിയ ഗ്രാമം. ചെമ്പരി-ശ്രീകണ്ഠാപുരം തമ്മില് ബന്ധിപ്പികുന്ന വഴിയിൽ ഈ ഗ്രമം.

</doc>
<doc id="349805" url="https://ml.wikipedia.org/wiki?curid=349805" title="നെല്ലിപ്പാറ">
നെല്ലിപ്പാറ

കേരളത്തിലെ കണ്ണൂർ ജില്ലയിലെ ആലക്കോട് ഗ്രാമപഞ്ചായത്തിനു കീഴിൽ സ്ഥിതി ചെയ്യുന്ന ചെറിയൊരു പ്രദേശമാണ് നെല്ലിപ്പാറ.

</doc>
<doc id="349806" url="https://ml.wikipedia.org/wiki?curid=349806" title="പടുപ്പ്">
പടുപ്പ്

കാസർഗോഡ്‌ ജില്ലയിലെ കരിവേടകം വില്ലേജിലെ  ഒരു ചെറുഗ്രാമം ആണ് പടുപ്പ്(Paduppu).കാഞ്ഞങ്ങാട് നിന്നും 45 കിലോമീറ്ററും , കാസറഗോഡ് നിന്നും 50 കിലോമീറും അകലെ ആയി ആണ് പടുപ്പ് സ്ഥതി ചെയയുന്നത്.


</doc>
<doc id="349812" url="https://ml.wikipedia.org/wiki?curid=349812" title="ജവഹർ റോസ്ഗാർ യോജന">
ജവഹർ റോസ്ഗാർ യോജന

കേന്ദ്ര സർക്കാർ ഏഴാം പഞ്ചവത്സര പദ്ധതിയുടെ കാലയളവിൽ, 1989 ഏപ്രിൽ 1ന് ആരംഭിച്ച തൊഴിൽ ഉറപ്പ് പദ്ധതിയാണ് ജവഹർ റോസ്ഗാർ യോജന (JRY). അന്നത്തെ ഇന്ത്യൻ പ്രധാനമന്ത്രിയായിരുന്ന രാജീവ് ഗാന്ധി ആണ് പദ്ധതി ഉദ്ഘാടനം ചെയ്തത്. ഗ്രാമീണ മേഖലയിലെ ദാരിദ്ര്യരേഖയ്ക്ക് താഴെയുള്ള കുടുംബത്തിലെ ഒരു വ്യക്തിക്ക് തൊഴിൽ ഉറപ്പ് നല്കുന്ന പദ്ധതിയാണിത്. ദേശീയ ഗ്രാമീണ തൊഴിൽ പദ്ധതിയും (NREP) ഗ്രാമീണ ഭൂരഹിത തൊഴിൽ ഉറപ്പ് പദ്ധതിയും (RLEGP) സംയോജിച്ചതാണ് ജവഹർ റോസ്ഗാർ യോജന. പദ്ധതി ചെലവ് കേന്ദ്ര-സംസ്ഥാനങ്ങൾ 80:20 എന്ന അനുപാതത്തിൽ വഹിക്കുന്നു. 30% തൊഴിൽ അവസരങ്ങൾ വനിതകൾക്ക് സംവരണം ചെയ്തിട്ടുണ്ട്. പദ്ധതി ആസൂത്രണവും നടത്തിപ്പും ഗ്രാമപഞ്ചായത്തുകളുടെ ചുമതലയാണ്. 

ഈ പദ്ധതി 1999 ഏപ്രിൽ 1ന് ജവഹർ ഗ്രാം സമൃദ്ധി യോജനയിൽ (JGSY) ലയിച്ചു.


</doc>
<doc id="349818" url="https://ml.wikipedia.org/wiki?curid=349818" title="മാമ്പുഴക്കരി">
മാമ്പുഴക്കരി

ആലപ്പുഴ ജില്ലയിൽ കുട്ടനാട്ടിൽ സ്ഥിതി ചെയ്യുന്ന ഒരു ഗ്രാമമാണ് മാമ്പുഴക്കരി. ആലപ്പുഴ- ചങ്ങനാശേരി റോഡരികിൽ ആലപ്പുഴയിൽ നിന്നും 20 കിലോമീറ്റർ കിഴക്കുമാറിയാണ് ഈ ഗ്രാമം നിലകൊള്ളുന്നത്. വെളിയനാട് ബ്ലോക്ക് പഞ്ചായത്തിന്റെയും രാമങ്കരി ഗ്രാമപ്പഞ്ചായത്തിന്റെ ഭാഗമാണീ ഗ്രാമം.കൃഷിയാണ് ഇവിടൗത്തെ പ്രധാന വരുമാനമാർഗം. ഈ ഗ്രാമത്തിന്റെ വടക്കേ അതിരിലൂടെ പമ്പാനദി ഒഴുകുന്നു. കുട്ടനാട് വാഹനഗതാഗതവകുപ്പ് ഓഫീസ് സ്ഥിതി ചെയ്യുന്നത് മാമ്പുഴക്കരിയിലാണ്. ആലപ്പുഴ ജില്ലയിലാണ് സ്ഥിതി ചെയ്യുന്നതെങ്കിലും മാമ്പുഴക്കരിക്ക് ഏറ്റവും അടുത്തായി സ്ഥിതി ചെയ്യുന്ന പട്ടണം കോട്ടയം ജില്ലയിലെ ചങ്ങനാശേരിയാണ് (7 കി.മീ ). തിരുവല്ല(15 കി.മീ), ആലപ്പുഴ (19 കി.മീ) എന്നിവയാണ് മാമ്പുഴക്കരിക്ക് അടുത്തായി സ്ഥിതി ചെയ്യുന്ന മറ്റ് പട്ടണങ്ങൾ.


</doc>
<doc id="349821" url="https://ml.wikipedia.org/wiki?curid=349821" title="മാരാരി ബീച്ച്">
മാരാരി ബീച്ച്

ആലപ്പുഴ ജില്ലയിൽ, ആലപ്പുഴ നഗരത്തിൽ നിന്നും 11 കിലോമീറ്റർ വടക്കുമാറി മാരാരിക്കുളത്തിനടുത്ത് സ്ഥിതി ചെയ്യുന്ന ബീച്ചാണ് മാരാരി ബീച്ച്. ആലപ്പുഴ നഗരത്തിൽനിന്നും ആലപ്പുഴ- എറണാകുളം തീരദേശപാതയിലൂടെ 11 കിലോമീറ്റർ സഞ്ചരിച്ചാൽ മാരാരി ബീച്ചിലെത്താം. ഒരു റിസോർട്ട് ബീച്ചാണിത്. കടലിനഭിമുഖമായി ഒരു കിലോമീറ്ററോളം നീളത്തിൽ വളർന്നു നിൽക്കുന്ന തെങ്ങിൻതോപ്പുകൾ ഇവിടുത്തെ പ്രധാന ആകർഷണമാണ്.മാരാരിക്കുളം ആണ് ഏറ്റവുമടുത്തായി സ്ഥിതി ചെയ്യുന്ന റെയിൽവെ സ്റ്റേഷൻ (1 കിലോമീറ്റർ).


</doc>
<doc id="349822" url="https://ml.wikipedia.org/wiki?curid=349822" title="ചിത്ര കെ സോമൻ">
ചിത്ര കെ സോമൻ

മലയാളിയായ മധ്യദൂര ഓട്ടക്കാരിയാണ് ചിത്ര കെ സോമൻ. ചിത്ര കുളത്തുമുറിയിൽ സോമൻ എന്നാണ് പൂർണ നാമം.
400 മീറ്റർ ഓട്ടത്തിലാണ് ഇവർ പരിശീലനം നേടുന്നത്. 2004ലെ സമ്മർ ഒളിമ്പിക്്‌സ് ഗെയിംസിൽ 4 ഗുണം 400 മീറ്റർ റിലേയിൽ ഏഴാമതായി ഫിനിഷ് ചെയ്തു. 
സത്തി ഗീത, കെഎം ബീനാമോൾ രജ്‌വീന്ദർ കൗർ എന്നിവരായിരുന്നു ഈമത്സരത്തിലെ മറ്റു കായിക താരങ്ങൾ.

1983 ജൂലൈ 10ന് ജനനം

2006ലെ കോമൺവെൽത്ത് ഗെയിംസിൽ വെള്ളി മെഡൽ നേടി റിലേ ടീമിൽ അംഗമായിരുന്നു. 
2007 ജൂൺ 23ന് ഗുവാഹത്തിയിൽ നടന്ന ഏഷ്യൻ ഗ്രാൻഡ് പിക്‌സ് സീരിസിൽ 400 മീറ്റർ ഓട്ടത്തിൽ സ്വർണ്ണമെഡൽ നേടി. 2007 ജൂലൈയിൽ അമ്മാനിൽ നടന്ന ഏഷ്യൻ അത്‌ലറ്റിക് ചാംപ്യൻഷിപ്പിൽ വനിതകളുടെ 4 ഗുണം 400 മീറ്റർ റിലേയിൽ സ്വർണ്ണം നേടിയ ഇന്ത്യൻ ടീമിൽ അംഗമായിരുന്നു. 2008 ഫെബ്രുവരിയിൽ ദോഹയിൽ നടന്ന ഏഷ്യൻ ഇൻഡോർ ചാംപ്യൻഷിപ്പ് അത്‌ലറ്റിക്‌സിൽ വനിതകളുടെ 4 ഗുണം 400 മീറ്റർ റിലേയിൽ സ്വർണ്ണം നേടി. 
51.30 സെക്കന്റാണ് ചിത്രയുടെ ഏറ്റവും നല്ല വ്യക്തിഗത സമയം. 2004 ജൂണ്ൽ ചെന്നൈയിൽ ആണ് ഈ നേട്ടം കരസ്ഥമാക്കിയത്.


</doc>
<doc id="349826" url="https://ml.wikipedia.org/wiki?curid=349826" title="ഹെർബെർട്ട് ഫൊൺ കരാജൻ">
ഹെർബെർട്ട് ഫൊൺ കരാജൻ

<br>ബർലിൻ ഫിൽഹാർമോണിക് സംഗീതവൃന്ദത്തിന്റെ നായകനായിരുന്നു ഓസ്ട്രിയയിൽ ജനിച്ച ഹെർബെർട്ട് ഫൊൺ കരാജൻ.(ജ: 5 ഏപ്രിൽ 1908 – 16 ജൂലൈ1989).ഇരുപതാം നൂറ്റാണ്ടിലെ ഏറ്റവും പ്രഗല്ഭരായ യൂറോപ്യൻ ക്ലാസിക്കൽ സംഗീതത്തിലെ പ്രമാണികളിലൊരാളായി(Conductor) അദ്ദേഹത്തെ വിശേഷിപ്പിയ്ക്കുന്നുണ്ട്.

കരാജൻ നയിച്ച ജനപ്രീതിയാർജ്ജിച്ച സംഗീതശില്പങ്ങളുടെ ഏകദേശം 200 ദശലക്ഷം റെക്കോഡുകൾ ആണ് വിറ്റുപോയത്

ആസ്ട്രിയൻ ഹംഗറിയിലെ സാൽസ്ബുർഗിൽ ജനനം.,)ബാല്യകാലത്തുതന്നെ പിയാനോയിൽ വൈദഗ്ദ്ധ്യം നേടിവിയന്ന അക്കാദമിയിൽ പഠനംതുടർന്ന കരാജൻ യോസഫ് ഹോഫ്മാൻ, ഫ്രാൻസ് ഷാൽക്ക് എന്നിവരുമായും ചേർന്ന് അദ്ധ്യയനം തുടർന്നു.

Lebrecht, Norman (2007). "The Life and Death of Classical Music: Featuring the 100 Best and 20 Worst Recordings Ever Made". Knopf Doubleday. p. 137.ISBN 9780307487469.


</doc>
<doc id="349829" url="https://ml.wikipedia.org/wiki?curid=349829" title="കാതലീൻ ടർണർ">
കാതലീൻ ടർണർ

മേരീ കാതലീൻ ടർണർ ഒരു അമേരിക്കൻ സിനിമാ നടിയും സംവിധായികയുമാണ്. 1980 കളിൽ പുറത്തിറങ്ങിയം "Body Heat" (1981), "Romancing the Stone" (1984),"Prizzi's Honor" (1985) എന്നീ ചിത്രങ്ങൾ പ്രശസ്തങ്ങളാണ്. "Romancing the Stone" (1984),"Prizzi's Honor" (1985) എന്നീ ചിത്രങ്ങളിലെ അഭിനയത്തിന് മികച്ച അഭിനേത്രിക്കുള്ള ഗോൾഡൻ ഗ്ലോബ് അവാർഡ് നേടിയിട്ടുണ്ട്. 1980 കളുടെ ഒടുക്കവും 1990 കളുടെ ആരംഭത്തിലും. "The Accidental Tourist" (1988), "The War of the Roses" (1989), "Serial Mom" (1994),"Peggy Sue Got Married" (1986) എന്നീ ചിത്രങ്ങളിൽ അഭിനയിക്കുകയും നല്ല നടിയ്ക്കുള്ള അക്കാദമി അവാർഡ നോമിനേഷന് അർഹത നേടുകയും ചെയ്തു.

1954 ജൂണ് മാസം 19 ന് മിസോറിയിലെ സ്പ്രിംഗ് ഫീൽഡിൽ പാറ്റ്സിയുടെയും അല്ലൻ റിച്ചാർഡ് ടർണറുടെയും മകളായി ജനിച്ചു. അച്ഛൻ യു.എസ്. ഫോറിൻ സർവ്വീസിലെ ഓഫീസറായിരുന്നു. അദ്ദേഹം വളർന്നതു ചൈനയിലായിരുന്നു. 

പിതാവ് ഫോറിൻ സർവ്വീസിലായിരുന്നതിനാൽ ടർണറുടെ ബാല്യകാലം വിദേശങ്ങളിലായിരുന്നു. 1972 ൽ അമേരിക്കൻ സ്കൂൾ ഇൻ ലണ്ടനിൽ നിന്ന് ബിരുദമെടുത്തിട്ടുണ്ട്. പിതാവിന്റെ മരണത്തിനു ശേഷം കുടുംബം അമേരിക്കയിലേയ്ക്കു തിരിച്ചു വന്നു.


</doc>
<doc id="349831" url="https://ml.wikipedia.org/wiki?curid=349831" title="ഡെബോറാ കെർ">
ഡെബോറാ കെർ

ഡെബോറാ കെർ (Deborah Kerr) ഒരു സ്കോട്ടിഷ് ടെലിവിഷൻ, സിനിമ അഭിനേത്രിയാണ്. 1956 ലെ "ദ കിംഗ് ആന്റ് ഐ" എന്ന ചിത്രത്തിലെ അന്ന ലിയൊണൊവിൻസ് എന്ന കഥാപാത്രമായി അഭിനയത്തിന് ഗോൾഡൻ ഗ്ലോബ് പുരസ്കാരം നേടിയിട്ടുണ്ട്.നല്ല നടിക്കുള്ള ന്യൂയോർക്ക് ഫിലിം ക്രിട്ടിക്സ് സർക്കിൾ അവാർഡ് മൂന്നു തവണ നേടിയിട്ടുണ്ട്.

ഡെബോറ ജെയ്ൻ കെർ-ട്രിമ്മർ 1921 സെപ്റ്റംബർ 30 ന് ഗ്ലാസ്‌ഗോയിലെ ഹിൽഹെഡിൽ കാത്‌ലീൻ റോസിന്റെയും (മുമ്പ്, സ്മെയ്ൽ), ഒന്നാം ലോകമഹായുദ്ധത്തിൽ പങ്കെടുത്ത ക്യാപ്റ്റൻ ആർതർ ചാൾസ് കെർ-ട്രിമ്മറിന്റെയും ഏക മകളായി ജനിച്ചു. യുദ്ധത്തിൽ ഒരു കാൽ നഷ്ട്ടപ്പെട്ട അദ്ദേഹം പിന്നീട് നാവിക വാസ്തുശില്പിയും സിവിൽ എഞ്ചിനീയറുമായിത്തീർന്നു. ജീവിതത്തിന്റെ ആദ്യ മൂന്ന് വർഷം അവൾ അടുത്തുള്ള പട്ടണമായ ഹെലൻസ്‌ബർഗിൽ മാതാപിതാക്കളുടെ കൂടെ ഡെബോറയുടെ മുത്തച്ഛനോടും മുത്തശ്ശിയോടുമൊപ്പം വെസ്റ്റ് കിംഗ് സ്ട്രീറ്റിലെ ഒരു വീട്ടിൽ താമസിച്ചു. കെറിന് പിന്നീട് ഒരു പത്രപ്രവർത്തകനായ ഒരു ഇളയ സഹോദരൻ എഡ്മണ്ട് ("ടെഡി") ഉണ്ടായിരുന്നു. അദ്ദേഹം 2004 ൽ ഒരു റോഡപകടത്തിൽ കൊല്ലപ്പെട്ടു.


</doc>
<doc id="349833" url="https://ml.wikipedia.org/wiki?curid=349833" title="ഡാനിയേലെ ക്യാംപ്ബെൽ">
ഡാനിയേലെ ക്യാംപ്ബെൽ

ഡാനിയേലെ ക്യാംപ്ബെൽ ഒരു അമേരിക്കൻ അഭിനേത്രിയാണ്. സ്റ്റാർസ്ട്രക്കിലെ ലെ ജസീക്ക ഒൾസോണ് എന്ന് കഥാപാത്രത്തിലൂടെയാണ് ശ്രദ്ധിക്കപ്പെട്ടത്.

ഇല്ലിനോയിയിലെ ഹിൻസ്‌ഡെയ്‌ലിൽ സ്വദേശിയാണ് ക്യാമ്പ്‌ബെൽ. ജോർജാൻ, ജോൺ കാമ്പ്‌ബെൽ എന്നിവരാണ് അവളുടെ മാതാപിതാക്കൾ. അവർക്ക് ഒരു ഇളയ സഹോദരനുമുണ്ട്. 


</doc>
<doc id="349834" url="https://ml.wikipedia.org/wiki?curid=349834" title="ഹെൻട്രി റൈഡർ ഹഗ്ഗാർഡ്">
ഹെൻട്രി റൈഡർ ഹഗ്ഗാർഡ്

സർ ഹെൻട്രി റൈഡർ ഹഗ്ഗാർഡ് (ജീവിത കാലം - 1856 മുതൽ 1925 വരെ) ഒരു സാഹസിക നോവലെഴുത്തുകാരനാണ്.


</doc>
<doc id="349837" url="https://ml.wikipedia.org/wiki?curid=349837" title="ക്ലാസ് ഡോജോ">
ക്ലാസ് ഡോജോ

സ്കൂൾ ക്ലാസ് മുറിയിലെ പ്രവർത്തനങ്ങള് കൈകാര്യം ചെയ്യാനുള്ള (മാനേജ് ചെയ്യാൻ )ഒരു ആപ്ലിക്കേഷനാണ് ക്ലാസ് ഡോജോ. ഇതുവഴി അധ്യാപകർ,രക്ഷിതാക്കൾ,വിദ്യാർഥികൾ എന്നിവരെ ഒരേ ഇടത്തിൽ ബന്ധം സ്ഥാപിക്കാനും സഹായിക്കുന്നു. ക്ലാസ് മുറിയിലെ വിദ്യാർഥിയുടെ ഓരോ നല്ല വ്യവഹാരവും (പെരുമാറ്റവും) പ്രോത്സാഹിപ്പിക്കാൻ ക്ലാസ് ഡോജോ സഹായിക്കുന്നു.വിദ്യാർഥിയുടെ ഓരോ വ്യവഹാരവും നടക്കുന്ന യഥാസമയത്ത് തന്നെ അധ്യാപകൻ/ അധ്യാപിക അവ നിരീക്ഷിക്കുയും അതിന് ഉടനെ തന്നെ ഫീഡ്ബാക്ക് നൽകാനും ഈ ആപ്ലിക്കേഷൻ വഴി സാധ്യമാകുന്നു.മൊബൈൽ ഫോൺ, ടാബ്, കംപ്യൂട്ടർ ഉപയോഗിച്ച് ഇത് ക്ലാസ് മുറിക്കകത്ത് വെച്ച് തന്നെ ഫീഡ് ബാക്ക് നൽകാൻ സഹായിക്കുന്നു. ഓട്ടോമാറ്റിക്കായി സോഫ്ട് വെയർ വ്യവഹാരത്തിന്റെ സംക്ഷിപ്ത റിപ്പോർട്ട് തയ്യാറാക്കും.ഇത് രക്ഷിതാക്കൾക്കും വിദ്യാർഥികൾക്കും പങ്കുവെക്കുകയും ചെയ്യാനുള്ള സംവിധാനവുമുണ്ട്. ക്ലാസ് മുറിയിലെ വ്യവഹാരങ്ങളായ കഠിനാധ്വാനം,സംഘ പ്രവർത്തനം,സർഗാത്മകത, നിഷ്ഠ,ഉത്കണ്ഠ,നേതൃപാടവം തുടങ്ങിയ വ്യവഹാര രീതികളെല്ലാം ഇത്തരത്തിൽ രേഖപ്പെടുത്തപ്പെടുന്നു. അമേരിക്കയിലെ കാലിഫോർണിയയിലെ സാൻസ്ഫ്രാൻസിസ്കോ ആസ്ഥാനമാക്കിയുള്ള കമ്പനിയാണ് ഈ ആപ്ലിക്കേഷൻ വികസിപ്പിച്ചെടുത്തിട്ടുള്ളതും പരിപാലിക്കുന്നതും.

2011 ആഗസ്റ്റിലാണ് ക്ലാസ് ഡോജോ ലോഞ്ച് ചെയ്തത്.2012 ആഗസ്റ്റ് ആയപ്പോഴേക്കും 60 ഓളം രാജ്യങ്ങളിലായി 3.5 മില്യൺ അധ്യാപകരും വിദ്യാർഥികളും ഈ ആപ്ലിക്കേഷനിൽ അംഗമായി. ഇമേജിൻകെ 12 എന്ന സ്ഥാപനമാണ് പ്രാരംഭ പ്രവർത്തനങ്ങൾക്കുള്ള ഫണ്ട് നൽകിയത്.പിന്നീട് റോൺ കോൺവെ,മിച്ച് കൂപൂർ,ജെഫ് ക്ലാവിയർ,ജനറൽ കാറ്റലിസ്റ്റ്, പോൾ ഗാർഹം എന്നീ നിക്ഷേപകരിൽ നിന്നാണ് പ്രവർത്തന ഫണ്ട് ലഭിച്ചത്.

2011 ൽ സാം ചൗധരി, ലിയാം ഡോൺ എന്നിവർ സംയുക്തമായാണ് ഈ സോഫ്ട് വെയർ തയ്യാറാക്കിയത്. ശേഷം ഇവർ യുകെയിൽ നിന്ന് കാലിഫോർണിയയിലേക്ക് മാറുകയും പ്രവർത്തനമാരംഭിക്കുകയും ചെയ്തു.

വെബ് ആപ്ലിക്കേഷനായി തയ്യാറായിട്ടുള്ള ക്ലാസ് ഡോജോ ഐഫോൺ ,ആൻഡ്രോയിഡ് ഫോണുകളിലും പ്രവർത്തിക്കും.



</doc>
<doc id="349839" url="https://ml.wikipedia.org/wiki?curid=349839" title="കൊടുങ്ങൂർ">
കൊടുങ്ങൂർ

കോട്ടയം ജില്ലയിൽ പൊൻകുന്നത്തിനടുത്തായി കോട്ടയം-കുമളി റോഡിൽ സ്ഥിതി ചെയ്യുന്ന ഒരു സ്ഥലമാണ് കൊടുങ്ങൂർ. കോട്ടയത്തുനിന്നും 29 കിലോമീറ്റർ കിഴക്കുമാറി സ്ഥിതി ചെയ്യുന്ന കൊടുങ്ങൂർ കെ.കെ. റോഡിലെ ഒരു പ്രധാന ടൗൺ കൂടിയാണ്. വാഴൂർ ഗ്രാമപ്പഞ്ചായത്ത് ഓഫീസ് കൊടുങ്ങൂരിൽ സ്ഥിതിചെയ്യുന്നു. പ്രശസ്ത തീർഥാടനകേന്ദ്രമാണ് കൊടുങ്ങൂർ ദേവീക്ഷേത്രം. പത്തനംതിട്ട ലോക്സഭാ മണ്ഡലത്തിലാണ് കൊടുങ്ങൂർ സ്ഥിതി ചെയ്യുന്നത്. പൊൻ‌കുന്നം (10 കി.മി), കാഞ്ഞിരപ്പള്ളി (16 കി.മി) കോട്ടയം (29കി.മി) ചങ്ങനാശേരി(30 കിമി) എന്നിവയാണ് അടുത്തുള്ള പട്ടണങ്ങൾ.


</doc>
<doc id="349841" url="https://ml.wikipedia.org/wiki?curid=349841" title="ഊഴം (ചലച്ചിത്രം)">
ഊഴം (ചലച്ചിത്രം)

ജിത്തു ജോസഫ് തിരക്കഥയെഴുതി സംവിധാനം ചെയ്ത് 2016ൽ പുറത്തിറങ്ങിയ മലയാളചലച്ചിത്രമാണ് ഊഴം. പൃഥ്വിരാജ് കേന്ദ്രകഥാപാത്രത്തെ അവതരിപ്പിക്കുന്ന ഈ ചിത്രം നിർമ്മിച്ചിരിക്കുന്നത് ജി. ജോർജ്ജ്, ആന്റ്റോ പടിഞ്ഞാറേക്കര എന്നിവർ ചേർന്നാണ്. ബാലചന്ദ്രമേനോൻ, ദിവ്യ പിള്ള , നീരജ് മാധവ്, ജയപ്രകാശ് തുടങ്ങിയവരാണ് മറ്റു പ്രധാന വേഷങ്ങളിലെത്തുന്നത്. പ്രതികാരകഥ പറയുന്ന ഈ ത്രില്ലർ ചിത്രത്തിന്റെ ഛായാഗ്രഹണം നിർവഹിച്ചിരിക്കുന്നത് ഷാംദത് സൈനുദ്ദീൻ ആണ്. 2016 സെപ്തംബർ 8 ന് ഊഴം പ്രദർശനത്തിനെത്തി.


</doc>
<doc id="349847" url="https://ml.wikipedia.org/wiki?curid=349847" title="സെബാസ്റ്റ്യൻ സേവ്യർ">
സെബാസ്റ്റ്യൻ സേവ്യർ

മലയാളിയായ നീന്തൽ താരമാണ് സെബാസ്റ്റ്യൻ സേവ്യേർ - Sebastian Xavier . ഒരു പതിറ്റാണ്ടിൽ ഏറെ കാലം ഇന്ത്യയിലെ ഏറ്റവും വേഗതയേറിയ നീന്തൽ താരമായിരുന്നു ഇദ്ദേഹം. 
1998 മുതൽ 2009 വരെ 11 വർഷം 50 മീറ്റർ ഫ്രീസ്റ്റൈൽ നീന്തലിൽ ദേശീയ റെക്കോർഡ് ഇദ്ദേഹത്തിന്റെ പേരിലായിരുന്നു. 22.89 സെക്കന്റുമായിരുന്നു ഇദ്ദേഹത്തിന്റെ റെക്കോർഡ് സമയം.

1970 ഫെബ്രുവരി 10ന് ആലപ്പുഴ ജില്ലയിലെ എടത്വയിൽ ജനിച്ചു. എടത്വ സെന്റ് അലോഷ്യസ് ഹൈസ്‌കൂളിൽ പഠനം. സെന്റ് അലോഷ്യസ് കോളേജിൽ പഠിക്കുന്ന സമയത്ത് നീന്തൽ മത്സരങ്ങളിൽ സജീവമായി. പിന്നീട് ഇന്ത്യൻ റെയിൽവേയിൽ ജീവനക്കാരനായി. മുൻ ഇന്ത്യൻ കായിക താരം മോളി ചാക്കോയെ വിവാഹം ചെയ്തു. ഇരുവരും സതേൺ റെയിൽവേയിൽ ഉദ്യോഗസ്ഥരാണ്.

1996ൽ അറ്റലാന്റയിൽ നടന്ന ഒളിമ്പിക് ഗെയിംസിലും രണ്ട് ഏഷ്യൻ ഗെയിംസിലും നിരവധി സൗത്ത് ഏഷ്യൻ ഗെയിംസിലും പങ്കെടുത്തു. സൗത്ത് ഏഷ്യൻ ഗെയിംസ്, സൗത്ത് ഏഷ്യൻ ചാംപ്യൻഷിപ്പ്, ഏഷ്യ പസഫിക് മീറ്റ്‌സുകളിൽ നിന്നായി 36 സ്വർണ്ണ മെഡലുകൾ നേടി.
2001ൽ അർജുന അവാർഡ് നൽകി രാജ്യം ആദരിച്ചു.


</doc>
<doc id="349851" url="https://ml.wikipedia.org/wiki?curid=349851" title="ചോല രാത്തവള">
ചോല രാത്തവള

പശ്ചിമഘട്ടതദ്ദേശവാസിയായ ഒരു തവളയാണ് ചോല രാത്തവള അഥവാ Anamallai Night Frog, Deccan night frog, Deccan wrinkled frog) . ഐ യു സി എൻ പട്ടികപ്രകാരമുള്ള പരിപാലന സ്ഥിതി വംശനാശ സാദ്ധ്യതയുള്ള ജീവികൾ എന്നാണ്. തമിഴ്‌നാട്ടിലും കെരളത്തിലും കാണുന്നു. നനവാർന്ന ഉയരം കുറഞ്ഞ ഉഷ്ണമേഖലാ വനങ്ങളിലും പുഴയിലും മലങ്കാടുകളിലും കണ്ടുവരുന്നു. ആവാസവ്യവസ്ഥയുടെ നാശത്താൽ വംശനാശഭീഷണിയിലാണ്.


</doc>
<doc id="349861" url="https://ml.wikipedia.org/wiki?curid=349861" title="മയാമി">
മയാമി

അമേരിക്കൻ ഐക്യനാടുകളിലെ ഒരു തുറമുഖ നഗരമാണ് മയാമി (സ്പാനിഷ്: [maiˈami]) . യു.എസ്. സംസ്ഥാനമായ ഫ്ലോറിഡയുടെ തെക്കുകിഴക്കേ മൂലയിൽ സ്ഥിതി ചെയ്യുന്നു.



</doc>
<doc id="349867" url="https://ml.wikipedia.org/wiki?curid=349867" title="മൺറോലൈറ്റ്, പള്ളം">
മൺറോലൈറ്റ്, പള്ളം

വേമ്പനാട്ട് കായലിന്റെ തീരത്ത് പള്ളം കരയിൽ 1813-ൽ അന്നത്തെ തിരുവിതാംകൂർ ദിവാനായിരുന്ന മൺറോ സായിപ്പ് സ്ഥാപിച്ചതാണ് ഈ വിളക്ക്.പത്തു മീറ്ററോളം ഉയരം വരുന്ന ഇരുമ്പ് സ്തൂപത്തിനു മുകളിലാണ് വിളക്ക് സ്ഥാപിച്ചിരിക്കുന്നത്. പ്രകാശത്തിനായി മണ്ണെണ്ണ വിളക്കായിരുന്നു ഉപയോഗിച്ചിരുന്നത്. വിളക്കിനു മുമ്പിൽ ഉറപ്പിച്ചിരുന്ന ലെൻസിൽ കൂടി പ്രകാശം വളരെ ദൂരം വരെ എത്തിയിരുന്നു. ഈ പ്രകാശം ആലപ്പുഴയിൽ നിന്ന് പുറപ്പെട്ട് വേമ്പനാട്ടു കായൽ ഇറങ്ങുന്ന വള്ളങ്ങൾക്കും ബോട്ടുകൾക്കും കോട്ടയത്തേക്കുള്ള വഴികാട്ടിയായി ഏറെക്കാലം നിലകൊണ്ടു. ലൈറ്റ് ഹൗസിനു മുകളിൽ നിന്നാൽ ആലപ്പുഴ നഗരത്തിലെ പ്രകാശം രാത്രിയിൽ കാണാവുന്നതാണ്. ഇപ്പോൾ ആരും തിരിഞ്ഞു നോക്കാനില്ലാതെ അവഗണിക്കപ്പെട്ടു കിടക്കുകയാണ് ഈ ചരിത്രസ്മാരകം

</doc>
<doc id="349880" url="https://ml.wikipedia.org/wiki?curid=349880" title="മോളി ചാക്കോ">
മോളി ചാക്കോ

ഇന്ത്യയിലെ ഒരു വനിതാ കായിക താരമാണ് മോളി ചാക്കോ. കേരളത്തിൽ നിന്നുള്ള ഇവർ മധ്യ ദൂര ഓട്ടക്കാരിയാണ്. 1994 ഒക്ടോബർ 10ന് 3000 മീറ്റർ ഓട്ടത്തിൽ 9 മിനിറ്റ് 6.42 സെക്കന്റ് എന്ന ദേശീയ റെക്കോർഡ് മോളിയുടെ പേരിലാണ്. 1994ൽ 1500 മീറ്ററിലും ഇവർ ദേശീയ റെക്കോഡ് സ്ഥാപിച്ചിരുന്നു, 4 മിനിറ്റ് 12.01 സെക്കന്റ് എന്ന റെക്കോഡ് പിന്നീട് 1999 ഓഗസ്റ്റിൽ സുനിത റാണി തകർത്തിരുന്നു. 
മുൻ ഇന്ത്യൻ നീന്തൽ താരം സെബാസ്റ്റ്യൻ സേവ്യറെയാണ് മോളി ചാക്കോ വിവാഹം ചെയ്തിരിക്കുന്നത്. ഇരുവരും സതേൺ റെയിൽവേയിൽ ഉദ്യോഗസ്ഥരാണ്.

1969 മെയ് 15ന് കേരളത്തിൽ ജനനം. 1994 ഡിസംബർ 26ന് വിവാഹിതയായി. 


</doc>
<doc id="349895" url="https://ml.wikipedia.org/wiki?curid=349895" title="ആങ്കറേജ് (അലാസ്ക)">
ആങ്കറേജ് (അലാസ്ക)

ആങ്കറേജ് യു.എസിലെ അലാസ്ക സ്റ്റേറ്റിലുള്ള ഒരു മുനിസിപ്പാലിറ്റിയാണ്. 2015 ലെ കണക്കനുസരിച്ച് ഇവിടെ 298,695 താമസക്കാരുണ്ട്. അലാസ്ക സ്റ്റേറ്റിലെ ഏറ്റവും ജനസാന്ദ്രമായ പട്ടണമാണ് ആംഘറേജ് . അതുപോലെ തന്നെ അലാസ്ക സ്റ്റേറ്റിലെ 40 ശതമാനം ജനങ്ങളും ഈ നഗരത്തിലാണു താമസിക്കുന്നത്. 
19-ആം നൂറ്റാണ്ടിൽ റഷ്യൻ ഭരണത്തിൽ വളരെ സുസ്ഥാപിതമായ ഒരു പട്ടണമായിരുന്നു ഇത്. 1867 ൽ യു.എസ്. സെക്രട്ടറി ഓഫ് സ്റ്റേറ്റ് റഷ്യയിൽ നിന്ന് അലാസ്ക പ്രദേശം വാങ്ങുന്നതിനുള്ള ഇടപാടിൽ ഒരു ഇടനിലക്കാരനായി പ്രവർത്തിച്ചു. 7.2 മില്ല്യൺ യു.എസ്. ഡോളറിന് (ഒരു ഏക്കർ ഭൂമിക്ക് 2 സെൻറ് വച്ച്) വിലയിട്ടു. ഈ ഇടപാടിന് "Seward's folly", "Seward's icebox", "Walrussia" എന്നിങ്ങനെയുള്ള പേരുകളിട്ട് രാഷ്ട്രീയ എതിരാളികൾ വില്യം സിവാർഡിനെ കണക്കറ്റു പരിഹസിച്ചു. എന്നാൽ റഷ്യയുമായുള്ള ഇടപാടിന് ഏതാനു വർഷങ്ങൾക്കു ശേഷം 1888 ൽ അലാസ്കയിലെ ആങ്കറേജിനു സമീപമുള്ള Turnagain Arm എന്ന സ്ഥലത്ത് സ്വർണ്ണ നിക്ഷേപം കണ്ടുപിടിക്കപ്പെട്ടു. 1912 ൽ അലാസ്ക യുണൈറ്റഡ് സ്റ്റേറ്റ്സ് ടെറിറ്ററിയായി അംഗീകരിക്കപ്പെട്ടു. 1920 നവംബർ 23 ന് ഈ പട്ടണത്തിന്റെ പേര് ആങ്കറേജ് എന്ന് ഔദ്യോഗികമായി നാമകരണം ചെയ്യപ്പെട്ടു. 1923 ൽ ഇതുവഴി അലാസ്ക റെയിൽ റോഡിന്റെ നിർമ്മാണം പൂർത്തിയായി. 1920 നും 1930 നു മിടയിൽ പട്ടണം സാമ്പത്തികമായി വളർന്നു. 1964 മാർച്ചു 27 നുണ്ടായ ഭൂകമ്പം ആങ്കറേജ് പട്ടണത്തെ ഇളക്കിമറിച്ചു. ഈ ഭൂകമ്പത്തിൽ 115 പേർ കൊല്ലപ്പെടുകയും 311 മില്ല്യൺ (ഇപ്പോഴത്തെ കണക്കനുസരിച്ച് 2.37 ബില്ല്യൺ) ഡോളറിന്റെ നാശനഷ്ടമുണ്ടായി. അഞ്ചു മിനിട്ടു നീണ്ടു നിന്ന കുലുക്കത്തെ അതിജീവിക്കുവാൻ മിക്കവാറുമുള്ള നിർമ്മിതികൾക്കു സാധിച്ചില്ല. ചരിത്രത്തിൽ രേഖപ്പെടുത്തപ്പെട്ട രണ്ടാമത്തെ വലിയ ഭൂകമ്പമായിരുന്നു ഇത്. താമസിയാതെ പുനർ നിർമ്മാണപ്രവർത്തനങ്ങൾ വിപുലമായ രീതിയിൽ നടന്നു.

1968 ൽ അറ്റ്ലാൻറിക് റിച്ച്ഫീൽഡ് കമ്പനി (ARCO) എന്ന അമേരിക്കൻ ഓയിൽ കമ്പനി Prudhoe ബേയിൽ എണ്ണയുടെ നിക്ഷേപം കണ്ടുപിടിച്ചു. ഇത് ആങ്കറേജ് വളർച്ച ത്വരിതഗതിയിലാക്കി.

2015 ലെ വിവരങ്ങളനുസരിച്ച് ഹോങ്കോങ്, മെംഫിസ്, ഷാങ്ഹായ് എന്നിവ കഴിഞ്ഞാൽ ലോകത്ത് ചരക്കു നീക്കം നടക്കുന്ന വിമാനത്താവളങ്ങളിൽ ആങ്കറേജിലെ റ്റെഡ് സ്റ്റിവൻസ് അന്താരാഷ്ട്ര വിമാനത്താവളം നാലാം സ്ഥാനം അലങ്കരിക്കുന്നു. ഈ വിമാനത്താവളം 1951 ലാണ് പണി കഴിപ്പിച്ചത്. ഈ വിമാനത്താവളത്തിലൂടെ ഉത്തരാർദ്ധ ഗോളത്തിലെ പ്രധാനപ്പെട്ട് എല്ലാ പട്ടണങ്ങളിലേയ്ക്കും കുറഞ്ഞ ദൂരത്തിൽ സഞ്ചരിക്കുവാൻ പറ്റും. അലാസ്കയിൽ നിന്നുള്ള യു.എസ്. സെനറ്റർ റ്റെഡ് സ്റ്റിവൻസിനെ ആദരിക്കുന്നതിനു വേണ്ടിയാണ് വിമാനത്താവളത്തിന് അദ്ദേഹത്തിന്റെ പേരു നല്കിയിരിക്കുന്നത്. ഈ വിമാനത്താവളം 4,608 ഏക്കർ സ്ഥലത്ത് സമുദ്ര നിരപ്പിൽ നിന്നും 46 മീറ്റർ ഉയരത്തിൽ സ്ഥിതി ചെയ്യുന്നു. ഇതു കൂടാതെ അലാസ്കയിലെക്കുള്ള ചരക്കുനീക്കത്ത്തിന്റെ സിംഹഭാഗവും നിയന്ത്രിക്കുന്നു ഒരു വലിയ തുറമുഖവും ഇവിടെയുണ്ട്. ഓരോ വർഷവും ഭക്ഷവസ്തുക്കൾ, കെട്ടിട നിർമ്മാണ സാമഗ്രകൾ, കാറുകൾ, തുണിത്തരങ്ങൾ, സിമന്റ്, ഇന്ധനം തുടങ്ങി അലാസ്കയിലുള്ളവരുടെ ദൈനം ദിന വൃത്തിക്കുള്ളതും പൊതു ഉപയോഗത്തിനുള്ളതുമായി ഏകദേശം 3.5 മില്ല്യൺ ടൺ  കാർഗോ ഇവിടെ കൈകാര്യം ചെയ്യുന്നു. ഈ തുറമുഖം കടൽ, ഹൈവേ, റെയിൽ, എയർ കാർഗോ വ്യൂഹം എന്നിവ പോലെയുള്ള വിവിധ ഗതാഗത സൌകര്യങ്ങളെ ബന്ധിപ്പിക്കുന്ന ഒരു കണ്ണിയായും പ്രവർത്തിക്കുന്നു. സംസ്ഥാനത്തിന്റെ വിവിധ ഭാഗങ്ങളിലുള്ള ഏകദേശം ഇരുന്നൂറോളം സമുഹങ്ങളിലേയ്ക്കു് ഇവിടെ നിന്നുള്ള സേവനം ലഭ്യമാകുന്നു.  ആങ്കറേജിലെ തുറമുഖം അലാസ്കയുടെ സാമ്പത്തിക ഹൃദയമായാണ് അറിയപ്പെടുന്നത്. 

താഴെക്കാണുന്ന പട്ടിക പട്ടണത്തിലെ ജനസംഖ്യാപരമായ വിവരം നൽകുന്നു (2010 - 2014)


</doc>
<doc id="349903" url="https://ml.wikipedia.org/wiki?curid=349903" title="ടാകിൻ">
ടാകിൻ

കിഴക്കൻ ഹിമാലയത്തിൽ കാണുന്ന വംശനാശഭീഷണി നേരിടുന്ന ഒരു ജീവിയാണ് ടാകിൻ (; "ബുഡോർകാസ് ടാക്സികളർ Budorcas taxicolor"; ). മിഷ്മി ടാകിൻ ("B. t. taxicolor"); സുവർണ്ണ ടാകിൻ ("B. t. bedfordi"); ടിബറ്റൻ ടാകിൻ ("B. t. tibetana"); ഭൂട്ടാൻ ടാകിൻ ("B. t. whitei") എന്നിങ്ങനെ നാല് ഉപജാതികളാണുള്ളത്. പണ്ട് മസ്ക്ഓക്സ് എന്ന ജീവിക്കൊപ്പം ഓവിബോവിനി എന്ന ഗോത്രത്തിലാണ് ടാകിനെ ഉൾപ്പെടുത്തിയിരുന്നതെങ്കിലും അടുത്ത കാലത്തായി നടന്ന മൈറ്റോകോൺഡ്രിയൽ ഗവേഷണങ്ങൾ കാണിക്കുന്നത് ഈ ജീവിക്ക് "ഓവിസ്" (ആടുകൾ) എന്ന ഗോത്രത്തിനോടാണ് കൂടുതൽ അടുപ്പമെന്നാണ്. കാഴ്ചയ്ക്ക് മസ്ക്ഓക്സ് എന്ന ജീവിയോടുള്ള സാമ്യം കൺവേർജന്റ് പരിണാമത്താലുണ്ടായതാണ്. ഇത് ഭൂട്ടാനിലെ ദേശീയമൃഗമാണ്.


</doc>
<doc id="349918" url="https://ml.wikipedia.org/wiki?curid=349918" title="എ.രാധിക സുരേഷ്">
എ.രാധിക സുരേഷ്

മലയാളിയായ അന്തർദേശീയ ടേബിൾ ടെന്നീസ് താരമാണ് എ. രാധിക സുരേഷ്. അമ്പിക രാധിക സുരേഷ് എന്നാണ് മുഴുവൻ പേര്.
ടേബിൾ ടെന്നീസ് താര കുടുംബത്തിൽ ജനിച്ചു. സഹോദരൻ ആർ. രാജേഷ് മുൻ സംസ്ഥാന ചാംപ്യനാണ്. പിതാവ് കെ.ആർ. പിള്ള തമിഴ്‌നാട്, കേരള സംസ്ഥാന ചാംപ്യനായിരുന്നു. 
10ആം വയസ്സിൽ സ്റ്റേറ്റ് സബ് ജൂനിയർ മത്സരത്തിൽ വിജയിയായി. 1986മുസഫർ പുരിൽ നടന്ന ദേശീയ സബ് ജൂനിയർ മത്സരത്തിൽ വിജയിയായി. 1989ൽ ഇൻഡോറിൽ നടന്ന ടേബിൾ ടെന്നീസ് മത്സരത്തിൽ ജൂനിയർ ക്രൗൺ ആയി.1995ൽ പോണ്ടിച്ചേരിയിൽ നടന്ന വനിതാ ടെബിൾ ടെന്നീസിൽ വിജയിച്ചു.
1996ൽ അറ്റ്‌ലാന്റയിൽ നടന്ന ഒളിമ്പിക്‌സിൽ ഇന്ത്യയെ പ്രതിനിധീകരിച്ചു. 

1991, 1993, 1995 എന്നീ വർഷങ്ങളിൽ ലോക ചാംപ്യൻഷിപ്പിൽ പങ്കെടുത്തു. ഇതേ വർഷങ്ങളിൽ കോമൺവെൽത്ത് ഗെയിംസിലും ഇന്ത്യയെ പ്രതിനിധീകരിച്ചു. 1990, 1992, 1994 വർഷങ്ങളിൽ ഏഷ്യൻ ചാംപ്യൻഷിപ്പിൽ പങ്കെടുത്തു. 
1991ൽ നടന്ന കോമൺവെൽത്ത് ചാംപ്യൻഷിപ്പിൽ വെള്ളി മെഡൽ നേടിയ ഇന്ത്യൻ ടീമിൽ അംഗമായിരുന്നു. 1991ൽ കോളംബോയിൽ നടന്ന സൗത്ത് ഏഷ്യൻ ഫെഡറേഷൻ ഗെയിംസിൽ മൂന്ന് സ്വർണ്ണ മെഡൽ നേടി. വ്യക്തിഗത, ഡബിൾ, ടീം ഇനത്തിലുമാണ് സ്വർണ്ണം നേടിയത്. 
1993ൽ ധാക്കയിൽ നടന്ന ഇതേ മത്സരത്തിലും ഈ വിജയം ആവർത്തിച്ചു.
ഇന്ത്യൻ ഓയിൽ കോർപ്പറേഷനിൽ കസ്റ്റമർ സർവ്വീസ് എക്‌സിക്യുട്ടീവ് ആയി ജോലി ചെയ്യുന്നു. കൊച്ചിയിലെ കടവന്ത്രയിൽ കെ.ആർ പിള്ള ടേബിൾ ടെന്നീസ് അക്കാദമി എന്ന പേരിൽ പരിശീലനം കേന്ദ്രം നടത്തുന്നു.

2015ൽ ഒളിമ്പ്യൻ സുരേഷ് ബാബു സ്മാരക ഒളിമ്പ്യൻ അവാർഡ് ലഭിച്ചു.


</doc>
<doc id="349920" url="https://ml.wikipedia.org/wiki?curid=349920" title="യു.വിമൽ കുമാർ">
യു.വിമൽ കുമാർ

മലയാളിയായ ബാഡ്മിന്റൺ താരമാണ് യു. വിമൽ കുമാർ (U. Vimal Kumar). 1988ലും 1989ലും ഇന്ത്യൻ നാഷണൽ ബാഡ്മിന്റൺ ചാംപ്യൻഷിപ്പിൽ പങ്കെടുത്തു. ഇന്ത്യയുടെ മുഖ്യ ദേശീയ പരിശീലകനായി സേവനം അനുഷ്ടിച്ചു.

1983ലും 1984ലും ഫ്രഞ്ച് ഓപ്പൺ ബാഡ്മിന്റണിൽ ചാംപ്യനായി. 1988, 1991 വർഷങ്ങളിൽ വെൽഷ് ഇന്റർനാഷണൽ ബാഡ്മിന്റൺ ചാംപ്യൻഷിപ്പിൽ വിജയിയായി. 1992ലെ ബാർസിലോണിയ ഒളിമ്പിക്‌സിൽ ഇന്ത്യയെ പ്രതിനിധീകരിച്ചു പങ്കെടുത്തു. ലോക റാങ്കിൽ ആദ്യ 20ൽ ഇടംപിടിച്ചിരുന്നു. വിവിധ വർഷങ്ങളിൽ ഇന്ത്യൻ ബാഡ്മിന്റൺ ടീമിന്റെ മുഖ്യ പരിശീലകനായി സേവനം അനുഷ്ടിച്ചു. 2006 മുതൽ പ്രകാശ് പദുകോൺ ബാഡ്മിന്റൺ അക്കാദമിയുടെ ഡയറക്ടാറായി. സൈന നേവാൾ, പാരുപ്പള്ളി കശ്യപ് എന്നിവരുടെ പരിശീലകനാണ്.


</doc>
<doc id="349923" url="https://ml.wikipedia.org/wiki?curid=349923" title="മാളവിക സരുക്കായ്">
മാളവിക സരുക്കായ്

ഭാരതീയയായ ഭരതനാട്യം നർത്തകിയും കോറിയോഗ്രാഫറുമാണ് മാളവിക സരുക്കായ് . 2002 ൽ സംഗീത നാടക അക്കാദമി പുരസ്കാരവും, 2003-ൽ പത്മശ്രീ പുരസ്കാരവും ലഭിച്ചു.

1959-ൽ തമിഴ്നാട്ടിൽ ജനിച്ചു. ഏഴു വയസു മുതൽ തഞ്ചാവൂർ ശൈലി പിൻതുടർന്നിരുന്ന കല്യാണ സുന്ദരം പിള്ളയുടെയും രാജരത്തിനത്തിന്റെയും പക്കൽ നൃത്തം പഠിച്ചു തുടങ്ങി. കേളു ചരൺ മഹാപാത്രയുടെയും രമണി രഞ്ജൻ ജേനായുടെയും അടുത്ത് ഒഡീസിയും പരിശീലിച്ചു. 12 ആം വയസിൽ മുംബൈയിൽ അരങ്ങേറ്റം കുറിച്ചു. ഇന്ത്യയിലും വിദേശത്തും നിരവധി വേദികളിൽ ഭരതനാട്യം അവതരിപ്പിച്ചു. ലിങ്കൺ സെന്റർ ഫോർദ പെർഫോമിംഗ് ആർട്സ്, ന്യൂയോർക്ക്, ജോൺ ഓഫ് കെന്നഡി സെന്റർ ഫോർ പെർഫോമിംഗ് ആർട്സ് തുടങ്ങിയ ഇടങ്ങളിലെല്ലാം നൃത്തം അവതരിപ്പിച്ചു. ഇവരുടെ ജീവിതം 'സമർപ്പണം' എന്ന പേരിൽ ഡോക്യുമെന്ററിയായി ചിത്രീകരിക്കപ്പെട്ടിട്ടുണ്ട്.  ഡാൻസിംഗ് എന്ന പേരിൽ ബി.ബി.സി. യും ഒൻപതു മണിക്കൂർ ദൈർഘ്യമുള്ള ടെലിവിഷൻ ചിത്രം നിർമ്മിച്ചിട്ടുണ്ട്.  "'ദ അൺസീൻ സീക്വൻസ് - എക്സ്പ്ലോറിംഗ് ഭരതനാട്യം ത്രൂ ദ ആർട്ട് ഓഫ് മാളവിക സരുക്കായ്'എന്ന പേരിൽ മറ്റൊരു ഡോക്യുമെന്ററിയും ഇവരെക്കുറിച്ചിട്ടുണ്ട്".

2002 ൽ കേന്ദ്ര സംഗീത നാടക അക്കാദമി പുരസ്കാരവും തമിഴ്നാട് സർക്കാരിൽ നിന്ന് കലൈമാമണി പുരസ്കാരവും ലഭിച്ചു. മൃണാളിനി സാരാഭായ് പുരസ്കാരം, നൃത്ത്യചൂഡാമണി ബിരുദം, സൻസ്കൃതി അവാർഡ്, ഹരിദാസ് സമ്മേളൻ അവാർഡ് എന്നിവയും ലഭിച്ചിട്ടുണ്ട് . 2003 ൽ പത്മശ്രീ പുരസ്കാരം ലഭിച്ചു.



</doc>
<doc id="349935" url="https://ml.wikipedia.org/wiki?curid=349935" title="സലാല മൊബൈൽസ്">
സലാല മൊബൈൽസ്

ദുൽഖർ സൽമാൻ നായകനായി അഭിനയിച്ച് 2014-ൽ പുറത്തിറങ്ങിയ ഒരു മലയാളചലച്ചിത്രമാണ് സലാല മൊബൈൽസ്. ഈ ചിത്രത്തിൽ നസ്രിയ നസീം ആണ് നായികാ കഥാപത്രത്തെ അവതരിപ്പിച്ചത്.


</doc>
<doc id="349938" url="https://ml.wikipedia.org/wiki?curid=349938" title="മിലി">
മിലി

രാജേഷ് പിള്ള " സംവിധാനം ചെയ്ത 2015-ൽ പുറത്തിറങ്ങിയ "നായിക-കേന്ദ്രിത" മലയാളചലച്ചിത്രമാണ് മിലി. അമല പോൾ പ്രധാനകഥാപത്രമായി അഭിനയിച്ചതിൽ നിവിൻ പോളിയാണ് നായകവേഷം ചെയ്തത്. . നിവിൻ,അമല എന്നിവരെ കൂടാതെ സനുഷ, രോഹിണി തുടങ്ങിയവരും ചിത്രത്തിൽ അഭിനയിച്ചിട്ടുണ്ട്.
അന്തർമുഖിയായ, ആത്മവിശ്വാസം കുറഞ്ഞ, ചെറിയകാര്യങ്ങൾക്ക് തളർന്ന് പോകുന്ന ഒരു കുട്ടിയെ സുഹൃത്ത്, ചേച്ചി പോലുള്ളവർ ചേർന്ന് സ്വന്തം കാലിൽ നിൽക്കാൻ പ്രാപ്തയാക്കുന്ന കഥ.

ഗാനങ്ങൾ :ഹരിനാരായണൻ
ഈണം : ഗോപി സുന്ദർ

മിലി (2015)


</doc>
<doc id="349940" url="https://ml.wikipedia.org/wiki?curid=349940" title="ഫെയർബാങ്ക്സ്">
ഫെയർബാങ്ക്സ്

ഫെയർബാങ്ക്സ് അമേരിക്കയിലെ അലാസ്ക സ്റ്റേറ്റിലുള്ള ഒരു പ്രധാന പട്ടണമാണ്. അലാസ്ക ഉൾനാടൻ മേഖലയിലെ ഏറ്റവു വലിയ പട്ടണവുമാണിത്. ഫെയർബാങ്ക്സ് ഒരു ഹോം റൂൾ പട്ടണവും ഫെയർബാങ്ക്സ നോർത്ത് സ്റ്റാർ ബറോയുടെ ബറോ സീറ്റുമാണ്. 2014 ലെ കണക്കുകൾ പ്രകാരം ഈ പട്ടണത്തലെ ജനസംഖ്യ 32,469 ആയിരുന്നു. പട്ടണം ഉൾപ്പെടെ, ഫെയർബാങ്ക്സ നോർത്ത് സ്റ്റാർ ബോറോയിലെ ആകെ ജനസംഖ്യ 99,357 ആണ്. ഇതനുസരിച്ച് ഫെയർബാങ്ക്സ്, ആങ്കറേജ് കഴിഞ്ഞാൽ ഏറ്റവും കൂടുതൽ ജനങ്ങൾ അധിവസിക്കുന്ന യു.എസിലെ രണ്ടാമത്തെ മെട്രോപോളിറ്റൻ മേഖലയാണ്. ആങ്കറേജ് നഗരത്തിന് 358 മൈൽ വടക്കായി സ്ഥിതിചെയ്യുന്നു. ഫെയർബാങ്ക് സിറ്റി "ദ ഗോൾഡൻ ഹാർട്ട് ഓഫ് അലാസ്ക" എന്ന പേരിൽ അറിയപ്പെടുന്നു. 1902 ൽ ഇവിടെ സ്വർണ്ണ ശേഖരം കണ്ടുപിടിച്ചു.

ഫെയർബാങ്ക്സ് നിലനിൽക്കുന്ന പ്രദേശത്ത് ഒരു ശാശ്വതമായ അലാസ്കൻ തദ്ദേശീയ താമസകേന്ദ്രമില്ലായിരുന്നെല്ലെങ്കിലും ആയിരക്കണക്കിന് വർഷങ്ങളായി അത്തബാസ്കൻ ജനത ഈ പ്രദേശം ഉപയോഗിച്ചുവന്നിരുന്നു. യൂണിവേഴ്സിറ്റി ഓഫ് അലാസ്ക ഫെയർബാങ്ക്സ് സ്ഥിതിചെയ്യുന്ന ഭൂഭാഗത്തു നടത്തിയ ഒരു പുരാവസ്തു ഉത്ഘനനത്തിൽ ഈ സൈറ്റിൽ ഏകദേശം 3,500 വർഷം പഴക്കമുള്ള ഒരു തദ്ദേശീയ ക്യാമ്പ് കണ്ടെത്തിയിരുന്നു. ഈ സൈറ്റിൽനിന്നു ശേഖരിച്ച തെളിവുകളുടെ അടിസ്ഥാനത്തിൽ പ്രദേശത്തെ തദ്ദേശീയ പ്രവർത്തനങ്ങൾ കാലാനുസൃതമായി വേട്ടയാടുന്നതിനും മത്സ്യബന്ധനത്തിനും മാത്രമായിട്ടായിരുന്നുവെന്ന് അനുമാനിക്കപ്പെട്ടു. ഇതുകൂടാതെ, ഫോർട്ട് വെയ്ൻ റൈറ്റിന് സമീപത്തുള്ള പുരാവസ്തുഗവേഷണ സൈറ്റുകൾ 10,000 വർഷം പഴക്കമുള്ളതാണ് വെളിവാക്കപ്പെട്ടു. യൂണിവേഴ്സിറ്റി ഓഫ് അലാസ്ക ഫെയർബാക്സ് സൈറ്റിൽ നിന്നും കുഴിച്ചെടുത്ത അമ്പിൻമുനകൾ ഏഷ്യയിൽനിന്നു കണ്ടെടുത്ത സമാന വസ്തുക്കളുമായി പൊരുത്തപ്പെട്ടതിൽനിന്നു വ്യക്തമാകുന്നത് വടക്കേ അമേരിക്കയിലേയ്ക്കുള്ള മനുഷ്യന്റെ വ്യാപനം ഒരു ലാന്റ് ബ്രിഡ്ജ് വഴിയാണെന്ന ആദ്യത്തെ തെളിവുകൾ നൽകിയിരുന്നു.


</doc>
<doc id="349944" url="https://ml.wikipedia.org/wiki?curid=349944" title="ഡോർഡെന്മ ബുദ്ധപ്രതിമ">
ഡോർഡെന്മ ബുദ്ധപ്രതിമ

ബുദ്ധ ശാക്യമുനിയുടെ ഭൂട്ടാനിലുള്ള ഒരു ഭീമാകായ വെങ്കല പ്രതിമയാണ് ഗ്രേറ്റ് ബുദ്ധ ഡോർഡെന്മ എന്നറിയപ്പെടുന്ന പ്രതിമ. ഭൂട്ടാനിലെ രാജാവായ ജിഗ്മെ സിൻഗ്യെ വാങ്ചുക് എന്ന രാജാവിന്റെ 60-ആം പിറന്നാളിനോടനുബന്ധിച്ച് 2015 സെപ്റ്റംബർ 25-നാണ് ഇതിന്റെ നിർമ്മാണം പൂർത്തിയായത്. പ്രതിമ സ്ഥാപിച്ചിരിക്കുന്ന പീഠത്തിനുള്ളിൽ വെങ്കലത്തിൽ നിർമിച്ച് സ്വർണ്ണത്തിൽ പൊതിഞ്ഞ ഒരു ലക്ഷം ചെറിയ ബുദ്ധപ്രതിമകൾ സ്ഥാപിക്കപ്പെടും. പതിമൂന്നാമത് ഡേസി ഡ്രൂക് ആയിരുന്ന ഷെറാബ് വാങ്ചുക്കിന്റെ കൊട്ടാരമായിരുന്ന കുൻസെൽ ഫോഡ്രാങിന്റെ അവശിഷ്ടങ്ങൾ സ്ഥിതി ചെയ്തിരുന്ന സ്ഥലത്താണ് പ്രതിമ സ്ഥാപിച്ചിരിക്കുന്നത്. ഭൂട്ടാന്റെ തലസ്ഥാനമായ തിംഫുവിലേയ്ക്ക് തെക്കുനിന്ന് പ്രവേശിക്കാനുള്ള പാതയെ നോക്കിയിരിക്കുന്ന വിധമാണ് പ്രതിമയുടെ സ്ഥാനം. 169 അടി (51.5 മീറ്റർ) ഉയരമുള്ള ഈ പ്രതിമ ലോകത്തിലെ ഏറ്റവും വലിയ ബുദ്ധപ്രതിമകളിൽ ഒന്നാണ്. 2010 ഒക്റ്റോബറിൽ പൂർത്തീകരിക്കാനാണ് ഉദ്ദേശിച്ചിരുന്നതെങ്കിലും നിർമ്മാണം വൈകുകയുണ്ടായി

47 ദശലക്ഷം അമേരിക്കൻ ഡോളർ ചിലവിൽ ചൈനയിലെ നാൻജിങ്ങിലെ ഏറോസൺ കോർപ്പറേഷൻ ആണ് പ്രതിമ നിർമിച്ചത്. പദ്ധതിയുടെ ആകെച്ചെലവ് 100 ദശലക്ഷം അമേരിക്കൻ ഡോളർ വരുമെന്ന് കണക്കാക്കപ്പെടുന്നു.

പ്രതിമയ്ക്ക് ചുറ്റും 943.4 ഏക്കർ വനം ഉൾക്കൊള്ളുന്ന കുൻസെൽ ഫോഡ്രാങ് നേച്ചർ പാർക്ക് സ്ഥിതിചെയ്യുന്നു.


http://www.kuenselonline.com/buddha-dordenma-consecrated/



</doc>
<doc id="349950" url="https://ml.wikipedia.org/wiki?curid=349950" title="പാറൊ തക്ത്സാങ്">
പാറൊ തക്ത്സാങ്

കടുവയുടെ കൂട് (ടൈഗേഴ്സ് നെസ്റ്റ്) എന്നറിയപ്പെടുന്ന തക്ത്സാങ് പാൽഫഗ് മൊണാസ്റ്ററിയുടെ സാധാരണയായി വിളിക്കപ്പെടുന്ന പേരാണ് പാറൊ തക്ത്സാങ് (ദ്സോങ്ഖ: སྤ་གྲོ་སྟག་ཚང་ "spa phro stag tshang" / "spa gro stag tshang"). ഹിമാലയൻ ബുദ്ധമതത്തിലെ ഒരു പ്രധാന പുണ്യസ്ഥലവും ക്ഷേത്രസമുച്ചയവുമാണിത്. ഭൂട്ടാനിലെ പാറൊ താഴ്വരയിലെ ഒരു മലഞ്ചരിവിലാണ് ഇത് സ്ഥിതിചെയ്യുന്നത്. എട്ടാം നൂറ്റാണ്ടിൽ ഗുരു പദ്മസംഭവ മൂന്ന് വർഷവും മൂന്ന് മാസവും മൂന്ന് ആഴ്ചയും മൂന്ന് ദിവസവും മൂന്ന് മണിക്കൂറും ധ്യാനിച്ചതായി കരുതപ്പെടുന്ന തക്സങ് സെൻഗെ സംഡപ് എന്ന ഗുഹ സ്ഥിതിചെയ്യുന്ന സ്ഥലത്ത് ക്ഷേത്രസമുച്ചയം ആദ്യമായി പണിഞ്ഞത് 1692-ലാണ്. ഭൂട്ടാനിൽ ബുദ്ധമതം സ്ഥാപിച്ചതായി കരുതപ്പെടുന്ന വ്യക്തിയാണ് പദ്മസംഭവ. ഇദ്ദേഹം ഭൂട്ടാനിലെ പ്രധാന ആരാധനാമൂർത്തിയാണ്. ഇദ്ദേഹം ധ്യാനിച്ചതായി കരുതപ്പെടുന്ന പതിമൂന്ന് കടുവമടകളിൽ ഏറ്റവും പ്രശസ്തമാണ് പാറൊ തക്ത്സാങ്.

പാറൊ നഗരത്തിന് വടക്കാണ് ഇത് സ്ഥിതി ചെയ്യുന്നത്. സമുദ്രനിരപ്പിന് 3120 മീറ്റർ മുകളിലാണ് ക്ഷേത്രസമുച്ചയം. മലയുടെ താഴ്വാരത്തിൽ നിന്ന് 900 മീറ്റർ മുകളിൽ പാറൊ നദിയുടെ വലതുവശത്തായാണ് ഇത്.]). മൊണാസ്റ്ററിയിലേയ്ക്ക് പല വഴികളുണ്ട്. പല ദിവസങ്ങളിലും കെട്ടിടസമുച്ചയം മേഘാവൃതമായിരിക്കും.



</doc>
<doc id="349959" url="https://ml.wikipedia.org/wiki?curid=349959" title="അലാസ്കയിലെ പട്ടണങ്ങൾ">
അലാസ്കയിലെ പട്ടണങ്ങൾ

അമേരിക്കൻ ഐക്യനാടുകളിലെ ഒരു സംസ്ഥാനമാണ് അലാസ്ക. 2014 ഒക്ടോബറിലെ കണക്കനുസരിച്ച് 148 പട്ടണങ്ങളാണ് അലാസ്കയിലുള്ളത്. 1959 ജനുവരി 3-നാണ് സംസ്ഥാനം നിലവിൽ വന്നത്. 1867 വരെ അലാസ്ക റഷ്യയുടെ ഭാഗമായിരുന്നു. ആ വർഷം, 72 ലക്ഷം ഡോളർ വിലയ്ക്ക്‌ അമേരിക്ക റഷ്യയിൽനിന്നും അലാസ്ക്ക വാങ്ങുകയാണുണ്ടായത്. 1959-ൽ സംസ്ഥാനപദവി ലഭിക്കുംവരെ ഇത് ഒരു കേന്ദ്രഭരണപ്രദേശമായിരുന്നു. 2010-ലെ അമേരിക്കൻ ഐക്യനാടുകളിലെ സെൻസസ് അനുസരിച്ച് 570,640.95 സ്ക്വയർ മൈൽ (1,477,953.3 km2) വിസ്തീർണ്ണമുള്ള അലാസ്കയിലെ ജനസംഖ്യ വെറും 710,231 മാത്രമാണ്. ഏറ്റവും കുറഞ്ഞ ജനസംഖ്യയുള്ള അമേരിക്കയിലെ നാലാമത്തെ സംസ്ഥാനം കൂടിയാണ് അലാസ്ക. 2014 ഒക്ടോബറിലെ കണക്കനുസിരിച്ച് സംയോജിപ്പിക്കപ്പെട്ട 148 നഗരങ്ങൾ, സ്വയം ഭരണാധികാരമുള്ള 4 മുനിസിപ്പാലിറ്റികൾ (ഈ വലിയ 4 മുനിസിപ്പാലിറ്റികളെ ബറോകൾ എന്നു വിളിക്കപ്പെടുന്നു), 19 ഒന്നാംതരം പട്ടണങ്ങൾ, 115 രണ്ടാം തരം പട്ടണങ്ങൾ എന്നിവ അലാസ്കയിലുണ്ട്. 2010-ലെ കണക്കുകളനുസരിച്ച് മൊത്തം ഭൂവിഭാഗത്തിന്റെ 2.1 ശതമാനം മാത്രമാണ് ഏകീകരിക്കപ്പെട്ട ഈ നഗരങ്ങൾ ഉൾക്കൊള്ളുന്നത്, പക്ഷേ ജനസംഖ്യയുടെ 69.92 ശതമാനം ഈ 2.1 ശതമാനം ഭാഗത്തു ജീവിക്കുന്നു. ഏകീകരിക്കപ്പെട്ട നാലു മുനിസിപ്പാലിറ്റികളിൽ ഓരോന്നും 1,700 സ്ക്വയർ മൈല് (4,400 km2) വലിപ്പമുള്ളവയാണ്. മററു രണ്ടു ഇടത്തരം നഗരങ്ങൾക്ക് 100 സ്ക്വയർ മൈൽ (260 km2) വിസ്തീർണ്ണമുണ്ട്. ഇവയിൽ ഉനലാസ്ക (Unalaska) എന്ന നഗരം ഡച്ച് തുറമുഖം കൂടി ഉൾപ്പെട്ടതാണ്. വാൽഡെസ് (Valdez) നഗരം ട്രാൻസ്-അലാസ്കൻ പൈപ്പ് ലൈൻ സിസ്റ്റത്തിന്റെ അതിരുവരെ വ്യാപിച്ചു കിടക്കുന്നു. വലിയ 4 കോർപ്പറേഷനുകൾക്കും സ്വയം ഭരണാധികാരമുണ്ട്.



</doc>
<doc id="349961" url="https://ml.wikipedia.org/wiki?curid=349961" title="അമുദൻ">
അമുദൻ

അമുദൻ .ആർ.പി (Amudhan R. P.) ( (പുഷ്പം രാമലിങ്കം അമുദൻ),ഡോക്കുമെന്ററി സംവിധായകനും മാധ്യമ ആക്റ്റിവിസ്റ്റും ആയ ഇദ്ദേഹം  1971 ൽ <nowiki> മധുരയിൽ </nowiki> ജനിച്ചു പ്രാദേശിക യുവജനങ്ങളുടെ കൂട്ടായ്മയിൽ  മറുപക്കം എന്ന മാധ്യമ ആക്റ്റിവിസ്റ്റ് സംഘം രൂപീകരിച്ചു. തുടർന്ന് ഡോക്കുമെന്ററികൾ നിർമ്മിച്ച് ,മധുരയിലും സമീപ പ്രദേശങ്ങളിലും ഫിലീം  ഫെസ്റ്റിവലുകൾ സംഘടിപ്പിച്ച് അത്തരം സിനിമകൾ  പ്രദർശിപ്പിച്ചു, ചർച്ചകളും വർക്ക്ഷോപ്പുകളും  നടത്തി.1997 മുതൽ ഡോക്കുമെന്ററി സിനിമകൾ സംവിധാനം ചെയ്തു തുടങ്ങി . ജാതീയതയേയും ന്യൂക്ലിയാർ റേഡിയേഷനേയും കുറിച്ചുള്ള മൂന്നു സിനിമകൾ ഉൾപ്പെട്ട രണ്ട് ട്രയോളജികളാണ് ഇവയിൽ പ്രധാനപ്പെട്ടവ2005 ലെ വൺ ബില്ലിഅൺ ഐസ് ഫിലീം ഫെസ്റ്റിവലിൽ 'ഷിറ്റ്' എന്ന സിനിമ ഏറ്റവും മികച്ച സിനിമയായി തിരഞ്ഞെടുക്കപ്പെട്ടു. '2006 ലെ MIIF ലെ ദേശീയ ജൂറി പുരസ്കാരവും ഈ സിനിമ നേടി 

മധുര ഇന്റെർനാഷണൽ ഡോക്കുമെന്ററി ഫിലീംഫെസ്റ്റിവൽ 1998 ൽ സംഘടിപ്പിച്ചതും  ഇപ്പോഴും തുടരുന്നതും അമുദന്റെ നേതൃത്വത്തിലാണ് . .


അമുദന് ലഭിച്ച അവാർഡുകൾ:




</doc>
<doc id="349966" url="https://ml.wikipedia.org/wiki?curid=349966" title="വരിസെല്ല സോസ്റ്റർ">
വരിസെല്ല സോസ്റ്റർ

വരിസെല്ല സോസ്റ്റർ  അല്ലെങ്കിൽ വരിസെല്ലാ സോസ്റ്റർ വൈറസ് മനുഷ്യനെയും, മറ്റ് നട്ടെല്ലുള്ള ജീവികളേയും ബാധിക്കുന്ന എട്ട് ഹെർപസ് വൈറസ്സുകളിൽ ഒന്നാണ്. വരിസെല്ല മനുഷ്യരെ മാത്രമേ ബാധിക്കുകയുള്ളൂ, കൂടാതെ കുട്ടികളിലും യുവാക്കളിലും മുതിർന്നവരിലും ചിക്കൻപൊക്സ് ഉണ്ടാകുവാൻ കാരണമാവുകയും ചെയ്യുന്നു. വരിസെല്ല ശ്വാസകോശത്തിലേക്ക് എത്തുകയും, അവിടെ നിന്ന് വ്യാപിക്കുകയും ചെയ്യുന്നു. പ്രൈമറി ഇൻഫെക്ഷന് ശേഷം ക്രാനിയൽ നെർവ് ഗാങ്ക്ലിയ, ഡോർസൽ റൂട്ട് ഗാങ്ക്ലിയ, ഓട്ടോനോമിക് ഗാങ്ക്ലിയ തുടങ്ങീ നാഡികളിലേക്ക് എത്തുന്നു. 

പ്രൈമറി വരിസെല്ല സോസ്റ്റർ വൈറസ് ചിക്കൻപോക്സായി രൂപാന്തരപ്പെടുന്നു. ഇത് എൻസെഫാലിറ്റിസ്, ന്യൂമോണിയ, ബ്രോങ്കൈറ്റിസ് എന്നിവയ്ക്കും കാരണമാകുന്നു. രോഗമുക്തിയ്ക്ക് ശേഷവും വരിസെല്ല നാഡികളിൽ തന്നെ നിലനിൽക്കുന്നു. 20 ശതമാനത്തോളം പ്രശ്നങ്ങളിൽ, വരിസെല്ല പിന്നീടും ജീവിതത്തിലേക്ക് തിരിച്ചുവരാറുണ്ട്. അത് ഷിങ്ക്ലെസ്, ഹെർപ്പസ് പോലുള്ള രോഗങ്ങളുണ്ടാക്കുന്നു. വരിസെല്ലയ്ക്ക് സെൻഡ്രൽ നെർവസ്  സിസ്റ്റത്തേയും ബാധിക്കാനുള്ള കഴിവുണ്ട്.

കൂടാതെ ഇത് മറ്റ് പ്രധാന രോഗങ്ങളായ പോസ്റ്റർപെറ്റിക് ന്യൂറോൽജിയ, മൊല്ലാരെറ്റ്സ് മെനിഞ്ജിറ്റ്സ്, സോസ്റ്റർ മൾട്ടിപ്ലക്ക്സ്, സ്റ്റ്രോക്ക് എന്നിവയ്കകും കാരണമാകുന്നു. വരിസെല്ല ജെനറ്റിക് ഗാംഗ്ലിയോണുകളേയും ബാധിക്കാറുണ്ട്. മുഖത്തിന്റെ ഭാഗത്തേക്കടുക്കുന്തോറും വേദന കൂടുന്നു. ചെവിയുടെയും, കണ്ണിന്റേയും സമീപത്തേക്കെത്തുന്നത് കാഴ്ചശക്തിയും, കേൾവിശക്തിയും കുറയാൻ കാരണമാകാറുണ്ട്.


</doc>
<doc id="349969" url="https://ml.wikipedia.org/wiki?curid=349969" title="ഇറാൻ സിനിമ">
ഇറാൻ സിനിമ

ഇറാനിൽ വാണിജ്യാടിസ്ഥാനത്തിലും അല്ലാതെയും നിർമ്മിക്കുന്ന സിനിമകളെയാണ് ഇറാനിലെ സിനിമ (Cinema of Iran) (പേർഷ്യനിൽ; : "سینمای ایران") എന്നതുകൊണ്ട് വിവക്ഷിക്കുന്നത് . ഇറാനിയൻ ആർട്ട് സിനിമകൾ ലോകമെങ്ങും വലിയ സ്വീകാര്യത നേടിക്കഴിഞ്ഞു. 

1990 കളോടെ ചൈനക്കൊപ്പം ഇറാനും ഏറ്റവും കൂടുതൽ സിനിമകൾ കയറ്റുമതി ചെയ്യുന്ന രാജ്യങ്ങളുടെ കൂട്ടത്തിൽ ഉൾപ്പെട്ടു. കലാപരമായ വ്യത്യസ്തതകൊണ്ടും ഇറാനിയൻ നവസിനിമയുടെയും അതുപോലുള്ള പ്രസ്ഥാനങ്ങളുടെ ഇടപെടൽ കൊണ്ടും ഇറാനിയൻ സിനിമയെ ചില നിരൂപകർ ലോകത്തിലെതന്നെ ഏറ്റവും പ്രധാന ദേശീയസിനിമകളുടെ കൂട്ടത്തിൽ ഉൾപ്പെടുത്തിയിട്ടുണ്ട്. നിരവധി അന്തർദേശീയ ചലചിത്രമേളകളിൽ കഴിഞ്ഞ ഇരുപത് വർഷം കൊണ്ട് ഇറാനിയൻ സിനിമകൾ വലിയ ബഹുമതികൾ കരസ്ഥതമാക്കിയിട്ടുമുണ്ട് . ലോകപ്രശസ്ത ആസ്ത്രേലിയൻ സിനിമ സംവിധായകനായ  മൈക്കിൾ ഹനേക്, ജെർമൻ സിനിമ സംവിധായകനായ വെർണർ ഹെർസോഗ് എന്നിവർ ഇറാനിയൻ സിനിമയെ ലോകോത്തരസിനിമകളായി വാഴ്‌ത്തിയിട്ടുണ്ട്

പെർപോളിസിലെ ബാസ് റിലീഫുകളോളം(c. 500 B. C.) പഴക്കമുള്ളതാണ് ഇറാനിയൻ ദൃശ്യകലയുടെ ചരിത്രം. ഒരു ലോഹഫലകത്തിന്റെയോ ശിലാഫലകത്തിന്റെയോ മുകളിൽ കൊത്തുപണികൾ ചെയ്യുന്ന രീതിയാണ് ബാസ് റിലീഫുകളിൽ കാണുക. ആക്കിമെനിഡ്സ്  ഭരണകാലത്തെ അനുഷ്ഠാനകർമ്മങ്ങളുടെ കേന്ദ്രമായിരുന്നു പെർപോളിസ് ദൃശ്യവ്യാകരണത്തിന്റെയും നിയമങ്ങളുടെയും ശരിയായ ഉപയോഗം പെർപോളിസിലെ കലാരൂപങ്ങളിൽ കാണാം.





</doc>
<doc id="349970" url="https://ml.wikipedia.org/wiki?curid=349970" title="അംബ്ലർ (അലാസ്ക)">
അംബ്ലർ (അലാസ്ക)

അംബ്ലർ അമേരിക്കൻ ഐക്യനാടുകളിലെ അലാസ്ക സംസ്ഥാനത്തുള്ള ഒരു പട്ടണമാണ്. 2010 ലെ സെൻസസ് അനുസരിച്ച് വെറും 258 മാത്രമായിരുന്നു ഈ പട്ടണത്തിലെ ജനസംഖ്യ. അലാസ്കയിലെ വലിയ ഇന്യൂപ്യാക് ഭാഷ സംസാരിക്കുന്ന പ്രദേശത്താണ് ഈ പട്ടണം സ്ഥിതി ചെയ്യുന്നത്. ഷുഗ്നാക്ക് പ്രാദേശിക ഭാഷയുമായി ബന്ധമുള്ള ഇതിന്റെ വകഭേദം അംബ്ലർ എന്നറിയപ്പെടുന്നു.

കോബുക് നദിയുടെ വടക്കൻ കരയിൽ, അംബ്ലർ, കോബുക് നദികളുടെ സംഗമസ്ഥാനത്തിനു സമീപത്തായി, അക്ഷാംശ രേഖാംങ്ങളിലാണ് ഈ പട്ടണം സ്ഥിതി ചെയ്യുന്നത്. ആർട്ടിക്ക് ആർട്ടിക് വൃത്തത്തിൻ 45 മൈൽ അകലെയാണ് ഇതിന്റെ സ്ഥാനം.


</doc>
<doc id="349973" url="https://ml.wikipedia.org/wiki?curid=349973" title="ക്രൈം നമ്പർ: 89">
ക്രൈം നമ്പർ: 89

സുദേവൻ സംവിധാനം ചെയ്ത ഒരു മലയാള ചലച്ചിത്രമാണ് ക്രൈം നമ്പർ: 89 അല്ലെങ്കിൽ CR No: 89 (u/s 323,324,379 IPC, സെക്ഷൻ 4, r/w 25(1)(b) ആംസ് ആക്റ്റ് 1959), അല്ലെങ്കിൽ "CR No: 89". ഈ സിനിമയിൽ മനുഷ്യർ അഭിമുഖീകരിക്കുന്ന  ധാർമ്മിക പ്രതിസന്ധികൾ ചർച്ച ചെയ്യുന്നു. 18-ാമത് കേരളാ അന്താരാഷ്ട്ര ചലചിത്രോത്സവത്തിൽ നാറ്റ്പാക് അവാർഡ്, മികച്ച ചിത്രത്തിനുള്ള കേരള സംസ്ഥാന ചലചിത്ര അവാർഡ് എന്നിവ ഈ സിനിമ നേടി . നവ സംവിധായകർക്കുള്ള ജി അരവിന്ദൻ പുരസ്കാരം സുദേവൻ ഈ സിനിമയിലൂടെ നേടി. ഈ സിനിമയിൽ അഭിനയിച്ച അശോക് കുമാർ മികച്ച രണ്ടാമത്തെ നടനുള്ള സംസ്ഥാന ചലചിത്ര അവാർഡ് നേടി. മുൻ സിനിമകളിലൂടെ ഉണ്ടായ ആരാധകരും സുഹൃത്തുക്കളും ഒക്കെ ചേർന്ന് നൽകിയ പണം ഉപയോഗിച്ച് പേസ് ട്രസ്റ്റ് എന്ന സംഘം ആണ് ഈ സിനിമ നിർമ്മിച്ചിരിക്കുന്നത് 

ഈ സിനിമ  2015 ൽ പ്രദർശനത്തിനെത്തി

രാത്രി ജീപ്പിൽ പോകുന്ന രണ്ടുപേരിലൂടെയാന് സിനിമ വികസിക്കുന്നത്. ചില നിഗൂഡതകൾ അവരുടെ സംസാരത്തിൽ നിന്നും മനസ്സിലാക്കാം . ഹൈവേയിൽ നിന്ന് മാറി ഊടുവഴികളിലൂടെ സഞ്ചരിക്കുന്നതിനിടയിൽ വണ്ടി തകരാറാവുന്നു. പുലർച്ച വരെ അവർ വണ്ടിയിൽ കഴിയുന്നു. വിജനമായ സ്ഥലമാണെന്ന് മനസ്സിലാക്കി. വണ്ടി നന്നാക്കാനായി ഒരു വർക്ക്ഷാപ്പുകാരനെ കണ്ടെത്തുന്നു. അയാൾ ജോലിക്കിടയിൽ വണ്ടിയിൽ ആയുധങ്ങളാണുള്ളത് എന്ന് മനസ്സിലാക്കുകയും വളരെ ഉറച്ച ഒരു തീരുമാനത്തിലേക്ക് പോകുകയും ചെയ്യുന്നു.




</doc>
<doc id="349976" url="https://ml.wikipedia.org/wiki?curid=349976" title="ഫൈവ് ഹൺഡ്രഡ് മീറ്റർ അപ്പർച്ചർ സ്ഫെറിക്കൽ ടെലിസ്കോപ്പ്">
ഫൈവ് ഹൺഡ്രഡ് മീറ്റർ അപ്പർച്ചർ സ്ഫെറിക്കൽ ടെലിസ്കോപ്പ്

ഫൈവ് ഹൺഡ്രഡ് മീറ്റർ അപ്പർച്ചർ സ്ഫെറിക്കൽ ടെലിസ്കോപ്പ് അഥവാ ഫാസ്റ്റ് (Five-hundred-meter Aperture Spherical Telescope - FAST) തെക്കു-പടിഞ്ഞാറാൻ ചൈനയിലെ ഗുഷു പ്രവിശ്യയിലെ പിങ്‌താങ്ങ് മലനിരയിൽ സ്ഥിതി ചെയ്യുന്നു. 500മീറ്റർ വ്യാസമുള്ള ഈ റേഡിയോ ദൂരദർശിനിയായിരിക്കും ഇനി ലോകത്തിലെ ഒറ്റ ഡിഷിൽ തീർത്ത ഏറ്റവും വലിയ റേഡിയോ ദൂരദർശിനി. റാറ്റാൻ-600 എന്ന എന്ന റഷ്യൻ റേഡിയോ ദൂരദർശിനിക്കു ശേഷം രണ്ടാം സ്ഥാനത്തും ഫാസ്റ്റ് ഉണ്ടാവും.

ഫാസ്റ്റിന്റെ നിർമ്മാണം 2011ൽ ആരംഭിച്ച് 2016ജൂൺ മാസത്തിൽ പൂർത്തീകരിച്ചു. 2016 സെപ്റ്റംബർ 25 മുതൽ ഇത് പരീക്ഷണാർത്ഥം പ്രവർത്തിപ്പിച്ചു തുടങ്ങി.


</doc>
<doc id="349979" url="https://ml.wikipedia.org/wiki?curid=349979" title="ഉറി ഭീകരാക്രമണം (2016)">
ഉറി ഭീകരാക്രമണം (2016)

ജമ്മു കാശ്മീരിലെ ഉറിയിൽ 2016 സപ്തംബർ 18ന് നാല് അതിക്രമകാരികൾ ഇന്ത്യൻ സൈന്യത്തെ ആക്രമിച്ച സംഭവമാണിത്.ഒരു സംഘവും ഇതുവരെ ഇതിന്റെ ഉത്തരവാദിത്തം ഏറ്റെടുത്തിട്ടില്ല. 

ഈ ആക്രണം നടക്കുന്ന സമയം കാശ്മീർ താഴ് വാരം സംഘർഷ കലുഷിതമായിരുന്നു.ഈ ആക്രണത്തിന് മുമ്പ് നടന്ന അക്രമ സംഭവങ്ങളിൽ 85 സിവിലിയൻമാരാണ് കൊല്ലപ്പെട്ടത്. കൂടാതെ ആയിരത്തോളം പേർക്ക് പരുക്കേൽക്കുകയും ചെയ്തു.

2015ന്റെ തുടക്കം മുതലെ ഇന്ത്യൻ സുരക്ഷ സൈന്യവുമായി ഫിദായീൻ ആക്രണം നടന്നിരുന്നു. 2015 ജൂലൈയിലെ ഗുരുദാസ്പൂർ ആക്രമണം നടന്നു.


</doc>
<doc id="349980" url="https://ml.wikipedia.org/wiki?curid=349980" title="ജുന്യൂ, അലാസ്ക">
ജുന്യൂ, അലാസ്ക

ജുന്യൂ (Juneau), അലാസ്ക

ജുന്യൂ നഗരവും ബറോയും (സ്വയം ഭരണാധികാരമുള്ള നഗരം) ചേർന്ന ജുന്യൂ മുനിസിപ്പാലിറ്റി അലാസ്കയുടെ തലസ്ഥാനം നഗരം ആകുന്നു. വിസ്തീർണ്ണമനുസരിച്ച് ഇത് അമേരിക്കൻ ഐക്യനാടുകളിലെ രണ്ടാമത്തെ വലിയ നഗരമാണ്. 1906 മുതൽ ജുന്യു അലാസ്കയുടെ തലസ്ഥാനമായി നിലകൊള്ളുന്നു. 1970 ജൂലൈ 1 ന് ജുന്യു നഗരവും ഡൌഗ്ലാസ് നഗരവും ചുറ്റുപാടുമുള്ള ഗ്രെയ്റ്റർ ജുന്യു ബറോയുടെ ഭാഗങ്ങളും സംയോജിപ്പിച്ച് ഇപ്പോഴത്തെ ജുന്യു മുനിസിപ്പാലിറ്റി രൂപീകൃതമായി. നഗരവും ബറോയും ഉൾപ്പെടെയുള്ള ജനസംഖ്യ യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ 2014 ലെ ജനസംഖ്യാ കണക്കെടുപ്പനുസരിച്ച് 31,275 ആയി തിട്ടപ്പടുത്തിയിരിക്കുന്നു. ഇതനുസരിച്ച് ആങ്കറേജ് കഴിഞ്ഞാൽ അലാസ്കാ സ്റ്റേറ്റിലെ ജനസാന്ദ്രത കൂടിയ രണ്ടാമത്തെ നഗരം ജുന്യൂ ആണ്. സ്വർണ്ണ പര്യവേക്ഷകനായ Joe Juneau യുടെ സ്മരണയ്കായിട്ടാണ് നഗരത്തിന് ഈ പേരു നല്കിയത്. അതിനു മുമ്പ് നഗരം റോക്ക്വെൽ, പിന്നീട് ഹാരിസ്ബർഗ്ഗ് (Joe Juneau യുടെ സഹ പര്യവേക്ഷകനായ റച്ചാർഡ് ഹാരിസ്) എന്നൊക്കെയും നഗരം അറിയപ്പെട്ടു. നഗരത്തിനു തെക്കുഭാഗത്തുകൂടി ടാക്കു  (Taku) നദി ഒഴുകുന്നു. പർവ്വതമുകളിൽ നിന്നും ഇടയ്ക്കിടെ താഴേയ്ക്കു വീശുന്ന തണുത്ത ടാക്ക് ("t'aakh" wind) കാറ്റിൽ നിന്നാണ് നദിയ്ക്ക് ടാക്കു എന്ന പേരു വന്നത്. സംസ്ഥാനത്തിന്റെ മറ്റു ഭാഗങ്ങളിലേയ്ക്ക് പോകുന്നതിന് ജുന്യൂ നഗരത്തിന് റോഡുകളില്ല. യു.എസ്. സംസ്ഥാനങ്ങളുടെ തലസ്ഥാനങ്ങളിൽ ജൂന്യൂ മാത്രമാണ് ബോട്ടുകളിലോ വിമാനങ്ങളിലോ മാത്രം എത്തിച്ചേരാൻ പറ്റുന്നതായിട്ടുള്ളത്. 3,108 ചതുരശ്ര മൈൽ വിസ്താരമുള്ള ഈ നഗരം വിസ്തീർണ്ണമനുസരിച്ച് അമേരിക്കൻ ഐക്യനാടുകളിലെ വലിയനഗരങ്ങളിലൊന്നാണ്. 

യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകളനുസരിച്ച് ഈ നഗരത്തിൻറ വിസ്തീർണ്ണം ആണ്. വിസ്തീർണ്ണമനുസരിച്ച് ഐക്യനാടുകളിലെ ഏറ്റവും വലിയ മൂന്നാമത്തെ മുനിസിപ്പാലിറ്റിയാണ് ജുന്യൂ.

ജുന്യൂ നഗരം സ്ഥിതി ചെയ്യുന്നഅക്ഷാംശ രേഖാംശങ്ങള് . ആണ്. 


</doc>
<doc id="349986" url="https://ml.wikipedia.org/wiki?curid=349986" title="തോമസ് വർഗീസ്">
തോമസ് വർഗീസ്

ഇന്ത്യയിലെ പ്രമുഖനായ ഒരു ഫുട്‌ബോൾ കളിക്കാരനായിരുന്നു തെൻമാടം വർഗീസ് (തെൻമാടം മാത്യു വർഗീസ്) - (English:Thenmadom Mathew Varghese )എന്ന തിരുവല്ല പപ്പൻ. പ്രതിരോധ നിരയിലാണ് ഇദ്ദേഹം കളിച്ചിരുന്നത്. 1948ലെ ലണ്ടൻ ഒളിമ്പികസിൽ പങ്കെടുത്ത ഇന്ത്യൻ ഫുട്‌ബോൾ ടീമിൽ അംഗമായിരുന്നു. 1940കളിലും 1950കളിലും ഇന്ത്യൻ ടീമിലെ പ്രതിരോധ നിരയിലെ പ്രധാന കളിക്കാരനായിരുന്നു ഇദ്ദേഹം. 1948 മുതൽ 1962 വരെ ഇന്ത്യൻ ദേശീയ ടീമിന്റെ ഭാഗമായിരുന്നു.

ഫുട്‌ബോളിൽ ആദ്യത്തെ മലയാളി ഒളിമ്പ്യനാണ് ഇദ്ദേഹം. 
ടാറ്റ ഫുട്‌ബോൾ ടീമിന്റെ താര കളിക്കാരനായിരുന്നു. 1952 വരെ ഈ ടീമിന്റെ ക്യാപ്റ്റനായിരുന്നു.
1951ലും 1962ലും ഏഷ്യൻ ഗെയിംസിൽ സ്വർണ്ണ മെഡൽ നേടിയ ഇന്ത്യൻ ടീമിൽ അംഗമായിരുന്നു. 
തിരുവല്ല പോലീസ്, ബ്രിട്ടീഷ് ഇന്ത്യയിലെ ട്രാവൻകൂർ സ്റ്റേറ്റ് എന്നിവക്ക് വേണ്ടി കളിച്ചു. പിന്നീട് ബോംബൈയിലേക്ക് കുടിയേറി, ടാറ്റയ്ക്ക് വേണ്ടി കളിച്ചു.


</doc>
<doc id="350004" url="https://ml.wikipedia.org/wiki?curid=350004" title="കെച്ചികാൻ, അലാസ്ക">
കെച്ചികാൻ, അലാസ്ക

കെച്ചികാൻ (Ketchikan) അമേരിക്കൻ ഐക്യനാടുകളിലെ അലാസ്ക സംസ്ഥാനത്ത് കെച്ചികാൻ ഗേറ്റ് വേ ബറോയിലുളള ഒരു നഗരമാണ്. 2010 ലെ യു.എസ്. സെൻസസ് അനുസിരിച്ച് ഈ നഗരത്തിലെ ജനസംഖ്യ 8,050 ആയിരുന്നു. ജനസംഖ്യയനുസരിച്ച് അലാസ്ക സംസ്ഥാനത്തെ ജനനിബിഢമായ അഞ്ചാമത്തെ നഗരമാണ് കെച്ചികാൻ.

കെച്ചികാൻ നഗരം Revillagigedo ദ്വീപിലാണ് സ്ഥിതിചെയ്യുന്നത്. വാർഷിംഗ്ടണിലെ സീറ്റിലിന് 700 മൈൽ (1,100 km) വടക്കായും അലാസ്കയിലെ ജുന്യൂ നഗരത്തിന് 235 മൈൽ (378 km) തെക്കുമായിട്ടാണു സ്ഥാനം. നഗരത്തിന് ചുറ്റുമായി Tongass National Forest വ്യാപിച്ചു കിടക്കുന്നു. യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കെടുപ്പനുസരിച്ച്, നഗരത്തിന് 5.9 സ്ക്വയർ മൈൽ ((15.3 km2) വിസ്തീർണ്ണമുണ്ട്. ഏകദേശം അരമൈൽ (800 മീറ്റർ) വിസ്തീർണ്ണമുള്ള Tongass Narrows എന്നു വിളിക്കപ്പെടുന്ന ഒരു തോട് കെച്ചിക്കാൻ നഗരത്തെ Gravina ദ്വീപിൽ നിന്നു വേർതിരിക്കുന്നു. Gravina ദ്വീപിലാണ് കെച്ചികാൻ അന്താരാഷ്ട്രവിമാനത്താവളം സ്ഥിതി ചെയ്യുന്നത്. നഗരമദ്ധ്യത്തില്നിന്ന് കിഴക്കുദിക്കിലായി 915 മീറ്റർ ഉയരമുള്ള ഡീയർ പർവ്വതം ഉയർന്നു നിൽക്കുന്നു.


</doc>
<doc id="350011" url="https://ml.wikipedia.org/wiki?curid=350011" title="നഹീദ് ഹത്താർ">
നഹീദ് ഹത്താർ

ജോർദാനിലെ പ്രമുഖ എഴുത്തുകാരനും രാഷ്ട്രീയ പ്രവർത്തകനുമായിരുന്നു നാഹദ് ഹത്താർ (Nahed Hattar "Nāhaḍ Ḥattar" ; 1960 – 25 സെപ്റ്റംബർ 2016). മതനിന്ദാ കുറ്റത്തിന് അറസ്റ്റ് ചെയ്യപ്പെട്ട് വിചാരണക്കെത്തിയ ഹത്താറിനെ മത തീവ്രവാദിയായ അക്രമി കോടതി വളപ്പിൽ വെടിവെച്ച് കൊലപ്പെടുത്തി.

പുരോഗമന - ഇടതുപക്ഷ സഹയാത്രികനായിരുന്ന ഹത്താർ, നാഷണൽ പ്രോഗ്രസീവ് കറന്റ്, ജോർദാനിയൻ സോഷ്യൽ ലെഫ്റ്റ് എന്നീ സംഘടനകളുമായി ബന്ധപ്പെട്ട് പ്രവർത്തിച്ചിരുന്നു. ജോർദാനിലെ പുത്തൻ സാമ്പത്തിക നയങ്ങളുടെ അതി ശക്തനായ വക്താവുമായിരുന്നു അദ്ദേഹം. അൽ നുസ്ര, അൽഖ്വയിദ തുടങ്ങിയ സംഘടനകൾക്കെതിരെ അറബ് ക്രിസ്തീയ സമൂഹം നടത്തുന്ന സായുധ പ്രതിരോധത്തെ അദ്ദേഹം പിന്തുണച്ചു.  സിറിയൻ പ്രസിഡന്റ് ബാഷർ അൽ-അസദിനെ പിന്തുണച്ചിരുന്ന ഹത്താർ അറിയപ്പെടുന്ന ഇടതുപക്ഷസഹയാത്രികനുമായിരുന്നു. 

ഇസ്‌ലാം വിരുദ്ധമെന്ന ആരോപിക്കപ്പെടുന്ന  കാർട്ടൂൺ ഫേസ്ബുക്കിൽ ഷെയർ ചെയ്തതിന്റെ പേരിലാണ് ഇസ്‌ലാം നിന്ദ ആരോപിച്ച് 2016 ആഗസ്റ്റ് 16ന്ക്രിസ്ത്യാനിയായ ഹത്താറിനെ അറസ്റ്റ് ചെയ്തിരുന്നത്. സ്ത്രീയോടൊപ്പം സ്വർഗത്തിലെ മെത്തയിൽ കിടന്ന് പുകവലിക്കുന്ന മനുഷ്യൻ ദൈവത്തോട് വൈനും അണ്ടിപ്പരിപ്പും കൊണ്ടുവരാൻ ആവശ്യപ്പെടുന്ന തരത്തിൽ ചിത്രീകരിച്ച കാർട്ടൂണാണ് ഹത്തർ ഫെയ്‌സ്ബുക്കിൽ ഷെയർ ചെയ്തിരുന്നത്. 

ഭീകരവാദികളുടെ ദൈവത്തെക്കുറിച്ചുള്ള സങ്കൽപത്തെ പ്രതീകാത്മകമായി അവതരിപ്പിക്കുന്നതാണ് കാർട്ടൂണെന്നും ഒരുതരത്തിലും ദൈവത്തിന്റെ ദിവ്യത്വം ധിക്കരിക്കുന്നതല്ലെന്നും വിശദീകരിച്ച എഴുത്തുകാരൻ ഫേസ്‌ബുക്ക് പോസ്റ്റ് നീക്കംചെയ്തിരുന്നെങ്കിലും ഹത്താറുടെ പ്രവൃത്തി കുറ്റകരവും മതത്തെ അവഹേളിക്കുന്നതുമാണെന്ന് വാദിച്ചു ജോർദാനിലെ ഇസ്ലാംമത വിശ്വാസികൾ രംഗത്തെത്തി.

സെപ്റ്റംബർ 2016ന്, കോടതി വരാന്തയിൽ, മതനിന്ദ സംബന്ധിച്ച കേസിന് ഹാജരാകവെ വെടിവെച്ചുകൊന്നു. മതനിന്ദ സംബന്ധിച്ച കേസിന് ഹാജരാകവെയാണ് ഹത്താറിനു വെടിയേറ്റത്.

അമ്മാൻ സ്വദേശിയായ അക്രമി കോടതിയിൽ പോലീസിനു കീഴടങ്ങി.  


</doc>
<doc id="350050" url="https://ml.wikipedia.org/wiki?curid=350050" title="തുളുനാടൻ ഓണം">
തുളുനാടൻ ഓണം

കേരളത്തിലെ കാസർഗോഡ് ജില്ലയിലെ വടക്കൻഭാഗവും കർണാടകത്തിലെ ദക്ഷിണ കന്നട, ഉഡുപ്പി ജില്ലകളും ഉൾപ്പെടുന്ന തുളുനാട്ടിൽ ആഘോഷിക്കുന്ന ഓണ സമാനമായ ഒരു ഉത്സവമാണു് തുളുനാടൻ ഓണം. വർഷന്തോറും തുലാംമാസത്തിലെ കറുത്തവാവ് മുതൽ മുന്നു ദിവസങ്ങളിലാണ് ഇത് ആഘോഷിക്കുന്നതു്.  കണ്ണൂർ, എറണാകുളം ജില്ലകളിലെ തുളു ഭാഷ സംസാരിക്കുന്നയിടങ്ങളിലും ഇത് ആഘോഷിക്കാറുണ്ടു്

തുളുനാട് ഭരിച്ചിരുന്ന ബലീന്ദ്രൻ സമത്വ സുന്ദരമായ സാമൂഹ്യ വ്യവസ്ഥ നടപ്പിലാക്കുന്നതിൽ ആശങ്കാകുലരായ ദേവഗണങ്ങൾ വിഷ്ണുവിനോട് സഹായം ആവശ്യപ്പെടുന്നു. വിഷ്ണു ഒരു ചെറിയ ബ്രാഹ്മണന്റെ വേഷത്തിൽ ബലീന്ദ്രനോട് മൂന്നടി മണ്ണ് ദാനമായി ആവശ്യപ്പെടുന്നു. ദാനശീലനായ ബലീന്ദ്രൻ അതനുവദിക്കുന്നു. രണ്ടടി കൊണ്ട് ലോകവും പാതാളവും അളന്നു തീർത്ത വിഷ്ണു വാഗ്ദാനപ്രകാരം മുന്നാമത്തെ ചുവട് അളക്കാൻ സ്ഥലം ആവശ്യപ്പെട്ടു. തന്റെ മുർദ്ധാവ് കാണിച്ചുകൊടുത്ത ബലീന്ദ്രനെ വിഷ്ണു ഭൂമിക്കടിയിലേക്ക് ചവിട്ടിത്താഴ്ത്തുന്നു.

തുലാംമാസത്തിലെത്തിലെ കറുത്തവാവിന് ബലീന്ദ്രൻ നാടുകാണാനെത്തുന്നുവെന്നാണു് വിശ്വാസം. അമ്പലങ്ങളിലാണ് ആദ്യം സ്വീകരിക്കുക. അതിനുശേഷം, ബലീന്ദ്രാ ... പൊലീന്ദ്രാ.. ഹരിയോ ഹരി എന്ന ആശംസാവചനങ്ങളോടെ ജനങ്ങൾ ബലീന്ദ്രനെ തങ്ങളുടെ വീടുകളിലേക്ക് സ്വീകരിക്കുന്നു. കുത്തിനിർത്തിയ പാലക്കൊമ്പിൽ വെച്ച അലങ്കരിച്ച മൺവിളക്കുകളിൽ നെയ്ത്തിരി കത്തിച്ചാണ് ബലിന്ദ്രനെ ആരാധിക്കുക. മുന്നു ദിവസം പൂജിച്ച ശേഷം മേപ്പട്ട് കാലത്ത് നേരത്തെ വാഎന്ന വായ്പാട്ടും പാടി അനുഗ്രഹം വാങ്ങിച്ച് തിരിച്ചു യാത്രയാക്കുന്നു. തുളുഭാഷക്കാർ പൊസവർപ്പട്ട് ബേക്ക ബല്ല (പുതുവർഷത്തിൽ വേഗം വാ)എന്നാണ് പറയുന്നത്


</doc>
<doc id="350055" url="https://ml.wikipedia.org/wiki?curid=350055" title="കേരളത്തിലെ ഹനഫികൾ">
കേരളത്തിലെ ഹനഫികൾ

സുന്നി ഇസ്ലാമിലെ നാലുമതവിഭാഗങ്ങളിൽ ഒന്നാണ് ഹനഫി (The Hanafi (Arabic: حنفي‎‎ Ḥanafī)). Abū Ḥanīfa an-Nu‘man ibn Thābit (d. 767)യുടെ പേരിൽ ആണ് ഇത് അറിയപ്പെടുന്നത്. മ്റ്റു മൂന്നെണ്ണം Maliki, Shafi'i and Hanbali എന്നിവയാണ്. കേരളത്തിൽ, കാസറഗോഡ് ജില്ലയിലെ തീരപ്രദേശത്ത് ഇവർ വസിക്കുന്നുണ്ട്.. ഉപ്പളയിലാണു് ഇവർ കൂടുതലായും താമസിക്കുന്നത്.

തുർക്കിയിൽ നിന്നും 1875 മുതൽ ഉപ്പളയിൽ കുടിയേറിപ്പാർത്തവരാണ് ഹനഫികൾ, ടിപ്പുവിന്റെ പടയോട്ടക്കാലത്ത് പടയാളികളായി എത്തിയ ഇവർ ടിപ്പുവിന്റെ അനുതിയോടെ ഇവിടെ താമസിച്ചു തുടങ്ങി.

കൃഷിയും കപ്പഷ ജോലിയുമാണ് ഹനഫികളുടെ പ്രധാന വരുമാനമാർഗ്ഗം

പൊതുവെ ശാന്തരും ദാനശിലരുമാണിവർ. ഇസ്ലാം മത വിശാവസികളായ ഇവർ ആചാരങ്ങൾ പാലികുന്നതിൽ ഏറെ ശ്രദ്ധകൊടുകുന്നു

</doc>
<doc id="350058" url="https://ml.wikipedia.org/wiki?curid=350058" title="സിറ്റ്ക">
സിറ്റ്ക

സിറ്റ്ക അലാസ്കയിലെ ഒരു പ്രമുഖ നഗരമാണ്. പട്ടണവും ബറോയും ഉൾപ്പെടുന്ന സിറ്റ്ക നഗരം മുമ്പ് New Arkhangelsk, New Archangel എന്നിങ്ങനെയുള്ള പേരുകളിൽ അറിയപ്പെട്ടിരുന്നു. റഷ്യൻ ഭരണത്തിലായിരുന്നു അക്കാലത്ത് ഈ പ്രദേശം. (Russian: Ново-Архангельск or Новоaрхангельск, t Novoarkhangelsk). ഇപ്പോൾ ഇത് ഒരു ഏകീകരിക്കപ്പെട്ട ബറോ എന്നപേരിൽ സ്വയംഭരണമുള്ള നഗരമാണ്. 2010 ലെ സെൻസസ് അനുസരിച്ച് നഗരത്തിലെ ജനസംഖ്യ 8,881 ആണ്. Baranof ദ്വീപിലാണ് നഗരം നിലനില്ക്കുന്നത്. നഗരത്തിന്റെ വിസ്തീർണ്ണം ഏകേദേശം 12,460.8 km2 ആണ്. നഗരത്തിന്റെ ഇപ്പോഴത്തെ പേരായ Sitka ഉരുത്തിരിഞ്ഞു വന്നത് Sheet’ká (People on the Outside of Baranof Island) എന്ന പദത്തിൽ നിന്നുമാണ്.

സിറ്റ്ക നഗരം ഒരുകാലത്ത് റഷ്യൻ അമേരിക്കയുടെ തലസ്ഥാനമായിരുന്നു. സമീപത്തുള്ള സിറ്റ്ക നാഷണൽ ഹിസ്റ്റോറിക്കൽ പാർക്ക് സ്ഥാപിതമായത് 1804 ലെ സിറ്റ്ക യുദ്ധത്തിന്റെ സ്‌മരണയ്ക്കായാണ് (യൂറോപ്യൻസും നേറ്റീവ് അലാസ്കൻസുമായുള്ള അവസാനത്തെ പ്രധാനയുദ്ധം) Tlingit വർഗ്ഗക്കാരുടെ സംസ്കാരിക പൈതൃകം കാത്തുസൂക്ഷിക്കുന്നതിൽ നാഷണൽ ഹിസ്റ്റോറിക്കൽ പാർക്ക് സുപ്രധാന പങ്കുവഹിക്കുന്നു. പഴയ റഷ്യൻ ബിഷപ്പ് ഹൌസിന്റെ സംരക്ഷണവും പാർക്കിന്റെ ചുമതലയാണ്. ബഷപ്പ് ഹൌസ് നിർമ്മിക്കപ്പെട്ടത് 1842 ലാണ്.
സിറ്റ്ക നഗരം Baranof ദ്വീപിന്റ പടിഞ്ഞാറു ഭാഗത്തായിട്ടാണ് സ്ഥിതി ചെയ്യുന്നത്. അലാസ്ക്ക അമേരിക്കക്കു വില്ക്കുന്നതിനുള്ള റഷ്യയുടെ പ്രധാന ഇടപാട് മുദ്ര വച്ചത് സിറ്റ്ക നഗരത്തിൽ വച്ചായിരുന്നു. റഷ്യൻ സംസ്കാരത്തിന്റെ ശക്തമായ അടയാളങ്ങള് റഷ്യൻ ബിഷപ്സ് ഹൌസ് പോലുള്ളവയിൽ ഇപ്പോഴും ദർശിക്കുവാന് പറ്റും. സിറ്റകയുടെ സമ്പത് വ്യവസ്ഥയെ താങ്ങിനിറുത്തുന്നത് പ്രധാനമായും ടൂറിസമാണ്. പ്രതിവർഷം 100,000 ലധികം കപ്പൽ സഞ്ചാരികൾ സിറ്റ ബറോയിലേയ്ക്കു സന്ദർശനം നടത്തുന്നു എന്നാണ് കണക്ക്. അതുല്യമായ അലാസ്കയുടെ തനതായ സാംസ്കാരിക പൈതൃകം സിറ്റ്ക കാത്തു സൂക്ഷിക്കുന്നു. ഉദാഹരണത്തിന് പുതുവര്ഷം തുടങ്ങുന്നത് പരമ്പരാഗതമായ റഷ്യൻ ക്രിസ്തുമസ് ആഘോഷം നടത്തിക്കൊണ്ടാണ്. ഇതു നഗരത്തിന്റെ റഷ്യൻ പാരമ്പര്യം തുറന്നു കാട്ടുന്നു.. ഔദ്യോഗികമായി റഷ്യൻ ഭരണത്തിൽ നിന്നും യു.എസ്. ഭരണത്തിലേയ്ക്കു അലാസ്ക മാറിയന്റെ സ്മരണയ്ക്കായി ഒക്ടോബർ മാസത്തിൽ സിറ്റി-ബറോ അലാസ്ക ഡേ ആഘോഷിക്കുന്നു. ആഴ്ച മുഴുവൻ നീണ്ടു നിൽക്കുന്നതാണ് ഈ ആഘോഷം. 1906 ൽ സർക്കാർ ആസ്ഥാനം ജൂന്യൂവിലേയ്ക്കു മാറ്റുന്നതു വരെ സിറ്റ്ക അലാസ്കയുടെ തലസ്ഥാനമായി തുടർന്നു.


</doc>
<doc id="350090" url="https://ml.wikipedia.org/wiki?curid=350090" title="ഐരാവതം മഹാദേവൻ">
ഐരാവതം മഹാദേവൻ

വിഖ്യാത ശിലാലിഖിത-പുരാവസ്തുശാസ്ത്ര ഗവേഷക പണ്ഡിതനാണ് ഐരാവതം മഹാദേവൻ.(2 ഒക്ടോബർ 1930 - 27 നവംബർ 2018 തഞ്ചാവൂർ) തമിഴ്-ബ്രാഹ്മി ലിപികൾ വായിച്ചെടുത്തതുകൂടാതെ സിന്ധുലിപികളുടെ വ്യാഖ്യാനമായി ബന്ധപ്പെട്ടും മഹാദേവൻ സംഭാവനകൾ നൽകിയിട്ടുണ്ട്. പാണ്ഡ്യ-ചേര കാലഘട്ടത്തിലെ തമിഴ്- ബ്രാഹ്മിലിഖിതങ്ങൾ വായിച്ചെടുത്തത് തമിഴ് സാഹിത്യത്തിലെ പല പരാമർശങ്ങൾക്കും ചരിത്രപരമായ സാധുതയേകിയിരുന്നു.
1930-ൽ തിരുച്ചിറപ്പള്ളിയിലെ മനചെല്ലൂരിലായിരുന്നു ജനനം. തിരുച്ചിറപ്പള്ളി വലനാർ കോളേജിലും മദ്രാസ് സർവകലാശാലയിലുമായിരുന്നു ഉന്നതവിദ്യാഭ്യാസം. ഐ.എ.എസ്. ഉദ്യോഗസ്ഥനായിരുന്നു. 1987 മുതൽ 1991 വരെ ദിനമണി ദിനപത്രത്തിന്റെ എഡിറ്റായും പ്രവർത്തിച്ചു. 


</doc>
<doc id="350093" url="https://ml.wikipedia.org/wiki?curid=350093" title="വാസില്ല, അലാസ്ക">
വാസില്ല, അലാസ്ക

മറ്റനുസ്ക-സസ്റ്റിന ബറോയിൽ ഉൾപ്പെട്ട, അമേരിക്കൻ ഐക്യനാടുകളിലെ സംസ്ഥാനമായ അലാസ്കയിലുള്ള ഒരു നഗരമാണ് വാസില്ല (Wasilla). അലാസ്കയിലെ ആറാമത്തെ വലിയ നഗരമാണ് ഇത്. മറ്റനുസ്ക-സസ്റ്റിന താഴ്‌വരയിൽ കുക്ക് ഇനലെറ്റന്റെ (Cook Inlet) ന്റെ വടക്കേ മൂലയിലാണ് ഇത് സ്ഥിതി ചെയ്യുന്നത്. നഗരത്തിലെ ജനസംഖ്യ ഏകദേശം 8,621 ആയിട്ടു വരും. ബറോയിലെ തന്നെ വലിയ പട്ടണമാണ് വാസില്ല. അതുപോലെ തന്നെ ആങ്കറേജ് മെട്രോപോളിറ്റൻ ഏരിയായുടെ ഭാഗവും കൂടിയാണ് ഈ നഗരം.

വാസില്ല നഗരത്തിന് ഈ പേരു കിട്ടാൻ കാരണം അക്കാലത്തു ജീവിച്ചിരുന്ന ആദരണീയനായ Dena'ina ഇന്ത്യൻ ചീഫിന്റെ പേരിൽ നിന്നാണെന്നാണ് വിശ്വസിക്കപ്പെടുന്നത്. ഡിനൈനാ (Dena'ina) അത്തബാസ്കൻ ഇന്ത്യൻ നാടോടിഭാഷയിൽ ശുദ്ധവായുവിന്റെ ശ്വസനം എന്നാണ് ഈ വാക്കിന്റെ അർത്ഥം. മറ്റു ചില സ്രോതസ്സുകളിൽ, ചീഫിന്റ വാസിൽ എന്ന പേര് റഷ്യന് പേരായ വില്ല്യം എന്ന പേരന്റെ വ്യതിയാനമാണെന്നാണ്. പട്ടണം രൂപം കൊള്ളുന്നത് 1917 ൽ ക്നിക്-വില്ലോ ഖനനപഥത്തിനും പുതുതായി പണികഴിപ്പിച്ച അലാസ്ക റെയിൽറോഡ് കടന്നു പോകുന്നതിനും കുറുകെയുള്ള ജംഗ്‌ഷനിലായിരുന്നു. വാസില്ല നഗരം ചുറ്റുപാടുമുള്ള പ്രദേശങ്ങൾ ചേർത്ത് സംയോജിപ്പിക്കപ്പെട്ടത് 1973 ലായിരുന്നു. അലാസ്കയിൽ എണ്ണ ശേഖരം കണ്ടുപിടിച്ചതിന് ശേഷം 1970 കളിലും 1980 കളിലുമാണ് നഗരത്തിന്റെ വളർച്ച ത്വരിതഗതിയിലായത്.


</doc>
<doc id="350096" url="https://ml.wikipedia.org/wiki?curid=350096" title="കെ.എ.ബീന">
കെ.എ.ബീന

കേരളത്തിലെ ഒരു എഴുത്തുകാരിയും മാധ്യമപ്രവർത്തകയും കോളമിസ്റ്റുമാണ് കെ.എ.ബീന (K. A. Beena). (ജനനം 1964 നവംബർ 11). യാത്രാവിവരണങ്ങൾ ആണ് കൂടുതൽ എഴുതാറുള്ളത്. ആദ്യ പുസ്തകം 'ബീന കണ്ട റഷ്യ' പതിമൂന്നാം വയസ്സിൽ എഴുതി പ്രസിദ്ധീകരിച്ചു.  'ബ്രഹ്മപുത്രയിലെ വീട്', 'ചുവടുകൾ', 'നദി തിന്നുന്ന ദ്വീപ്' തുടങ്ങിയവയാണ് പ്രധാന യാത്രാവിവരണങ്ങൾ.  വൈക്കം മുഹമ്മദ് ബഷീറുമായുള്ള സൗഹൃദത്തെക്കുറിച്ച് എഴുതിയ 'ബഷീർ എന്ന അനുഗ്രഹം', ചെറുകഥാ സമാഹാരങ്ങളായ 'ശീതനിദ്ര',കൗമാരം കടന്നു വരുന്നത്. ബാലസാഹിത്യ നോവലുകളായ 'അമ്മക്കുട്ടിയുടെ ലോകം' അമ്മക്കുട്ടിയുടെ സ്‌കൂൾ തുടങ്ങി 28 ഓളം കൃതികൾ രചിച്ചിട്ടുണ്ട്.  2014 ഉം 2016 ഉം ലാഡ്‌ലി മീഡിയ പ്രാദേശിക - ദേശീയ അവാർഡുകൾ അടക്കം നിരവധി പുരസ്ക്കാരങ്ങൾ ലഭിച്ചു.

തിരുവനന്തപുരം  ജില്ലയിലെ വഴയിലയിൽ ജനിച്ചു.  ഇംഗ്ലീഷിലും, പത്രപ്രവർത്തനത്തിലും മാസ്റ്റർ ബിരുദം, കേരളകൗമുദി, മാതൃഭൂമി പ്രസിദ്ധീകരണങ്ങളിൽ പ്രവർത്തിച്ചു.  1991-ൽ കേന്ദ്ര ഗവൺമെന്റിന്റെ ഇന്ത്യൻ ഇൻഫർമേഷൻ സർവ്വീസിൽ ചേർന്നു.  തിരുവനന്തപുരം ദൂരദർശൻ, ആകാശവാണി എന്നിവിടങ്ങളിൽ ന്യൂസ് എഡിറ്റർ ആയിരുന്നു. എറണാകുളത്ത് ഡയറക്ടറേറ്റ് ഓഫ് ഫീൽഡ് പബ്‌ളിസിറ്റിയിൽ അസി.ഡയറക്ടർ. നിരവധി ആനുകാലികങ്ങളിൽ പംക്തികൾ എഴുതുന്നു. ചെറുകഥകളും കുട്ടികൾക്കുള്ള നോവലുകളും എഴുതുന്നു. മാധ്യമ പഠനങ്ങളാണ് മറ്റൊരു മേഖല.








</doc>
<doc id="350099" url="https://ml.wikipedia.org/wiki?curid=350099" title="വിക്കിപീഡിയയിലെ ആരോഗ്യവിവരങ്ങൾ">
വിക്കിപീഡിയയിലെ ആരോഗ്യവിവരങ്ങൾ

ഓൺലൈൻ വിജ്ഞാനകോശമായ വികിപീഡിയ, 2000 മുതൽ സാധാരണ  ജനങ്ങളും പലപ്പോഴും ഡോക്റ്റർമാരും തന്നെ   ആരോഗ്യ വിവരങ്ങൾക്കുള്ള സ്രോതസ്സ് ആയി ഉപയോഗിച്ച് പോരുന്നു. ഗൂഗിൾ പോലുള്ള തിരച്ചിൽ യന്ത്രങ്ങളിൽ നിന്നുള്ള ഉത്തരങ്ങൾ വഴി എത്തിചെർന്നാണ് കൂടുതലും വികിപീഡിയയെ ഉപയോഗിച്ച് പോരുന്നത്. വികിപീഡിയയിൽ ആരോഗ്യ വിവരങ്ങൾ തിരയുന്നവരുടെ രാജ്യം, പ്രായം എന്നിവ  തിരിച്ചുള്ള കണക്കുകളും കൂടാതെ വിവരങ്ങളുടെ ഗുണമേന്മയെ കുറിച്ച് സ്വാതന്ത്ര്യമായ പലരും നിർണയിച്ചിട്ടുണ്ട്

ഇംഗ്ലീഷ് വികിപീഡിയയിൽ 2014ൽ ഏതാണ്ട്  25,000 ആരോഗ്യ സംബന്ധിയായ ലേഖനങ്ങൾ ഉണ്ടെന്നു കണക്കാക്കുന്നു വികിപീഡിയയിൽ ആകമാനം 155,000 ആരോഗ്യ ലേഖനങ്ങൾ 950,000 അവലംബങ്ങൾ ഉപയോഗിച്ച് എഴുതപെട്ടിരിക്കുന്നു. 2013ൽ 4.8ബില്യൻ കാഴ്ചകൾ ആണ് വികിപീഡിയയിൽ ആരോഗ്യ സംബന്ധിയായ ലേഖനങ്ങൾക്ക് മാത്രം ലഭിച്ചത്. ഈ തോതിലുള്ള ഉപയോഗം വികിപീഡിയയെ ലോകത്തിലെ തന്നെ ഏറ്റവും അധികം ഉപയോഗിക്കപെടുന്ന ആരോഗ്യ സഹായി ആക്കുന്നു.

2007ൽ നടത്തിയ ഒരു പഠനത്തിൽ യൂ.എസ്സിൽ ഏറ്റവും കൂടുതൽ നടത്തി വന്നിരുന്ന ഒരു ശസ്ത്രക്രിയകളെ കുറിച്ചുള്ള വികിപീഡിയ ലേഖനത്തെ പഠനത്തിനു വിധേയമാക്കി. ലേഖനങ്ങളിൽ 85.7% വിവരങ്ങൾ ശരിയാണെന്നും വളരെ ഉയർന്ന ആധികാരികത കാത്തുസൂക്ഷിക്കുന്നു എന്നും പഠനം തെളിയിച്ചു.. എങ്കിലും വികിപീഡിയ ലേഖനങ്ങളുടെ സമഗ്രതയെ കുറിച്ച് പഠനം സംശയം രേഖപെടുത്തി. 62.9% ലേഖനങ്ങൾ മാത്രമേ പ്രധാനപെട്ട വിവരങ്ങൾ വിട്ടുപോവാതെ മുഴുമിചിട്ടുള്ളൂ എന്ന് പഠനം തെളിയിച്ചു.

2008ലെ ഒരു പഠനം വികിപീഡിയയിലെ  വിവരങ്ങളുടെ വ്യാപ്തി വളരെ ഇടുങ്ങിയതാണെന്നും, പൂർണത കുറവാണെന്നും കണ്ടെത്തി. ഇത് മൂലം മറ്റു സാമ്ബ്രദായിക സ്രോതസ്സുകളെക്കാൾ വിവരങ്ങൾ വിട്ടുകളയുന്നത് കൊണ്ടുള്ള തെറ്റുകൾ വികിപീഡിയിൽ ഇടം പിടിക്കുന്നു എന്ന് ആ പഠനം നിർണയിച്ചു

2001ലെ ഒരു പഠനം വികിപീഡിയയിലെ 50 വൈദ്യശാസ്ത്ര ലേഖനങ്ങളെ പഠനം ചെയ്തു. ലേഖനത്തിൽ  ഉപയോഗിച്ച 56% സ്രോതസ്സുക്കളും മതിപ്പുള്ളതായിരുന്നു എന്നും ഓരോന്നിലും ശരാശരി 29 മതിപ്പുള്ള സ്രോതസ്സുകൾ ഉപയോഗിച്ചിട്ടുണ്ട് എന്നും കണ്ടെത്തി.

ശരീരത്തിൽ  കൊഴുപ്പിന്റെ അളവ് കുറയ്ക്കാൻ ഉപയോഗിക്കുന്ന അഞ്ചു മരുന്നുകളെ കുറിച്ചുള്ള ലേഖനങ്ങൾ പരിശോധിച്ചപ്പോൾ അവയിൽ തെറ്റായ വിവരങ്ങൾ ഒന്നും കണ്ടില്ലെങ്കിലും മുഴുവൻ വിവരങ്ങൾ ഇല്ലായിരുന്നു എന്ന് കണ്ടെത്തി. മരുന്നുകളുടെ പാർശ്വഫലങ്ങളെ കുറിച്ചുള്ള വിവരങ്ങൾ ഇല്ലാതിരിക്കുന്നത് ഗുരുതരമായ പിഴവായി പഠനം നിരീക്ഷിച്ചു..

വിക്കിപീഡിയ സഹ-സ്ഥാപകൻ ആയ ജിമ്മി വെയിൽ‌സ് ആരോഗ്യ വിവരങ്ങളുടെ അഭാവം തടയാവുന്ന മരണങ്ങളുടെ എണ്ണം കൂട്ടും എന്നും ഉയർന്നു വരുന്ന വിപണികളിൽ വിക്കിപീഡിയയ്ക്ക് സാമൂഹരോഗ്യ നില മെച്ചപെടുത്താൻ സാധിക്കും എന്നും അഭിപ്രായപെട്ടു.

പ്രകൃതി ചികിത്സ, ഊർജ വൈദ്യം, അക്യുപ്രെഷർ തുടങ്ങിയ ബദൽ വൈദ്യ സബ്രദായങ്ങളെ പിന്തുടരുന്നവർ വികിപീഡിയ ഇവയെ എതിർത്തു സംസാരിക്കുന്നു എന്ന് പരാതി രേഖപെടുത്തി
. ഇതിനു മറുപടിയായി വെയിൽസ് പറഞ്ഞു - "ഇത്തരം വൈദ്യങ്ങളുടെ ശാസ്ത്രീയത തെളിയിക്കാം എങ്കിൽ, ഏതെങ്കിലും മതിപ്പുള്ള വൈദ്യ ജേർണലുകളിൽ പ്രസിദ്ധീകരിക്കാൻ സാധിക്കും എങ്കിൽ വിക്കിപീഡിയയിൽ അതിനു വേണ്ട രീതിയിൽ സ്ഥാനം നൽകുതായിരിക്കും" ഹോമിയോപതിയെ കുറിച്ചും സമാനമായ പരാതികൾ ഉയർത്തിയിട്ടുണ്ട്

അമേരിക്കയിലെ ഒരു വലിയ ഭൂരിപക്ഷം ജനങ്ങളും ആരോഗ്യ വിവരങ്ങൾക്കായി വികിപീഡിയ ഉപയോഗിക്കുന്നു. 2013ൽ നടന്ന  ഒരു പഠനത്തിൽ 22% ആരോഗ്യസംബന്ധിയായ തിരചിലുകളും വികിപീഡിയയിൽ എത്തിച്ചേരുന്നു എന്ന് കണ്ടെത്തി.

2014ൽ വികിപീഡിയ "രോഗികൾക്കും ഭിഷഗ്വരൻമാർക്കുമുള്ള ആരോഗ്യ വിഷയങ്ങളിൽ പ്രമുഖ സ്രോതസ്സ്"  എന്ന് വിശേഷിക്കപെട്ടു ഒരു കൂട്ടം മൃഗവൈദ്യ വിദ്യാർഥികളിൽ നടത്തിയ പഠനത്തിൽ ഇവർ വിവരങ്ങൾക്ക് പ്രധാനമായി വികിപീഡിയ ഉപയോഗിക്കുന്നു എന്ന് കണ്ടെത്തി ചില ഡോക്റ്റർമാർ കുറ്റബോധത്തോടെ ആണെങ്കിലും വിവരങ്ങൾക്കായി വികിപീഡിയ ഉപയോഗിക്കുന്നു എന്ന് സമ്മതിച്ചു

വികിപീഡിയയിലെ വിവരങ്ങൾ "പുതു തലമുറ ഡോക്റ്റർമാർ വൈദ്യം പഠിക്കുന്ന രീതി മാറ്റാൻ ഉതകുന്ന" എന്ന്  വിശേഷിക്കപെട്ടു

ചില ആരോഗ്യ വൈദ്യ ജേർണലുകളിൽ ആധികാരിക സ്രോതസ്സായി വികിപീഡിയ തെറ്റായി അവലംബിച്ചിട്ടുണ്ട്.

2014ലെ ഒരു പഠനത്തിൽ ഇംഗ്ലീഷ് വിക്കിപീഡിയയിൽ ആരോഗ്യ വിഷയങ്ങൾ എഴുതുന്ന ലേഖകരിൽ പകുതി ഡോക്റ്റർമാരും മറ്റു പകുതി വൈദ്യ വിദ്യാർഥികളും ആണെന്ന് കണ്ടെത്തി ഈ കണ്ടെത്തൽ "വിക്കിപീഡിയയുടെ വിശ്വാസ്യത വർധിപ്പിക്കുന്നു" എന്ന് പഠനം നടത്തിയ ശാസ്ത്രജ്ഞൻ അഭിപ്രായപെട്ടു. T. ഏതാണ്ട് 300ഓളം ആൾക്കാർ സജീവമായി ആരോഗ്യ വിഷയങ്ങളിൽ ലേഖനങ്ങളെ നോക്കുകയും തെറ്റുകൾ തിരുത്തുകയും ചെയ്യുന്നത്. എന്നും ഈ പഠനം കണ്ടെത്തി.

2009ൽ നാഷണൽ ഇൻസ്റ്റിറ്റ്യൂട്ട് ഓഫ് ഹെൽത്ത് വിക്കിപീഡിയയിൽ ആരോഗ്യ വിവരങ്ങൾ ചേർക്കാൻ ഉള്ള പദ്ധതി തുടങ്ങി വച്ച്. 2011ൽ യു.കെ കാൻസർ ഗവേഷണ വിഭാഗവും കാൻസർ വിഷയങ്ങളിൽ ലേഖനങ്ങൾ വിക്കിപീഡിയയിൽ എഴുതാൻ ഒരു പദ്ധതി തുടങ്ങി വച്ച്. 

കാലിഫോർണിയ സർവകലാശാല, സാൻ ഫ്രാൻസിസ്ക്കോയ്ക്കും വിക്കിപീഡിയയിൽ ആരോഗ്യ ലേഖനങ്ങൾ എഴുതാൻ തങ്ങളുടെ വിദ്യാർഥികളെ പ്രോത്സാഹിപ്പിക്കുന്ന ഒരു പദ്ധതി ഉണ്ട്


</doc>
<doc id="350109" url="https://ml.wikipedia.org/wiki?curid=350109" title="ഏ.റ്റി.&amp;റ്റി.">
ഏ.റ്റി.&amp;റ്റി.

ടെക്സസിലെ ഡാളസ് ആസ്ഥാനമായുള്ള ഒരു അമേരിക്കൻ ബഹുരാഷ്ട്ര കമ്പനിയാണ് ഏ.റ്റി.&റ്റി. (AT&T Inc.). അമേരിക്കൻ ഐക്യനാടുകളിലെ രണ്ടാമത്തെ ഏറ്റവും വലിയ മൊബൈൽ ഫോൺ സേവനദാതാവും ഏറ്റവും വലിയ ലാൻഡ്‌ലൈൻ സേവനദാതാവുമാണ് ഏ.റ്റി.&റ്റി. സബ്സിഡിയറി കമ്പനിയായ ഡയറക്ട് ടിവി മുഖേന ബ്രോഡ്ബാൻഡ് മാസവരി ടെലിവിഷൻ സേവനങ്ങളും കമ്പനി നൽകുന്നു. 

എക്സോൺ മൊബീലിനും കൊണോക്കോ ഫിലിപ്പ്സിനും ശേഷം ടെക്സസിലെ ഏറ്റവും വലിയ മൂന്നാമത്തെ കമ്പനിയും ഡാളസിലെ ഏറ്റവും വലിയ കമ്പനിയുമാണ് ഏ.റ്റി.&റ്റി. മേയ് 2014ലെ കണക്കുപ്രകാരം ലോകത്തെ 23ആമത്തെ ഏറ്റവും വലിയ കമ്പനിയും (വിറ്റുവരവ്, ആദായം, ആസ്തി, വിപണിമൂല്യം എന്നിവ കണക്കാക്കുമ്പോൾ) 16ആമത്തെ ഏറ്റവും വലിയ പെട്രോളിയം ഇതര കമ്പനിയുമാണ്. വിറ്റുവരവിന്റെ അടിസ്ഥാനത്തിൽ ലോകത്തെ ഏറ്റവും വലിയ ടെലിക്കമ്മ്യുണിക്കേഷൻസ് കമ്പനിയാണ് ഏ.റ്റി.&റ്റി. 2016ലെ കണക്കുപ്രകാരം ലോകത്തെ 17ആമത്തെ ഏറ്റവും വലിയ മൊബൈൽ സേവനദാതാവുമാണ്, 130.4 ദശലക്ഷം മൊബൈൽ വരിക്കാരുള്ള കമ്പനി. മിൽവാർഡ് ബ്രൗൺ ഒപ്റ്റിമർ പ്രസിദ്ധീകരിക്കുന്ന ലോകത്തെ ഏറ്റവും മൂല്യമുള്ള ബ്രാൻഡുകളുടെ 2015ലെ കണക്കിൽ ഏ.റ്റി.&റ്റി. ആറാമതാണ്.

ഏ.റ്റി.&റ്റി. ഇൻക്. എന്ന കമ്പനിയുടെ തുടക്കം സൗത്ത്‌വെസ്റ്റേൺ ബെൽ കോർപ്പറേഷൻ എന്ന പേരിലായിരുന്നു. 1982ലെ കുത്തകവിരുദ്ധ നിയമയുദ്ധത്തെ ("United States v. AT&T") തുടർന്ന് 1983ൽ അമേരിക്കൻ ടെലിഫോൺ & ടെലിഗ്രാഫ് കമ്പനി വിഭജിച്ച് സൃഷ്ടിച്ച ഏഴ് റീജിയണൽ ബെൽ ഓപ്പറേറ്റിങ് കമ്പനികളിൽ (RBOCകൾ) ഒന്നായിരുന്നു സൗത്ത്‌വെസ്റ്റേൺ ബെൽ കോർപ്പറേഷൻ. സൗത്ത്‌വെസ്റ്റേൺ ബെൽ കോർപ്പറേഷൻ പിന്നീട് 1995ൽ SBC കമ്മ്യൂണിക്കേഷൻസ് Inc. എന്നു പേരുമാറ്റി. 2005ൽ SBC മുൻ മാതൃകമ്പനിയായ AT&T കോർപ്പറേഷനെ ഏറ്റെടുക്കുകയും AT&T എന്ന് പേരുമാറ്റുകയും ചെയ്തു. ഇന്നത്തെ AT&Tയാകട്ടെ പഴയ 22 ബെൽ കമ്പനികളിൽ പത്തെണ്ണവും പഴയ ലോങ് ഡിസ്റ്റൻസ് ഡിവിഷനും ഉൾപ്പെട്ടതാണ്.



</doc>
<doc id="350127" url="https://ml.wikipedia.org/wiki?curid=350127" title="വളപട്ടണം കോട്ട">
വളപട്ടണം കോട്ട

പതിനാലാം നൂറ്റാണ്ടുവരെ കോലത്തിരി രാജാക്കൻമാരുടെ മലബാറിലെ ആസ്ഥാനം ഏഴിമല ആയിരിന്നു. വല്ലഭൻ രണ്ടാമനെന്ന കോലത്തിരി രാജാവ് വളപട്ടണം പുഴക്കരയിൽ ഒരു കോട്ട നിർമ്മിച്ചു. ഉയർന്ന മതിൽക്കെട്ടുകളും നിരീക്ഷണഗോപുരങ്ങളുമൊക്കെയായി സാമാന്യം വലിയൊരു കോട്ടയായിരിന്നു ഇത്. ഒരുകാലത്ത് വളരെ സജീവമായിരുന്ന ഈ കോട്ടയുടേതായി ഇന്ന് അവശേഷിക്കുന്നത് കരിങ്കല്ലിൽ തീർത്ത ഒരു കട്ടിളയും വലിയ ഒരു കിണറും തകർന്നടിഞ്ഞ കുറേ കല്ലുകളും മാത്രമാണ്. ഈ കോട്ടയിൽ വച്ച് കോലത്തിരി രാജാവും ഇംഗ്ലീഷ് സൈന്യവുമായി നിരവധി ഏറ്റുമുട്ടലുകൾ നടന്നിട്ടുണ്ട്. വളപട്ടണം പാലത്തിന് തെക്കുവശത്ത് ഉയർന്നപ്രദേശത്തായിരുന്ന ഈ കോട്ടയെ നെടുകെ പിളർന്നാണ് കണ്ണൂർ - തളിപ്പറമ്പ് ദേശീയപാത 17 നിർമ്മിച്ചത്.


</doc>
<doc id="350129" url="https://ml.wikipedia.org/wiki?curid=350129" title="ഒ. ചന്ദ്രശേഖരൻ">
ഒ. ചന്ദ്രശേഖരൻ

പ്രമുഖ ഇന്ത്യൻ ഫുട്‌ബോൾ താരമായിരുന്നു ഒ. ചന്ദ്രശേഖരൻ (O. Chandrasekharan). 1960 സെപ്തംബറിൽ റോമിൽ നടന്ന ഒളിമ്പിക്‌സിൽ പങ്കെടുത്ത ഇന്ത്യൻ ഫുട്‌ബോൾ ടീമിൽ അംഗമായിരുന്നു. 1960 സെപ്തംബർ ഒന്നിനാണ് ഇന്ത്യയുടെ ദേശീയ ഫുട്‌ബോൾ ടീം അവസാനമായി ഒളിമ്പിക്‌സിൽ കളിച്ചത്. ഇരിങ്ങാലക്കുട സ്വദേശിയായ ചന്ദ്രശേഖരൻ ഇപ്പോൾ കൊച്ചിയിൽ വിശ്രമജീവിതം നയിക്കുന്നു.

ദക്ഷിണ കൊറിയ, ജപ്പാൻ എന്നീ ടീമുകളെ തോൽപ്പിച്ച് 1962ലെ ജക്കാർത്ത ഏഷ്യൻ ഗെയിംസിൽ സ്വർണം നേടിയ ഇന്ത്യൻ ടീമിൽ അംഗമായിരുന്നു ചന്ദ്രശേഖരൻ. 1955ൽ ബോംബെയിലെ കാൽടെക്‌സ് ടീമിന് വേണ്ടി കളിച്ചു. 
1963ൽ മദിരാശിയിൽ നടന്ന ദേശീയ ഫുട്‌ബോൾ ചാമ്പ്യൻഷിപ്പിൽ മഹാരാഷ്ട്രയുടെ നായകനായി സന്തോഷ് ട്രോഫി ഏറ്റുവാങ്ങി ആ ബഹുമതിക്ക് അർഹനാവുന്ന ആദ്യ മലയാളിയും ഒ ചന്ദ്രശേഖരനാണ്. 1954ൽ എറണാകുളം മഹാരാജാസ് കോളേജിൽ വിദ്യാർഥിയായിരിക്കുമ്പോൾ യൂണിവേഴ്‌സിറ്റി ടീമിലും തിരുകൊച്ചി ടീമിലും കളിച്ചു. അന്നത്തെ പ്രകടനങ്ങളുടെ അടിസ്ഥാനത്തിലാണ് 1955ൽ കാൽടെക്‌സ് ടീമിലേക്ക് അദ്ദേഹം തെരഞ്ഞെടുക്കപ്പെട്ടത്.
1955 മുതൽ 1966 വരെ മഹാരാഷ്ട്രയെയും 1968 വരെ ഇന്ത്യയെയും പ്രതിനിധീകരിച്ചു. 1969ൽ ഫുട്‌ബോളിൽ നിന്ന് വിരമിച്ചു. സ്‌റ്റേറ്റ് ബാങ്ക് ഓഫ് ഇന്ത്യയിൽ അസിസ്റ്റന്റ് ജനറൽ മാനേജരായിരുന്നു. 


</doc>
<doc id="350130" url="https://ml.wikipedia.org/wiki?curid=350130" title="ശങ്കർ ഗുഹ നിയോഗി">
ശങ്കർ ഗുഹ നിയോഗി

സാമൂഹ്യപ്രവർത്തകനും ട്രേഡ് യൂണിയൻ നേതാവുമായിരുന്നു ശങ്കർ ഗുഹ നിയോഗി (14 ഫെബ്രുവരി 1943 – 28 സെപ്റ്റംബർ 1991). ഛത്തീസ്‌ഗഡ് മുക്തി മോർച്ച എന്ന സംഘടന സ്ഥാപിച്ചു. 1990ൽ ഭീലായിലെ യൂണിയൻ ഓഫീസിൽ വച്ച് അദ്ദേഹം വധിക്കപ്പെട്ടു.

കെമിക്കൽ എഞ്ചിനീയറായി വിദ്യാഭ്യാസം പൂർത്തീകരിച്ച ശേഷം സ്റ്റീൽ പ്ലാന്റിൽ തൊഴിലാളിയായും ഖനിത്തൊഴിലാളികളുടെ സംഘടനാ നേതാവായും പ്രവർത്തിച്ചു. അദ്ദേഹത്തിന്റെ നേതൃത്വത്തിൽ രൂപംകൊണ്ട ഛത്തീസ്ഗഢ് മൈൻസ് ശ്രമിക് സംഘ് എന്ന സംഘടന, ഖനനത്തിന്റെ ചില മേഖലകളിൽ യന്ത്രവൽക്കരണം നടത്താനുള്ള നീക്കത്തിനെതിരെ ശക്തമായ സമരം നടത്തി. പിന്നീട് ഛത്തീസ്ഗഢ് മുക്തി മോർച്ച എന്ന രാഷ്ട്രീയ സംഘടന രൂപീകരിച്ചു.

ഭിലായ് സ്റ്റീൽ പ്ലാന്റിനു വേണ്ടി ഇരുമ്പയിര് ഖനനം ചെയ്യുന്ന റജറാ ഖനി തൊഴിലാളികളുടെ ഉന്നമനത്തിനു വേണ്ടി രൂപീകരിച്ച ഈ സംഘടന ഇപ്പോൾ റജറാ പട്ടണത്തിന്റെ വികസനത്തിനു വേണ്ടിയും പ്രവർത്തിക്കുന്നു.

28 സെപ്റ്റംബർ 1991 ന് ഭീലായിലെ യൂണിയൻ ഓഫീസിൽ രാത്രിയിൽ വെടിവച്ചു കൊലപ്പെടുത്തി. കീഴ്‌ക്കോടതികൾ പ്രതികൾക്ക് ശിക്ഷ വിധിച്ചുവെങ്കിലും ഉയർന്ന കോടതികൾ ഒരാളെ മാത്രം ശിക്ഷിച്ച് രണ്ടു വ്യവസായികളെ വെറുതെ വിട്ടു.



</doc>
<doc id="350135" url="https://ml.wikipedia.org/wiki?curid=350135" title="പിയേർസ് മോർഗൻ">
പിയേർസ് മോർഗൻ

ഒരു ബ്രിട്ടീഷ് മാധ്യമ പ്രവർത്തകനാണ് പിയേർസ് മോർഗൻ  (ജനനം 30 മാർച്ച് 1965)..നിലവിൽ മെയിൽ ഓൺലൈനിന്റെ എഡിറ്ററായി സേവനം അനുഷ്ഠിക്കുന്നു.

ഫസ്റ്റ് ന്യൂസ് സിഎൻഎൻ തുടങ്ങിയ വാർത്താ മാധ്യമങ്ങളിൽ എഡിറ്ററായും അവതാരകനായും പ്രവർത്തിച്ചിട്ടുള്ള മോർഗൻ അമേരിക്കയിലിലെയും ബ്രിട്ടനിലെയും ഗോട്ട് ടാലന്റ് റിയാലിറ്റി ഷോയിൽ വിധികർത്താവായിട്ടുണ്ട്. 


</doc>
<doc id="350138" url="https://ml.wikipedia.org/wiki?curid=350138" title="ഐ കനോട്ട് ഗിവ് യൂ മൈ ഫോറസ്റ്റ്">
ഐ കനോട്ട് ഗിവ് യൂ മൈ ഫോറസ്റ്റ്

മികച്ച പരിസ്ഥിതി ചിത്രത്തിനുള്ള 2014 ലെ ദേശീയ അവാർഡ് നേടിയ ഡോക്യമെന്റരിയാണ് ഐ കാൻ നോട്ട് ഗിവ് യു മൈ ഫോറസ്റ്റ്, കാടിന്റെ പരിസ്ഥിതിയോട് ഇണങ്ങിക്കഴിയുന്ന കോൻധ് ആദിവാസി സമൂഹത്തിന്റെ കഥയാണു ഈ ചിത്രം പറയുന്നത്. നന്ദന സക്‌സേനയും കവിത ബാഹ്‌ലും ചേർന്നാണ് ഈ ചിത്രം സംവിധാനം ചെയ്തിരിക്കുന്നത്.


</doc>
<doc id="350140" url="https://ml.wikipedia.org/wiki?curid=350140" title="കെനായി, അലാസ്ക">
കെനായി, അലാസ്ക

കെനായി ((/ˈkiːnaɪ/, KEY-nigh) അമേരിക്കൻ ഐക്യാനാടുകളിലെ അലാസ്ക സംസ്ഥാനത്ത് കെനായി പെനിൻസുല ബറോയിൽ ഉൾപ്പെട്ട ഒരു പട്ടണമാണ്. 2010 ലെ അമേരിക്കൻ ഐക്യനാടുകളിലെ സെൻസസ് അനുസരിച്ചുള്ള ഈ പട്ടണത്തിലെ ജനസംഖ്യ 7100 ആയിരുന്നു. കെനായി പെനിൻസുലയുടെ പടിഞ്ഞാറൻ തീരത്ത് ആങ്കറേജ് നഗരത്തിന് തെക്കുപടിഞ്ഞാറായി പട്ടണം സ്ഥിതി ചെയ്യുന്നു. പുരാതന ചരിത്രം അനുസരിച്ച് ബി.സി. 1000 ൽ ഈ പ്രദേശത്ത് ആദ്യം അധിവസിച്ചത് കച്ചെമാക്ക് വർഗ്ഗക്കാരാണെന്നാണ്. അവരെ പിന്തുടർന്ന് എ.ഡി 1000 ൽ ഡെനെയ്ന അത്തബാസ്കൻ വർഗ്ഗക്കാരുടെ അധിവാസകാലമായിരുന്നു. റഷ്യക്കാർ ഇവിടെ വന്നെത്തുന്നതിനു മുമ്പ് കെനായി നഗരം ഡെനെയ്ന വർഗ്ഗക്കാരുടെ അധിവാസത്തിൽ Shk'ituk't എന്നറിയപ്പെട്ടു. 1741 ൽ റഷ്യൻ രോമക്കച്ചവടക്കാർ എത്തുന്ന കാലത്ത് ഏകേദശം 1000 ഡെനെയ്ന വർഗ്ക്കാർ ഗ്രാമത്തിൽ ജീവിച്ചിരുന്നു. റഷ്യൻ രോമവ്യവസായികൾ ഇക്കൂട്ടരെ "കെനൈറ്റ്സ്" എന്നു വിളിച്ചു. സമതലത്തിൽ വസിക്കുന്ന ആളുകൾക്ക് റഷ്യൻ ഭാഷയിലുള്ള പറയുന്ന പേരാണ് "Kenaitze" ഈ പേര് കടമെടുത്ത് പിന്നീട് 1970 കളിൽ പൊതുവായി Kenaitze ഇന്ത്യൻ ഗോത്രത്തെ പൊതുവായി അഭിസംബോധന ചെയ്യുവാൻ ഈ പദം ഉപയോഗിച്ചു വരുന്നു. കെനായി വർഗ്ഗക്കാരാണ് കെനായി ഉപദ്വീപിലെ ഏറ്റവും വലിയ ജനസമൂഹം. ആവരുടെ എണ്ണം ഏതാണ് ഏഴായിരത്തിനടുത്തു വരും. 

നഗരത്തിന് പടിഞ്ഞാറായി പശ്ചാത്തലത്തിൽ അലാസ്ക പർവ്വത നിരകളും സജീവ അഗ്നി പർവ്വതങ്ങളായ മൌണ്ട് സ്പർ, മൌണ്ട് ഇലിയാമ്ന, മൌണ്ട് റെഡൌട്ട് എന്നിവയും പ്രൌഡിയോടെ തലയുയർത്തി നിൽക്കുന്നു. കെനായി നദിയിലെ പുകൾപെറ്റ സാൾമൺ മത്സ്യങ്ങളുടെ സാന്നിദ്ധ്യമാണ് ഈ മേഖലയിലെ തുടർച്ചയായ യൂറോപ്യൻ അധിവാസത്തിന്റെ ഒരു പ്രധാനകാരണം. പാശ്ചാത്യ ലോകവുമായി ബന്ധപ്പെടുന്നതിനു മുമ്പ് Dena'ina Athabascans ന് 1000 പേരോളം അംഗസംഖ്യ വരുന്ന സുസ്ഥിരമായ ഒരു ഗ്രാമം നിലവിലുണ്ടായിരുന്നു. 1741 കാലത്ത് ഈ പ്രദേശത്ത് വാസമുറപ്പിച്ച തദ്ദേശവാസികളല്ലാത്ത ആദ്യത്തെ ആളുകൾ റഷ്യാക്കാരായിരുന്നു. റഷ്യക്കാർ ഇവിടെ ഫോർട്ട് സെൻറ് നിക്കോളാസ് എന്ന പേരില് ഒരു കോട്ടകെട്ടി വാണിജ്യകേന്ദ്രം തുറന്നു. അലാസ്ക വൻകരയിലെ ആദ്യത്തെ റഷ്യൻ ഓർത്തഡോക്സ് പള്ളിയും കൂടി ഉൾപ്പെട്ടതായിരുന്നു ഫോർട്ട് സെൻറ് നിക്കോളാസ് വാണിജ്യ കേന്ദ്രം. 

1950 മുതലാണ് ആധുനിക കെനായി പട്ടണം രൂപം കൊള്ളുന്നത്. പ്രത്യേകിച്ച് കെനായി പട്ടണത്തിന് 20 മൈൽ വടക്കു കിഴക്കായി സ്വാൻസൺ നദീതടത്തിൽ 1957 ൽ എണ്ണശേഖരം കണ്ടുപിടിച്ചതു മുതൽ. സന്ദർശകർ ഇവിടെയെത്തുന്നതിന്റെ ഒരു പ്രധാന കാരണം ലോവർ കെനായി നദിയിലും നദീമുഖത്തും മീൻ പിടിത്തത്തിനുള്ള സൌകര്യങ്ങളാണ്. ഓരോ വേനല്ക്കാലത്തും കിംഗ് സാൽമൺ, റെഡ് സാൽമൺ (sockeye സാൽമൺ) സിൽവർ സാൽമൺ (Coho) പിങ്ക് സാൽമൺ എന്നിവ പിടിക്കുവാൻ അനേകം ആളുകൾ എത്തിച്ചേരുന്നു. ഏകദേശം 97 പൌണ്ട് വരുന്ന കിങ് സാൽമണ് മത്സ്യം കെനായി നദിയിലാണ് ഏറ്റവും കൂടുതലായി കണ്ടുവരുന്നത്.


</doc>
<doc id="350142" url="https://ml.wikipedia.org/wiki?curid=350142" title="ദ മാൻ ഹു ഡ്വാർഫൻഡ് ദ മൗണ്ടൻസ്">
ദ മാൻ ഹു ഡ്വാർഫൻഡ് ദ മൗണ്ടൻസ്

പരിസ്ഥിതി പ്രവർത്തകനും ചിപ്‌കോ പ്രസ്ഥാനത്തിന്റെ നേതാവുമായിരുന്ന ചന്ദി പ്രസാദ് ഭട്ടിനെപ്പറ്റിയുള്ള ഒരു ഡോക്യുമെന്ററിയാണ് ദ മാൻ ഹു ഡ്വാർഫൻഡ് ദ മൗണ്ടൻസ് (The Man who Dwarfed the Mountains). മികച്ച പരിസ്ഥിതി ചിത്രത്തിനുള്ള 2015 ലെ ദേശീയ അവാർഡ് ഈ ഡോക്യുമെന്ററി നേടി.


</doc>
