<doc id="417687" url="https://ml.wikipedia.org/wiki?curid=417687" title="നോക്കിയ 3">
നോക്കിയ 3

2017 ൽ പുറത്തിറക്കിയ നോക്കിയ ബ്രാൻഡഡ് സ്മാർട്ഫോണാണ് നോക്കിയ 3 . ഇപ്പോൾ ആൻഡ്രോയിഡ് നൗഗാട്ടിൽ പ്രവർത്തിക്കുന്ന ഈ ഫോൺ ആൻഡ്രോയിഡ് ഓറിയോയിലേക്ക് അപ്ഡേറ്റ് ചെയ്യാവുന്നതാണ്. 2017 ലെ മൊബൈൽ വേൾഡ് കോൺഗ്രസിൽവെച്ചാണ് HMD Global ഈ ബഡ്ജറ്റ് സ്മാർട്ഫോൺ അവതരിപ്പിച്ചത്. 2017 ഫെബ്രുവരിയിൽ പുറത്തിറങ്ങിയ നോക്കിയ 3 യുടെ വില ഇന്ത്യയിൽ 8000 മുതൽ തുടങ്ങുന്നു.r
സാംസങ് ഫോണുകളിലുള്ളപ്പോലെ അനാവശ്യമായ ആപ്ലിക്കേഷനുകളൊന്നും നോക്കിയ 3 ൽ ഉൾപ്പെടുത്തിയിട്ടില്ല. ഗൂഗിൾ അസിസ്റ്റന്റ് പോലുള്ള അനവധി ഗൂഗിൾ സേവനങ്ങൾ ഈ ഫോണിൽ ലഭ്യമാണ്. 3 വര്ഷത്തേണക്കെങ്കിലും സ്‌ഥിരമായി സിസ്റ്റം അപ്ഡേറ്റ്കൾ കമ്പനി വാഗ്ദാനം നൽകുന്നു. ആക്സിലറോമീറ്റർ, ജൈറോസ്കോപ്പ്, എൻഎഫ്സി തുടങ്ങിയ സൗകര്യങ്ങളും ഇതിൽ ഉൾപ്പെടുത്തിയിട്ടുണ്ട്. 4G സാങ്കേതികവിദ്യയിലൂടെ ഫാസ്റ്റ് ഡൗൺലോഡിങ്ങും സ്ട്രീമിങ്ങും സാധ്യമാണ്.4G ക്ക് പുറമേ 3G, 2G സിമ്മുകളും ഈ ഫോണിൽ ഉപയോഗിക്കാം. 2630 mAh ബാറ്റെറിയും 3.5 mm ഹെഡ്ഫോൺ ജാക്കും ഈ ഫോണിലുണ്ട്. 
5 ഇഞ്ച് HD ഡിസപ്ലൈയും ഗൊറില്ല ഗ്ലാസും നോക്കിയ 3 ക്കുണ്ട് . മനോഹരമായ പോളികാർബണേറ്റ് ബോഡിയും അലൂമിനിയം ഫ്രെയിമും ഈ ഫോണിനുണ്ട്. എങ്കിലും നോക്കിയ 3 വാട്ടർ റെസിസ്റ്റന്റ് അല്ല. വെള്ളനിറത്തിലുള്ള ബ്ലൂ, സിൽവർ വൈറ്റ്, മാറ്റ് ബ്ലാക്ക്, കോപ്പർ വൈറ്റ് എന്നീ നിറങ്ങളിൽ ഈ ഫോൺ ലഭ്യമാണ്. 
2GB റാമും 16GB ഇന്റെര്ണല് സ്റ്റോറേജും നോക്കിയ 3ൽ ലഭ്യമാണ്. സ്റ്റോറേജ് മെമ്മറി കാർഡ് മുഖേന 128 GB വരെ ഉയർത്താം. MTK 6737, Quad-core 1.3Ghz CPU ഉം Mediatek MT6737 ചിപ്സെറ്റും ഈ ഫോണിലുണ്ട്.
ആൻഡ്രോയിഡ് നൗഗറ്റിലാണ് ഈ ഫോൺ ലഭ്യമാകുന്നത്. ആൻഡ്രോയിഡ് 7.1 ലേക്കുള്ള അപ്ഡേറ്റ് കഴിഞ്ഞ വര്ഷം തന്നെ കമ്പനി നൽകിയിരുന്നു. ആൻഡ്രോയിഡ് 8 ലേക്ക് ഒരു അപ്ഡേറ്റ് വൈകാതെ ലഭ്യമാകുമെന്ന് കമ്പനി ഉറപ്പുനല്കന്നു. 
നോക്കിയ 3 യുടെ പ്രൈമറി കാമറയും മുൻ ക്യാമറയും 8 മെഗാപിക്സൽ ആണ്. പ്രൈമറി ക്യാമറക്ക് മാത്രമാണ് LED ഫ്ലാഷ് ലഭ്യമായുള്ളത്. ഇരു ക്യാമെറകളിലും ഓട്ടോ ഫോക്കസ് സംവിധാനമുണ്ട്. 720p / 30fps ക്വാളിറ്റിയിൽ വിഡിയോയോയും റെക്കോർഡ് ചെയ്യാവുന്നതാണ്. 
2017 ഫെബ്രുവരി 26 നാണ് നോക്കിയ 3 പുറത്തിറക്കുമെന്ന് HMD Global പ്രഖ്യാപിച്ചത്. 2017 ജൂണ് 13 നാണ് നോക്കിയ 3 ഇന്ത്യയില് റിലീസ് ചെയ്തത്. ഇത് ജൂലൈ 12 ൽ ഇംഗ്ലണ്ടിലും റിലീസ് ചെയ്യപ്പെട്ടു.


</doc>
<doc id="417696" url="https://ml.wikipedia.org/wiki?curid=417696" title="കൊട്ടോണിയ പെഡൻകുലാരിസ്">
കൊട്ടോണിയ പെഡൻകുലാരിസ്

ഓർക്കിഡ് കുടുംബമായ ഓർക്കിഡേസീയിൽ പെട്ട സപുഷ്പി സസ്യങ്ങളുടെ മോണോടൈപിക് ജീനസ് ആയ കൊട്ടോണിയയിലെ അറിയപ്പെടുന്ന ഒരേയൊരു സ്പീഷീസ് ആണ് കൊട്ടോണിയ പെഡൻകുലാരിസ്."(Cottonia peduncularis)" ഇന്ത്യയിലും ശ്രീലങ്കയിലും സ്വദേശിയാണ് ഇത്. മദ്രാസ് എഞ്ചിനീയർ ഗ്രൂപ്പിൽ സേവനമനുഷ്ടിച്ചിരുന്ന മേജർ എഫ്.കൊട്ടൺ എന്ന അമച്വർ സസ്യശാസ്ത്രജ്ഞനാണ് ഈ സസ്യം തലശ്ശേരിയിൽ നിന്ന് ശേഖരിച്ചത്. ഇദ്ദേഹത്തിന്റെ പേരിലാണ് ഈ ജീനസ് അറിയപ്പെടുന്നത്. റോബർട്ട് വൈറ്റ് ആണ് ഈ ജീനസ് ആരംഭിച്ചത്.

അധിസസ്യമായ ഈ ഓർക്കിഡിന് രോമാവൃതമായ, ഈച്ചയുടെ രൂപത്തിലുള്ള ലിപ് ഉണ്ട്. അതുകൊണ്ട് ഇതിനെ തേനീച്ച ഓർക്കിഡ് എന്ന് വിളിക്കാറുണ്ട്. ഇതിന് പ്രശസ്തമായ ഓഫ്രിസ് ആപിഫെറ("Ophrys apifera)" ഓർക്കിഡിനോട് രൂപസാദൃശ്യമുണ്ടെങ്കിലും ഓഫ്രിസ് ജീനസിലെ പോലെ ഈ ജീനസിൽ ഈച്ചകൾ പരാഗണം നടത്തുന്നില്ല. വാൻഡ പെഡൻകുലാരിസ്("Vanda peduncularis)" എന്ന പേരിൽ ഇതിനെ ആദ്യം വിവരിച്ചത് ലിൻഡ്ലേ(Lindley) ആയിരുന്നു.





</doc>
<doc id="417707" url="https://ml.wikipedia.org/wiki?curid=417707" title="ഹെൻറീറ്റ സ്വാൻ ലീവിറ്റ്">
ഹെൻറീറ്റ സ്വാൻ ലീവിറ്റ്

ഒരു അമേരിക്കൻ ജ്യോതിശാസ്ത്രജ്ഞയാണ് ഹെൻറീറ്റ സ്വാൻ ലീവിറ്റ് (ജനനം: ജൂലൈ 4, 1868 - മരണം: ഡിസംബർ 12, 1921). ലുമിനോസിറ്റിയും (luminosity) സെഫീഡ് വേരിയബിൾ നക്ഷത്രങ്ങളുടെ കാലവും തമ്മിലുള്ള ബന്ധം ഇവർ കണ്ടെത്തി. റാഡ്ക്ലിഫ് കോളേജിലെ ബിരുദധാരിയാണിവർ. 1893 ൽ ഹാർവാർഡ് കോളേജ് ഒബ്സെർവേറ്ററിയിൽ "കമ്പ്യൂട്ടർ" ആയി പ്രവർത്തിച്ചു തുടങ്ങിയിരുന്നു. നക്ഷത്രങ്ങളുടെ തെളിച്ചം അളക്കാനും കാറ്റലോഗ് ചെയ്യാനും ഫോട്ടോഗ്രാഫിക് പ്ലേറ്റുകൾ പരിശോധിക്കുകയുമായിരുന്നു ലെവിറ്റ് അപ്പോൾ ചെയ്തിരുന്നത്.

തന്റെ ജീവിതകാലത്ത് അവൾക്ക് വളരെ അംഗീകാരം ലഭിച്ചിരുന്നു എങ്കിൽ കൂടിയും, ഭൂമിയെയും മറ്റ് ഗ്യാലക്സികൾ തമ്മിലുള്ള ദൂരത്തിന്റെ അളവ് അളക്കാൻ ആദ്യമായി ജ്യോതിശാസ്ത്രജ്ഞന്മാർക്ക് കഴിഞ്ഞത് ഇവരുടെ പ്രവർത്തനഫലമായിട്ടാണ് എന്നുള്ളത് വലിയൊരു നേട്ടമായി കരുതുന്നു. തന്റെ കണ്ടുപിടിത്തം അവൾ ഇങ്ങനെ വിശദീകരിക്കുന്നു: ""മാക്സിമയ്ക്കും മിനിമിനുമായുള്ള ഓരോ സീരീസ് പോയിന്റിലും ഓരോന്നിനും കൃത്യമായ വരയ്ക്കാൻ കഴിയും, അതിലൂടെ വേരിയബിളുകളും അവരുടെ കാലഘട്ടങ്ങളും തമ്മിലുള്ള ലളിത ബന്ധം കാണിക്കുന്നു".

ലീവിറ്റിന്റെ മരണശേഷം, സെഫീഡ്സിന്റെ പ്രകാശമാനത-കാല ബന്ധം കണ്ടെത്താനായി എഡ്വിൻ ഹബിൾ ഉപയോഗിച്ചത് ഇതുതന്നെയായിരുന്നു. ലോവെൽ നിരീക്ഷണശാലയിലെ തന്റെ സഹ ജ്യോതിശാസ്ത്രജ്ഞനായ വെസ്റ്റോ സൈഫറും മറ്റും ആവർത്തിച്ചതും സ്പെക്ട്രൽ ഷിഫ്റ്റുകൾ ഉപയോഗിച്ച് പ്രപഞ്ചം വികസിക്കുന്നുണ്ട് എന്നായിരുന്നു.

മസാച്ചുസെറ്റ്സിലെ ലാൻക്സ്റ്ററിലാണ് ഹെൻറിയേറ്റ സ്വാൻ ലീവിറ്റ് ജനിച്ചത്. അവരുടെ പിതാവ് കോൺഗ്രിഗേഷണൽ പള്ളിയിലെ പ്രധാനിയായിരുന്ന ജോർജ് റോസ്വെൽ ലേവിറ്റ് ആയിരുന്നു[3]. ഹെൻറിയേറ്റ സ്വാൻ കണ്ട്രിക് ആയിരുന്നു മാതാവ്. പതിനേഴാം നൂറ്റാണ്ടിന്റെ തുടക്കത്തിൽ മസാച്യുസെറ്റ്സ് ബേ കോളനിയിൽ താമസമാക്കിയ ഡീക്കൺ ജോൺ ലീവിറ്റ് എന്ന ഇംഗ്ലീഷ് പ്യൂരിട്ടൻ തയ്യൽക്കാരന്റെ പിൻഗാമിയായിരുന്നു ഇവർ.

ഓബേരിൻ കോളേജിൽ പഠനത്തിനുശേഷം 1892-ൽ റാഡ്ക്ലിഫ് കോളേജിൽ നിന്ന് ബിരുദം നേടി. പിന്നീട് സൊസൈറ്റി ഫോർ ദ കൊലിജിയേറ്റ് ഇൻസ്ട്രക്ഷൻ ഓഫ് വുമൺ ഓഫ് ബിരുദവും നേടീയിരുന്നു. ക്ലാസിക്കൽ ഗ്രീക്ക്, ഫൈൻ ആർട്ട്സ്, ഫിലോസഫി, അനലിറ്റിക് ജ്യാമിതി, കാൽക്കുലസ് തുടങ്ങി പല തരത്തിലുള്ള പാഠ്യപദ്ധതികൾ അവർ പഠിച്ചിരുന്നു. ആദ്യത്തെ നാലു വർഷം വരെ കോളേജിൽ ബിരുദം നടത്തിയിരുന്ന സമയത്ത് ലീവിറ്റ് ജ്യോതിശാസ്ത്രത്തിൽ പഠനം നടത്തിയിരുന്നില്ല. അമേരിക്കയിലും യൂറോപ്പിലും ആ സമയത്ത് അവർ യാത്ര ചെയ്തിരുന്നു. ഇതേ സമയത്ത് അവൾക്ക് കേൾവി ശക്തി നഷ്ടപ്പെട്ടുപോയി.

1892-ൽ ഹാർവാർഡ് യൂണിവേഴ്സിറ്റിയിലെ റാഡ്ക്ലിഫ് കോളേജിൽ നിന്ന് ബിരുദം നേടി. പിന്നീട് ഈ കോളേജ് സൊസൈറ്റി ഫോർ ദ് കോളേജിയേറ്റ് ഇൻസ്ട്രക്ഷൻ ഓഫ് വുമെൻ എന്നായിരുന്നു അറിയപ്പെട്ടിരുന്നത്. 1893-ൽ ഹാർവാർഡ് കോളേജ് ഒബ്സർവേറ്ററിയിൽ നിന്നും ജ്യോതിശാസ്ത്രത്തിൽ ബിരുദം നേടി കൂടെ ചെയ്യ്തു വന്നിരുന്ന ജോലിയുടെ പൂർത്തീകരണവും നടന്നിരുന്നു. എങ്കിലും അവൾ ഒരിക്കലും ബിരുദം പൂർത്തിയാക്കിയിരുന്നില്ല.[9] 

ഹാർവാർഡ് കോളേജ് ഒബ്സെർവേറ്ററിയിൽ ആയിരുന്നു, എഡ്വേർഡ് ചാൾസ് പിക്കിങറിനോടൊപ്പം ചേർന്ന് ലേവിവിറ്റ് പ്രവർത്തിച്ചു തുടങ്ങിയത്, നക്ഷത്രങ്ങളുടെ തെളിച്ചത്തിന്റെ അളവെടുപ്പ്, നിരീക്ഷണശാലയുടെ ഫോട്ടോഗ്രാഫി പ്ലേറ്റ് ശേഖരത്തിലേക്ക് എത്തിയൊതൊക്കെയും ഈ പ്രവർത്തന ഫലമായിട്ടായിരുന്നു. എന്നാൽ 1900 -കളുടെ ആരംഭത്തിൽ ഒന്നും തന്നെ സ്ത്രീകളെ ടെലസ്ക്കോപ്പുകൾ നിയന്ത്രിക്കാൻ അനുവദിക്കപ്പെട്ടിരുന്നില്ല. ആ സമയത്താണ് ഇവർക്ക് അതിനനുമതി ലഭിച്ചത്. ഹാർവാർഡ് ഒബ്സർവേറ്ററിയിൽ ലെവിറ്റിന്റെ കൂടെ പ്രവർത്തിച്ചിട്ടുള്ള സ്ത്രീകളിൽ ഒരാൾ ആനി ജിൽ കാനൺ ആയിരുന്നു. അദ്ദേഹം ബധിരരായ ഒരു സ്ത്രിയോടൊപ്പമുള്ള തന്റെ അനുഭവങ്ങൾ പങ്കിട്ടിരുന്നു. ലീവിറ്റിന് സ്വതന്ത്രമായ വരുമാന മാർഗ്ഗമുണ്ടായിരുന്നതിനാൽ, തുടക്കത്തിൽ പിക്കറിങിനു അവൾക്ക് വേദനം നൽകേണ്ടിയിരുന്നില്ല. പിന്നീട്, തന്റെ പ്രവർത്തിക്ക് ഒരു മണിക്കൂറിന് 0.30 ഡോളർ വെച്ച് ലഭിച്ചു ഇങ്ങനെ ആഴ്ചയിൽ വെറും 10.50 ഡോളർ മാത്രമാണ് ലഭിച്ചത്. കഠിനാധ്വാനനിയും ഗൗരവബോധത്തോടെയുള്ള നിരീക്ഷണവുമായിരുന്നു ഇവരുടെ മുഖമുദ്ര.


</doc>
<doc id="417710" url="https://ml.wikipedia.org/wiki?curid=417710" title="ദ സൺ ഓഫ് നെപ്റ്റ്യൂൺ">
ദ സൺ ഓഫ് നെപ്റ്റ്യൂൺ

2011 ൽ അമേരിക്കൻ നോവലിസ്റ്റായ റിക്ക് റിയോർദൻ രചിച്ച ഫാന്റസി നോവലാണ് ദ സൺ ഓഫ് നെപ്റ്റ്യൂൺ. ഗ്രീക്ക്, റോമൻ ഐതിഹ്യങ്ങളെ ആസ്പദമാക്കിയാണ് ഈ നോവൽ രചിച്ചിരിക്കുന്നത്. ദ ഹീറോസ് ഓഫ് ഒളിമ്പസ് പരമ്പരയിലെ രണ്ടാമത്തെ നോവലാണ് ദ സൺ ഓഫ് നെപ്റ്റ്യൂൺ. ദ ലോസ്റ്റ് ഹീറോ ആയിരുന്നു ഈ പരമ്പരയിലെ ആദ്യത്തെ നോവൽ. ഹേസൽ ലെവെസ്ക്യൂ, ഫ്രാങ്ക് സാങ് എന്നീ സുഹൃത്തുക്കളോടൊപ്പം ഗ്രീക്ക് ദേവനായ പൊസൈഡണിന്റെ മകനായ പേഴ്സി ജാക്സൺ, മരണത്തിന്റെ ദേവനായ തനറ്റോസിനെ രക്ഷപ്പെടുത്തുന്നതിനായി നടത്തുന്ന സാഹസിക യാത്രയാണ് നോവലിന്റെ ഉള്ളടക്കം. പേഴ്സി, ഫ്രാങ്ക്, ഹേസൽ എന്നീ മൂന്ന് കഥാപാത്രങ്ങളെ പിന്തുടർന്നാണ് കഥ മുന്നോട്ടു പോകുന്നത്. 

2011ലെ ഗുഡ്റീഡ്സ് ചോയിസ് പുരസ്കാരം ദ സൺ ഓഫ് നെപ്റ്റ്യൂണിന് ലഭിക്കുകയുണ്ടായി.

2011 ഒക്ടോബർ 4ന് ഹാർഡ്കവറിലുള്ള പുസ്തകം പ്രസിദ്ധീകരിച്ചു. ഡിസ്‌നി - ഹിപ്പേരിയൻ പ്രസിദ്ധീകരിച്ച ഈ പുസ്തകത്തിന്റെ പുറംചട്ട രൂപകൽപ്പന ചെയ്തത് ചിത്രകാരനായ ജോൺ റോക്കോ ആയിരുന്നു. മൂന്ന് മില്യൺ കോപ്പികളാണ് ആദ്യം വിറ്റഴിക്കപ്പെട്ടത്. തുടർന്ന് പേപ്പർബാക്ക് പതിപ്പായും ഓഡിയോബുക്ക്, ഇ-ബുക്ക് രീതികളിലും പുസ്തകം പ്രസിദ്ധീകരിക്കുകയുണ്ടായി. 37 ഭാഷകളിലേക്കാണ് ദ സൺ ഓഫ് നെപ്റ്റ്യൂൺ പരിഭാഷ ചെയ്യപ്പെട്ടത്. 
ദ ലോസ്റ്റ് ഹീറോ എന്ന ആദ്യത്തെ പുസ്തകം പുറത്തിറങ്ങിയ ശേഷം റിക്ക് റിയോർദനുമായി നടത്തിയ അഭിമുഖത്തിൽ ഈ പുസ്തകത്തിലെ പേഴ്സി ജാക്സന്റെ പ്രാധാന്യത്തെക്കുറിച്ച് പറഞ്ഞിരുന്നു. 2011 മേയ് 26ന് റിയോർദൻ, പുസ്തകത്തിന്റെ പുറംചട്ടയും പുസ്തകത്തിന്റെ ആദ്യ അധ്യായവും പ്രസിദ്ധീകരിച്ചു. ദ സൺ ഓഫ് നെപ്റ്റ്യൂണിൽ പേഴ്സി ഒരു കഥാപാത്രമായിരിക്കുമെന്നും അറിയിച്ചു. 

2011 ഓഗസ്റ്റ് 8ന്, റിക്ക് റിയോർദൻ, പുസ്തകത്തിന്റെ വിശദാംശങ്ങളും പ്രധാന കഥാപാത്രങ്ങളും അവയുടെ സവിശേഷതകളും പങ്കുവച്ചുകൊണ്ട് ഒരു വീഡിയോ പുറത്തിറക്കിയിരുന്നു. ഈ വീഡിയോയിൽ ഫ്രാങ്ക് സാങ്, ഒക്ടേവിയൻ തുടങ്ങിയ കഥാപാത്രങ്ങളുടെ ഏകദേശ രൂപവും റിയോർദൻ പങ്കുവച്ചിരുന്നു. 

ഡിസ്‌നി-ഹിപ്പേരിയൻ ആണ് ദ സൺ ഓഫ് നെപ്റ്റ്യൂൺ ആദ്യമായി പ്രസിദ്ധീകരിച്ചത്. 3 മില്യൺ കോപ്പികളാണ് ആദ്യം അച്ചടിച്ചത്. ന്യൂയോർക്ക് ടൈംസിന്റെ ബെസ്റ്റ്സെല്ലർ പട്ടികയിൽ പുറത്തിറങ്ങി ദിവസങ്ങൾക്കുള്ളിൽ ഒന്നാം സ്താനത്തെത്തി. കൂടാതെ യു.എസ്.എ ടുഡെ ബെസ്റ്റ്സെല്ലർ പട്ടിക, വാൾ സ്ട്രീറ്റ് ജേണൽ ബെസ്റ്റ്സെല്ലർ പട്ടിക എന്നിവയിലും ഒന്നാം സ്ഥാനം കരസ്ഥമാക്കി. 2011 ഒക്ടോബറിലെ ആമസോൺ തിരഞ്ഞെടുത്ത മികച്ച പുസ്തകമായിരുന്നു ദ സൺ ഓഫ് നെപ്റ്റ്യൂൺ. 

പൊതുവെ അനുകൂലമായ പ്രതികരണങ്ങളാണ് പുസ്തകത്തിന് ലഭിച്ചത്. സീറ്റിൽ പോസ്റ്റ്-ഇന്റലിജൻസറിലെ ഡാന ഹെന്റേഴ്സൺ പുസ്തകത്തിൽ പുതിയതായി പരിചയപ്പെടുത്തിയ കഥാപാത്രങ്ങൾ വായനക്കാരെ വായിക്കാൻ പ്രേരിപ്പിക്കുന്നതാണെന്ന് അഭിപ്രായപ്പെട്ടു. ഡെസേർട്ട് ന്യൂസിലെ കിംബെർലി ബെന്ന്യൻ, പുസ്തകം "emotional roller coaster" ആണെന്നും എല്ലാ പ്രായത്തിലുള്ള വായനക്കാരെയും തൃപ്തിപ്പെടുത്തുന്നതാണെന്നും പറയുകയുണ്ടായി.
ഹച്ചിൻസൺ ലീഡേറിന്റെ കേ ജോൺസൺ പുസ്തകത്തിന്റെ ആദ്യ പകുതി മികച്ചതല്ലെന്നും എങ്കിലും ഗ്രീക്ക് ഐതിഹ്യത്തെ പുതിയ തലമുറയ്ക്ക് പരിചയപ്പെടുത്തുന്നതിൽ റിക്ക് റ്യോർദാൻ വിജയിച്ചിട്ടുണ്ടെന്നും അഭിപ്രായപ്പെടുകയുണ്ടായി. കിർക്കസ് എന്ന വിമർശകനും പുസ്തകത്തെക്കുറിച്ച് അനുകൂലമായ അഭിപ്രായമാണ് പങ്കുവച്ചത്. 

ദ സൺ ഓഫ് നെപ്റ്റ്യൂണിന്റെ തുടർച്ചയായുള്ള ദ മാർക്ക് ഓഫ് അഥേന 2012 ഒക്ടോബർ 2ന് പ്രസിദ്ധീകരിക്കുകയുണ്ടായി. 2013 ഒക്ടോബർ 8ന് ദ ഹൗസ് ഓഫ് ഹെയ്ഡ്സ് എന്ന പുസ്തകവും പ്രസിദ്ധീകരിച്ചു. ഈ പുസ്തകങ്ങളുടെ തുടർച്ചയായുള്ള ദ ബ്ലഡ് ഓഫ് ഒളിമ്പസ് 2014 ഒക്ടോബർ 7നാണ് പുറത്തിറങ്ങിയത്.



</doc>
<doc id="417716" url="https://ml.wikipedia.org/wiki?curid=417716" title="കിരീടപ്പന്നൽ">
കിരീടപ്പന്നൽ

കൊട്ടപ്പന്നൽ വിഭാഗത്തിലെ ഒരു പന്നൽച്ചെടിയാണ് കിരീടപ്പന്നൽ. . തുടിമ്പാളക്കിഴങ്ങ്, മരയോലപ്പന്നൽ എന്നും പേരുകളുണ്ട്. നാട്ടുവൈദ്യത്തിലും ആയുർവേദത്തിലും മരുന്നായി ഉപയോഗിക്കുന്നു.
ഇന്ത്യ, തെക്ക് കിഴക്കൻ ഏഷ്യ, മലേഷ്യ, ഇന്തൊനേഷ്യ, ഫിലിപ്പീൻസ്, ന്യൂ ഗിനിയ, ആസ്ത്രേലിയ എന്നിവിടങ്ങളിൽ ഇത് സ്വദേശി സസ്യമാണ്.

ആഴത്തിൽ വേർതിരിഞ്ഞ പിന്നേറ്റ് ഇലകൾ. കൂടിന്റെ ഭാഗത്ത് ഇലകൾ ഓക്കിലകളോട് സാദൃശ്യമുള്ളവയാണ്. അതിൽ നിന്നാണ് ഓക്കിലപ്പന്നൽ(oak leaf fern) എന്ന പേർ വന്നത്. സോറസുകൾ(സ്പൊറാഞ്ജിയ കൂട്ടങ്ങൾ) ചിതറിയ നിലയിലോ സിരാജാലങ്ങൾക്കിടയിൽ രണ്ട് നിരകളിൽ അടുക്കിവെച്ച നിലയിലോ കാണാം.



</doc>
<doc id="417719" url="https://ml.wikipedia.org/wiki?curid=417719" title="തോട്ടമുല്ല">
തോട്ടമുല്ല

ജാസ്മിനം അസോറിക്കം ഒരു നിത്യഹരിത വള്ളിച്ചെടിയാണ്. ലെമൺ സെന്റഡ് ജാസ്മിൻ(lemon-scented jasmine) എന്ന് അറിയപ്പെടുന്ന ഇത് പോർട്ടുഗീസ് ദ്വീപായ മദീറയിൽ സ്വദേശിയാണ്. ബഹുപത്രങ്ങളിൽ മൂന്ന് കടും പച്ച പത്രകങ്ങൾ ഉണ്ട്. നക്ഷത്രരൂപത്തിലുള്ള, സുഗന്ധമുള്ള പൂക്കൾ പത്രവൃന്തത്തിന്റെ താഴെനിന്നും കുലകളായി കാണപ്പെടുന്നു. ഇവയുടെ മൊട്ടുകൾ കടും പിങ്ക് നിറത്തിലുള്ളവയാണ്.

സ്വദേശമായ മദീറയിൽ ഇത് വംശനാശഭീഷണി നേരിടുന്നു.

കൊടും തണുപ്പ് സഹിക്കാനാവാത്ത ഈ സസ്യം, യൂറോപ്പിൽ ഹരിത ഗൃഹ സസ്യമായി ദീർഘകാലമായി കൃഷിചെയ്യപ്പെടുന്നു. 1693. നെതർലാൻഡ്സിലും 1724 മുതൽ ഇംഗ്ലണ്ടിലും കൃഷി ചെയ്യുന്നതിന് തെളിവുകളുണ്ട്. കടും പച്ച നിറമുള്ള എപ്പോഴും നിലനിൽക്കുന്ന ഇലകളും, ദീർഘമായ പൂക്കാലവും, സുഗന്ധമുള്ള പൂക്കളും ഈ ചെടിയോട് താല്പര്യമുണ്ടാകുന്നതിന് കാരണമാണ്. കമ്പു മുറിച്ചുനട്ടും പതിവയ്ക്കൽ വഴിയും തൈകൾ ഉണ്ടാക്കാം. വെയിലുള്ള, മഞ്ഞിന്റെ ശല്യമില്ലാത്തതും, താങ്ങിനായി വേലിയോ കമ്പുകളോ ഉള്ളതുമായ ഇടങ്ങളാണ് ഈ ചെടിക്ക് ഇഷ്ടം.


</doc>
<doc id="417720" url="https://ml.wikipedia.org/wiki?curid=417720" title="ടർബൻ">
ടർബൻ

ശിരസ്സിൽ ചുറ്റിക്കെട്ടി ഉപയോഗിക്കുന്ന തരത്തിലുള്ള ഒരു വസ്ത്രമാണ് ടർബൻ. വിവിധ രാജ്യങ്ങളിലെ പുരുഷന്മാർ തങ്ങളുടെ പൈതൃകത്തിന്റെ ഭാഗമായി ഇതു ധരിക്കാറുണ്ട്.. ഏഷ്യ, ആഫ്രിക്ക, വടക്കേ അമേരിക്ക എന്നിവടങ്ങളിലെ ചില ജനവിഭാഗങ്ങളാണ് പ്രധാനമായും ടർബൻ ധരിക്കുന്നത്.

ടർബൻ ധരിക്കുന്ന പ്രധാന മതവിഭാഗമാണ് സിഖുകാർ. സ്ത്രീകൾ ഉൾപ്പെടെയുള്ള സിഖ് മതക്കാർ ഇതു ധരിക്കുന്നുണ്ട്. പാർലമെന്റിന്റെ അകത്തു പോലും സിഖ് മത വിശ്വാസികൾക്ക് ടർബൻ അനുവദനീയമാണ്. തങ്ങളുടെ ആചാരത്തിന്റെ ഭാഗമായി ഷിയാ മുസ്ലിങ്ങളും ഈ ശിരോവസ്ത്രം ഉപയോഗിച്ചുവരുന്നു.

സൂഫി പണ്ഡിതൻമാരുടെ പരമ്പരാഗത ശിരോവസ്ത്രവും ടർബൻ തന്നെയാണ്. മതപരമായ ആചാരങ്ങൾക്കു പുറമെ ആദരസൂചകമായും ടർബൻ ധരിക്കുന്നവരുണ്ട്. കാൻസർ ചികിത്സയെത്തുടർന്ന് തലമുടി സംരക്ഷിക്കുന്നതിനായി സ്ത്രീകൾ ടർബൻ പോലുള്ള ശിരോവസ്ത്രങ്ങൾ ഉപയോഗിക്കാറുണ്ട്.




</doc>
<doc id="417722" url="https://ml.wikipedia.org/wiki?curid=417722" title="സെർജി സ്ക്രീപൽ">
സെർജി സ്ക്രീപൽ

ബ്രിട്ടൻ അഭയം നൽകിയിരുന്ന മുൻ റഷ്യൻ ഡബിൾ ഏജന്റാണ് സെർജി സ്ക്രീപൽ(ജ: 23 ജൂൺ 1951).അമേരിക്കയിലേയും യൂറോപ്പിലെയും റഷ്യൻ ചാരന്മാരെക്കുറിച്ചുള്ള വിവരങ്ങൾ ബ്രിട്ടിഷ് രഹസ്യാന്വേഷണ ഏജൻസിയായ എംഐ–6ന് കൈമാറിയതിനു 2006ൽ റഷ്യ 13 വർഷത്തേക്കു ജയിലിലടച്ച മുൻ സൈനിക രഹസ്യാന്വേഷണ ഉദ്യോഗസ്ഥനാണ് സ്ക്രീപൽ റഷ്യൻ നിർമ്മിത രാസവസ്തുവായ നോവിചോക് ഉപയോഗിച്ച് സെർജി സ്ക്രീപലിനും പുത്രി യൂലിയക്കുമെതിരേ നടന്ന നെർവ് ഏജന്റ് ആക്രമണത്തിനു പിന്നിൽ റഷ്യയാണെന്നാണ് ബ്രിട്ടിഷ് പോലീസിന്റെ നിഗമനം. 2018 മാർച്ച് നാലിനു സോൾസ്ബറിയിലെ ദ് മാൾട്ടിങ്സ് എന്ന വ്യാപാരസമുച്ചയത്തിലാണു പിതാവിനെയും മകളെയും അബോധാവസ്ഥയിൽ കണ്ടെത്തിയത്.സെർജിയുടെ പൗരത്വത്തെക്കുറിച്ച് റഷ്യയും ബ്രിട്ടനും അവകാശം ഉന്നയിയ്ക്കുന്നുണ്ട്. സ്ക്രീപലിനും മകൾക്കുമെതിരേ നടന്ന വധശ്രമം പിന്നീട് ബ്രിട്ടനും റഷ്യയുമായുള്ള നയതന്ത്രപ്രശനങ്ങൾക്ക് വഴിതെളിച്ചു.


</doc>
<doc id="417729" url="https://ml.wikipedia.org/wiki?curid=417729" title="യൂണിഫൈഡ് പെയ്മെന്റ്സ് ഇന്റർഫേസ്">
യൂണിഫൈഡ് പെയ്മെന്റ്സ് ഇന്റർഫേസ്

നാഷണൽ പേയ്മെന്റ്സ് കോർപ്പറേഷൻ ഓഫ് ഇന്ത്യ വികസിപ്പിച്ച ഒരു തൽക്ഷണ പെയ്മെന്റ് സംവിധാനമാണ്‌ യൂണിഫൈഡ് പെയ്മെന്റ്സ് ഇന്റർഫേസ് (യുപിഐ). റിസർവ് ബാങ്ക് ഓഫ് ഇന്ത്യയുടെ നിയന്ത്രണത്തിലുള്ള ഈ സംവിധാനം മൊബൈൽ വഴി രണ്ടു ബാങ്ക് അക്കൗണ്ടുകൾ തമ്മിൽ പണം കൈമാറ്റം ചെയ്യുവാൻ ഉപകരിക്കുന്നു. 

പണം കൈമാറ്റം ചെയ്യുന്നതിനുള്ള ഇമ്മീഡിയറ്റ് പെയ്മെന്റ് സർവീസിനെ അടിസ്ഥാനമാക്കിയാണ് ഈ സംവിധാനം രൂപകൽപന ചെയ്തിട്ടുള്ളത്. ഒരു ഡിജിറ്റൽ പേയ്മെന്റ് സംവിധാനമായതിനാൽ ഇരുപത്തിനാല് മണിക്കൂറും പൊതു അവധി ദിനങ്ങളിലും ഈ സൗകര്യം ലഭ്യമാണ്. പരമ്പരാഗത മൊബൈൽ വാലറ്റുകളിൽ നിന്ന് വ്യത്യസ്തമായി ഒരു ബാങ്ക് അക്കൗണ്ടിൽ നിന്ന് പണം പിൻവലിച്ചു മറ്റൊരു ബാങ്ക് അക്കൗണ്ടിൽ ഉടനടി നിക്ഷേപിക്കുകയാണ് ഈ സംവിധാനം ചെയ്യുന്നത്. വാലറ്റുകൾ ഉപയോക്താക്കളിൽ നിന്ന് ഒരു നിശ്ചിത തുക എടുത്തു അവരുടെ അക്കൗണ്ടിൽ ശേഖരിക്കുകയാണ് ചെയ്യുന്നത്. വിർച്വൽ പേയ്മെന്റ് വിലാസം (ബാങ്ക് നൽകുന്ന ഒരു യൂണിക് ഐഡി), അക്കൗണ്ട് നമ്പർ ഐഎഫ്എസ് കോഡ് സഹിതം, മൊബൈൽ നമ്പറും എം എം ഐഡി, ആധാർ നമ്പർ ഇവയിൽ ഏതെങ്കിലും സങ്കേതം ഉപയോഗിച്ചാണ് പണം കൈമാറ്റം ചെയ്യുന്നത്. ഒരു ഇടപാടും സ്ഥിരീകരിക്കാൻ ഒരു എംപിൻ (മൊബൈൽ ബാങ്കിങ് പേഴ്സണൽ ഐഡൻറിഫിക്കേഷൻ നമ്പർ) ആവശ്യമാണ്.

റിസർവ് ബാങ്ക് ഓഫ് ഇന്ത്യയുടെ കണക്കുകൾ പ്രകാരം 2018 ജനുവരിയിൽ രാജ്യത്തെ ഡിജിറ്റൽ ഇടപാടുകൾ പ്രതിമാസം 111 കോടി രൂപ എന്ന റെക്കോർഡ് നിലവാരത്തിൽ എത്തി. യുപിഐ ഇടപാടുകൾ ജനുവരിയിൽ 151.7 ദശലക്ഷം രൂപ കവിഞ്ഞു. പേറ്റിഎം, ഗൂഗിൾ തേസ്, ഫോൺപേ, ഭാരത സർക്കാർ പുറത്തിറിക്കിയ ഭീം തുടങ്ങിയ വാലറ്റുകളും പേയ്മെന്റ് സേവനദാതാക്കളും ഈ സംവിധാനം ഉപയോഗിക്കാൻ തുടങ്ങിയത് അതിന്റെ വളർച്ചക്ക് കാരണമായിട്ടുണ്ട്. ആമസോൺ, സ്വിഗ്ജി, ഓല, ബിഗ്ബസാർ, ജെറ്റ് എയർവെയ്സ് തുടങ്ങിയ കമ്പനികൾ തങ്ങളുടെ ആപ്ലിക്കേഷനുകളിലേക്ക് യുപിഐ സംവിധാനം സംയോജിപ്പിച്ചിരിക്കുന്നു. ആഗോള കാർഡ് പേയ്മെന്റ് സേവനദാതാക്കളായ മാസ്റ്റർകാർഡ്, വിസ തുടങ്ങിയവർക്ക് ഈ സംവിധാനം ഒരു ഭീഷണിയായി വന്നിട്ടുണ്ട്. 

പണം ലഭിക്കേണ്ട ആളുടെ ബാങ്ക് അക്കൗണ്ട് നമ്പർ, ഐ.എഫ്.എസ്.കോഡ് എന്നിവയൊന്നും ചേർക്കാതെ തന്നെ പണം കൈമാറാം എന്നതും മൊബെലിലൂടെ ഏതു സമയത്തും എവിടെയിരുന്നും സുരക്ഷിതമായി പണമിടപാടുകൾ നടത്താം എന്നതുമാണ് യു.പി.ഐ സംവിധാനത്തിന്റെ പ്രധാന മേൻമയാണ്.സാധാരണയായി ഇന്റർനെറ്റ് ബാങ്കിങ് വഴി പണം കൈമാറുമ്പോൾ പണം കൈമാറുന്ന ആളുടെ വിവരങ്ങൾ നേരത്തെ തന്നെ സ്ഥിരീകരിക്കേണ്ടതുണ്ട്. എന്നാൽ, യു.പി.ഐ.ആപ്പ് വഴി പണം കൈമാറുമ്പോൾ ഇപ്രകാരം ചെയ്യേണ്ടതില്ല.യു.പി.ഐ. ഇടപാടുകളിൽ പണം ഡിജിറ്റലായി ഒരു ഒരു ബാങ്ക് അക്കൗണ്ടിൽ നിന്ന് മറ്റൊരു ബാങ്ക് അക്കൗണ്ടിലേക്ക് മാറുന്നതിനാൽ, മൊബൈൽ വാലറ്റുകളിൽ ചെയ്യേണ്ടതു പോലെ ഇടക്കൊരിടത്ത് പണം നിക്ഷേപിച്ച ശേഷം അതിൽ നിന്ന് പണമിടപാടുകൾ നടത്തേണ്ടതില്ല.
USSD സേവനമായും യുപിഐ ലഭ്യമാണ്. ഉപയോക്താക്കൾക്ക് എന്ന കോഡ് ഫോണിൽ ഡയൽ ചെയ്തും രാജ്യത്തിനുള്ളിൽ യുപിഐ സേവനങ്ങൾ നേടാം. നിലവിൽ USSD വഴി ലഭ്യമായ സേവനങ്ങൾ[2] താഴെപ്പറയുന്നവയാണ്.

യുപിഐ സേവനങ്ങൾക്കുള്ള ഇടപാട് നിരക്കുകൾ ഓരോ ബാങ്കിന്റെയും നയപരമായ വിഷയമാണ്. അതുകൊണ്ട് തന്നെ ഓരോ ബാങ്കിന്റെയും അഭിപ്രായം വ്യത്യസ്തമാണ്. ഇടപാട് നിരക്കുകൾ ഏർപ്പെടുത്തുന്നത് യുപിഐ സേവനം ഉപയോഗപ്പെടുത്തുന്നതിൽ നിന്നും ഉപഭോക്താക്കളെ പിന്തിരിപ്പിക്കുമെന്ന് വിശ്വസിക്കുന്ന ബാങ്കുകളും ഉണ്ട്. എന്നാൽ നിലവിൽ ഒരു ബാങ്കും യുപിഐ സേവനത്തിന് ചാർജ്ജ് ഈടാക്കുന്നില്ല.



</doc>
<doc id="417730" url="https://ml.wikipedia.org/wiki?curid=417730" title="ലെമൺ ഗ്രോവ്">
ലെമൺ ഗ്രോവ്

ലെമൺ ഗ്രോവ്, അമേരിക്കൻ ഐക്യനാടുകളിലെ സംസ്ഥാനമായ കാലിഫോർണിയയിൽ, സാൻ ഡിയേഗോ കൌണ്ടിയിലുൾപ്പെട്ട ഒരു നഗരമാണ്. ഈ നഗരത്തിലെ ജനസംഖ്യ 2010 ലെ സെൻസസ് 25,320 ആയിരുന്നു. ഇത് 2000 ലെ കണക്കിലുണ്ടായിരുന്ന സംഖ്യയായ  24,918 നേക്കാൾ കൂടുതലായിരുന്നു. 1963 മുതൽ ഇവിടെ സ്ഥാപിക്കപ്പെട്ടിരിക്കുന്ന ഒരു വലിയ നാരങ്ങ സ്മാരകം നഗരത്തിന്റെ അടയാളമായി മാറിയിരിക്കുന്നു.

ലെമൺ ഗ്രോവ് നഗരമായി പിന്നീടു മാറിയ പ്രദേശം കാലിഫോർണിയയിലെ സ്പാനിഷ് മതപ്രവർത്തക സംഘത്തിലൊന്നായിരുന്ന മിഷൻ സാൻ ഡിയേഗോ ഡി അൽകാലായുടെ ഭാഗമായിരുന്നു. മെക്സിക്കോ സ്പെയിനിൽ നിന്ന് സ്വതന്ത്രമായി മാറിയശേഷം, കാലിഫോർണിയോസ് എന്നറിയപ്പെട്ടിരുന്ന അൾട്ടാ കാലിഫോർണിയ നിവാസികൾ വിവിധ ലാന്റ് ഗ്രാന്റുകളിലായി മേച്ചിൽ പ്രദേശങ്ങൾ നടത്തിയിരുന്നു. ഇപ്പോൾ ലെമൺ ഗ്രോവിലലുൾപ്പെട്ട പ്രദേശത്തെ 59,000 ഏക്കറിലധികം ഭൂമി സാന്റിയാഗോ ആർഗ്യൂല്ലൊ എന്ന വ്യക്തിക്കു നൽകപ്പെട്ടിരുന്നു. 

1850 ൽ ലെമൺ ഗ്രോവിലെ ആദ്യ ഭൂജന്മിയായ റോബർട്ട ആല്ലിസൺ സാക്രമെന്റോയിൽനിന്ന് ഈ പ്രദേശത്തെത്തി.  ആർഗ്യൂസോയുടെ അനന്തരഗാമികളുടെ ഭൂസ്വത്തിൽ നിന്ന് ആയിരക്കണക്കിന് ഏക്കർ ഭൂമി അദ്ദേഹം വിലക്കു വാങ്ങി. ആത്യന്തികയമായി ഈ പ്രദേശം ലെമൻ ഗ്രോവ്, ലാ മെസ, എൻകാന്റോ, സ്പ്രിംഗ് വാലിയുടെ ഭാഗങ്ങൾ എന്നിവയായി മാറി. 1886 ൽ സാൻ ഡിയേഗോ, കുയാമക്ക റെയിൽ റോഡുകളുടെ ഓഹരിയുടമസ്ഥനായി മാറിയ ആല്ലിസൺ ഇവിടെ ആല്ലിസൺ ചാനൽ നിർമ്മിച്ചു. ആല്ലിസണന്റെ പുത്രനായ ജോസഫ് 1892 ൽ ലെമൺ ഗ്രോവിനായി ഉപവിഭാഗം ഭപടങ്ങൾ തയ്യാറാക്കി സൂക്ഷിച്ചു. പ്രദേശത്തെ കാലാവസ്ഥ ഉഷ്ണമേഖലാ പഴങ്ങളും പച്ചക്കറികളും കൃഷിചെയ്യാൻ അനുയോജ്യമായതായിരുന്നതിനാൽ കിഴക്കൻ പ്രദേശങ്ങളിൽനിന്നും മദ്ധ്യ പടിഞ്ഞാറൻ പ്രദേശങ്ങളിൽനിന്നും  കർഷകർ കൂട്ടമായി ഈ മേഖലയിലേക്ക് എത്തി. 1893 ൽ ദി ലെമൺ ഗ്രോവ് ഫ്രൂട്ട് ഗ്രോയേഴ്സ് അസോസിയേഷൻ രൂപീകരിക്കപ്പെടുകയും 1894-ൽ സാൻ ഡിയാഗോ യൂണിയൻ പത്രം ലെമൺ ഗ്രോവിനെ "എ സീ ഓഫ് ലെമൺ ട്രീസ്" എന്ന പേരിൽ പരാമർശിക്കുകയും ചെയ്തു.

ബോഹീമിയയിൽനിന്നുള്ള കുടിയേറ്റക്കാരും സഹോദരന്മാരുമായ ജോസഫ്, ആന്റൺ സോൻക എന്നിവർ ലെമൺ ഗ്രോവിലേയക്കു താമസത്തിനെത്തുകയും അവിടെ  അറിയപ്പെടുന്ന ഒരു ജനറൽ സ്റ്റോർ, ‘എ. സോൻക ആന്റ് സൺ’ എന്ന പേരിൽ പടുത്തുയർത്തുകയും ചെയ്തു.  അന്റോൺ സോങ്കയുടെ മൂത്ത പുത്രനായിരുന്ന ആൻറണി "ടോണി" എഫ്. സോൻകയും അദ്ദേഹത്തിന്റെ ജർമൻ-അമേരിക്കൻ പത്നിയുമായിരുന്ന ഹന്നാ ക്ലെയ്ൻ സോൻകയും നഗരത്തിൽ പ്രാദേശികമായി അറിയപ്പെടുന്ന പ്രമുഖ വ്യക്തികളായിരുന്നു. പിൽക്കാലത്ത് നഗരത്തിന്റെ ചിഹ്നവും പ്രാദേശിക അടയാളവുമായി മാറിയ ഒരു വലിയ നാരങ്ങായുടെ രൂപം നിർമ്മിക്കുന്നതിൽ അതിയായി താത്പര്യം പ്രകടിപ്പിച്ചിരുന്ന വ്യക്തിയായിരുന്നു അദ്ദേഹം. നഗരത്തിന്റെ ആത്യന്തിക ഉദ്ദേശ്യമായി സമൃദ്ധി, ശുഭാപ്തിവിശ്വാസം എന്നിവയാണെന്നു പ്രസ്താവിച്ചുകൊണ്ട്,  വലിയൊരു നാരങ്ങയുടെ രൂപം നിർമ്മിക്കാനായി പ്രാദേശിക വാസ്തുശില്പിയായ അൽബെർട്ടോ ട്രെഗാൻസയെ സോൻകയും പ്രാദേശിക മേച്ചിൽപ്പുറ ഉടമകളും ചേർന്നു ഏർപ്പെടുത്തുകയും ചെയ്തു. 

1931 ലെ ലെമൺ ഗ്രോവ് സംഭവത്തിൽ, മെക്സിക്കൻ അമേരിക്കൻ വിദ്യാർത്ഥികൾക്കായി ഒരു പ്രത്യേക വിദ്യാലയം നിർമ്മിക്കാനുള്ള പ്രാദേശിക സ്കൂൾ ബോർഡിന്റെ തീരുമാനത്തെ, ലെമൻ ഗ്രോവിലെ മെക്സിക്കൻ അമേരിക്കൻ മാതാപിതാക്കൾ വിജയകരമായ ജുഡീഷ്യൽ വെല്ലുവിളിയായി ഏറ്റെടുക്കുകയും വേർപെടുത്തലിനെതിരെ ഉന്നത കോടതിയുടെ അനുകൂല വിധി  സമ്പാദിക്കുകയും ചെയ്തിരുന്നു.

രണ്ടാം ലോകമഹായുദ്ധസമയത്ത് നാരങ്ങാ തോട്ടങ്ങളിൽ മിക്കതും അപ്രത്യക്ഷമാവുകയും നഗരപ്രാന്തങളുടെ വികസനം ആരംഭിക്കുകയും ചെയ്തു. 1950 കൾ മുതൽ 1970 വരെ നഗരം കോർപ്പറേഷനാക്കുന്നതിനുള്ള നാലു തിരഞ്ഞെടുപ്പുകൾ നടന്നരുന്നു.  ഈ പ്രശ്നം നഗരത്തിൽചൂടൻ സംവാദത്തിനു കാരണമായിത്തീർന്നു. അവസാനം 1977 ജൂലൈ 1 ന് നഗരം പൂർണമായി സംയോജിപ്പിക്കപ്പെടുകയും  കാലിഫോർണിയയിലെ 414- ആമത്തെ നഗരമായിത്തീരുകയും ചെയ്തു. ലെമൺ ഗ്രോവ് ഒരു പൊതു നിയമ സംവിധാനമുള്ള നഗരമായിട്ടാണ് സംയോജിപ്പക്കപ്പെട്ടത്.  എന്നിരുന്നാലും സാൻ ഡീഗോ കൗണ്ടി ഷെരിഫ് ഡിപ്പാർട്ട്മെൻറിൽ നിന്ന് കരാർ വഴി നിയമം നടപ്പാക്കൽ സേവനങ്ങൾ സ്വീകരിക്കുന്നത് തുടരുന്നു.



</doc>
<doc id="417732" url="https://ml.wikipedia.org/wiki?curid=417732" title="ഡീപ്പ് ത്രോട്ട് (വാട്ടർ ഗേറ്റ്)">
ഡീപ്പ് ത്രോട്ട് (വാട്ടർ ഗേറ്റ്)

വാട്ടർഗേറ്റ് വിവാദം എന്ന പേരിൽ അറിയപ്പെട്ട സംഭവത്തിൽ യു.എസ്. പ്രസിഡണ്ട് റിച്ചാർഡ് നിക്സൺ ഭരണകൂടത്തെക്കുറിച്ചുള്ള രഹസ്യവിവരങ്ങൾ വുഡ്വാർഡ്, ബെൺസ്റ്റീൻ എന്നീ വാഷിംഗ്ടൺ പോസ്റ്റിന്റെ റിപ്പോർട്ടർമാർക്ക് നൽകിയ അജ്ഞാതവ്യക്തിയാണ് ഡീപ്പ് ത്രോട്ട്.30 വർഷത്തിലേറെയായി ഈ അജ്ഞാത വിവരദാതാവിന്റെ അസ്തിത്വം അമേരിക്കൻ രാഷ്ട്രീയത്തിലും, പത്രപ്രവർത്തനരംഗത്തും വെളിപ്പെടാത്ത ഒരു ദുരൂഹതയായി തുടർന്നു. നിക്സണിന്റെ മരണശേഷം 11 വർഷം കഴിഞ്ഞ്, 2005 ൽ ഫെഡറൽ ബ്യൂറോ ഓഫ് ഇൻവെസ്റ്റിഗേഷൻ ഉപമേധാവിയായിരുന്ന മാർക് ഫെൽറ്റ് ആണ് ഡീപ്പ് ത്രോട്ട് എന്നു ആ കുടുംബവുമായി ബന്ധപ്പെട്ട അഭിഭാഷകർ വെളിപ്പെടുത്തിയിരുന്നു . വുഡ്വാർഡും ബെർൻസ്റ്റീനും ആ അജ്ഞാതവ്യക്തി മരിക്കുന്നതുവരേയോ അല്ലെങ്കിൽ ആ വ്യക്തി തന്റെ സ്വത്വം വെളിപ്പെടുത്തുന്നതിന് അനുവദിയ്ക്കുകയോ ചെയ്യുന്നതുവരെ അക്കാര്യം പരസ്യമാക്കുകയില്ല എന്നു ഉറച്ചുനിശ്ചയിച്ചിരുന്നു.


</doc>
<doc id="417733" url="https://ml.wikipedia.org/wiki?curid=417733" title="ഏലൂക്കര">
ഏലൂക്കര

ആലുവയിൽ നിന്ന് 3.6 കിലോമീറ്റർ അകലെയുള്ള ഒരു ചെറിയ ഗ്രാമമാണ് എലൂക്കര. കൊച്ചി സെൻട്രൽ എയർപോർട്ടിൽ നിന്നും 13 കി.മീ ദൂരമേ ഈ ഗ്രാമത്തിലേക്കുള്ളൂ.



ഉഷ്ണമേഖലാ മൺസൂൺ കാലാവസ്ഥ


</doc>
<doc id="417758" url="https://ml.wikipedia.org/wiki?curid=417758" title="ലുസിൻ സകരിയാൻ">
ലുസിൻ സകരിയാൻ

പ്രമുഖ അർമീനിയൻ സപ്രാനോ ഗായികയാണ് ലുസിൻ സകരിയാൻ (Lusine Zakaryan (Armenian: Լուսինե Զաքարյան), ജന്മനാ: Svetlana Zakaryan). ദക്ഷിണ ജോർജ്ജിയയിലെ സാംറ്റ്‌സ്‌കെ-ജവാഖേറ്റി മേഖലയിലാണ് വളർന്നത്. 1952ൽ കുടുംബ സമേതം അർമീനിയയുടെ തലസ്ഥാനമായ യെറിവാനിലേക്ക് കുടിയേറി. ഇവിടെ നിന്ന് സെക്കണ്ടറി വിദ്യാഭ്യാസം നേടി. 1957ൽ യെറിവാൻ സ്റ്റേറ്റ് മ്യൂസിക്കൽ കൺസർവേറ്ററി എന്ന സംഗീത കോളേജിൽ ചേർന്നു.
1970 മുതൽ 1983 വരെ അർമീനിയൻ ടിവി, റേഡിയോകളിൽ തനിച്ച് സിംഫണി ഓർകസ്ട്ര അവതരിപ്പിച്ചു. അർമീനിയൻ അപോസ്തലിക് ചർച്ചിന്റെ ഗായക സംഘത്തിലും അംഗമായിരുന്നു. നൂറ്റാണ്ടുകൾ പഴക്കമുള്ള അർമീനിയൻ ആത്മീയ ഗീതങ്ങളുടെ ആലാപനത്തിന് പ്രശസ്തയാണ് ലുസിൻ സകരിയാൻ. അർമീനിയൻ പരാമ്പരാഗത ഗാനങ്ങൾ പാടുന്നതിലും അന്താരാഷ്ട്ര ഒപേര സംഗീത രംഗത്തും അറിയപ്പെടുന്ന വ്യക്തിയാണ് ലുസിൻ
പഴയ ജോർജ്ജിയൻ സോവിയറ്റ് സോഷ്യലിസ്റ്റ് റിപ്പബ്ലികിലെ (നിലവിൽ ജോർജ്ജിയ) തെക്കുപടിഞ്ഞാറൻ നഗരമായ അഖൽറ്റ്‌സിഖെയിൽ 1937 ജൂൺ ഒന്നിന് ജനിച്ചു. 1992 ഡിസംബർ 30ന് അർമേനിയയിലെ യെറെവാനിൽ 55ാം വയസ്സിൽ മരണപ്പെട്ടു.


</doc>
<doc id="417764" url="https://ml.wikipedia.org/wiki?curid=417764" title="ഗോഹർ ഗാസ്പരിയാൻ">
ഗോഹർ ഗാസ്പരിയാൻ

അർമേനിയൻ വാനമ്പാടി എന്ന് അറിയപ്പെടുന്ന അർമേനിയൻ ഒപേറ ഗായികയാണ് ഗോഹർ ഗസ്പരിയാൻ ( English: Gohar Gasparyan (Armenian: Գոհար Գասպարյան)
1924 ഡിസംബർ 14ന് ഈജിപ്റ്റിലെ കെയ്‌റോയിൽ അർമേനിയൻ കുടുംബത്തിൽ ജനിച്ചു.കെയ്‌റോയിലെ മ്യൂസിക് അക്കാദമിയിൽ നിന്ന് സംഗീതം പഠിച്ചു. 1948ൽ പശ്ചിമേഷ്യയിൽ നിന്ന് ആയിരക്കണക്കിന് അർമേനിയക്കാർ അർമേനിയൻ സോവിയറ്റ് സോഷ്യലിസ്റ്റ് റിപ്പബ്ലിക്കിലേക്ക് കുടിയേറിയപ്പോൾ കുടുംബത്തോടൊപ്പം അർമേനിയയിലെത്തി. 
അർമേനിയയിലെ യെറിവാൻ ഓപ്പറ തിയ്യേറ്ററിൽ 23 ഓപ്പറകൾ അവതരിപ്പിച്ചു. യെറിവാനിലെ സ്റ്റേറ്റ് മ്യൂസിക്കൽ കൺസർവേറ്ററി പഠിപ്പിച്ചു. പീപ്പിൾസ് ആർടിസ്റ്റ് ഓഫ് ദ് യുഎസ്എസ്ആർ, ഹീറോ ഓഫ് സോഷ്യലിസ്റ്റ് ലേബർ, മെസ്‌റോപ് മാഷ്‌റ്റോറ്റ്‌സ് പുരസ്‌കാരങ്ങൾ ലഭിച്ചു.

2007 മെയ് 16ന് യെറിവാനിൽ മരണപ്പെട്ടു. കൊമിറ്റാസ് പാർക് ആൻഡ് പാൻതിയോൺ സെമിത്തേരിയിൽ മറവ് ചെയ്തു.


</doc>
<doc id="417765" url="https://ml.wikipedia.org/wiki?curid=417765" title="സുചിത്ര പിള്ള">
സുചിത്ര പിള്ള

സുചിത്ര പിള്ള (1970 ആഗസ്റ്റ് 27-ന് ജനനം) ഒരു ഇന്ത്യൻ നടിയും മോഡലും അവതാരകയുമാണ്. ഇലക്ട്രോണിക് എൻജിനീയറിങ്ങിൽ ബിരുദധാരിയായ സുചിത്ര എൻജിനീയറിംഗിനെക്കാൾ കലാജീവിതം ആണ് ഔദ്യോഗികരംഗമായി തെരഞ്ഞെടുത്തത്. "ദിൽ ചാഹ്താ ഹെ" (2001), "ലെഗാ ചുനരി മെയ്ൻ ദാഗ്" (2007), "ഫാഷൻ" (2008), പേജ് 3 (2005) എന്നീ ചിത്രങ്ങളിൽ അഭിനയിച്ചിട്ടുണ്ട്. സുചിത്ര പാടിയ ഇന്ത്യൻ പോപ്പ്, റോക്ക് ഗാനങ്ങൾ ഉൾക്കൊള്ളുന്ന "സച്ച് ഈസ് ലൈഫ്" എന്ന ആൽബം 2011- ൽ പുറത്തിറങ്ങുകയുണ്ടായി. അവൾ പരിപൂർണ്ണ നാടകകലാകാരി കൂടിയാണ്.

മുംബൈയിലെ സ്കൂളിലെത്തിയപ്പോൾ തന്നെ പിള്ള തിയേറ്ററിൽ വളരെ താല്പര്യം കാണിച്ചു. എന്നാൽ ഇലക്ട്രോണിക് എഞ്ചിനീയറിംഗിൽ ബിരുദം നേടുകയും ചെയ്തു. താമസിയാതെ അവൾ ലണ്ടനിലേക്ക് പോകുകയും അവിടെ കുട്ടികളുടെ നാടകത്തിൽ ഉൾപ്പെടുകയും ചെയ്തിരുന്നു. 1993-ൽ "ലീ പ്രിക്സ് ഡുൺ ഫെമ്മി" എന്ന ഫ്രഞ്ച് ചിത്രത്തിൽ ആദ്യമായി അഭിനയിച്ചു. കൂടാതെ ഇംഗ്ലീഷ് ചിത്രമായ "ഗുരു ഇൻ സെവൺ" എന്ന ചിത്രത്തിലും അഭിനയിച്ചിരുന്നു.



</doc>
<doc id="417767" url="https://ml.wikipedia.org/wiki?curid=417767" title="റോബർട്ട് വൈറ്റ്">
റോബർട്ട് വൈറ്റ്

ഈസ്റ്റ് ഇന്ത്യ കമ്പനിയിലെ സ്കോട്‌ലാന്റുകാരനായ ഒരു ഭിഷഗ്വരനായിരുന്നു റോബർട്ട് വൈറ്റ് (Robert Wight) MD FRS FLS (6 ജൂലൈ 1796 – 26 മെയ് 1872). ജീവിതകാലം മുഴുവൻ തന്നെ തെക്കേ ഇന്ത്യയിൽ ചെലവഴിച്ച അദ്ദേഹത്തിന്റെ വളരെ വിലപിടിച്ച സംഭാവനകൾ മുഴുവൻതന്നെ സസ്യശാസ്ത്രത്തിൽ ആയിരുന്നു. സാമ്പത്തിക സസ്യശാസ്ത്രത്തിലും സസ്യവർഗ്ഗീകരണത്തിലും വൈറ്റ് അതീവപ്രശസ്തനായിത്തീർന്നു. അമേരിക്കൻ കോട്ടൺ കൃഷിക്ക് നടപ്പിൽ വരുത്തിയത് അദ്ദേഹമാണ്. സസ്യവർഗ്ഗീകരണത്തിൽ പുഷ്പിക്കുന്ന സസ്യങ്ങളിലെ 110 പുതിയ ജനുസുകളെയും 1267 പുതിയ സ്പീഷിസുകളെയും വൈറ്റ് വിവരിച്ചു. ഇന്ത്യക്കാരായ സസ്യചിത്രകാരന്മാരെ ഉപയോഗിച്ച് അദ്ദേഹം സ്വന്തമായും താൻ പരിശീലനം കൊടുത്ത മറ്റു ഇന്ത്യൻ സസ്യകാരന്മാരും ശേഖരിച്ച സസ്യങ്ങളെ ചിത്രീകരിക്കുയുണ്ടായി. ഇവയിൽ ചിലത് ഹൂക്കർ ബ്രിട്ടനിൽ പ്രസിദ്ധീകരിക്കുകയുണ്ടായി. 1938 - ൽ മദ്രാസിൽ ബ്ലാക്ക് ആന്റ് വൈറ്റിൽ ആറു വാല്യങ്ങളിലായി Icones Plantarum Indiae Orientalis" (1838–53) ഉം "കൈകൊണ്ട് നിറം കൊടുത്ത് രണ്ട് വാല്യങ്ങളിലായി" Illustrations of Indian Botany (1838–50) യും Spicilegium Neilgherrense (1845–51)" അദ്ദേഹം പ്രസിദ്ധീകരിച്ചു. ഇന്ത്യയിൽ നിന്ന് 1853 -ൽ വിരമിക്കുമ്പോഴേക്കും ഇന്ത്യയിലെ ചെടികളെപ്പറ്റിയുള്ള 2464 ചിത്രീകരണങ്ങൾ അദ്ദേഹം പ്രസിദ്ധീകരിച്ചിരുന്നു.

Variants include Wt. and R.W. Some of his early contributions were mistakenly published by William Hooker with his name as "Richard Wight".



</doc>
<doc id="417770" url="https://ml.wikipedia.org/wiki?curid=417770" title="അലിയ മൊൽദഗുലോവ">
അലിയ മൊൽദഗുലോവ

സോവിയറ്റ് യൂനിയനിലെ ഒരു ഒളിപ്പോരാളിയായിരുന്നു അലിയ മൊൽദഗുലോവ. അലിയ നുർമുഹമ്മദ്ഗിസി മൊൽദഗുലോവ എന്നാണ് പൂർണനാമം.(English: Aliya Nurmuhametqyzy Moldagulova (Kazakh: Әлия Нұрмұхамедқызы Молдағұлова)). 1944 ജനുവരി 14ന് 18ാം വയസ്സിൽ യുദ്ധത്തിലേറ്റ പരിക്കിനെ തുടർന്ന് മരണപ്പെട്ടു. ഹീറോ ഓഫ് ദ സോവിയറ്റ് യൂനിയൻ പദവി ലഭിച്ചിട്ടുണ്ട്. 
1925 ഒക്ടോബർ 25ന് സോവിയറ്റ് യൂനിയന്റെ ഭാഗമായിരുന്ന കസാഖ് സോവിയറ്റ് സോഷ്യലിസ്റ്റ് റിപ്പബ്ലിക്കിലെ ബുലാകിൽ ജനിച്ചു. ചെറുപ്പത്തിൽ തന്നെ മാതാപിതാക്കൾ മരണപ്പെട്ടു. ഖസാഖ്സ്ഥാനിലെ ഏറ്റവും വലിയ നഗരമായ അൽമാട്ടിയിൽ അമ്മാവനോടൊപ്പം ജീവിച്ചു. അമ്മാവൻ മിലിറ്റടി ട്രാൻസ്‌പോർട് അക്കാദമിയിൽ അംഗമായതിനെ തുടർന്ന് 1935 ഓടെ അമ്മാവനോടൊപ്പം സെന്റ് പീറ്റേഴ്‌സ് ബർഗിലേക്ക് താമസം മാറ്റി. 1939ൽ 14ാം വയസ്സിൽ അലിയയ്യയെ അനാഥ മന്ദിരത്തിലാക്കി. 1942ൽ ലഡോക തടാകം വഴി യുദ്ധം ആരംഭിച്ചതോടെ അനാഥ മന്ദിരത്തിൽ നിന്ന് ഒഴിപ്പിച്ചു. സെക്കണ്ടറി വിദ്യാഭ്യസം പൂർത്തിയാക്കിയതിന് ശേഷം റിബിൻസ്‌ക് ഏവിയാടെക്‌നിക്കൽ സ്‌കൂളിൽ സ്‌കോളർഷിപ്പോടെ പഠനം നടത്തി. 
റിബിൻസ്‌ക് ഏവിയാടെക്‌നിക്കൽ സ്‌കൂളിലെ പഠനം പൂർത്തിയാക്കിയതിന് ശേഷം മൂന്നു മാസത്തേക്ക് റെഡ് ആർമിയിൽ ചേരാനായി അപേക്ഷ നൽകി. യുദ്ധ പരിശീലനത്തിനായി 1943 മെയ് മാസം സെൻട്രൽ വിമൻസ് സ്‌നിപ്പർ ട്രൈനിങ് സ്‌കൂളിൽ ചേർന്നു. ജൂലൈയിൽ സൈനികയായി പ്രതിജ്ഞ എടുത്തു. 54ാം റൈഫിൾ ബ്രിഗേഡിൽ നിയമിതയായി.
1944 ജനുവരിയില് നൊവോസൊകൊൽനികി-ഡിനോ റെയിൽ വേയിൽ വെച്ച് അലിയയുടെ ബ്രിഗേഡിനെ ജർമ്മൻ ആക്രമിച്ചു. ഇതോടെ, ബ്രിഗേഡിന്റെ കമാന്ററെ കാണാതായി. അലിയ കമാന്റർ സ്ഥാനം ഏറ്റെടുത്ത് തന്റെ ബറ്റാലിയനെ ഉപയോഗിച്ച് ജർമ്മൻ നിരക്കെതിരെ പോരാടി. പോരാട്ടത്തിനിടെ കുഴിബോംബ് സ്‌ഫോടനത്തിൽ അലിയക്ക് പരിക്കേറ്റെങ്കിലും യുദ്ധം ഏറെ താമസിയാതെ ജർമ്മൻ പടയുടെ വെടിയേറ്റ് മരിച്ചു. സോവിയറ്റ് യൂനിയനിലെ പരമോന്നത സൈനിക ബഹുമതികളായ ഹീറോ ഓഫ് ദ് സോവിയറ്റ് യൂനിയൻ, ഓർഡർ ഓഫ് ലെനിൻ എന്നിവ നേടി. റഷ്യയിലെ പ്‌സ്‌കോവിലെ മൊനാകൊവോയിൽ കൂട്ട ശവക്കല്ലറയിലാണ് മറവ് ചെയ്തിരിക്കുന്നത്. 
അലിയയുടെ സൈനിക സേവനത്തിനിടെ മൊത്തം 91 ശത്രുസൈനികരെ കോാലപ്പെടുത്തിയിട്ടുണ്ട്.


</doc>
<doc id="417776" url="https://ml.wikipedia.org/wiki?curid=417776" title="നീല പൂച്ചയില">
നീല പൂച്ചയില

അക്കാന്തേസീ കുടുംബത്തിൽ പെട്ട ഒരു ഓഷധിയാണ് നീല പൂച്ചയില. . ഇലപൊഴിയും ഈർപ്പവനങ്ങളിൽ കാണപ്പെടുന്നു. 



</doc>
<doc id="417779" url="https://ml.wikipedia.org/wiki?curid=417779" title="വിർജീനിയ ഗ്രേ">
വിർജീനിയ ഗ്രേ

വിർജീനിയാ ഗ്രേ (ജീവിതകാലം: മാർച്ച് 22, 1917 - ജൂലൈ 31, 2004)) ഒരു അമേരിക്കൻ അഭിനേത്രിയായിരുന്നു. ഏകദേശം 100-ലധികം ചലച്ചിത്രങ്ങളിലും, 1930 കൾ മുതൽ 1980-കളുടെ ആദ്യപാദം വരെ നിരവധി റേഡിയോ, ടെലിവിഷൻ ഷോകളിലും അവർ പ്രത്യക്ഷപ്പെട്ടിരുന്നു. 

കാലിഫോർണിയയിലെ എഡെൻഡെയിലിൽ 1917 മാർച്ച് 22 ന് ജനിച്ച വിർജീനിയ ഗ്രേ, സംവിധായകൻ റേ ഗ്രേയുടെ മൂന്നു പെൺമക്കളിൽ ഏറ്റവും ഇളയ കുട്ടിയായിരുന്നു. വിർജീനിയയുടെ ആദ്യകാല ബേബിസിറ്ററന്മാരിൽ ഒരാളായിരുന്നു ചലച്ചിത്ര താരം ഗ്ലോറിയ സ്വാൻസൻ. വിർജീനിയ ഗ്രേയുടെ ചലച്ചിത്ര രംഗത്തേയ്ക്കുള്ള അരങ്ങേറ്റം 1927 ൽ അവരുടെ പത്താമത്തെ വയസിൽ നിശ്ശബ്ദ ചിത്രമായ അങ്കിൾ ടോംസ് കാബിനിലൂടെയായിരുന്നു. ഈ ചിത്രത്തിൽ ലിറ്റിൽ ഈവ എന്ന കഥാപാത്രത്തെയാണ് അവർ അവതരിപ്പിച്ചത്. ഏതാനു വർഷങ്ങൾ അഭിനയരംഗത്ത് തുടർന്നുവെങ്കിലും വിദ്യാഭ്യാസം പൂർത്തിയാക്കുക എന്ന ലക്ഷ്യം മുൻനിറുത്തി അടുത്ത മൂന്നു വർഷത്തേക്ക് സിനിമയിലെ അഭിനയം ഉപേക്ഷിച്ചിരുന്നു.

ഗ്രേ ഒരു നഴ്സ് ആയുള്ള തന്റെ പരിശീലനം ഉപേക്ഷിക്കുകയും 1930 കളിൽ ചെറുവേഷങ്ങളിലൂടെ ചലച്ചിത്രനടിയായി രംഗത്തേയ്ക്കു തിരികെയെത്തുകയും ചെയ്തു. പിന്നീട് മെട്രോ-ഗോൾഡ്വൻ-മായർ (എം.ജി.എം) സ്റ്റുഡിയോയുമായി ഒരു കരാറിൽ ഒപ്പുവയ്ക്കുകയും ദ ഹാർഡീസ് റൈഡ് ഹൈ (1939), അനതർ തിൻ മാൻ (1939), ഹുല്ലാബലൂ (1940), ദി ബിഗ് സ്റ്റോർ (1941) ഉൾപ്പെടെയുള്ള നിരവനധി ചലച്ചിത്രങ്ങളിൽ പ്രത്യക്ഷപ്പെടുകയും ചെയ്തു.

1942 ൽ ഗ്രേ, എം.ജി.എം. സ്റ്റുഡിയോയുമായുള്ള കരാർ വിടുകയും പിന്നീടുള്ള വർഷങ്ങളിൽ വിവിധ സ്റ്റുഡിയോകളുമായി കരാറുകളിലേർ‌പ്പെർപ്പെട്ട് സ്ഥിരതയോടെ ജോലി ചെയ്യുകയും ചെയ്തു. 1950 കളിലും 1960 കളിലും നിർമ്മാതാവായിരുന്ന റോസ് ഹണ്ടർ അദ്ദേഹത്തിന്റെ ആൾ ദാറ്റ് ഹെവൻ അലവ്സ്, ബാക്ക് സ്ട്രീറ്റ്, മാഡം എക്സ് പോലെയുള്ള പ്രശസ്ത സോപ്പ് മെലോഡ്രാമകളിൽ ഗ്രേയെ സ്ഥിരമായി ഉൾപ്പെടുത്തിയിരുന്നു. 

1940 കളിൽ ഗ്രേ, അമേരിക്കൻ ചലച്ചിത്ര താരവും മിലിട്ടറി ഉദ്യോഗസ്ഥനുമായിരുന്ന ക്ലാർക്ക് ഗാബിളുമായി ഒരു അസ്തിരമായ അടുപ്പം പുലർത്തിയിരുന്നു. ഗാബിളിന്റെ പത്നി കരോൾ ലൊംബാർഡിന്റെ മരണത്തിനുശേഷം സൈനികസേവനത്തിൽ നിന്ന് മടങ്ങിയെത്തിയ ഗാബിളിനേയും ഗ്രേയേയും ഒരുമിച്ചു പലപ്പോഴും റെസ്റ്റോറന്റുകളിലും നൈറ്റ് ക്ലബുകളിലും കാണാറുണ്ടായിരുന്നു. വിർജീനിയ ഗ്രേ സ്വയവും മറ്റു പലരും, ഒരു വിവാഹ അറിയിപ്പ് ക്ലാർക്ക് ഗാബിളിൽനിന്നു പ്രതീക്ഷിച്ചിരുന്നു. എന്നാൽ 1949 ൽ ഗ്രേയെ ഭഗ്നഹൃദയയാക്കിക്കൊണ്ട് ലേഡി സിൽവിയ ആഷ്ലിയുമായുള്ള ഗാബിളിന്റെ പെട്ടെന്നുള്ള വിവാഹം അക്കാലത്ത് ആളുകളിൽ അത്ഭുതമുളവാക്കിയിരുന്നു. 1952 ൽ ആഷ്ലിയിൽനിന്ന് അയാൾ വിവാഹമോചനം നേടി. എന്നിരുന്നാലും ഗാബിൾ അവരുടെ പഴയ പ്രണയത്തെ വീണ്ടും പുനരുദ്ദീവിപ്പിക്കുന്നതിൽ താൽപര്യം കാണിച്ചില്ല. ഗാബിളിനായുള്ള കാത്തിരിപ്പാണ് വിർജീനിയ ഗ്രേ ഒരിക്കലും വിവാഹം കഴിക്കാതെയിരിക്കുവാനുള്ള കാരണമെന്ന് അവരുടെ സുഹൃത്തക്കൾ പറഞ്ഞിരുന്നു.

1950 കളിലും 1960 കളിലും ടെലിവിഷൻ സ്ക്രീനിലെ നിറസാന്നിദ്ധ്യമായിരുന്ന ഗ്രേ, പ്ലേഹൌസ് 90, യു.എസ്. മാർഷൽ, റൊണാൾ‌ഡ് റീഗൻ ഹോസ്റ്റ് ചെയ്ത ജനറൽ എലക്ട്രിക് തിയേറ്റർ, ദ ഡുപോണ്ട് ഷോ വിത്ത് ജൂൺ ആലിസൺ, യുവർ ഷോ ദി ഷോസ്, റെഡ് സ്കെൽട്ടൻ, വാഗൺ ട്രെയിൻ, ബൊനാൻസ, മാർകസ് വെൽബി M.D., ലവ് അമേരിക്കൻ സ്റ്റൈൽ, ബർക്സ് ലോ, ദ വിർജീനിയൻ, പീറ്റർ ഗൺ, അയൺസൈഡ് തുടങ്ങി അനേകം ടെലിവിഷൻ പരമ്പരകളിൽ തന്റെ അഭിനയ ചാതുര്യം പ്രകടിപ്പിച്ചു. 

കാലിഫോർണിയയിലെ വുഡ്ലാൻഡ് ഹിൽസിൽ,  വസിച്ചിരുന്ന മോഷൻ പിക്ചർ ഹോമിൽവച്ച് 2004 ജൂലൈ 31 ന് തന്റെ 87 ആമത്തെ വയസിൽ അവർ ഇഹലോകവാസം വെടിഞ്ഞു. സംസ്കരിക്കപ്പെട്ടതിനുശേഷം അവരുടെ ചിതാഭസ്മം 2004 ആഗസ്റ്റ് 6 ന്   ലോസ് ആഞ്ചലസ് തീരത്തുനിന്നകലെ സമുദ്രത്തിൽ വിതറപ്പെട്ടു. HBO മിനി പരമ്പരയായ ദ പസഫികിൽ അന്ന ടോർവ് എന്ന നടി അവരുടെ വേഷം അവതരിപ്പിച്ചിരുന്നു.


</doc>
<doc id="417782" url="https://ml.wikipedia.org/wiki?curid=417782" title="ഫെലോ ഓഫ് ദ റോയൽ സൊസൈറ്റി">
ഫെലോ ഓഫ് ദ റോയൽ സൊസൈറ്റി

ഗണിതം, എഞ്ചിനീയറിംഗ്, ആരോഗ്യശാസ്ത്രം എന്നിവയടക്കമുള്ള പ്രകൃതിശാസ്ത്രത്തിൽ ഗണ്യമായ സംഭാവനകൾ നൽകിയിട്ടുള്ള വ്യക്തികൾക്കായി റോയൽ സൊസൈറ്റി നൽകുന്ന അവാർഡ് ആണ് ഫെലോ ഓഫ് ദ റോയൽ സൊസൈറ്റി (Fellowship of the Royal Society (FRS, ForMemRS, HonFRS).

The Council of the Royal Society can recommend members of the British Royal Family for election as Royal Fellows of the Royal Society. As of 2016 there are five royal fellows: Charles, Prince of Wales (1978), Anne, Princess Royal (1987), Prince Edward, Duke of Kent (1990), Prince William, Duke of Cambridge (2009) and Prince Andrew, Duke of York (2013). Her Majesty the Queen, Elizabeth II is not a Royal Fellow, but provides her patronage to the Society as all reigning British monarchs have done since Charles II of England. Prince Philip, Duke of Edinburgh (1951) was elected under statute 12, not as a Royal Fellow.

The election of new fellows is announced annually in May, after their nomination and a period of peer-reviewed selection.



</doc>
<doc id="417788" url="https://ml.wikipedia.org/wiki?curid=417788" title="ചിമ്മാനക്കളി">
ചിമ്മാനക്കളി

ഉത്തര കേരളത്തിലെ കൃഷിയുമായി ബന്ധപ്പെട്ട് പുലയ സമുദായം രൂപപ്പെടുത്തിയെടുത്ത ഗ്രാമീണനാടകമാണ് ചിമ്മാനക്കളി. പുലയർ പാടിവരാറുള്ള “ചോതിയും പിടയും” എന്ന ദീർഘമായ പാട്ടിലെ കഥാഭാഗമാണ് ഇതിനവലംബം.പുലയ വിഭാഗത്തിന്റെ ചരിത്രവും ദൈന്യതകളും ജീവിതത്തിന്റെ അനിശ്ചിതത്വങ്ങളും പാട്ടിനോടൊപ്പം നൃത്ത–അഭിനയ രൂപത്തിൽ ആവിഷ്കരിക്കുന്നു. നർമ്മരസമൂറുന്ന പാട്ടുകളും സംഭാഷണങ്ങളും ഉണ്ടാകും. തുടിയാണ് വാദ്യം. മാവിലൻ , മാവിലത്തി, മാപ്പിള തുടങ്ങിയവർ കഥാപാത്രങ്ങളാണ്.കണ്ണൂർ ജില്ലയിലെ പഴയങ്ങാടി, മാട്ടൂൽ പ്രദേശത്ത് മാത്രമേ ചിമ്മാനക്കളി നിലവിലുള്ളൂ. കാഞ്ഞൻ പൂജാരിയുടെ മകൻ കെ. കുമാരനും സംഘവുമാണ് ഈ കലാരൂപത്തിന്റെ പ്രായോജകർ.ഡോ.എം.വി വിഷ്ണുനമ്പൂതിരി ചിമ്മാനക്കളി എന്ന പേരിൽ പഠനഗ്രന്ഥം പുറത്തിറക്കിയിട്ടുണ്ട്.


</doc>
<doc id="417794" url="https://ml.wikipedia.org/wiki?curid=417794" title="തെരേസ ടോറസ്">
തെരേസ ടോറസ്

ഒരു ചിലിയൻ പാലിയെന്റോളോജിസ്റ്റ്‌ ആണ് തെരേസ ടോറസ്. ആർട്ടിക് ഫോസിലുകൾ ആണ് പ്രധാന പ്രവർത്തന മേഖല . ചിലിയിലെ പാന്റാഗോണിയയിൽ നിന്നും ഒട്ടനവധി ആർട്ടിക് ഫോസിലുകൾ ഇവർ കണ്ടെത്തുകയുണ്ടായി . ചിലിയിലെ യൂണിവേഴ്സിറ്റിയിൽ പ്രൊഫസർ കൂടിയാണ് ഇവർ . ആർട്ടിക് പ്രദേശത്തു കണ്ടിരുന്ന കൊടും കാടുകളുടെ പേട്രിഫൈഡ് ഫോസ്സിലുകളിൽ പഠനം നടത്തിയ പ്രഥമ ചിലിയൻ വനിതയും ആണ് ഇവർ . 

ആർട്ടിക് പ്രദേശത്തെ പേട്രിഫൈഡ് ഫോസ്സിലുകളിൽ വിപുലമായ പഠനങ്ങൾ നടത്തിയ ഇവർ , ഇതുമായി ബന്ധപ്പെട്ട് 20 ആർട്ടിക് യാത്രകൾ നടത്തിയിട്ടുണ്ട് . പാന്റാഗോണിയയിൽ നിന്നും ആർട്ടിക് പ്രദേശത്തു നിന്നും കിട്ടിയ ഫോസ്സിലുകളിലെ സാമ്യം ഇവർ നിരവധിയായ പിയർ വ്യൂഡ് പ്രബന്ധങ്ങളായി അവതരിപ്പിച്ചിട്ടുണ്ട് .



</doc>
<doc id="417798" url="https://ml.wikipedia.org/wiki?curid=417798" title="ടോണിയ ഹാർഡിംഗ്">
ടോണിയ ഹാർഡിംഗ്

ടോണിയ മാക്സിനെ പ്രൈസ് (ഹാർഡിംഗ്, നവംബർ 12, 1970) ഒരു അമേരിക്കൻ മുൻ സ്കേറ്റർ ആണ്. സ്വദേശം പോർട്ട് ലാൻഡ്, ഒറിഗോൺ ആയ ടോണിയയെ അവരുടെ അമ്മയാണ് വളർത്തിയത്. ഹാർഡിംഗ് നാലു വയസ്സു മുതൽ ഐസ് സ്കേറ്റിംഗ് പാഠങ്ങൾ ആരംഭിക്കുകയും അവരുടെ ആദ്യകാലജീവിതം പരിശീലനത്തിനായി ചെലവഴിക്കുകയും ചെയ്തു. ഒടുവിൽ ഹൈസ്കൂൾ പഠനം തുടരുകയും കായിക വിനോദങ്ങളിൽ ഏർപ്പെടുകയും ചെയ്തു. 

1986 നും 1989 നും ഇടയിലുള്ള ഫിഗർ സ്കേറ്റിംഗ് ചാംപ്യൻഷിപ്പുകളിൽ യു.എസിലെ റാങ്കുകൾ മുകളിലേയ്ക്ക് കയറാൻ തുടങ്ങി. ഹാർഡിംഗ് 1989 സ്കേറ്റ് അമേരിക്ക മത്സരത്തിൽ വിജയിക്കുകയും ചെയ്തു. അവർ 1991-ലെയും1994-ലെയും യുഎസ് ചാമ്പ്യനാകുന്നതിനുമുമ്പ് ടൈറ്റിൽ മാറി. 1991 ലെയും 1994 ലെയും വേൾഡ് സിൽവർ മെഡൽ ജേതാവ് ആകുകയും ചെയ്തു. 1991-ൽ ഡിസ്റ്റിംഗ്ഷൻ നേടുകയും ട്രിപിൾ ആക്സെൽ മത്സരത്തിൽ വിജയിക്കുന്ന ആദ്യ അമേരിക്കൻ വനിതയും ചരിത്രത്തിൽ രണ്ടാമത്തെ വനിത (മിഡോറി ഇട്ടോയുടെ പിന്നിൽ)യാകുകയും ചെയ്തു. ഹാർഡിംഗ് രണ്ട് തവണ ഒളിമ്പ്യനും രണ്ടുതവണ സ്കേറ്റ് അമേരിക്ക ചാമ്പ്യനുമാണ്.




</doc>
<doc id="417807" url="https://ml.wikipedia.org/wiki?curid=417807" title="ടെസ്സാ വെർച്യു">
ടെസ്സാ വെർച്യു

ടെസ്സ ജെയ്ൻ മക്കോർമിക് വെർച്യു (ജനനം: മെയ് 17, 1989) കനേഡിയൻ ഐസ് ഡാൻസർ ആണ്. ടെസ്സ സ്കേറ്റിംഗ് പങ്കാളി സ്കോട്ട് മോറിനൊപ്പം 2010 ലെയും 2018 ലെയും ഒളിമ്പിക് ചാമ്പ്യൻ ആയിരുന്നു. 2014-ലെ ഒളിമ്പിക്സ് സിൽവർ മെഡലുകാരിയും, മൂന്നുതവണ ലോക ചാമ്പ്യൻ (2010, 2012, 2017) മൂന്ന് തവണ ഫോർ കോൺടിനെന്റ് ചാമ്പ്യൻ (2008, 2012, 2017) 2016-17 ഗ്രാൻഡ് പ്രിക്സ് ഫൈനൽ ചാമ്പ്യൻ, എട്ടു തവണ കനേഡിയൻ ദേശീയ ചാമ്പ്യൻ (2008-2010, 2012-2014, 2017-2018), 2006-ൽ ലോക ജൂനിയർ ചാമ്പ്യൻ.എന്നിവയായിരുന്നു. വെർച്യു മോറിനൊപ്പം 2014 ലെ ഒളിമ്പിക് വെള്ളി മെഡലുകളും 2018 ഒളിമ്പിക് സ്വർണ മെഡലുകളും ടൂർണമെൻറിൽ നേടിയിട്ടുണ്ട്.

വെർച്യുവും മോറും 1997- ലാണ് ജോഡിയായത്. 2004-ൽ അവർ കനേഡിയൻ ജൂനിയർ കിരീടം സ്വന്തമാക്കി. 2007- ലെ കാനഡയിലെ ഏറ്റവും വലിയ ഐസ് ഡാൻസർ ആണ്. 2008-ൽ ലോക ചാമ്പ്യൻഷിപ്പിൽ വെള്ളി മെഡൽ നേടി. 2000- ൽ അവർ ലോക ചാമ്പ്യൻഷിപ്പിൽ ഒരു വെങ്കല മെഡൽ നേടി പുതിയ ഐ യു യു ജഡ്ജിംഗ് സമ്പ്രദായത്തിൽ ഒരു സ്കോർ ഘടക പ്രോഗ്രാമിനായി 10.0 ലഭിച്ച ആദ്യത്തെ ഐസ് ഡാൻസർ ടീമാകുകയും ചെയ്തു.



</doc>
<doc id="417836" url="https://ml.wikipedia.org/wiki?curid=417836" title="താരാ ലിപിൻസ്കി">
താരാ ലിപിൻസ്കി

ഒരു അമേരിക്കൻ സ്കേറ്ററും, നടിയും, സ്പോർട്സ് കമന്റേറ്ററുമാണ് താര ക്രിസ്റ്റീൻ ലിപിൻസ്കി (Tara Lipinski) (ജനനം ജൂൺ 10, 1982) . ലിപിൻസ്കി വനിതാ സിംഗിളിൽ ഒരു മുൻ താരവും 1998 ലെ ഒളിമ്പിക് ചാമ്പ്യനും 1997- ലെ വേൾഡ് ചാമ്പ്യനും രണ്ട് തവണ ചാമ്പ്യൻസ് സീരീസ് ഫൈനൽ ചാമ്പ്യനും (1997-1998), 1997- ലെ യുഎസ് ദേശീയ ചാമ്പ്യൻ എന്നിവയാണ്. ലോക ഫിഗർ സ്കേറ്റിങ് കിരീടം നേടിയ ഏറ്റവും പ്രായം കുറഞ്ഞ വ്യക്തിയാണ് ലിപിൻസ്കി. 14-ാം വയസ്സിൽ, 9 മാസം 10 ദിവസം ഉള്ളപ്പോഴാണ് അവർക്ക് ഇത് നേടിയെടുക്കാൻ സാധിച്ചത്.

ലിപിൻസ്കി1982 ജൂൺ 10 ന് ഫിലാൻഡൽഫിയയിലെ പെൻസിൽവാനിയയിൽ ഓയിൽ എക്സിക്യൂട്ടീവും അഭിഭാഷകനുമായ ജാക്ക് ലിപിൻസ്കി, സെക്രട്ടറിയായ പട്രീഷ്യ (നീ ബ്രോസിനിയക്) എന്നിവരുടെ മകൾ ആയി ജനിച്ചു.വാഷിങ്ടൺ ടൗൺഷിപ്പിൽ, ന്യൂ ജേഴ്സിയിലെ ഗ്ലോസ്റ്റർ കൗണ്ടിയിൽ, അവളുടെ ഏറ്റവും പ്രായം കുറഞ്ഞ കാലം ചിലവഴിച്ചു. 

ലിപിൻസ്കി 1988-ൽ ഐസ് സ്കേറ്റിംഗ് തുടങ്ങി. ഫിലാഡൽഫിയ മേഖലയിൽ റോളർ സ്കേറ്റിങ്ങ് കോച്ചുകളിൽ നിന്ന് ആദ്യം സ്കേറ്റിങ്ങ്ന്റെ സാങ്കേതികതയെക്കുറിച്ച് പഠിക്കുകയും ചെയ്തു. അവരുടെ ആദ്യത്തെ പ്രധാന മത്സരം 1990-ലെ ഈസ്റ്റേൺ റീജിയണൽ ചാമ്പ്യൻഷിപ്പിൽ റോളർ സ്കേറ്റിംഗിനിൽ രണ്ടാം സ്ഥാനം നേടിയതായിരുന്നു. 1991-ലെ യുണൈറ്റഡ് സ്റ്റേറ്റ്സ് റോളർ സ്കേറ്റിങ് ചാമ്പ്യൻഷിപ്പിൽ ഒൻപത് വയസ്സുള്ള ആദ്യ ഫ്രീസ്റ്റൈൽ പെൺകുട്ടികളുടെ വിഭാഗത്തിലും അവൾ ആദ്യസ്ഥാനം നേടി.

1991- ൽ, പിതാവിന്റെ ജോലിയുമായി ബന്ധപ്പെട്ട് ടെക്സസിലെ ഷുഗർ ലാൻഡിലേയ്ക്ക് താമസം മാറി. എന്നിരുന്നാലും അവിടെ പരിശീലന സൗകര്യങ്ങൾ ലഭ്യമല്ലായിരുന്നു. 1993-ൽ ലിപിൻസ്കിയും അമ്മയും അവർ മുൻപ് പരിശീലനം നടത്തിയിരുന്ന സ്ഥലമായ ഡെലാവരെയിലേക്ക് തിരിച്ചെത്തി. പിന്നീട് അവർ മിഷിഗണിലെ ഡെട്രോയിറ്റിലേക്ക് താമസം മാറി. റിച്ചാർഡ് കല്ലഗനോടൊപ്പം പരിശീലനം നടത്തി.

1994 യുഎസ് ഒളിമ്പിക് ഫെസ്റ്റിവൽ മത്സരം വിജയിച്ചപ്പോൾ ലിപിൻസ്കിക്ക് ദേശീയ പ്രാമുഖ്യം ലഭിച്ചു. ആ സമയത്ത് അത് ഒരു ജൂനിയർ തലത്തിലുള്ള മത്സരമായിരുന്നു. ലിപിൻസ്കി സ്വർണ്ണ മെഡൽ ജേതാവും സ്കേറ്റിംഗിൽ സ്വർണ്ണമെഡൽ നേടിയ ഏറ്റവും പ്രായം കുറഞ്ഞ കായികതാരവും ആയിരുന്നു. പിന്നീട് ആ സീസണിൽ 1995-ലെ വേൾഡ് ജൂനിയർ ചാംപ്യൻഷിപ്പിൽ നാലാം സ്ഥാനം നേടി. 1995- ൽ യുഎസ് ഫിഗർ ചാമ്പ്യൻഷിപ്പിൽ സിഡ്നി വോഗലിന് പിന്നിലായി രണ്ടാം സ്ഥാനത്തെത്തി.ഡെലാവരെ യൂണിവേഴ്സിറ്റിയിലെ ജെഫ് ഡി ഗ്രെഗൊറിയോ ആണ് ലിപിൻസ്കിയെ പരിശീലിപ്പിച്ചത്. 1995 ആയപ്പോഴേക്കും മാധ്യമങ്ങളുടെ ശ്രദ്ധയാകർഷിച്ചു. "താരാ-മാനിയ" മാധ്യമങ്ങളുമായി കൂടുതൽ ബന്ധപ്പെട്ടിരുന്നു.

ലിപിൻസ്കി നിരവധി ടെലിവിഷൻ പരിപാടികൾ അവതരിപ്പിച്ചിട്ടുണ്ട്. ഇവയിൽ പ്രൈംടൈം ഷോകളിൽ അതിഥി വേഷം ചെയ്തിട്ടുണ്ട് (Are You Afraid of the Dark ?, ടച്ച് ബൈ ആൻ ഏഞ്ചൽ, സബ്രീന, ദി ടീനേജ് വിച്ച്, മാൽകോം ഇൻ ദ മിഡിൽ, വെറോണിക്കാസ് ക്ലോസറ്റ്, ഹൂസ് ലൈൻ ഈസ് ഇൻ ഇറ്റ് എനിവേ, ഏർലി എഡിഷൻ, 7th ഹെവൻ, സ്റ്റിൽ സ്റ്റാൻഡിംഗ്), കൂടാതെ "വാനില സ്കൈ" എന്ന ചിത്രത്തിൽ കാമിയോ എന്ന കഥാപാത്രത്തെയും അവതരിപ്പിച്ചിട്ടുണ്ട്.
2015 ഡിസംബറിൽ ടോഡ് കപോസ്റ്റാസി എന്ന ടി.വി. നിർമ്മാതാവുമായുള്ള തന്റെ വിവാഹനിശ്ചയത്തെക്കുറിച്ച് ലിപിൻസ്കി അറിയിച്ചു.2017 ജൂൺ 24-ന് സൗത്ത് കരോലിനയിലെ ചാൾസ്റ്റണിലാണ് ഇവർ വിവാഹിതരായത്.ലിപിൻസ്കിയുടെ ബ്രോഡ്കാസ്റ്റ് പങ്കാളിയായ ജോണി വീർ വിവാഹാഘോഷത്തിൽ വധുവിന്റെ കൂടെയുണ്ടായിരുന്നു.

"GP: ചാമ്പ്യൻസ് സീരീസ് (Grand Prix)"





</doc>
<doc id="417841" url="https://ml.wikipedia.org/wiki?curid=417841" title="കൈലി ജെന്നെർ">
കൈലി ജെന്നെർ

ഒരു അമേരിക്കൻ റിയാലിറ്റി ടെലിവിഷൻ താരം, മോഡൽ,സംരംഭക, സോഷ്യൽ മീഡിയ താരം എന്നീ രംഗങ്ങളിൽ പ്രശസ്തയാണ് കൈലി ക്രിസ്സ്റ്റൻ ജെന്നെർ (Kylie Jenner) (ജനനം ഓഗസ്റ്റ് 10, 1997) . 2007മുതൽ അവർ ഇ! ചാനലിൽ "കീപ്പിംഗ് അപ് വിത്ത് ദ കർദാഷിയൻസ്" എന്ന ടിവി പരമ്പരയിൽ അഭിനയിച്ചിരുന്നു. കൂടാതെ സൗന്ദര്യവർദ്ധകവസ്തുക്കളുടെ കമ്പനിയായ കൈലി കോസ്മെറ്റിക്സിന്റെ സ്ഥാപകയും ഉടമയുമാണ്.

2012-ൽ ജെന്നെർ ക്ലോത്തിംഗ് ബ്രാൻഡായ "പാക്സണി"നോടൊപ്പം അവരുടെ സഹോദരി കെൻഡൽ കൂടിചേർന്ന് "കെൻഡൽ & കെയ്ലി" എന്ന ഒരു വസ്ത്ര നിർമ്മാണ യൂണിറ്റുണ്ടാക്കി. 2015-ൽ, ജെന്നെർ സ്വന്തമായി സൗന്ദര്യവർദ്ധക വസ്തുക്കളായ "കെയ്ലി കോസ്മെറ്റിക്സ്" പരിചയപ്പെടുത്തി.ഐട്യൂൺസ് ആപ്പ് സ്റ്റോറിൽ ഒന്നാം സ്ഥാനത്തെത്തിയ ഒരു മൊബൈൽ ആപ്ലിക്കേഷനും സൃഷ്ടിച്ചു. 

2014-ലും 2015- ലും, ടൈം മാസികയിൽ ലോകത്തെ ഏറ്റവും സ്വാധീനം ചെലുത്തുന്ന കൗമാരക്കാരുടെ പട്ടികയിൽ ജെന്നർ സഹോദരിമാരെ ഉൾപ്പെടുത്തിയിരുന്നു. ഇത് സോഷ്യൽ മീഡിയയിൽ കൗമാരക്കാരിൽ അവരുടെ സ്വാധീനം ചൂണ്ടിക്കാണിക്കുന്നു. 2018 വരെ 100 ദശലക്ഷം ആരാധകരുള്ള ഇൻസ്റ്റാഗ്രാമിലെ ഏറ്റവും മികച്ച 10 പേരുകളിൽ ഒരാളാണ് ജെന്നെർ. 2017- ൽ ജെന്നർ ഫോർബ്സ് സെലിബ്രിറ്റി 100 പട്ടികയിൽ ഏറ്റവും പ്രായം കുറഞ്ഞ വ്യക്തി എന്ന നിലയിൽ ഇടം നേടി.ജെന്നെർ "ലൈഫ് ഓഫ് കെയ്ലി" എന്ന സ്പിൻ-ഓഫ് സീരീസിൽ അഭിനയിച്ചിരുന്നു. അത് E! ൽ 2017 ഓഗസ്റ്റ് 6 ന് പ്രദർശിപ്പിച്ചിരുന്നു.
1976 സമ്മർ ഒളിമ്പിക്സ് ഡെക്കാത്ത്‌ലോൺ ജേതാവ് ബ്രൂസ് ജെന്നറിന്റെയും (ഇപ്പോൾ കെയ്‌റ്റ്‌ലിൻ ജെന്നർ) ടിവി വ്യക്തിത്വമായ ക്രിസ് ജെന്നറുടെയും ഇളയ മകൾ ജെന്നർ 1997-ൽ കാലിഫോർണിയയിലെ ലോസ് ഏഞ്ചൽസിലാണ് ജനിച്ചത്. കെൻഡാൽ അവരുടെ മൂത്ത സഹോദരി ആണ്. ക്രിസിന്റെ കുടുംബത്തിൽ, അവർക്ക് കോർട്ട്നി, കിം, ക്ലോയി കർദാഷിയാൻ എന്നീ മൂന്ന് മൂത്ത അർദ്ധസഹോദരിമാരും, റോബ് എന്ന ഒരു മൂത്ത അർദ്ധസഹോദരനും ഉണ്ട്. കെയ്‌റ്റ്‌ലിന്റെ കുടുംബത്തിൽ നിന്നുള്ള ബർട്ട്, ബ്രാൻ‌ഡൻ, ബ്രോഡി ജെന്നർ എന്നീ മൂന്ന് മുതിർന്ന അർദ്ധസഹോദരന്മാരും കേസി എന്ന ഒരു മൂത്ത അർദ്ധസഹോദരിയും ജെന്നറിനുണ്ട്.

ജെന്നർ സിയറ കാന്യോൺ സ്കൂളിൽ ചേർന്നു, അവിടെ ചിയർലീഡിംഗ് ടീമിൽ അംഗമായിരുന്നു. കമ്മ്യൂണിറ്റി നാടകങ്ങൾക്കൊപ്പം സ്കൂളിൽ പഠിക്കുമ്പോൾ നാടകങ്ങളിൽ അഭിനയിച്ചതായി ജെന്നർ അവകാശപ്പെടുന്നു.2012-ൽ അവൾ ഹോംസ്‌കൂൾ ആയിത്തീർന്നു, ഒപ്പം ഒരു അറ്റ് ഹോം വിദ്യാഭ്യാസ പരിപാടിയിൽ ചേർന്നു. 2015 ജൂലൈയിൽ കാലിഫോർണിയയിലെ ഓജായിലെ ലോറൽ സ്പ്രിംഗ്സ് സ്കൂളിൽ നിന്ന് ഹൈസ്കൂൾ ഡിപ്ലോമ നേടി.

2007-ൽ ജെന്നറും മാതാപിതാക്കളും സഹോദരങ്ങളുമായ കെൻഡാൽ, കോർട്ട്‌നി, കിം, ക്ലോസ്, റോബ് എന്നിവർ റിയാലിറ്റി ടെലിവിഷൻ പരമ്പരയായ കീപ്പിംഗ് അപ്പ് വിത്ത് ദി കർദാഷിയൻസിൽ പ്രത്യക്ഷപ്പെടാൻ തുടങ്ങി. ഇത് അവരുടെ കുടുംബാംഗങ്ങളുടെ വ്യക്തിപരവും തൊഴിൽപരവുമായ ജീവിതത്തെ വിവരിക്കുന്നു. ഇ! ശൃംഖലയുടെ സീരീസ് വിജയകരമായിരുന്നു. കൂടാതെ കോർട്ട്‌നി ആന്റ് കിം ടേക്ക് മിയാമി, ക്ലോയി & ലാമർ, കോർട്ട്‌നി ആന്റ് കിം ടേക്ക് ന്യൂയോർക്ക്, ജെന്നർ ഒന്നിലധികം അതിഥി വേഷങ്ങളിൽ പ്രത്യക്ഷപ്പെട്ട കോർട്ട്‌നി ആന്റ് കിം ടേക്ക് ദി ഹാംപ്ടൻസ് തുടങ്ങി നിരവധി സ്പിൻ-ഓഫുകൾ സൃഷ്ടിക്കുന്നതിനും കാരണമായി.
കൂടാതെ കോർട്ട്നി, കിം ടേക്ക് മിയാമി, ക്ലോസ് & ലാമർ, കോർട്ട്നി, കിം ടേക്ക് ന്യൂയോർക്ക്, കോർട്ട്നി, ക്ലോസ് ടേക്ക് ദി ഹാംപ്ടൺസ് എന്നിവയുൾപ്പെടെ നിരവധി സ്പിൻ-ഓഫുകൾ സൃഷ്ടിക്കപ്പെട്ടു. ജെന്നർ ഒന്നിലധികം അതിഥി വേഷങ്ങളിൽ പ്രത്യക്ഷപ്പെട്ടു.



</doc>
<doc id="417862" url="https://ml.wikipedia.org/wiki?curid=417862" title="ലിവർമോർ">
ലിവർമോർ

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് അലമേഡ കൌണ്ടിയിലുൾപ്പെടുന്ന ഒരു നഗരമാണ് ലിവർമോർ (മുൻകാലത്ത്, ലിവർമോർസ്, ലിവർമോർ റാഞ്ച്, നോട്ടിംഗ്ഹാം). 2017 ലെ ഒരു കണക്കുകൂട്ടൽ പ്രകാരം 89,648, ജനസംഖ്യയുള്ള ഈ നഗരം ട്രൈ-വാലിയിലെ ഏറ്റവും ജനസാന്ദ്രതയുള്ള നഗരമാണ്. കാലിഫോർണിയയുടെ സാൻ ഫ്രാൻസിസ്കോ ബേ മേഖലയുടെ കിഴക്കേ അറ്റത്താണ് ലിവർമോർ സ്ഥിതിചെയ്യുന്നത്. ഭരണത്തിലുള്ള മേയർ ജോൺ മാർച്ചൻറ് ആണ്.

വില്യം മെൻഡൻഹാൾ സ്ഥാപിച്ച ലിവർമോർ നഗരം, 1840 കളിൽ ഇവിടെ വാസമുറപ്പിച്ച അദ്ദേഹത്തിന്റെ സുഹൃത്തും തദ്ദേശ മേച്ചിൽപ്പുറ ഉടമയുമായിരുന്ന  റോബർട്ട് ലിവർമോറിന്റെ പേരിലാണ് അറിയപ്പെടുന്നത്. ലിവർമോറിയം എന്ന രാസ മൂലകത്തിന്റെ നാമകരണത്തിനു നിദാനമായത് ഈ നഗരമാണ്. 

ന്യൂ മെക്സിക്കോയിലെ ആൽബുക്കർക്ക് മുഖ്യആസ്ഥാനമായ സാൻഡിയ നാഷണൽ ലബോറട്ടറീസിന്റെ കാലിഫോർണിയ ആസ്ഥാനം ലിവർമോറാണ്. നഗരത്തിന്റെ തെക്ക് ഭാഗത്ത് പ്രാദേശിക മുന്തിരിത്തോട്ടങ്ങൾ സ്ഥിതി ചെയ്യുന്നു. നഗരം അതിന്റെ കേന്ദ്രജില്ല പുനർനിർമ്മിക്കുകയും അമോഡോർ, ലിവർമോർ, സാൻ റമോൺ താഴ്വരകൾ ഉൾപ്പെടുന്ന ട്രൈ-വാലി പ്രദേശത്തിന്റെ ഭാഗമായി കണക്കാക്കുകയും ചെയ്യുന്നു.



</doc>
<doc id="417880" url="https://ml.wikipedia.org/wiki?curid=417880" title="ആലീസ് എൻഗ്ലെർട്ട്">
ആലീസ് എൻഗ്ലെർട്ട്

ആലീസ് എൻഗ്ലെർട്ട് (ജനനം 1994 ജൂൺ 15) ഒരു ഓസട്രേലിയക്കാരിയായ അഭിനേത്രിയാണ്. 2013-ൽ പുറത്തിറങ്ങിയ ജിഞ്ചർ & റോസ എന്ന ചിത്രത്തിലെ റോസ, ബ്യൂട്ടിഫുൾ ക്രീച്ചേർസ് എന്ന ചിത്രത്തിലെ ലെന ഡുച്ചാനസ് എന്നീ കഥാപാത്രങ്ങളിലൂടെയാണ് അവർ ചലച്ചിത്ര ലോകത്ത് കൂടുതൽ അറിയപ്പെടുന്നത്.

1994 ജൂൺ 15 ന് ഓസ്ട്രേലിയയിലാണ് എൻഗ്ലെർട്ട് ജനിച്ചത്. ന്യൂസിലാൻറിൽ ജനിച്ച് ഓസ്ട്രേലിയ കർമ്മപഥമാക്കിയ സംവധായിക ജെയിൻ കാമ്പിയോണിൻറേയും ഓസ്ട്രേലിയൻ സിനിമാ നിർമ്മാതാവ് കോളിൻ ഡേവിഡ് എൻഗ്ലെർട്ടിൻറേയും പുത്രിയാണ് ആലീസ് എൻഗ്ലെർട്ട്. സിഡ്നിയിൽ വളർന്ന ആലീസ് അവരുടെ മാതാവിന്റെ ജോലി സംബന്ധമായി കുടുംബത്തോടൊപ്പം വിവിധ സ്ഥലങ്ങളിൽ സഞ്ചരിക്കേണ്ടതുണ്ടായിരുന്നു. "എന്റെ ജീവിതത്തിലെ പകുതി വിമാനയാത്രക്കായി ഞാൻ ചെലവഴിച്ചു" എന്ന് ആലീസ് വിശദീകരിക്കാറുണ്ട്. ന്യൂയോർക്ക് നഗരം, ലണ്ടൻ, ന്യൂസിലാൻഡ്, റോം, ആസ്ത്രേലിയ എന്നിവിടങ്ങളിലെ സ്കൂളുകളിൽ അവർ വിദ്യാഭ്യാസം ചെയ്തു. ഇതിലൊന്ന് ഇംഗ്ലണ്ടിലെ ഓക്സ്ഫോർഡ്ഷയറിലുള്ള സിബ്ഫോർഡ് സ്കൂൾ എന്ന ഒരു ബോർഡിംഗ് സ്കൂളായിരുന്നു. ആലീസിന് ഏഴ് വയസ്സുള്ളപ്പോൾ അവരുടെ മാതാപിതാക്കൾ വേർപിരിഞ്ഞു. തന്റെ എട്ടാമത്തെ വയസ്സിൽ ലിസൺ എന്ന ചിത്രത്തിലൂടെ ക്യാമറയെ അഭിമുഖീകരിക്കുകയും അതേത്തുടർന്ന് 12 വയസിൽ 'ദ വാട്ടർ ഡയറി' എന്ന അവരുടെ മാതാവിന്റെ ഹ്രസ്വ ചിത്രത്തിൽ ഒരു വേഷം അവതരിപ്പിച്ചു. ഒരു നടിയാകുക എന്ന ലക്ഷത്തോടെ അവർ ഹൈസ്കൂളിന്റെ പടിയിറങ്ങി.


</doc>
<doc id="417893" url="https://ml.wikipedia.org/wiki?curid=417893" title="അമിന ഹനും സിർറ്റ്‌ലാനോഫ്">
അമിന ഹനും സിർറ്റ്‌ലാനോഫ്

റഷ്യയിലെ പ്രസിദ്ധയായ ഒരു പൊതു പ്രവർത്തകയും ആതുര സേവന മേഖലയിൽ നഴ്‌സും ആത്മീയവാദിയുമായിരുന്നു അമിന ഹനും സിർറ്റ്‌ലാനോഫ് (English: Amina Hanum Syrtlanoff or Syrtlanova ( Russian: Сыртланова, Амина Махмудовна|Амина Махмудовна Сыртланова)
റഷ്യൻ സാമ്രാജ്യത്തിന്റെ ഭാഗമായിരുന്ന ഉഫ നഗരത്തിൽ 1884ൽ ജനിച്ചു. മേജർ ജനറൽ മഹ്മൂദ് മഗൊമെദോവിച്ച് ഷൈഖലിയേവ് ഭൂഉടമയായിരുന്ന മഗിപർവസ് ഷൈഖലിയേവ എന്നിവരുടെ മകളാണ്. മുസ്ലിം പീപ്പിൾസ് ഓഫ് സ്റ്റാവ്രാപോൾ പ്രവിശ്യയിലെ മുഖ്യ ഉദ്യോഗസ്ഥനായിരുന്ന കേണൽ മിർസ ഷൈഖലിയേവ്, പ്രമുഖരായ പൊതുപ്രവർത്തകരായിരുന്ന ഇബ്രാഹിം അൽകിൻ, സയ്ദ് ഗിറെ അൽകിൻ എന്നിവരുടെ അനന്തരവളുമായിരുന്നു അമിന. റഷ്യൻ ഫെഡറൽ അസംബ്ലിയിലെ അധോസഭയായ മൂന്നാം സ്‌റ്റേറ്റ് ഡൂമയിലെ ഡെപ്യൂട്ടിയായിരുന്ന ഗെയ്‌ലാസ്‌കാർ സിർറ്റ്‌ലാനോവിന്റെ ജീവിത പങ്കാളിയുമായിരുന്നു. 1912ൽ അദ്ദേഹത്തിന്റെ ദാരുണ മരണത്തിന് ശേഷം അമിന പൊതുപ്രവർത്തന രംഗത്ത് കൂടുതൽ സജീവമായി. പെട്രോഗ്രാഡ് (സെന്റ്പീറ്റേഴ്‌സ് ബർഗ്) മുസ്ലിം എജ്യുക്കേഷണൽ സൊസൈറ്റിയുടെ അദ്ധ്യക്ഷയായിരുന്നു. സെന്റ്പീറ്റേഴ്‌സ് ബർഗ്, ഉഫ എന്നീ നഗരങ്ങളിലെ പ്രബുദ്ധരായ മുസ്ലിംകൾക്കിടയിൽ വലിയ സ്വാധീനമുണ്ടായിരുന്നു. 

രണ്ടാം ലോക മഹായുദ്ധം ആരംഭിച്ച ആദ്യകാലത്ത് റഷ്യൻ സൈന്യത്തിന് പിന്തുണ നൽകിയിരുന്ന റഷ്യൻ മുസ്ലിം ഓർഗനൈസേഷൻ, യുനൈറ്റ്ഡ് മുസ്ലിം ചാരിറ്റീസ് എന്നിവയുടെ കേന്ദ്ര കമ്മിറ്റി അംഗമായിരുന്നു. 1916ൽ റഷ്യൻ മുസ്ലിംകൾ യുദ്ധ മുന്നണിയിലേക്ക് അയച്ച ആംബുലൻസ് തീവണ്ടിയിലെ പ്രധാന നഴ്‌സായിരുന്നു അമിന ഹനും. 
1971ന് ശേഷം ഫ്രാൻസിലേക്ക് കുടിയേറി. പാരിസിൽ സ്ഥിര താമസമായി. 1926-1939കളിൽ ഫ്രഞ്ച് , റഷ്യൻ തിയോസഫിക്കൽ സൊസൈറ്റികളിൽ പ്രസിദ്ധിനേടി. 1933-1935 ൽ ഫ്രാൻസിലെ യൂനിയൻ ഓഫ് റഷ്യൻ നഴ്‌സസിന്റെ ഡെപ്യൂട്ടി ബോർഡ് അംഗവും 1935 മുതൽ ബോർഡ് മെമ്പറുമായി. 1921 മുതൽ 1929 വരെ അമിന അന്താരാഷ്ട്ര മേസണിക് ഓർഡറിൽ (മനുഷ്യാവകാശം) അംഗമായിരുന്നു. 1929ൽ റഷ്യൻ ഭാഷ സംസാരിക്കുന്ന മേസണിക് ലോഡ്ജിന്റെ മേധാവിയായി. 1939 വരെ ഇതിൽ അംഗമായും തുടർന്നു. പിന്നീട്, ഫ്രാൻസ് ജർമ്മൻ നിയന്ത്രണത്തിലായതോടെ മേസോണിക് ലോഡ്ജുകൾ അടച്ചു പൂട്ടി. പിന്നീടുള്ള അവരുടെ ഭാവി വിവരങ്ങൾ അജ്ഞാതമാണ്.


</doc>
<doc id="417894" url="https://ml.wikipedia.org/wiki?curid=417894" title="സോൻജ ബാറ്റാ">
സോൻജ ബാറ്റാ

സോൻജ ഐ ബാറ്റാ (നവംബർ 8, 1926 - ഫെബ്രുവരി 20, 2018) സ്വിറ്റ്സർലണ്ടുകാരിയായ ഒരു ബിസിനസ് വുമൺ, ജീവകാരുണ്യപ്രവർത്തക, മ്യൂസിയം സ്ഥാപക , വാസ്തുശില്പി എന്നീ രംഗങ്ങളിൽ പ്രശസ്തയായിരുന്നു

"ബാറ്റാ ഷൂസ്" ഉടമ തോമസ് ജെ. ബാറ്റായുമായുള്ള വിവാഹത്തിനുശേഷം അവൾ വാസ്തുവിദ്യാ പഠനങ്ങൾ ഉപേക്ഷിച്ച് 1946- ൽ ടൊറന്റോയിലേക്ക് താമസം മാറി. ആർക്കിടെക്ചർ സമുദായത്തിലുള്ളവരുമായി സുഹൃത്ബന്ധം സ്ഥാപിക്കുകയും ചെയ്തു. "റെയ്മണ്ട് മോറിയമ" ആണ് "ബാറ്റാ ഷൂ മ്യൂസിയം" രൂപകൽപ്പന ചെയ്തത്. കൂടാതെ "ജോൺ ക്രെസ്വെൽ പാർക്കിൻ" ആണ് ബാറ്റാ ഷൂസിന്റെ ആകർഷണമായ ഡോൺ മിൽസ് ഹെഡ്ക്വാർട്ടേഴ്സ് രൂപകൽപ്പന ചെയ്തത്. കുടുംബവീട് ബറ്റവയിലാണ് സ്ഥിതിചെയ്തിരുന്നത്.



</doc>
<doc id="417902" url="https://ml.wikipedia.org/wiki?curid=417902" title="അന്ന രാജൻ">
അന്ന രാജൻ


</doc>
<doc id="417904" url="https://ml.wikipedia.org/wiki?curid=417904" title="വലിയ കടലാള">
വലിയ കടലാള

അഴിമുഖങ്ങളിലും കായൽ-കടൽത്തീരങ്ങളിലും കാണപ്പെടുന്ന ലാറിഡേ കുടുംബത്തിൽപ്പെട്ട ഒരു പക്ഷിയാണ് വലിയകടലാള. കേരളത്തെ സംബന്ധിച്ച് ഇത് ഒരു ദേശാടനപക്ഷിയാണെന്ന കാര്യത്തിൽ തർക്കമുണ്ട്.വടക്കൻ കേരളത്തിന്റെ ചില ഭാഗങ്ങളിൽ ഇതിന്റെ സാന്നിദ്ധ്യം സാധാരണവും തെക്കൻ കേരളത്തിൽ വിരളവുമാണ്.കൂട്ടമായി സഞ്ചരിയ്ക്കുന്ന കടലാള മത്സ്യങ്ങളേയും ചെറുപ്രാണികളേയും കൂടാതെചിലപ്പോൾ കടലാമക്കുഞ്ഞുങ്ങളേയും ആഹാരമാക്കാറുണ്ട്..അസാധാരണമായ ദൂരക്കാഴ്ച ഇരതേടൽ എളുപ്പമാക്കുന്നു.
ഇരുണ്ട ചാര നിറവുംകൊക്കിനു പച്ചകലർന്ന മഞ്ഞനിറവും ഉണ്ട്.പ്രജനനകാലം കഴിഞ്ഞാൽ ശിരസ്സിലെ കറുത്ത നിറം മാറി മുൻഭാഗം കഷണ്ടികയറിയതുപോലെ തോന്നും. വെളുത്ത നെറ്റിയിൽ പുള്ളികൾ ചിതറിയരൂപത്തിൽ കാണാം. ചിറകുവീതി 125-130 സെന്റിമീറ്റർ ആണ്.



</doc>
<doc id="417908" url="https://ml.wikipedia.org/wiki?curid=417908" title="റെബേക്ക ഷുഗർ">
റെബേക്ക ഷുഗർ

റെബേക്ക ഷുഗർ ( ജനനം, ജൂലൈ 9, 1987) ഒരു അമേരിക്കൻ ആനിമേറ്റർ, സംവിധായിക, തിരക്കഥാകൃത്ത്, നിർമ്മാതാവ്, ഗാനരചയിതാവ് എന്നീ രംഗങ്ങളിൽ പ്രശസ്തയാണ്. സ്വതന്ത്രമായി ഒരു നെറ്റ് വർക്ക് പരമ്പര സൃഷ്ടിക്കുന്ന ആദ്യ വനിതയായ ഷുഗർ കാർട്ടൂൺ നെറ്റ് വർക്ക് പരമ്പരയായ "സ്റ്റീവൻ യൂണിവേഴ്സ്" സൃഷ്ടിച്ചതിൽ അറിയപ്പെട്ടിരുന്നു.2013 വരെ ഷുഗർ ഒരു എഴുത്തുകാരിയും "അഡ്വെൻച്യുർ ടൈം" എന്ന അനിമേറ്റഡ് ടെലിവിഷൻ പരമ്പരയിൽ തിരക്കഥാകൃത്തുമായിരുന്നു. രണ്ട് പരമ്പരകളിലും കൂടി അവർക്ക് നാല് പ്രൈം ടൈം എമ്മി അവാർഡിന് നാമനിർദ്ദേശം ചെയ്യപ്പെടുകയുണ്ടായി. 

മേരിലാൻറിലെ സിൽവർ സ്പ്രിങ്ങിലെ സ്ലിഗോ പാർക്ക് ഹിൽസിൽ ആണ് ഷുഗർ വളർന്നത്. അവർ തുടർച്ചയായി മേരിലാന്റിൽ സ്ഥിതിചെയ്യുന്ന മോൺട്ഗോമറി ബ്ലെയർ ഹൈസ്കൂളിലും ആൽബർട്ട് ഐൻസ്റ്റീൻ ഹൈസ്കൂളിലും വിഷ്വൽ ആർട്ട്സ് സെന്ററിലും ആയിരുന്നു വിദ്യാഭ്യാസം നടത്തിയിരുന്നത്. (അവിടെ പ്രസിഡൻഷ്യൽ സ്കോളർ കോമ്പറ്റിഷനിൽ ഒരു സെമിഫൈനലിസ്റ്റ് ആയിത്തീരുകയും കൂടാതെ മോൺട്ഗോമറി കൗണ്ടിയിൽ അഭിമാനമായി ഇഡാ എഫ്. ഹൈമവീസ് വിഷ്വൽ ആർട്സ് അവാർഡ് കരസ്ഥമാക്കുകയും ചെയ്തു.) ബ്ലെയറിൽ ആയിരുന്നപ്പോൾ പല കോമിക്കുകളിലും വരച്ചിരുന്നു.( "ദി സ്ട്രിപ്പ്" എന്ന സ്കൂൾ പത്രത്തെ "സിൽവർ ചിപ്സ്" എന്നു വിളിച്ചു) ന്യൂസ് പേപ്പറിലെ വ്യക്തിഗത എഴുത്ത്, എഡിറ്റിംഗ് മത്സരത്തിൽ കോമിക്കുകൾക്ക് ഒന്നാം സ്ഥാനം നേടിക്കൊടുത്തു. 2005- ൽ "ദി സ്ട്രിപ്പ്." എംപിപിഎസ് പുതിയ ഗ്രേഡിംഗ് പോളിസിയിൽ ഈ കോമിക്ക് ഒരു വെല്ലുവിളി തന്നെയായിരുന്നു പിന്നീട് റെബേക്ക ന്യൂയോർക്കിലെ സ്കൂൾ ഓഫ് വിഷ്വൽ ആർട്സ് സ്കൂളിൽ ചേരുകയും ചെയ്തു.

റെബേക്കയുടെ പിതാവ് റോബിന്റെ കാഴ്ചപ്പാടിൽ റെബേക്ക ഷുഗറും സഹോദരൻ സ്റ്റീവനും "യഹൂദ വികാരങ്ങൾ" ഉൾക്കൊള്ളുന്നവരായി വളർന്നവരാണ്. സ്കൈപ്പ് വഴി ഇരുവരും രക്ഷിതാക്കളോടൊപ്പം ഹാനക്ക മെഴുകുതിരിയുടെ വെളിച്ചം പതിവായി നിരീക്ഷിച്ചിരുന്നു.



</doc>
<doc id="417914" url="https://ml.wikipedia.org/wiki?curid=417914" title="ജെന്ന ഹെയ്സ്">
ജെന്ന ഹെയ്സ്

ജെന്ന ഹെയ്സ് (ജനനം ഫെബ്രുവരി 22, 1982) ഒരു അമേരിക്കൻ സംവിധായിക, മോഡൽ, മുൻ അശ്ലീല നടി എന്നീ നിലകളിലറിയപ്പെടുന്നു. ഹെയ്സ് നിരവധി അഡൾട്ട് ഇൻഡസ്ട്രി അവാർഡുകൾ നേടിയിട്ടുണ്ട്. 2003- ലെ ബെസ്റ്റ് ന്യൂ സ്റ്റാർലെറ്റിനുള്ള എവിഎൻ അവാർഡും, 2009-ൽ ഏറ്റവും നല്ല വനിതാ പെർഫോമറിനുള്ള എവിഎൻ അവാർഡും ഉൾപ്പെടെ നിരവധി അഡൾട്ട് ഇൻഡസ്ട്രി അവാർഡുകളാണ് ഹെയ്സ് സ്വന്തമാക്കിയത്. മിസ്സിക്ക് ശേഷം, തന്റെ കരിയറിലെ രണ്ട് അവാർഡുകളും നേടി ചരിത്രത്തിലെ രണ്ടാമത്തെ നായികയാകുകയും ചെയ്തു.2012-ൽ എവിഎൻ, എക്സ്ആർകോ ഇരുവരും ചേർന്ന് അവളെ പ്രശസ്തി നേടാൻ സഹായിച്ചു. 

2001 ജൂലൈ 18 ന് ഹെയ്സ് അഡൾട്ട് സിനിമാവിഭാഗത്തിൽ പ്രവേശിച്ചു. 2002 നും 2005 നും ഇടയിൽ ജിൽ കെല്ലി പ്രൊഡക്ഷൻസ് എന്ന സിനിമ കമ്പനിയുമായി കരാറിലേർപ്പെട്ടു. കമ്പനിയുടെ ഏറ്റവും കൂടുതൽ കാലം കഴിയുന്നതിനിടയിൽ സ്ത്രീകഥാപാത്രങ്ങളെ അഭിനയിക്കുന്നതിനിടയിൽ, ഒരു വ്യവസായ ക്യാമറാമാൻ ആയ ബോയ്ഫ്രണ്ടുമായി അവൾക്കു വിശ്വസ്തബന്ധമുണ്ടായിരുന്നു. 2006-ലെ മൾട്ടി-അവാർഡ് നേടിയ ജൂൾസ് ജോർദാൻ നിർമിച്ച "ജെന്ന ഹെയ്സ് ഡാർക്ക്സൈഡ്" എന്ന ചിത്രത്തിൽ അവൾ പുരുഷന്മാരോടൊപ്പം ജോലി ചെയ്യാൻ മടങ്ങിയെത്തി.
ഹെയ്സന്റെ ആദ്യ രംഗം അവരുടെ ഏജന്റ് സ്ലിം ഷാദി (ഡെസ്) ഏറ്റവും അടുത്ത സുഹൃത്ത് മൂർഹെഡ് എന്നിവരോടൊപ്പം
"ദി ഓറൽ അഡ്വെൻച്യർ ഓഫ് ക്രെവൻ മൂർഹെഡ് 8"-ൽ ആയിരുന്നു. എന്നാൽ ഇരുവരും തമ്മിൽ വാക്കാലുള്ള തർക്കം ഉണ്ടാക്കിയ നിമിഷങ്ങളുടെ ചൂടിൽ ഉണ്ടായിരുന്ന ഒരു സംഭവം മാത്രമായിരുന്നു ഇത്.അടുത്ത ദിവസം "ജോയി സിൽവെറ"യുടെ "സെർവീസ് ആനിമൽ 4"-ൽ "മൈൽസ് ലോങു"മായി ഒരു ഷോട്ട് ഷൂട്ട് ചെയ്തു. ഏതാനും മാസങ്ങൾക്കു ശേഷം ഒരു ഏജന്റിന്റെ ആവശ്യമില്ലെന്ന് അവർ തിരിച്ചറിഞ്ഞു.

2002 ഫെബ്രുവരിയിൽ ജിൽ കെല്ലി സംവിധാനം ചെയ്ത "ജിൽ കെല്ലി പ്രൊഡക്ഷൻസിൽ" (ജെകെപി) ഹെയ്സ് ഒരു രംഗത്തിൽ പ്രത്യക്ഷപ്പെട്ടു. കെല്ലി ഹെയ്സ്ന്റെ അഭിനയത്തിൽ മതിപ്പുളവാകുകയും ജെകെപി ഹെയ്സിന് ഒരു എക്സ്ക്ലൂസീവ് പെർഫോമൻസ് കരാർ വാഗ്ദാനം ചെയ്തു. ഇത് മറ്റ് കമ്പനികളുടെ ഓഫറുകളുമായി തുടരാൻ കാരണമായി. എന്നാൽ 2002 ഏപ്രിലിൽ ഹെയ്സ് ജെകെപിയിൽ ഒപ്പുവയ്ക്കാൻ തീരുമാനിച്ചു. അവർ പണമുണ്ടാക്കാനും തന്റെ കരിയർ കെട്ടിപ്പടുക്കാനുമായി ഹെയ്സിന് കൂടുതൽ അവസരങ്ങൾ വാഗ്ദാനം ചെയ്തു. ഒരു കമ്പനി അവർക്ക് വെറും ഒരു ബിസിനസ്സിന് മാത്രമല്ല മറിച്ച് ഒരു കുടുംബവും കൂടിയായിരുന്നു. ഒരു സ്ത്രീ നടത്തുന്ന ഒരു കമ്പനിയിൽ അവളുടെ ചുറ്റുമുള്ള ഒരു കൂട്ടം പെൺകുട്ടികൾക്കൊപ്പം ജോലി ചെയ്യുകയെന്ന ആശയം അവൾക്കുണ്ടായിരുന്നു. ജെ.കെ.പിയുമായി കരാറിൽ നിന്നും പിൻവാങ്ങിയശേഷം ഒരു വ്യവസായ ക്യാമറാമാന്റെ കൂടെ ഗൗരവമായി ബന്ധം പുലർത്തുകയും മൂന്ന് വർഷം എക്സ്ക്ലൂസിവ് ആയിട്ടുള്ള കഥാപാത്രങ്ങൾ അഭിനയിക്കാനും തുടങ്ങി. 2013-ലെ എവിഎൻ അവാർഡ് ദാന ചടങ്ങിൽ ഹെയ്സ് ബെസ്റ്റ് ന്യൂ സ്റ്റാർലെറ്റ് ആകുകയും "ബിഗ് ബോട്ടം സാഡിയിലെ" മാസ്ചർബേഷൻ രംഗം മികച്ച സോളോ സെക്സ് സീൻ അവാർഡ് നേടികൊടുത്തു. 2004-ൽ എച്ബിഒ ഷോ പൊർണുകോപിയയിലും കാലിഫോർണിയയിലെ അശ്ലീലസാഹിത്യ വ്യവസായത്തെക്കുറിച്ചുള്ള ആറ് ഭാഗങ്ങളുള്ള ഡോക്യുമെന്ററിയിലും അവർ പ്രത്യക്ഷപ്പെട്ടു.

ജിൽ കെല്ലി അടുത്തിടെ കമ്പനി വിട്ടുപോയിരുന്നതിനാൽ ജെ.കെ.പിയുമായി കരാർ പുതുക്കരുതെന്ന് തീരുമാനിച്ച ഹെയ്സ് 2005 ഏപ്രിലിൽ ഒരു സൌജന്യ ഏജന്റായി മാറി.ജെ.കെ.പിയിൽ നിന്ന് മാറിയതിനുശേഷം അവരുടെ കാമുകനുമായി വേർപിരിഞ്ഞശേഷം ഹെയ്സ് പുരുഷ അഭിനേതാക്കൾക്കൊപ്പം ജോലി ചെയ്യാൻ മടങ്ങിയെത്തി. 2006 ഏപ്രിലിൽ പുറത്തിറങ്ങിയ "ജെന്ന ഹെയ്സ് ഡാർക്ക്സൈഡ്" മൂന്ന് വർഷത്തിലേറെയായി തുടർന്നുവന്നിരുന്ന ആദ്യ ആൺ-പെൺ രംഗങ്ങളിൽ ഹെയ്സ് അവതരിപ്പിച്ചിരുന്നു. ഹെയ്സ്ന്റെ പുതിയ ബോയ്ഫ്രണ്ടായ "ജൂൾസ് ജോർദാൻ" ആണ് ഈ ചിത്രം നിർമിച്ചത്. ആ വർഷം തന്നെ ഹെയ്സ് അശ്ലീല മാസികയായ ഫോക്സിൽ ഒരു ലൈംഗിക ഉപദേശ കോളം എഴുതാൻ തുടങ്ങി.



</doc>
<doc id="417919" url="https://ml.wikipedia.org/wiki?curid=417919" title="സോണി കോർപ്പറേഷൻ">
സോണി കോർപ്പറേഷൻ

ടോക്കിയോ ആസ്ഥാനമായുള്ള ഒരു ജാപ്പനീസ് ബഹുരാഷ്ട്ര വ്യവസായ സ്ഥാപനമാണ് സോണി കോർപ്പറേഷൻ.വിനോദ വ്യവസായം, വിവര സാങ്കേതിക രംഗത്തുള്ള ഉത്പന്നങ്ങൾ, ഇലക്ട്രോണിക്സ്, ഗെയിമുകൾ, ഫിനാൻഷ്യൽ സർവീസ് എന്നിവ ഇതിൽ ഉൾപ്പെടുന്നു.ഇലക്ട്രോണിക് ഉത്പന്നങ്ങളുടെ മുൻനിര നിർമ്മാതാക്കളാണ് ഈ കമ്പനി.ഫോർച്യൂൺ ഗ്ലോബൽ 500 ന്റെ 2017 ലെ വിലയിരുത്തൽ അനുസരിച്ച് സോണിയ്ക്ക് 105 ആം സ്ഥാനമുണ്ട്. 

രണ്ടാം ലോകമഹായുദ്ധത്തിനു ശേഷമാണ് സോണി എന്ന വ്യാപാരസംരംഭത്തിന്റെ ആദ്യകാലപ്രവർത്തനങ്ങൾ ആരംഭിയ്ക്കുന്നത്. 1946 ൽ ടോക്കിയോയിലെ ഒരു ഡിപ്പാർട്ട്മെന്റ്സ്റ്റോറിലെ ഇലക്ട്രോണിക് സ്റ്റോറിൽ മാസാരു ഇബുക എന്ന വ്യക്തിയാണ് ഇതിനു തുടക്കം കുറിച്ചത്..190,000 യെൻ മൂലധനവും മൊത്തം എട്ടു തൊഴിലാളികളും ആണ് തുടക്കത്തിൽ ഉണ്ടായിരുന്നത്.പിന്നീട് അകിയോ മോറിതയും ഇബുകയുടെ സംരംഭത്തിനു കൂട്ടാളിയായി. ടോക്കിയോ ടെലികമ്മ്യൂണിക്കേഷൻ എഞ്ചിനീയറിങ് കോർപ്പറേഷൻ എന്ന കമ്പനിയ്ക്കു രൂപം നൽകി. ടൈപ്പ്- ജി എന്ന പേരിലുള്ള ജപ്പാനിലെ ആദ്യത്തെ ടേപ്പ് റെക്കോർഡർ നിർമ്മിച്ചതും ഈ കമ്പനിയാണ്. 1958 ൽ കമ്പനിയെ സോണി എന്നു നാമകരണം ചെയ്തു.
അമേരിക്കൻ സന്ദർശന വേളയിൽ കമ്പനിയുടെ ജാപ്പനീസ് നാമം ഉച്ചരിയ്ക്കുവാൻ വിദേശികൾ ബദ്ധപ്പെടുന്നത് സ്ഥാപകരായ ഇബുകയും മോറിതയും മനസ്സിലാക്കി.നിലവിൽ അവർ കമ്പനിയ്ക്കു നൽകിയ പേരുകൾ പ്രചാരത്തിലുള്ളതുമാകയാൽ ശബ്ദം എന്നർത്ഥം വരുന്ന ലത്തീൻ പദമായ സോണസ്, അമേരിക്കയിൽ ആൺകുട്ടികളെ വിളിക്കുന്നതിനു പ്രചാരത്തിലിരുന്ന സണ്ണി ഇവ രണ്ടും മിശ്രണം ചെയ്ത് സോണി എന്ന പുതിയപേരു കമ്പനിയ്ക്കു നൽകി.
സെമികൺഡക്റ്റർ വിപണനത്തിൽ മുൻ നിരയിലുള്ള ഈ കമ്പനി സാംസങ് ഇലക്ട്രോണിക്സ്,എൽജി ഇലക്ട്രോണിക്സ്, ടിസിഎൽ, ഹിസൻസ് എന്നിവയ്ക്കുശേഷം ലോകത്തിലെ അഞ്ചാമത്തെ വലിയ ടെലിവിഷൻ നിർമ്മാതാക്കൾ എന്ന ബഹുമതിയും വഹിയ്ക്കുന്നു.


<nowiki>*</nowiki><nowiki>https://www.sony.net/SonyInfo/CorporateInfo/History/Museum/</nowiki> Sony Archive Museum], Shinagawa, Tokyo.



</doc>
<doc id="417926" url="https://ml.wikipedia.org/wiki?curid=417926" title="അകിയോ മോറിത">
അകിയോ മോറിത

ജാപ്പനീസ് വ്യവസായിയും ബഹുരാഷ്ട്രവ്യവസായ സ്ഥാപനമായ സോണി കോർപ്പറേഷന്റെ സഹസ്ഥാപകനുമായിരുന്നു അകിയോ മോറിത (ജ: 26 ജനുവരി, 1921 - മ:ഒക്ടോബർ 3, 1999).1982 ൽ റോയൽ സൊസൈറ്റി ഓഫ് ആർട്ട്സിന്റെ ആൽബർട്ട് മെഡൽ ബഹുമതി ലഭിച്ച ആദ്യത്തെ ജപ്പാൻ പൗരനാണ് മോറിത.1991-ൽ ജപ്പാൻ ചക്രവർത്തിയിൽ നിന്നും സേക്രഡ് ട്രെസർ ഫസ്റ്റ് ക്ലാസ്സ് ഓർഡർ 
ബഹുമതിയും ലഭിച്ചിട്ടുണ്ട്.



</doc>
<doc id="417927" url="https://ml.wikipedia.org/wiki?curid=417927" title="മാസാരു ഇബുക">
മാസാരു ഇബുക

ജാപ്പനീസ് വ്യവസായിയും സോണി കോർപ്പറേഷന്റെ സ്ഥാപകനുമായിരുന്നു മാസാരു ഇബുക. (11 ഏപ്രിൽ 1908 - ഡിസംബർ 19, 1997)
1950 മുതൽ 1971 വരെ സോണിയുടെ പ്രസിഡന്റായും 1971 മുതൽ 1976 വരെ ചെയർമാനായും സേവനമനുഷ്ഠിച്ചു.1950 കളിൽ അമേരിക്കൻ കമ്പനിയായ ബെൽ ലാബിൽ നിന്ന് ട്രാൻസിസ്റ്റർ ടെക്നോളജിയുടെ ലൈസൻസിങ് സോണിക്ക് കൈമാറുന്നതിൽ ഇബുക്ക നിർണായക പങ്ക് വഹിച്ചു. അങ്ങനെ സൈനികേതര ഉപയോഗത്തിനായി ട്രാൻസിസ്റ്റർ സാങ്കേതികവിദ്യ പ്രയോഗിക്കുന്ന ആദ്യകാലകമ്പനികളിൽ ഒന്നാണ് സോണി ..

</doc>
<doc id="417930" url="https://ml.wikipedia.org/wiki?curid=417930" title="ജെയിൻ കാമ്പിയോൺ">
ജെയിൻ കാമ്പിയോൺ

ജെയിൻ എലിസബത്ത് കാമ്പിയോൺ (ജനനം : 1954 ഏപ്രിൽ 30) ഒരു ന്യൂസിലാന്റുകാരിയായ തിരക്കഥാകൃത്തും നിർമ്മാതാവും സംവിധായികയുമാണ്. മികച്ച സംവിധായികക്കുള്ള അക്കാദമി പുരസ്കാരത്തിനായി നാമനിർദ്ദേശം ചെയ്യപ്പെട്ട എക്കാലത്തേയും അഞ്ച് വനിതകളിൽ രണ്ടാമത്തെയാളായിരുന്നു ജെയിൻ കാമ്പിയോൺ. അതുപോലെതന്നെ കാൻസ് ഫിലിം ഫെസ്റ്റിവലിലെ  പാം ഡി’ഓർ പ്രൈസ് ലഭിക്കുന്ന ചരിത്രത്തിലതന്നെ ഇന്നുവരെയുള്ള ഏക വനിതാ സിനിമാനിർമ്മാതാവാണ് അവർ. 1993 ൽ അവർ സംവിധാനം ചെയ്ത ‘ദ പിയാനോ’ എന്ന ചിത്രത്തിനാണ് ഈ സമ്മാനം ലഭിച്ചത്. ഇതേ ചിത്രംതന്നെ ഏറ്റവും മികച്ച യഥാർത്ഥ തിരക്കഥക്കുള്ള അക്കാദമി പുരസ്കാരവും കരസ്ഥമാക്കിയിരുന്നു.

ഒരു നടിയും എഴുത്തുകാരിയും പിന്തുടർച്ചാവകാശിയുമായിരുന്ന എഡിത്തിൻറേയും (മുൻകാലത്ത്, ബെവെർലി ജ്യോർജെറ്റ് ഹന്നാ) ഒരു നാടക, ഓപ്പറ സംവിധായയകനായിരുന്ന റിച്ചാർഡ് എം. കാമ്പിയോണിൻറേയും രണ്ടാമത്തെ പുത്രിയായി ന്യൂസിലാൻറിലെ വെല്ലിംഗണിലാണ് ജെയിൻ കാമ്പിയോൺ ജനിച്ചത്. ജയിൻ കാമ്പിയോണിന്റെ അമ്മ വഴിയുള്ള പ്രപിതാമഹൻ റോബർട്ട് ഹന്നാ, ആൻഡ്രിം ഹൌസ് ഉടമയായിരുന്ന ഷൂ നിർമ്മാതാവായിരുന്നു. അവരുടെ പിതാവ് എസ്ക്ലൂസീവ് ബ്രദറൻ പ്രസ്ഥാനത്തിലുള്ള കുടുംബത്തിൽനിന്നായിരുന്നു. അവരേക്കാൾ ഒന്നരവയസിനു മൂത്ത് അന്ന എന്ന സഹോദരിയോടും ഏഴു വയിസിന് ഇളയതായ മൈക്കൾ എന്ന സഹോദരനുമൊപ്പം ന്യൂസിലാൻറ് തിയേറ്റർ പരിസരത്താണ് ജെയിൻ കാമ്പിയോൺ വളർന്നത്. ജെയിനിന്റെ മാതാപിതാക്കൾ ന്യൂസിലാന്റ് പ്ലെയർ തിയേറ്റർ ഗ്രൂപ്പിന്റെ സ്ഥാപകരായിരുന്നു. ആദ്യകാലത്ത് നാടകം അല്ലെങ്കിൽ അഭിനയം തൊഴിലായി സ്വീകരിക്കുന്നതിനോടു വിമുഖത കാട്ടുകയും വിക്ടോറിയ യൂണിവേഴ്സിറ്റി ഓഫ് വെല്ലിംഗ്ടണിൽനിന്ന്  1975 ൽ അന്ത്രോപോളജിയിൽ ബാച്ചിലർ ബിരുദം കരസ്ഥമാക്കുകയും ചെയ്തു.1976 ൽ ലണ്ടനിലെ ചെൽസ ആർട്ട് സ്കൂളിൽ ചേർന്ന കാമ്പിയോൺ, യൂറോപ്പിലുടനീളം സഞ്ചരിച്ചിരുന്നു. 1981ൽയൂണിവേഴ്സിറ്റി ഓഫ് സിഡ്നിയിലെ കീഴിലുള്ള സിഡ്നി കോളജ് ഓഫ് ആർട്സിൽനിന്ന് വിഷ്വൽ ആർട്സിൽ (ചിത്രകല) ഗ്രാജ്വേറ്റ് ഡിപ്ലോമ കരസ്ഥമാക്കി. വിദ്യാഭ്യാസം ആർട്ട് സ്കൂളിനെ  അടിസ്ഥാനമാക്കിയായിരുന്നതിനാൽ  കാമ്പിയോൺ, തന്റെ കലാപരമായ ആശയങ്ങളിൽ അയുക്തിക ചിത്രകാരനായിരുന്ന ഫ്രിഡ കാഹ്ലോ, ശിൽപ്പി ജോസഫ് ബ്യൂസ് എന്നിവരുടെ  സ്വാധീനമുണ്ടെന്ന് എടുത്തു പറയാറുണ്ടായിരുന്നു. ഒരു മാദ്ധ്യമമായ പെയിന്റിംഗിന്റെ പരിമിതിയിൽ അതൃപ്തിയാകുകയും സിനിമാ രംഗത്തേയ്ക്കു പ്രവേശിക്കുകയും ചെയ്ത കാമ്പിയോൺ 1980 ൽ ‘ടിഷ്യൂസ്’ എന്ന പേരിൽ തന്റെ ആദ്യ ഹ്രസ്വ ചിത്രം നിർമ്മിക്കുകയും ചെയ്തു. 1981 ൽ അവർ ഓസ്ട്രേലിയൻ ഫിലിം, ടെലിവിഷൻ ആൻറ് റേഡിയോ സ്കൂളിൽ തുടർപഠനം നടത്തുകയും അവിടെവച്ച് കൂടുതൽ ഹ്രസ്വ ചിത്രങ്ങളുടെ സൃഷ്ടി നടത്തുകയും 1984 ൽ അവിടെനിന്നു ബിരുദം നേടുകയും ചെയ്തു.

=അവലംബം =

</doc>
<doc id="417942" url="https://ml.wikipedia.org/wiki?curid=417942" title="നവോമി സ്കോട്ട്">
നവോമി സ്കോട്ട്

നവോമി ഗ്രേസ് സ്കോട്ട് ഒരു ഇംഗ്ലീഷ് അഭിനേത്രിയും ഗായികയുമാണ്. ഡിസ്നിയുടെ മ്യൂസിക്കൽ ഫാന്റസി ചിത്രമായ അലാഡിൻ (2019) ൽ ജാസ്മിൻ രാജകുമാരിയായി അഭിനയിച്ചതിലൂടെയാണ് അവർ കൂടുതൽ അറിയപ്പെടുന്നത്. 2017-ൽ "പവർ റേഞ്ചേഴ്സ്" എന്ന സിനിമയിൽ "കിംബെർലി ഹാർട്ട്", "പിങ്ക് റേഞ്ചർ" എന്നീ വേഷങ്ങളിൽ അഭിനയിച്ചിട്ടുണ്ട്. "ടെറ നോവ" എന്ന സയൻസ് ഫിക്ഷൻ ഡ്രാമ പരമ്പരയിൽ "മാഡി ഷാന്നൻ" എന്ന കഥാപാത്രമാണ് ഈ ചിത്രത്തിൽ അഭിനയിക്കുന്നത്. ഡിസ്നി ചാനലിലെ "ലെമനേഡ് മൗത്തിൽ" മോഹിനി "മോ" ബാനർജി എന്ന കഥാപാത്രത്തെയും, "ലൈഫ് ബൈറ്റ്സ്" എന്ന ടി.വി. പരമ്പരയിൽ "മേഗൻ" എന്ന കഥാപാത്രത്തെയും സ്കോട്ട് അഭിനയിച്ചു. അലാവുദ്ദീന്റെ (1992) തൽസമയ-ആക്ഷൻ റീമേക്കിൽ പ്രിൻസസ് ജാസ്മിനെ അവതരിപ്പിച്ചിരുന്നു. 

1993 മെയ് 6 ന് ഇംഗ്ലണ്ടിലെ ലണ്ടനിലാണ് സ്കോട്ട് ജനിച്ചത്. അവളുടെ അമ്മ ഉഷാ സ്കോട്ട് (നീ ജോഷി), ഗുജറാത്തിയും ഉഗാണ്ടയിൽ ജനിച്ചതും ചെറുപ്പത്തിൽ തന്നെ ഇംഗ്ലണ്ടിലേക്ക് കുടിയേറിയതുമായിരുന്നു. പിതാവ് ക്രിസ്റ്റഫർ സ്കോട്ട് ഇംഗ്ലീഷുകാരനാണ് സ്കോട്ടിനും പ്രായമേറിയ ഒരു സഹോദരൻ യോശുവയും. ലണ്ടനിലെ വടക്കുകിഴക്കായുള്ള റെഡ്ബ്രിഡ്ജ്, വുഡ്ഫോർഡ് പള്ളിയിൽ മാതാപിതാക്കൾ ഇരുവരും പാസ്റ്റേഴ്സും ആണ്. സ്കോട്ട് മിഷണറി പ്രവർത്തനവും ഔട്ട്റീച്ച് പ്രവർത്തനവും നടത്തിയിരുന്നു. 2014 ജൂണിൽ അവർ നാലു വർഷത്തെ കാത്തിരിപ്പിനുശേഷം ഇംഗ്ലീഷ് ഫുട്ബോളർ ജോർദാൻ സ്പെൻസ്|ജോർദാൻ സ്പെൻസ്സിനെ വിവാഹം ചെയ്തു. 

A: "She's So Gone" did not enter the "Billboard" Hot 100, but peaked at number 3 on the Bubbling Under Hot 100 Singles chart.


</doc>
<doc id="417945" url="https://ml.wikipedia.org/wiki?curid=417945" title="മിയ ഷിബുട്ടാനി">
മിയ ഷിബുട്ടാനി

മിയ ഹറൂമി ഷിബുട്ടാനി (ജനനം ജൂലൈ 20, 1994) ഒരു അമേരിക്കൻ ഐസ് ഡാൻസർ ആണ്. സഹോദരൻ അലക്സ് ഷിബുട്ടാനിയോടൊപ്പം, 2018 ഒളിമ്പിക് വെങ്കല മെഡൽ ജേതാവും മൂന്ന് തവണ ലോക മെഡലുകാരിയുമാണ്. (2016 വെള്ളി, 2011 ലും 2017ലും വെങ്കലം ), 2016 ഫോർ കോണ്ടിനെന്റ്സ് ചാമ്പ്യൻ, രണ്ട് തവണ യുഎസ് ദേശീയ ചാമ്പ്യൻ (2016, 2017)എന്നിവ നേടിയിട്ടുണ്ട്. ഗ്രാൻഡ് പ്രിക്സ് പരമ്പരയിൽ ആറു തവണ കിരീടങ്ങൾ നേടുകയും 14 പ്രാവശ്യം തുടർച്ചയായി യു.എസ്. ചാമ്പ്യൻഷിപ്പിൽ പോഡിയത്തിൽ നില്ക്കുകയും ചെയ്തിട്ടുണ്ട്. എട്ട് സീനിയേഴ്സ് ലെവലിൽ ഉൾപ്പെടെ അഞ്ച് പ്രാവശ്യം എത്തിയിട്ടുണ്ട്. അവൾ 2014 ലെയും 2018 ലെയും വിന്റർ ഒളിമ്പിക്സിൽ പങ്കെടുക്കുന്ന രണ്ട് തവണത്തെ അമേരിക്കൻ ഒളിമ്പിക് ടീമിലെ അംഗമാണ്. 2018- ൽ ഈ സഹോദരങ്ങൾ ഏഷ്യൻ വംശജരിൽ ഒളിമ്പിക്സിൽ വെങ്കല മെഡൽ നേടുന്ന ആദ്യ ഐസ് ഡാൻസർമാരാണ്. (രണ്ട് ഫിഗർ സ്കേറ്റിംഗിലും ഐസ് സ്കേറ്റിംഗിലും) ഒളിമ്പിക് മെഡൽ നേടുന്ന അമേരിക്കയിൽ നിന്ന് ആദ്യമായി പങ്കെടുക്കുന്ന രണ്ടാമത്തെ സഹോദരങ്ങളാണ്.

"GP: Grand Prix; CS: Challenger Series; JGP: Junior Grand Prix"





</doc>
<doc id="417948" url="https://ml.wikipedia.org/wiki?curid=417948" title="എഡ്‌വേഡ് ബ്ലിത്">
എഡ്‌വേഡ് ബ്ലിത്

കൽക്കട്ടയിലെ ഏഷ്യാറ്റിക് സൊസൈറ്റി ഓഫ് ഇന്ത്യയിലെ മ്യൂസിയത്തിലെ ജന്തുശാസ്ത്രവിഭാഗത്തിലെ ക്യുറേറ്റർ ആയി ജീവിതത്തിന്റെ ഭൂരിഭാഗവും പ്രവർത്തിച്ച ബ്രിട്ടീഷുകാരനായ ഒരു ജന്തുശാസ്ത്രജ്ഞനാണ് എഡ്‌വേഡ് ബ്ലിത് (Edward Blyth) (23 ഡിസംബർ 1810 – 27 ഡിസംബർ 1873).

1810 -ൽ ലണ്ടനിലാണ് ബ്ലിത്തിന്റെ ജനനം. 1841 -ൽ അദ്ദേഹം റോയൽ ഏഷ്യാറ്റിക് സൊസൈറ്റിയുടെ മ്യൂസിയം ക്യുറേറ്ററായി ജോലി ചെയ്യുവാൻ കൽക്കട്ടയിൽ എത്തി. മ്യൂസിയത്തിലെ കാറ്റലോഗുകൾ പൂർണ്ണമാക്കൻ ശ്രമിച്ച അദ്ദേഹം 1849 -ൽ "Catalogue of the Birds of the Asiatic Society" പ്രസിദ്ധീകരിച്ചു. 1862 വരെ ആ ജോലിയിൽ തുടർന്ന അദ്ദേഹം ആരോഗ്യം മോശമായതിനെത്തുടർന്ന് 1862 -ൽ ഇംഗ്ലണ്ടിലേക്ക് മടങ്ങി.അദ്ദേഹത്തിന്റെ "Natural History of the Cranes" അദ്ദേഹത്തിന്റെ മരണശേഷം 1881 -ലാണ് പ്രസിദ്ധീകരിച്ചത്.

അദ്ദേഹത്തിന്റെ പേരിൽ അറിയപ്പെടുന്ന പക്ഷികളിൽ Blyth's hornbill, Blyth's leaf warbler, Blyth's hawk-eagle, Blyth's olive bulbul, Blyth's parakeet, Blyth's frogmouth, Blyth's reed warbler, Blyth's rosefinch, Blyth's shrike-babbler, Blyth's tragopan, Blyth's pipit, Blyth's kingfisher എന്നിവയെല്ലാം ഉൾപ്പെടുന്നു. "Blythia reticulata", "Eumeces blythianus", "Rhinophis blythii". എന്നീ ഉരഗങ്ങളും ബ്ലിത്തിന്റെ പേരിലാണ് അറിയപ്പെടുന്നത്.



</doc>
<doc id="417951" url="https://ml.wikipedia.org/wiki?curid=417951" title="ജൊഹാൻ ബാപ്റ്റിസ്റ്റ് ഫിഷർ">
ജൊഹാൻ ബാപ്റ്റിസ്റ്റ് ഫിഷർ

ഒരു ജർമൻ പ്രകൃതിശാസ്ത്രജ്ഞനും ജീവശാസ്ത്രജ്ഞനും സസ്യകാരനും ഡോക്ടറും സർജനും ആയിരുന്നു ജൊഹാൻ ബാപ്റ്റിസ്റ്റ് ഫിഷർ (Johann Baptist Fischer). ജനനം 1803 മ്യൂണിക് (ജർമനി), മരണം 30 മെയ് 1832 ലെയ്ഡൻ (നെതർലാന്റ്സ്).

ഇദ്ദേഹം പല ചെടികളെപ്പറ്റിയും വിശദീകരിച്ചിട്ടുണ്ടെങ്കിലും മിക്കവയും മറ്റുള്ളവയുടെ പര്യായങ്ങൾ ആയിരുന്നു.ഉദാഹരണത്തിന് "Agathosma desciscens" (J.B.Fisch. 1832), "Agathosma bifida" Bartl. & H.L.Wendl., 1824. യുടെ പര്യായമാണ്.

തന്റെ "Synopsis Mammalium", -ൽ അദ്ദേഹം പലപുതിയ സസ്തനികളെയും പറ്റി വിവരിക്കുന്നുണ്ട്.







</doc>
<doc id="417961" url="https://ml.wikipedia.org/wiki?curid=417961" title="തോണീപ്പുറം">
തോണീപ്പുറം

പാലക്കാട് ജില്ലയിലെ ഒരു ഗ്രാമമാണ് തോണീപ്പുറം.

പാലക്കാട് ജില്ലയിലെ മണ്ണാർക്കാട് താലൂക്കിലാണ് തോണീപ്പുറം സ്ഥിതി ചെയ്യുന്നത്.

കാരാകുർശ്ശി ഗ്രാമപഞ്ചായത്ത് ലെ പതിനാലാം വാർഡാണ് തോണീപ്പുറം


</doc>
<doc id="417962" url="https://ml.wikipedia.org/wiki?curid=417962" title="ഡൊറോതിയ എർക്സ്‌ലെബൻ">
ഡൊറോതിയ എർക്സ്‌ലെബൻ

ജർമനിയിലെ ആദ്യ വനിതാ ഡോക്ടറാണ് ഡൊറോതിയ ക്രിസ്റ്റൈൻ എർക്സ്‌ലെബൻ (Dorothea Christiane Erxleben "née" Leporin) (13 നവംബർ 1715, ക്വഡ്‌ലിൻബർഗ്– 13 ജൂൺ 1762ക്വഡ്‌ലിൻബർഗ്).

ചെറുപ്പം മുതൽ ഡൊറോതിയയെ പിതാവ് വൈദ്യത്തിൽ പരിശീലനം നൽകി. ഇറ്റലിക്കാരിയായ ശാസ്ത്രജ്ഞ ലോറ ബാസ്സി സർവ്വകലാശാല അധ്യാപികയായിരുന്നത് അവരെ വൈദ്യം പ്രാക്ടീസ് ചെയ്യാൻ പ്രചോദിപ്പിച്ചു. 1742 -ൽ സ്ത്രീകൾക്ക് സർവ്വകലാശാലയിൽ പഠനാവസാരത്തിനായി അവർ വാദിച്ചു. 1754 -ൽ ഡൊറോതിയ PhD നേടുന്ന ആദ്യ ജർമൻ വനിതയായി മാറി.

1754 അവർക്ക് ഹാലി സർവ്വകലാശാലയിൽ നിന്നും MD -യും ലഭിച്ചു. വീട്ടുജോലിചെയ്യുന്നതും കുട്ടികളെ വളർത്തുന്നതുമൊക്കെയാണ് സ്ത്രീകളെ പഠനത്തിൽ നിന്നും അകറ്റുന്നതിൽ പ്രധാനകാര്യങ്ങളെന്ന് അവർ നടത്തിയ ഗവേഷണത്തിൽ കാണുന്നു.

ഡൊറോത്തിയുടെ മകനാണ് ജൊഹാൻ ക്രിസ്ത്യൻ പോളികാർപ് എർക്സ്‌ലെബൻ.

D. Erxleben: Gründliche Untersuchung der Ursachen, die das weibliche Geschlecht vom Studiren abhalten. 1742.




</doc>
<doc id="417983" url="https://ml.wikipedia.org/wiki?curid=417983" title="അലക്സാണ്ട്ര ട്രൂസോവ">
അലക്സാണ്ട്ര ട്രൂസോവ

ഒരു റഷ്യൻ ഫിഗർ സ്കേറ്റർ ആണ് അലക്സാണ്ട്ര ട്രൂസോവ (Alexandra Trusova). അവൾ 2018 വേൾഡ് ജൂനിയർ ചാമ്പ്യൻ, 2017-18 ജൂനിയർ ഗ്രാൻഡ് പ്രിക്സ് ഫൈനൽ ചാമ്പ്യൻ, 2018 റഷ്യൻ ജൂനിയർ ചാമ്പ്യൻ എന്നിവ നേടിയിട്ടുണ്ട്. ക്വാഡ്രപ്പിൾ ടോയ് ലൂപ് ജംപിൽ ലാൻഡ് ചെയ്യുന്ന ആദ്യത്തെ വനിതാ സ്കേറ്റർ ആണ്. ട്രൂസോവ ഷോർട്ട് പ്രോഗ്രാമിൽ .ജൂനിയർ ലോക റെക്കോർഡ് (73.25, ഫ്രീ സ്കേറ്റ്, 153.49, മൊത്തം സ്കോർ 225.52 ) നേടിയിരുന്നു. വനിതാ ഫിഗർ സ്കേറ്റിംഗിലെ 92.35 എന്ന ടെക്നിക്കൽ സ്കോർ ജൂനിയർ, സീനിയർ തലങ്ങളിൽ ഇതുവരെ റെക്കോർഡ് ചെയ്തിട്ടുണ്ട്. ക്വാഡ് ടോയ് ലൂപ്പിൽ ലാൻഡ് ചെയ്യുന്ന ആദ്യ വനിതാ സ്കേറ്ററും ആണ്. രണ്ടാമത്തെ ക്വാഡ് സാൽചോവിനെ മിക്കി ആൻഡോയുടെ പിന്നിലാക്കി ആദ്യ ഫ്രീ സ്കേറ്റിംഗിൽ രണ്ട് റാറ്റ്ഫൈഡ് ക്വാഡ്സ് കരസ്ഥമാക്കുകയും ചെയ്തിരുന്നു.13 വയസ്സുള്ളപ്പോൾ, ജൂനിയർ വേൾഡ് ചാമ്പ്യൻഷിപ്പിലും ജൂനിയർ ഗ്രാൻഡ് പ്രിക്സ് ഫൈനലിലും വിജയിക്കുന്ന ഏറ്റവും പ്രായം കുറഞ്ഞ വനിതയാണ് ട്രൂസോവ.

2004 ജൂൺ 23-ന് റിയാസാനിൽ ജനിച്ചു. അവൾ മുടിക്ക് വളരെയധികം നീളമുണ്ട്. ജനനം മുതൽ മുടി ഒരിക്കലും മുറിച്ചിട്ടില്ല. അവൾ റപുൻസെൽനെ പോലെ ആകണമെന്ന് ആഗ്രഹിച്ചിരുന്നതായി പറയുകയുണ്ടായി.











Trusova has set three junior world record scores.

"JGP: Junior Grand Prix"

"Small medals for short and free programs awarded only at ISU Championships. Current ISU world bests highlighted in bold and italic.

! colspan="3" style="border-top: 5px solid #78FF78;" |World Junior Records Holder


</doc>
<doc id="417988" url="https://ml.wikipedia.org/wiki?curid=417988" title="മിറക്കിൾസ് സ്റ്റിൽ ഹാപ്പെൻ">
മിറക്കിൾസ് സ്റ്റിൽ ഹാപ്പെൻ

മിറക്കിൾസ് സ്റ്റിൽ ഹാപ്പെൻ, (ഇറ്റാലിയൻ: "I miracoli accadono ancora)"  ഗിയുസെപ്പ് മരിയ സ്കോട്ടീസ് സംവിധാനം ചെയ്ത 1974 ലെ ഒരു ചലച്ചിത്രമാണ്. ഈ ചിത്രം 1971 ഡിസംബർ 24 ന് 93 യാത്രക്കാരും ജീവനക്കാരുമുൾപ്പെടെ പെറുവിയൻ മഴക്കാടുകളിൽ തകർന്നുവീണ LANSA Flight 508 എന്ന യാത്രാ വിമാനത്തിൻറേയും അപകടത്തിൽനിന്നു അത്ഭുതകരമായി രക്ഷപെട്ട ഒരേയൊരു യാത്രക്കാരികയായ ജൂലിയൻ ഡില്ലർ എന്ന പെൺകുട്ടിയുടേയും കഥ പറയുന്നു.


1972 ഒക്ടോബർ 9 മുതൽ ഡിസംബർ 28 വരെ 12 ആഴ്ച ഷൂട്ടിംഗ് ഷെഡ്യൂളിൽ പെറു (ബാഹ്യ ദൃശ്യങ്ങൾ), റോം, ഇറ്റലിയിലെ സിനെസിറ്റ സ്റ്റുഡിയോ എന്നിവിടങ്ങളിലായാണ് ഇതിന്റെ ചിത്രീകരണം നടന്നത്..


</doc>
<doc id="418005" url="https://ml.wikipedia.org/wiki?curid=418005" title="അലോക്കേറ്റർ (സി++)">
അലോക്കേറ്റർ (സി++)

സി++ പ്രോഗ്രാമിങ് ഭാഷയിലെ പ്രധാനപ്പെട്ട ഒരു ഭാഗം ആണ് എസ്.ടി.എൽ (STL) എന്ന് വിളിയ്ക്കപ്പെടുന്ന സ്റ്റാൻഡേർഡ് ടെമ്പ്ലേറ്റ് ലൈബ്രറി. ഇതിലെ ഒരു പ്രധാന ഭാഗം ആണ് അലോക്കേറ്റർ (allocator). എസ്.ടി.എൽ പ്രധാനമായും കണ്ടെയ്നർ (container) എന്നറിയപ്പെടുന്ന ഒരു കൂട്ടം ക്ലാസുകൾ (class) ആണ് ഒരു പ്രോഗ്രാമർക്ക് നൽകുന്നത്. ഇത് വെക്റ്റർ (vector) ആകാം, മാപ് (map) ആകാം അല്ലെങ്കിൽ സെറ്റ് (set) ആകാം. എന്നാൽ ഈ കണ്ടെയ്നറുകൾ കമ്പ്യൂട്ടർ മെമ്മറിയിൽ ഡാറ്റ വെയ്ക്കുമ്പോൾ അവയിലെ അംഗങ്ങളുടെ എണ്ണം കൂടുന്നതിനനുസരിച്ച് മെമ്മറിയുടെ വലിപ്പം കൂട്ടേണ്ടി വരും. ഇതിനു വേണ്ടി പല സമയത്തും ഓപ്പറേറ്റിംഗ് സിസ്റ്റത്തിന്റെ അടുത്ത് നിന്നും പുതുതായി മെമ്മറി എടുക്കുകയോ (allocate) ചിലപ്പോൾ തിരിച്ചു കൊടുക്കേണ്ടി വരികയോ (deallocate) വേണ്ടി വരും. എന്നാൽ ഇത്തരം മെമ്മറി ഇടപാടുകൾ ഓപ്പറേറ്റിംഗ് സിസ്റ്റത്തിനെ അപേക്ഷിച്ചു മാറിക്കൊണ്ടിരിയ്ക്കും. ഇത്തരം ആശ്രിതത്വങ്ങൾ മാറ്റി മെമ്മറി ഇടപാടുകൾക്ക്‌ ഒരു ഏകീകൃത രൂപം കൊടുക്കുക എന്നുള്ളതാണ് അലോക്കേറ്ററുകളുടെ കടമ. അലക്സാണ്ടർ സ്റ്റെപ്പനോവ് ആണ് 1994'ൽ ആദ്യമായി ഈ ആശയം മുന്നോട്ടു വെച്ചത്.

അലോക്കേറ്ററുകളുടെ പ്രധാന ഉപയോഗം കണ്ടെയ്നറുകളെ മെമ്മറി എങ്ങനെ കൈകാര്യം ചെയ്യാം എന്ന ചുമതലയിൽ നിന്നും ഒഴിവാക്കുക എന്നുള്ളതാണ്. കണ്ടെയ്നറുകളുടെ പ്രധാന ചുമതല അവ പേറുന്ന ഡാറ്റയെ എങ്ങനെ കാര്യക്ഷമമായി കൈകാര്യം ചെയ്യുക എന്നുള്ളതാണ്. ഉദാഹരണം : ഒരു മാപ് അതിൽ അംഗങ്ങളെ എങ്ങനെ പുതുതായി ചേർക്കാം എന്നുള്ള അൽഗോരിതത്തെ എത്ര കാര്യക്ഷമം ആക്കം എന്നുള്ളതിൽ ആണ് ശ്രദ്ധ കേന്ദ്രീകരിക്കേണ്ടത്. ഡാറ്റയ്ക്ക് ഇരിയ്ക്കാനുള്ള സ്ഥലം കണ്ടെത്തുക എന്നുള്ളതല്ല അതിന്റെ പ്രധാന ചുമതല എന്നർത്ഥം. ഡാറ്റയെ എവിടെ എങ്ങനെ വെയ്ക്കാം എന്നുള്ള ചുമതല മറ്റൊരു സഹായിയായ അലോക്കേറ്ററിന് നൽകുന്നതിലൂടെ കണ്ടെയ്നർ എഴുതുന്ന ആൾക്ക് അവയുടെ പ്രധാന ചുമതല വൃത്തിയായി ചെയ്യാൻ അവസരം കിട്ടുന്നു. 

ഇനി ഡാറ്റയെ മെമ്മറിയിൽ എവിടെ എങ്ങനെ വെയ്ക്കാം എന്നത് അലോക്കേറ്റർ എഴുതുന്ന ആൾ തീരുമാനിയ്ക്കുന്നു. പ്രധാനമായും വളരെ കാര്യക്ഷമം ആയി മെമ്മറി ഉപയോഗപ്പെടുത്തുക എന്നുള്ളതാണ് അലോക്കേറ്റർ ക്ലാസ് എഴുതുന്ന ആൾ ചെയ്യാറ്. ഓപ്പറേറ്റിംഗ് സിസ്റ്റത്തിന്റെ പക്കൽ നിന്നും മെമ്മറി എടുക്കാനും തിരിച്ചു കൊടുക്കാനും ന്യൂ/ഡിലീറ്റ് എന്നീ രണ്ട് നിർദ്ദേശങ്ങൾ ആണ് സി++ ഭാഷയിൽ ഉപയോഗിയ്ക്കുന്നത്. ലാംഗ്വേജ് റൺ ടൈം എന്ന ഒരു ലൈബ്രറി ആണ് ഈ പ്രക്രിയ ചെയ്യാനുള്ള കോഡ് നൽകുന്നത്. പൊതുവേ ഈ കോഡ് പ്രധാനപ്പെട്ട ചില ഉപയോഗങ്ങൾക്ക് വളരെ അനുയോജ്യമായിരിയ്‌ക്കും. ഉദാഹരണത്തിന്, കുറെ ഏറെ മെമ്മറി ഒരേ സമയം നേടിയെടുക്കാനും തിരിച്ചു കൊടുക്കാനും ഇത് കാര്യക്ഷമം ആണ്. എന്നാൽ ഈ കോഡ് എല്ലാ അവസരങ്ങളിലും കാര്യക്ഷമം ആയി പ്രവർത്തിയ്‌ക്കണം എന്നില്ല. ഉദാഹരണം മാപ് (map) എന്ന കണ്ടെയ്നർ പ്രവർത്തിയ്‌ക്കുമ്പോൾ ചെറിയ ചെറിയ ഒട്ടേറെ മെമ്മറി ലൊക്കേഷൻസ് എടുക്കുകയും തിരിച്ചു വെയ്ക്കുകയും വേണ്ടി വരും. ഇവിടെ ന്യൂ/ഡിലീറ്റ് നിർദ്ദേശങ്ങൾ ഉപയോഗിയ്ക്കുന്നത് മാപ്പിന്റെ പൊതുവെ ഉള്ള കാര്യക്ഷമത കുറയ്ക്കാനിടയുണ്ട്. ഇവിടെ ഇത്തരം ഉദ്ദേശത്തിനായുള്ള പ്രത്യേക അലോക്കേറ്റർ ഉപയോഗിയ്ക്കുന്നതാണ് അഭികാമ്യം. അത് പോലെ ചില അവസരങ്ങളിൽ കൂടുതൽ എളുപ്പത്തിൽ മെമ്മറി പ്രശ്നങ്ങൾ കണ്ടു പിടിയ്ക്കാനായി ചില പ്രത്യേക തരം അലോക്കേറ്റർ ഉപയോഗിയ്ക്കാറുണ്ട്. ഇത്തരം സന്ദർഭത്തിൽ കണ്ടെയ്നറിനു നൽകുന്ന മെമ്മറിയുടെ അവസാനം അധികമായുള്ള ഏതാനും ബെറ്റുകളും വെയ്ക്കുന്നു. കണ്ടെയ്നർ തന്റെ പ്രവൃത്തികൾ ചെയ്യുമ്പോൾ എന്തെങ്കിലും തെറ്റു പറ്റി അതിന് അനുവദിച്ചിട്ടുള്ള പരിധിയുടെ പുറത്തു പോയി എഴുത്തുകയാണെങ്കിൽ അത്തരം പ്രശ്നങ്ങൾ അലോക്കേറ്റർ പിന്നീട് കണ്ടുപിടിച്ചു കൊടുക്കും.

ഒരു അലോക്കേറ്റർ ക്ലാസ് താഴെപ്പറയുന്ന പ്രവൃത്തികൾ എങ്കിലും ചെയ്യണം. ഈ ക്ലാസ്സിന്റെ പേര് A എന്നും അത് T എന്ന ടൈപ്പിന് വേണ്ടി ഉള്ള അലോക്കേറ്റർ ആണെന്നും വിചാരിയ്ക്കുക.





</doc>
<doc id="418010" url="https://ml.wikipedia.org/wiki?curid=418010" title="അടുക്ക് (ദത്തസങ്കേതം)">
അടുക്ക് (ദത്തസങ്കേതം)

രേഖീയമായോ ബഹുരേഖീയമായോ അടുക്കിവച്ച വസ്തുക്കളുടെ കൂട്ടത്തെ പ്രതിനിധീകരിക്കുവാനുപയോഗിക്കുന്ന ഒരു ദത്തസങ്കേതമാണ് () അടുക്ക് (). കമ്പ്യൂട്ടർ ശാസ്ത്രത്തിലെ അടിസ്ഥാനപരമായ ഒരു ദത്തസങ്കേതം കൂടിയാണിത്. അടുക്കിലെ വസ്തുക്കൾ സംഖ്യകളോ, അക്ഷരങ്ങളോ, വാക്കുകളോ, മറ്റടുക്കുകൾ തന്നെയുമോ ആവാം. ഒരടുക്കിലെ എല്ലാ വസ്തുക്കളും ഒരേ തരത്തിലുള്ളവയായിരിക്കണം എന്ന നിർബ്ബന്ധമേയുള്ളൂ. അടുക്കിലെ ഓരോ വസ്തുവിനെയും അതിന്റെ സ്ഥാനാങ്കം () വച്ചാണ് കുറിയ്ക്കുന്നത്. ഒരടുക്കിനെ കടലാസ്സിൽ പ്രതിനിധീകരിക്കുമ്പോൾ നേരെ ഒറ്റ വരിയിൽ അടുക്കിലെ അംഗങ്ങളെ രേഖപ്പെടുത്തുകയും ഇടത്തേ അറ്റത്തെ അംഗത്തെ 1 എന്ന സ്ഥാനാങ്കം കൊണ്ട് കുറിക്കുകയും ചെയ്യുന്നു. ഉദാഹരണത്തിന് 23, 82, 91, 0, -1, 78 എന്നിങ്ങനെ ആറു സംഖ്യകളുള്ള അടുക്കിലെ 23 എന്ന അംഗത്തിനെ 1 എന്ന സ്ഥാനാങ്കം വച്ചും -1 എന്ന അംഗത്തിനെ 5 എന്ന സ്ഥാനാങ്കം വച്ചും കുറിക്കുന്നു. 

അടുക്കുകൾ എപ്പോഴും രേഖീയമായിക്കൊള്ളണമെന്നില്ല. ഒന്നിലധികം പരിമാണങ്ങളുള്ള അടുക്കുകളും () സർവ്വസാധാരണമാണ്. ഒരു ക്ലാസുമുറിയിലെ ഹാജർ പട്ടികയെ കമ്പ്യൂട്ടർ മെമ്മറിയിൽ സൂക്ഷിക്കാൻ രണ്ടു പരിമാണങ്ങളുള്ള ഒരടുക്ക് ഉപയോഗിക്കാവുന്നതാണ്. ഒരു പരിമാണം വച്ച് വിദ്യാർത്ഥിനികളുടെ പേരുകളും മറ്റേ പരിമാണം വച്ച് അദ്ധ്യയനമാസത്തിലെ ദിവസങ്ങളും സൂചിപ്പിക്കാം. ഇങ്ങനെയുള്ള അടുക്കുകളിലെ അംഗങ്ങളെ കുറിക്കാനുള്ള സ്ഥാനാങ്കങ്ങളിൽ രണ്ട് ഭാഗങ്ങളുണ്ടായിരിക്കും. ക്ലാസുമുറി ഉദാഹരണത്തിലേക്ക് മടങ്ങുകയാണെങ്കിൽ, കനി എന്ന പെൺകുട്ടിയുടെ പതിനഞ്ചാം തിയ്യതിയിലെ ഹാജർനിലയെ കുറിക്കുവാൻ (കനി, 15) എന്ന ഇരട്ടസ്ഥാനാങ്കം ഉപയോഗിക്കാം. 

ഒരു സ്ഥാനാങ്കത്താൽ സൂചിപ്പിക്കപ്പെടുന്ന ഒരംഗത്തെ ലഭിക്കാൻ ഒരു സ്ഥിരസമയം മതിയാകും എന്നതാണ് അടുക്കിന്റെ ഏറ്റവും പ്രധാനപ്പെട്ട പ്രത്യേകത. വിശദമായിപ്പറയുകയാണെങ്കിൽ, അടുക്കിലെ ഒരു നിശ്ചിതസ്ഥാനത്തെ അംഗത്തെ എടുക്കുവാനുള്ള സമയം അടുക്കിന്റെ വലിപ്പമനുസരിച്ച് മാറുന്ന ഒന്നല്ല. കമ്പ്യൂട്ടർ ശാസ്ത്രത്തിന്റെ ഭാഷയിൽ, അടുക്കിലെ സ്ഥാനാങ്കം തന്നിട്ടുണ്ടെങ്കിൽ, ആ സ്ഥാനാങ്കം കുറിക്കുന്ന അംഗത്തെ ലഭിക്കുവാനോ എടുക്കുവാനോ formula_1സമയമേ വേണ്ടൂ. 

അടുക്കുകളെ ഇംഗ്ലീഷിലെ വലിയക്ഷരങ്ങൾ വച്ചാണ് പൊതുവേ കുറിക്കുന്നത്. ഉദാഹരണത്തിന് formula_2എന്ന ചിഹ്നം formula_3അംഗങ്ങളുള്ള ഒരു രേഖീയ അടുക്കിനെ സൂചിപ്പിക്കുന്നു. അതിലെ formula_4ആമത്തെ അംഗത്തെ കുറിക്കാൻ formula_5എന്ന പ്രതീകം ഉപയോഗിക്കാം. രണ്ടു പരിമാണങ്ങളുള്ള ഒരു അടുക്കിനെ ഇതുപോലെത്തന്നെ formula_6എന്ന പ്രതീകം വച്ച് സൂചിപ്പിക്കാം. ഈ അടുക്കിന് formula_3വരികളും formula_8നിരകളുമുണ്ട്. ഇതിലെ മൊത്തം അംഗങ്ങളുടെ എണ്ണം formula_9ആണ്. ഇതിലെ മുപ്പതാമത്തെ വരിയിലെ നാൽപ്പത്തഞ്ചാമത്തെ അംഗത്തെ formula_10എന്നു കുറിക്കുന്നു. 

പൊതുവിൽ പറഞ്ഞാൽ, formula_11പരിമാണങ്ങളുള്ള formula_12എന്ന അടുക്കിലെ വസ്തുക്കളുടെ എണ്ണം formula_13ആണ്. ഇതിലെ ഒരു നിശ്ചിത അംഗത്തെ കുറിക്കുവാൻ formula_14എന്ന പ്രതീകമുപയോഗിക്കാം. 

പല അൽഗോരിതങ്ങളിലും ദത്തസങ്കേതമായി അടുക്കുകളാണ് ഉപയോഗിക്കുന്നത്. സ്ഥാനാങ്കങ്ങളാൽ സൂചിതമായ അംഗങ്ങളെ എടുക്കാൻ സ്ഥിരസമയം മതിയാകും എന്ന പ്രത്യേകതയാണ് ഈ അഭികാമ്യതയ്ക്ക് നിദാനം. മറ്റു സാധാരണ ദത്തസങ്കേതങ്ങളെ നിർമ്മിക്കാനും അടുക്കുകൾ ഉപയോഗിക്കാറുണ്ട്. അടുക്കുകളുമായി ബന്ധപ്പെട്ട അൽഗോരിതങ്ങളും ദത്തസങ്കേതങ്ങളും അവയെപ്പറ്റിയുള്ള ലഘു വിരണങ്ങളും അടങ്ങുന്ന ഒരു ചെറു പട്ടിക താഴെക്കൊടുത്തിരിക്കുന്നു. 


</doc>
<doc id="418032" url="https://ml.wikipedia.org/wiki?curid=418032" title="അലന കൊസ്റ്റോർണിയ">
അലന കൊസ്റ്റോർണിയ

അലന സെര്ഗെയെവ്ന കൊസ്റ്റോർണിയ (ജനനം ഓഗസ്റ്റ് 24, 2003) ഒരു റഷ്യൻ ഫിഗർ സ്കേറ്റർ ആണ്. 2017 ലോക ജുനിയർ സിൽവർ മെഡൽ, 2017 ജെജിപി ഫൈനൽ സിൽവർ മെഡൽ, 2017 ജെ ജി പി പോളണ്ട് ചാമ്പ്യൻ, 2018 റഷ്യൻ നാഷണൽ വെങ്കല മെഡൽ എന്നിവ നേടിയിട്ടുണ്ട്. 2018 മാർച്ചിൽ സീനിയർ തലത്തിൽ അന്തർദേശീയ ജൂനിയർ വനിതാ മത്സരത്തിൽ മൂന്നാമത്തെ ഉയർന്ന സ്കോർ ( 207.39 പോയിന്റിൽ) നേടിയിട്ടുണ്ട്.

2003 ഓഗസ്റ്റ് 24-ന് കൊസ്റ്റോർണിയ മോസ്കോയിൽ ജനിച്ചു. 2007- ൽ സ്കേറ്റർ ചെയ്യാൻ പഠിക്കാൻ തുടങ്ങി. 2012 മുതൽ 2017 വരെ മോസ്കോയിൽ എലെന സഖുൻ അവളെ പരിശീലിപ്പിച്ചിരുന്നു.2016- ൽ കോസ്റ്റോൺണിയയ്ക്ക് പരുക്കേറ്റിരുന്നു. 2017- ൽ റഷ്യൻ ജൂനിയർ ചാമ്പ്യൻഷിപ്പിൽ അവർ 16-ാം സ്ഥാനം കരസ്ഥമാക്കി. "ഇട്ടേരി തുത്ബെരിദ്സെയും സെർജി ദുഡാകോവും" 2017- ലെ കോച്ചുകളായിരുന്നു. 
"JGP: Junior Grand Prix"

Small medals for short and free programs awarded only at ISU Championships.
Previous ISU world best highlighted in "Italic".
Personal best highlighted in bold.

! colspan="3" style="border-top: 5px solid #78FF78;" |World Junior Records Holder


</doc>
<doc id="418035" url="https://ml.wikipedia.org/wiki?curid=418035" title="റിച്ചാർഡ് അസ്മൻ">
റിച്ചാർഡ് അസ്മൻ

ജർമ്മൻ കാലാവസ്ഥാ ശാസ്ത്രജ്ഞനും വ്യോമയാനശാസ്ത്രത്തിന്റെ ആദ്യകാല ഗവേഷണങ്ങളിൽ പ്രമുഖനുമായിരുന്നു റിച്ചാർഡ് അസ്മൻ (13 ഏപ്രിൽ 1845 - 28 മേയ് 1918) ഉപരിതല ഭൗമാന്തരീക്ഷത്തിന്റെ ഗവേഷണങ്ങളിൽ അദ്ദേഹം നിർണ്ണായകസംഭാവനകൾ നൽകി.

റുഡോൾഫ് ഹാൻസിനോടൊപ്പം (1861-1902) അദ്ദേഹം അന്തരീക്ഷത്തിന്റെ ഈർപ്പം, താപനില എന്നിവയുടെ കൃത്യമായ അളവെടുപ്പിനു വേണ്ടി ആദ്യമായി ഒരു സൈക്രോമീറ്റർ വികസിപ്പിച്ചെടുക്കുകയുണ്ടായി. സൂര്യവികിരണങ്ങളിൽ നിന്ന് തെർമോമെട്രിക് ഘടകങ്ങളെ പരിരക്ഷിച്ച്ഉയരത്തിൽ വിക്ഷേപിയ്ക്കപ്പെട്ട ബലൂണുകളിൽ നിന്നും വിശ്വസനീയമായി വിവരങ്ങൾ ലഭ്യമാക്കാൻ കഴിയുന്ന ആദ്യത്തെ ഉപകരണമായിരുന്നു ഇത്.റുഡോൾഫ് ഫ്യുയസിന്റെ നിർമ്മാണശാലയിൽ ഈ ഉപകരണത്തിന്റെ സാങ്കേതികവിശകലനവും ഉൽപാദനവും നടന്നു.
കാലാവസ്ഥാ വിജ്ഞാനീയത്തിന്റെ പ്രചാരത്തിൽ അസ്മനു നിർണ്ണായകമായ പങ്കുണ്ട്. നിരവധി ശാസ്ത്രമാസികകളിലും ദിനപത്രങ്ങളിലും നിരവധി ഗവേഷണലേഖനങ്ങൾ പ്രസിദ്ധീകരിച്ച അസ്മൻ അദ്ദേഹത്തിന്റെ മരണം വരെ,"ഡാസ് വെറ്റർ" (The Weather) എന്ന പ്രസിദ്ധീകരണത്തിന്റെ ചുമതലയും വഹിച്ചു.സ്ട്രാറ്റോസ്ഫിയർ എന്ന ഭൗമാന്തരീക്ഷത്തെ ആദ്യമായി നീരിക്ഷിച്ച വ്യക്തികളിലൊരാളുമാണ് അസ്മൻ.

റോയൽ അക്കാദമി ഓഫ് സയൻസസ് നെതർലന്റ്സ് ഏർപ്പെടുത്തിയ ബയ്സ് ബാലറ്റ് മെഡൽ 1903 ൽ ആർതർ ബെർസനൊടൊപ്പം അദ്ദേഹത്തിനു സമ്മാനിയ്ക്കപ്പെട്ടു.


</doc>
<doc id="418036" url="https://ml.wikipedia.org/wiki?curid=418036" title="ലിൻഡാ ബ്രൌൺ">
ലിൻഡാ ബ്രൌൺ

ലിൻഡാ ബ്രൗൺ ഒരു പൌരാവകാശ പ്രവർത്തകയായിരുന്നു. (1942–2018) ബ്രൗൺ v. ബോർഡ് ഓഫ് എഡ്യൂക്കേഷൻ ലാൻഡ്മാർക്ക് കേസിൽ നേതൃത്വം നൽകിയിരുന്നു. 1954- ലെ അമേരിക്കൻ സ്കൂൾ സെഗ്രിഗേഷൻ നിയമലംഘനത്തിന് ഇത് ഇടയാക്കി. ലിൻഡാ ബ്രൗൺ വർണ്ണവിവേചനം നിറഞ്ഞ യുഎസിലെ വിദ്യാഭ്യാസമേഖലയിൽ ചരിത്രപരമായ മാറ്റത്തിനു കാരണമായി തീർന്നു. 1950 കളിൽ ലിൻഡയ്ക്കുവേണ്ടിയാരംഭിച്ച നിയമയുദ്ധമാണ് യുഎസ് സ്ക്കൂളുകളിലെ വംശീയവിവേചനം ഒഴുവാക്കുന്നതിലേയ്ക്ക് നയിച്ചത്.കുട്ടിയായിരിക്കെ കേസിലൂടെ പ്രശസ്തായ ലിൻഡ പിന്നീട് അധ്യാപികയായി. വർണവിവേചനത്തിനെതിരെ പ്രവർത്തിച്ച ബ്രൗൺ ഫൗണ്ടേഷന്റെ പ്രവർത്തനങ്ങളിലും സജീവമായിരുന്നു.

1942 ഫെബ്രുവരി 20 ന് കാൻസസ് ടോപ്പികയിൽ ഒലിവർ ബ്രൗണിന്റെയും ലയോളയുടെയും മകളായി ലിൻഡ ബ്രൌൺ ജനിച്ചു. ആദ്യകാലങ്ങളിൽ യുഎസിലെ പൊതുവിദ്യാലയങ്ങളിൽ കറുത്തവരെ പ്രവേശിപ്പിച്ചിരുന്നില്ല. അതിനാൽ വെള്ളക്കാർ മാത്രം പഠിച്ചിരുന്ന കാൻസസിലെ ഒരു സ്ക്കൂളിൽ ലിൻഡയെ ചേർക്കാൻ പിതാവ് ഒലിവർ എത്തിയപ്പോൾ സ്ക്കൂൾ അധികൃതർ അനുവദിച്ചില്ല. ഈ നിലപാടിനെതിരെ ഒലിവർ "നാഷണൽ അസോസിയേഷൻ ഫോർ ദി അഡ്വാൻസ്മെന്റ് ഓഫ് ക്ളേഡ് പീപ്പിൾ" എന്ന സംഘടനയുടെ സഹായത്തോടെ കോടതിയെ സമീപിച്ചു. 1954-ൽ ആണ് "ബ്രൗൺ വേഴ്സസ് ബോർഡ് ഓഫ് എഡ്യൂക്കേഷൻ" എന്ന പേരിൽ വിഖ്യാതമായ ഈ കേസിന്റെ വിധിയുണ്ടായത്. പൊതുവിദ്യാലയങ്ങളിൽ വംശീയവിവേചനം പാടില്ലെന്നായിരുന്നു വിധി. വാഷ്ബർൺ യൂണിവേഴ്സിറ്റി, കൻസാസ് സ്റ്റേറ്റ് യൂണിവേഴ്സിറ്റി എന്നീ സർവ്വകലാശാലകളിൽ നിന്ന് ബ്രൗൺ ഉന്നതവിദ്യാഭ്യാസം നേടി.

1951-ൽ ബ്രൗൺ വി. ബോർഡ് ഓഫ് എഡ്യൂക്കേഷൻ കേസിന്റെ സമയത്ത്, പൊതുവിദ്യാലയങ്ങളിലെ കറുത്ത വിദ്യാർത്ഥികൾക്കുള്ള താമസ നിലവാരം കുറവായിരുന്നു. വെള്ളമോ ശരിയായ ക്ലാസ് മുറികളോ പോലുള്ള അടിസ്ഥാന സൗകര്യങ്ങളില്ലാത്ത സ്കൂളുകളിൽ നിരവധി കറുത്ത കുട്ടികൾ വിദ്യാഭ്യാസം നേടി. കറുത്ത സ്കൂളുകളും വൈറ്റ് സ്കൂളുകളും ഒരേ താമസസൗകര്യം വാഗ്ദാനം ചെയ്യുന്നിടത്തോളം കാലം, 1896 ലെ പ്ലെസി വി. ഫെർഗൂസൺ തീരുമാനപ്രകാരം സ്കൂളുകൾ വേർതിരിക്കപ്പെടാം. 

സ്കൂളുകൾ തമ്മിലുള്ള വിഭവ അസമത്വം പരിഹരിക്കാൻ സർക്കാരിനെ നിർബന്ധിക്കുന്നതിന്, എൻ‌എ‌എ‌സുപി രാജ്യം മുറിച്ചുകടന്നു. ഒരു കേസ് ഒടുവിൽ സുപ്രീംകോടതിയിൽ എത്തുമെന്ന പ്രതീക്ഷയിൽ കേസുകൾ നടത്തിയിരുന്നു. കെ‌എസിലെ ടൊപ്പേക്കയിൽ എൻ‌എ‌എ‌സുപി 13 കുടുംബങ്ങളിലെ കുട്ടികളെ വേർതിരിക്കാത്ത സ്കൂളുകളിൽ ചേർക്കാൻ തയ്യാറാണെന്ന് കണ്ടെത്തി. ലിൻഡ ബ്രൗൺ വീട്ടിൽ നിന്ന് ഒരു മൈൽ അകലെയുള്ള വേർതിരിക്കപ്പെട്ട മൺറോ എലിമെന്ററിയിൽ പങ്കെടുത്തിരുന്നുവെങ്കിലും, സമ്നർ എലിമെന്ററി ആറ് ബ്ലോക്കുകളായിരുന്നു. അവരുടെ മാതാപിതാക്കൾ സംനറിൽ പ്രവേശനം നിഷേധിച്ചതിനെത്തുടർന്ന് അവർക്ക് എൻ‌എ‌എ‌സുപിയുടെ ക്ലാസ് ആക്ഷൻ സ്യൂട്ടിൽ ചേരാൻ പര്യാപ്‌തമായി.

സമ്നർ അവരുടെ വീട്ടിൽ നിന്ന് കുറച്ച് ബ്ലോക്കുകൾ മാത്രമാണെങ്കിലും, അവരുടെ കുട്ടിയെ സംനറിലേക്ക് അയയ്ക്കാൻ ബ്രൗൺസ് ആഗ്രഹിച്ചില്ല. വാസ്തവത്തിൽ, ബ്രൗണിന്റെ അമ്മ മൺറോയിൽ ചേരുകയും മൺറോയിലെ അധ്യാപകരെയും പരിസ്ഥിതിയെയും അവർ സ്നേഹിക്കുകയും ചെയ്തു. അക്കാലത്ത്, കഴിവുള്ള, കോളേജ് വിദ്യാഭ്യാസമുള്ള കറുത്തവർക്ക് വംശീയ തടസ്സങ്ങൾ കാരണം പല മേഖലകളിലും എളുപ്പത്തിൽ പ്രവേശിക്കാൻ കഴിഞ്ഞില്ല. അവരിൽ പലരും പ്രധാനമായും കറുത്ത സ്കൂളുകളിൽ അദ്ധ്യാപനത്തിലേക്ക് തിരിഞ്ഞു. മൺറോയിലെ അധ്യാപകരുടെ കഴിവ് കാരണം, ബ്രൗൺസ് സ്കൂളിൽ വളരെയധികം സന്തുഷ്‌ടനായിരുന്നു. ഒടുവിൽ അവർ മനസ്സ് മാറ്റി കാരണം തത്വത്തിൽ അവർക്ക് മൺറോയെ ഇഷ്ടപ്പെട്ടില്ലെങ്കിൽ, ലിൻഡയെ സംനറിലേക്ക് അയയ്‌ക്കണമെന്ന് അവർ ആഗ്രഹിച്ചു.

ജീവിതത്തിലുടനീളം, ബ്രൗൺ കൻസാസിലെ വിദ്യാഭ്യാസത്തിന് തുല്യമായ പ്രവേശനത്തിനായി വാദിച്ചു. ബ്രൗൺ ഹെഡ് സ്റ്റാർട്ട് ടീച്ചറായും ബ്രൗൺ ഫൗണ്ടേഷനിൽ പ്രോഗ്രാം അസോസിയേറ്റായും പ്രവർത്തിച്ചു.​ അവർ ഒരു പബ്ലിക് സ്പീക്കറും വിദ്യാഭ്യാസ ഉപദേഷ്ടാവുമായിരുന്നു.


</doc>
<doc id="418039" url="https://ml.wikipedia.org/wiki?curid=418039" title="ഖമറുന്നീസ അൻവർ">
ഖമറുന്നീസ അൻവർ

ഖമറുന്നിസാ അൻവർ . കേരളത്തിലെ അറിയപ്പെടുന്ന സാമൂഹിക പ്രവർത്തക, പ്രഭാഷക, മുസ്‌ലിം ലീഗ് വനിതാവിഭാഗം അധ്യക്ഷ. മുസ്ലിം ലീഗ് സംസ്ഥാന സെക്രട്ടേറിയേറ്റ് അംഗം.

1947 ബെബ്രുവരി 21 ന് കണ്ണൂർ ജില്ലയിലെ ആയിക്കരയിൽ ജനനം.മാനന്തവാടിയിലെ ലിറ്റിൽ ഫ്‌ളവർ കോൺവെന്റ് സ്‌കൂൾ, കണ്ണൂർ ഗേൾസ് സ്‌കൂൾ, പാലക്കാട് വിക്‌ടോറിയ കോളേജ് എന്നിവിടങ്ങളിൽ പഠനം. മദ്രാസിലെ എസ്.ഐ.ഇ.ടി വിമൻസ് കോളേജിൽ നിന്ന് ബി.എസ്.സി (ഹോം സയൻസ്), ബോംബെയിലെ ഇൻസ്റ്റിറ്റിയൂട്ട് ഓഫ് കാറ്ററിങ് ടെക്‌നോളജി ആന്റ് ന്യൂട്രീഷൻ എന്ന സ്ഥാപനത്തിൽ നിന്ന് ഡി.ഡി (ഡിപ്ലോമ ഇൻ ഡയറ്റിക്‌സ് ആന്റ് ന്യൂട്രീഷൻ) എന്നീ ബിരുദങ്ങൾ കരസ്ഥമാക്കി. 

വനിതാ ലീഗിന്റെ സംസ്ഥാന അധ്യക്ഷപദവിക്ക് പുറമെ കേരള സ്റ്റേറ്റ് സോഷ്യൽ വെൽഫെയർ ബോർഡിന്റെ ചെയർ പേഴ്‌സൺ, വനിതാ വികസന കോർപ്പറേഷൻ ഡയറക്ടർ, എം. ഇ. എസ് വനിതാവിഭാഗം സംസ്ഥാന പ്രസിഡന്റ്, ബ്ലോക്ക് മഹിളാ സമാജം (തിരൂർ), പ്രസിഡന്റ്, നോർത്ത് മലബാർ ഗ്രാമീൺ ബാങ്ക് ഡയറക്ടർ, കേരള സ്റ്റേറ്റ് വിമൻസ് ഇൻഡസ്ട്രീസ് അസോസിയേഷൻ വൈസ് പ്രസിഡന്റ് എന്നീ പദവികൾ അലങ്കരിച്ചു. എം. ഇ. എസ് എഞ്ചിനീയറിങ് കോളേജ്, വിമൻസ് കോളേജ്, ചാത്തമംഗലം രാജാ റെസിഡൻഷ്യൽ സ്‌കൂൾ എന്നിവയുടെ മാനേജിങ് കമ്മിറ്റിയംഗം, കോഴിക്കോട് ആകാശവാണി അംഗം, സ്‌കൗട്ട്‌സ് ആന്റ് ഗൈഡ്‌സ് അസിസ്റ്റന്റ് കമ്മീഷണർ, മലപ്പുറം ജില്ലാ കൗൺസിൽ കോട്ടക്കൽ ഡിവിഷൻ കൗൺസിലർ തുടങ്ങി ഒട്ടേറെ പദവികൾ വഹിച്ചിട്ടുണ്ട്. എം. ഇ. എസ് വനിതാ വിഭാഗത്തിന്റെ അഖിലേന്ത്യാ സെക്രട്ടറി, ഇന്ത്യൻ കൗൺസിൽ ഓഫ് സോഷ്യൽ വെൽഫെയറിന്റെ മലപ്പുറം ജില്ലാ പ്രസിഡന്റ്, ഇൻഫർമേഷൻ ടെക്‌നോളജി ഓഫ് കോർപ്പറേറ്റീവ് സൊസൈറ്റി (മലപ്പുറം) ഡയറക്ടർ, ഇന്ത്യൻ റെഡ്‌ക്രോസ് സൊസൈറ്റി (മലപ്പുറം) വൈസ് ചെയർ പേഴ്‌സൺ, ഫാത്തിബീസ് എഡുക്കേഷൻ സോഷ്യൽ ആന്റ് കൾച്ചറൽ ഓർഗനൈസേഷൻ ചെയർമാൻ എന്നീ പദവികൾ വഹിക്കുന്നു. നിസാ ഫുഡ്‌സ്, നിസാ ഗാർമെന്റ്‌സ്, ലൂണാ ഓപ്റ്റിക്കൽസ് എന്നീ സ്ഥാപനങ്ങളുടെ പ്രൊപ്രൈറ്ററാണ്. 1996 ലെ നിയമസഭാ തെരഞ്ഞെടുപ്പിൽ കോഴിക്കോട് രണ്ടാം മണ്ഡലത്തിൽ നിന്ന് മുസ്‌ലിംലീഗ് സ്ഥാനാർഥിയായി മൽസരിച്ചിരുന്നെങ്കിലും എളമരം കരീമിനോട് തോറ്റു.

വിവിധ മേഖലകളിൽ സ്തുത്യർഹമായ പ്രവർത്തനങ്ങൾക്ക് നിരവധി അംഗീകാരം ഖമറുന്നിസക്ക് ലഭിച്ചിട്ടുണ്ട്. 


</doc>
<doc id="418041" url="https://ml.wikipedia.org/wiki?curid=418041" title="സ്വദേശമിത്രൻ (ദിനപ്പത്രം)">
സ്വദേശമിത്രൻ (ദിനപ്പത്രം)

മദ്രാസിൽ (ചെന്നൈ) നിന്ന്1882 മുതൽ 1985 വരെ പ്രസിദ്ധീകരണം തുടർന്ന ഒരു തമിഴ് ഭാഷാ ദിനപത്രമാണ് സ്വദേശമിത്രൻ.ഇന്ത്യയിലെ ഏറ്റവും പഴക്കമേറിയ ഭാഷാദിനപത്രങ്ങളിൽ ഒന്നാണ് സ്വദേശമിത്രൻ. മറ്റൊരു പ്രസിദ്ധീകരണമായ ദി ഹിന്ദു ഇതിനു ശേഷമാണ് സുബ്രഹ്മണ്യ അയ്യർ പ്രസിദ്ധീകരിയ്ക്കാൻ തുടങ്ങിയത്.സ്വാതന്ത്ര്യസമരസേനാനിയായിരുന്ന ജി. സുബ്രഹ്മണ്യഅയ്യർ സ്ഥാപിച്ച ഈ പത്രം 1915 ൽ കസ്തൂരി കുടുംബത്തിൽ നിന്നുള്ള എ. രങ്കസ്വാമി അയ്യങ്കാറിനു കൈമാറി.ഈ പത്രം 1985 ൽ ലയനം വരെ അവശേഷിച്ചു.

തുടക്കത്തിൽ ഒരു വാരികയായി തുടങ്ങിയ സ്വദേശമിത്രൻ 1889 ആകുമ്പോഴാണ് ദിനപത്രമായത്. ഇന്ത്യൻ സ്വാതന്ത്ര്യസമര പ്രസ്ഥാനത്തിന്റെ തുടക്കം മുതൽ ഇത് സുബ്രഹ്മണ്യ അയ്യർ തമിഴ് ജനതയുടെ ദേശീയവികാരങ്ങളെ ഉണർത്താനായി ഉപയോഗിച്ചു. സ്വാതന്ത്ര്യ സമരകാലത്ത് സുബ്രഹ്മണ്യ പിള്ള, മഹാകവി സുബ്രമണ്യ ഭാരതി (ഭാരതിയാർ), വി.വി.എസ്. അയ്യർ തുടങ്ങിയ പ്രമുഖരായ വ്യക്തികളുടെ സംഘം, ഈ പത്രത്തിന്റെ പത്രാധിപന്മാരായി ആയി പ്രവർത്തിച്ചു.

ജോർജ് രാജാവ്, പത്നി മേരി എന്നിവരുടെ 1911 ലെ ദൽഹി സന്ദർശനവേളയിൽ ദർബാറിലേയ്ക്ക് ക്ഷണിക്കപ്പെട്ട ഏക പ്രാദേശിക ഭാഷാ പത്രാധിപർ സ്വദേശമിത്രനിൽ നിന്നായിരുന്നു.



</doc>
<doc id="418049" url="https://ml.wikipedia.org/wiki?curid=418049" title="സോണിയ സോട്ടോമയർ">
സോണിയ സോട്ടോമയർ

അമേരിക്കയിലെ സുപ്രീംകോടതിയിലെ ഒരു അസോസിയേറ്റ് ജസ്റ്റിസ് ആണ് സോണിയ മരിയ സോട്ടോമയർ (Sonia Sotomayor) (ജനനം ജൂൺ 25, 1954) . 2009 ആഗസ്റ്റ് മുതൽ സോട്ടോമയർ സേവനമനുഷ്ഠിക്കുന്നു. ഹിസ്പാനിക് വംശത്തിലെ ആദ്യത്തെ ജസ്റ്റിസും ആദ്യത്തെ ലാറ്റിനയും ആണ് ഇവർ.

ന്യൂയോർക്ക് നഗരത്തിലെ "ദി ബ്രോൺസ്" എന്ന സ്ഥലത്ത് പോർട്ടോ റിക്കനിൽ ജനിച്ച മാതാപിതാക്കൾക്ക് സോട്ടോമിയർ ജനിച്ചു. ഒൻപത് വയസ്സുള്ളപ്പോൾ അച്ഛൻ നഷ്ടപ്പെട്ട അവരെ പിന്നീട് അമ്മയാണ് വളർത്തിയത്. 1976- ൽ പ്രിൻസ്റ്റൺ സർവ്വകലാശാലയിൽ നിന്ന് സോട്ടമയർ ബിരുദം നേടുകയും 1979-ൽ യേൽ ലോ സ്കൂളിൽ നിന്നും അവിടെ "യേൽ ലോ ജേർണലിന്റെ" എഡിറ്ററായിരിക്കുന്ന കാലത്ത് "ജെ ഡി" സ്വീകരിക്കുകയും ചെയ്തു. 1984-ൽ സ്വകാര്യ പ്രാക്ടീസ് ആരംഭിക്കുന്നതിനു മുമ്പ് നാലര വർഷം ന്യൂയോർക്കിലെ അസിസ്റ്റന്റ് ഡിസ്ട്രിക്റ്റ് അറ്റോർണി ആയി ജോലി ചെയ്തു. ന്യുയോർക്ക് മോർട്ട്ഗേജ് ഏജൻസി, പോർട്ടോ റിക്കൻ ലീഗൽ ഡിഫൻസ്, എഡ്യൂക്കേഷൻ ഫണ്ട്, സ്റ്റേറ്റ് ഓഫ് ന്യൂയോർക്ക് മോർട്ട്ഗേജ് ഏജൻസി, ന്യൂയോർക്ക് സിറ്റി കാമ്പയിൻ ഫൈനാൻസ് ബോർഡ് എന്നിവിടങ്ങളിൽ ഡയറക്ടർമാരുടെ ബോർഡുകളിൽ അവർ സജീവമായ പങ്ക് വഹിച്ചു.
സോട്ടോമിയറിനെ ന്യൂ യോർക്കിന്റെ തെക്കൻ ജില്ലയിലുള്ള യുഎസ് ജില്ലാ കോടതിയിലേക്ക് 1991-ൽ പ്രസിഡന്റ് ജോർജ്ജ് എച്ച്. ഡബ്ല്യൂ ബുഷ് നാമനിർദ്ദേശം ചെയ്യുകയുണ്ടായി. 1992-ൽ നാമനിർദ്ദേശം സ്ഥിരീകരിക്കുകയും ചെയ്ത അവർക്ക് 1997- ൽ രണ്ടാമത്തെ സർക്യൂട്ട് അപ്പീൽ യു.എസ് കോടതിയിലേക്ക് പ്രസിഡന്റ് ബിൽ ക്ലിന്റന്റെ നാമനിർദ്ദേശം ലഭിക്കുകയുണ്ടായി. യുനൈറ്റഡ് സ്റ്റേറ്റ്സ് സെനറ്റിലെ റിപ്പബ്ലിക്കൻ ഭൂരിപക്ഷം അവരുടെ നാമനിർദ്ദേശം മന്ദഗതിയിലായിരുന്നു ചെയ്തത് എങ്കിലും 1998-ൽ അത് സ്ഥിരീകരിച്ചു. രണ്ടാമത്തെ സർക്യൂട്ടിൽ സോട്ടോമിയർ 3,000 ത്തിലധികം കേസുകളിൽ അപ്പീൽ നൽകി 380 ഓളം കേസുകൾക്ക് അഭിപ്രായങ്ങൾ എഴുതുകയും ചെയ്തു. "ന്യൂയോർക്ക് യൂണിവേഴ്സിറ്റി സ്കൂൾ ഓഫ് ലോയിലും" "കൊളമ്പിയൻ ലോ സ്കൂളിലും" സോട്ടോമയർ പഠിച്ചു.

മെയ് 2009-ൽ പ്രസിഡന്റ് ബറാക് ഒബാമ ജസ്റ്റിസ് ഡേവിഡ് സൗട്ടർ വിരമിച്ചതിനെത്തുടർന്ന് സോട്ടോമിയറിനെ സുപ്രീംകോടതിയിൽ നാമനിർദ്ദേശം ചെയ്തു. 2009 ആഗസ്ത് ഒന്നിന് 68-31 വോട്ടിലാണ് അവരുടെ നാമനിർദ്ദേശത്തെ സെനറ്റ് സ്ഥിരീകരിച്ചത്. കോടതിയിൽ ആയിരിക്കുമ്പോൾ, സോട്ടോമിയർ, സാധാരണയായി അംഗീകരിക്കപ്പെട്ട പ്രത്യയശാസ്ത്ര ലൈനുകളെ വിഭജിക്കുമ്പോൾ, അനൌദ്യോഗിക ലിബറൽ കൂട്ടുകെട്ടിനെ പിന്തുണയ്ക്കുകയും ചെയ്യുന്നു. സുപ്രീംകോടതിയുടെ കാലത്ത്, സോട്ടോമിയറിനെ കുറ്റവാളികളുടെ അവകാശങ്ങൾക്കുവേണ്ടിയും, ക്രിമിനൽ നീതിന്യായ വ്യവസ്ഥയുടെ പരിഷ്ക്കരണത്തിൽ വർണ്ണവിവേചനം, ലിംഗസമത്വം, വംശീയ ഐഡന്റിറ്റി എന്നിവയെക്കുറിച്ചുള്ള അവ്യക്തമായ വിവാദങ്ങളിൽ "ഷൂട്ടിറ്റ് v. ബാം, യൂട്ടാ. v. സ്ട്രീഫ്" എന്നിവ ഉൾപ്പെടുകയും ചെയ്യുന്നു.

സോണിയ മരിയ സോട്ടോമിയോർ ന്യൂയോർക്ക് നഗരത്തിലെ ദ ബ്രോൺസ് പട്ടണത്തിൽ ജനിച്ചു.അവരുടെ പിതാവ് ജുവാൻ സോട്ടോമിയോർ (ജനനം: 1921)സാൻടൂർസ്, സാൻ ജ്വാൻ, പ്യൂർട്ടോ റിക്കോ മേഖലയിലുള്ളതുംലാജാസിലെ സാന്താ റോസയുടെ അയൽരാജ്യങ്ങളായ പ്യൂർട്ടോ റിക്കോയിലെ തെക്കുപടിഞ്ഞാറൻ തീരപ്രദേശങ്ങളിൽ ഇപ്പോഴും കാണപ്പെടുന്ന ഗ്രാമീണ പ്രദേശത്തെ അനാഥയായ അവരുടെ അമ്മ സെലീന ബെയ്സ് (ജനനം: 1927)എന്നിവരായിരുന്നു. രണ്ട് പേരും പോർട്ടോ റിക്കോ വിട്ടതിനുശേഷം രണ്ടാം ലോകമഹായുദ്ധകാലത്ത് കണ്ടുമുട്ടുകയും വിവാഹം ചെയ്യുകയും ചെയ്തു. അതിനുശേഷം സെലിന ബെയ്സ് (ജനനം: 1927) വനിതാ ആർമി കോർപ്സിൽ ജോലി ചെയ്തു. ജുവാൻ സോട്ടോമിയോർ ഒരു മൂന്നാം-ക്ലാസ് വിദ്യാഭ്യാസം ഉണ്ടായിരുന്നെങ്കിലും ഇംഗ്ലീഷ് സംസാരിക്കുമായിരുന്നില്ല. അദ്ദേഹം ഒരു ഉപകരണമായി ജോലി ചെയ്യുകയും തൊഴിലാളിയായി മരിക്കുകയും ചെയ്തു. സെലീന ബെയ്സ് ഒരു ടെലഫോൺ ഓപ്പറേറ്റർ ആയും പിന്നീട് ഒരു നഴ്സ് ആയും ജോലി ചെയ്തിരുന്നു. സോണിയയുടെ ഇളയ സഹോദരൻ ജുവാൻ സോട്ടോമയോർ (ജനനം 1957), ന്യൂയോർക്കിലെ സൈറാക്കൂസിലെ ഡോക്ടറും പിന്നീട് യൂണിവേഴ്സിറ്റി പ്രൊഫസറുമായി.

സോട്ടോമിയർ ഒരു കത്തോലിക്കൻ ആയി ജനിച്ചെങ്കിലും ദക്ഷിണ ബ്രോൺസ്, ഈസ്റ്റ് ബ്രോൻസിലിലെ പോർട്ടോ റിക്കൻ സമൂഹത്തിൽ വളർന്നു. അവരെ ഒരു "ന്യുയോറികൻ" ആയിട്ടാണ് സ്വയം തിരിച്ചറിഞ്ഞിരുന്നത്.1957-ൽതാമസം മാറുന്നതിനു മുൻപ് തെക്കൻ ബ്രോൺക്സ് കോളനിയിൽ താമസിച്ചിരുന്ന കുടുംബം ആയിരുന്നു. വർണ്ണവിവേചനത്തിലും, വംശീയമിശ്രിതത്തിലും, സൗണ്ട് വ്യൂവിലെ തൊഴിലാളിവർഗ്ഗത്തിന്റെ ബ്രോൺക്സ്ഡേൽ ഹൗസെസ് ഹൗസിങ് പ്രോജക്ട് എന്നിവയിലും നന്നായി പരിപാലിക്കപ്പെട്ടിരുന്നു. (സൗണ്ട് വ്യൂ ഈസ്റ്റ് ബ്രോൺസ്, സൗത്ത് ബ്രോങ്സ് എന്നിവയുടെ ഭാഗമായി കണക്കാക്കപ്പെട്ടിരിക്കുന്നു).യാങ്കീ സ്റ്റേഡിയത്തിന്റെ സാമീപ്യവുമായുള്ള അടുപ്പം അവരെ ന്യൂയോർക്ക് യാങ്കികളുടെ ജീവപര്യന്തം ആരാധികയാക്കി മാറ്റി.വ്യാപിച്ചു കിടക്കുന്ന കുടുംബം പതിവായി ഒത്തുചേരുകയും വേനൽക്കാലത്ത് പ്യൂർട്ടോ റിക്കോ സന്ദർശിക്കുകയും പതിവായിരുന്നു.
സോട്ടോമയർ മുഴുവൻ സ്കോളർഷിപ്പിലാണ് പ്രിൻസ്റ്റൺ സർവ്വകലാശാലയിൽ പ്രവേശിച്ചത്. അവളുടെ പിന്നീടുള്ള വിവരണത്തിലൂടെ ഹൈസ്കൂളിലെ നേട്ടങ്ങൾ കാരണം ഭാഗികമായി പ്രവേശനം നേടിയിരുന്നു. കാരണം, അവളുടെ സ്റ്റാൻ‌ഡേർ‌ഡൈസ്ഡ് ടെസ്റ്റ് സ്‌കോറുകൾ‌ മറ്റ് അപേക്ഷകരുമായി താരതമ്യപ്പെടുത്താൻ‌ കഴിയാത്തവിധം സ്ഥിരീകരിച്ചിരുന്നു. അത്തരം പരീക്ഷണങ്ങളിൽ സാംസ്കാരിക പക്ഷപാതങ്ങളുണ്ടെന്ന് അവർ പിന്നീട് പറയുകയും "അതിന്റെ ഉദ്ദേശ്യം നിറവേറ്റുന്നതിനുള്ള സ്ഥിരീകരണ നടപടിയെ പ്രശംസിക്കുകയും ചെയ്യുന്നു. പിന്നാക്കം നിൽക്കുന്ന പശ്ചാത്തലത്തിലുള്ള വിദ്യാർത്ഥികളെ ഒരു മൽസരത്തിന്റെ ആരംഭ നിരയിലേക്ക് കൊണ്ടുവരുന്നതിനുള്ള വ്യവസ്ഥകൾ സൃഷ്ടിക്കുന്നതിനായി, പലർക്കും അറിയില്ലായിരുന്നു. "




</doc>
<doc id="418054" url="https://ml.wikipedia.org/wiki?curid=418054" title="സ്റ്റാൻഡേർഡ് ടെമ്പ്ലേറ്റ് ലൈബ്രറി (സി++)">
സ്റ്റാൻഡേർഡ് ടെമ്പ്ലേറ്റ് ലൈബ്രറി (സി++)

സി++ പ്രോഗ്രാമിങ് ഭാഷയിലെ പ്രധാനപ്പെട്ട ഒരു ഭാഗം ആണ് എസ്.ടി.എൽ (S.T.L) എന്ന് വിളിയ്ക്കപ്പെടുന്ന സ്റ്റാൻഡേർഡ് ടെമ്പ്ലേറ്റ് ലൈബ്രറി. സി++'ലെ തന്നെ സ്റ്റാൻഡേർഡ് ലൈബ്രറിയുടെ ഡിസൈനിനെ എസ്.ടി.എൽ വളരെ സ്വാധീനിച്ചിട്ടുണ്ട്. ഇതിനെ അൽഗോരിതങ്ങൾ, കണ്ടെയ്നറുകൾ, ഫങ്ക്ഷൻ ഒബ്ജക്റ്റുകൾ, ഇറ്ററേറ്ററുകൾ എന്നീ നാല് ഭാഗങ്ങളായി വിഭജിച്ചിരിയ്ക്കുന്നു. ഇത് ഒരു സി++ പ്രോഗ്രാമർക്ക് അത്യാവശ്യം വേണ്ട നാല് തരം സേവനങ്ങൾ നൽകുന്നു.
എസ്.ടി.എൽ നൽകുന്ന കണ്ടെയ്നറുകൾ ഒരു കൂട്ടം ഒബ്ജക്റ്റുകളെ ശേഖരിച്ചു സൂക്ഷിയ്ക്കാനുള്ള ക്ലാസ്സുകളാണ്. ഈ ഒബ്ജക്റ്റുകൾ എന്നത് സി++ തന്നെ തരുന്ന അടിസ്ഥാന ടൈപ്പ് (built-in types) ഒബ്ജക്റ്റുകൾ ആകാം (ഇന്റെജർ, സ്ട്രിംഗ് തുടങ്ങിയവ). അല്ലെങ്കിൽ ഒരു ഉപഭോക്താവ്‌ തന്നെ ഉണ്ടാക്കിയെടുത്ത ക്ലാസ്സിന്റെ (user defined types) ടൈപ്പിലുള്ള ഒബ്ജക്റ്റുകൾ ആകാം. രണ്ടാമത്തെ ടൈപ്പ് ക്ലാസ്സുകളാണ് ഉപയോഗിയ്ക്കുന്നതെങ്കിൽ അവയിൽ കോപ്പി ചെയ്യാനും അസൈൻ ചെയ്യാനുമുള്ള ചില അടിസ്ഥാന ഫങ്ക്ഷനുകൾ ഉണ്ടായിരിയ്ക്കണം (കോപ്പി കോൺസ്ട്രക്ടർ, അസൈൻമെന്റ് ഓപ്പറേറ്റർ തുടങ്ങിയവ). ഈ കണ്ടെയ്നറുകളിൽ പ്രവർത്തിയ്ക്കുന്ന അൽഗോരിതങ്ങൾ വേറെ ക്ലാസുകൾ ആയി ഡിസൈൻ ചെയ്തിരിയ്ക്കുന്നു. ഈ ഡിസൈൻ എസ്.ടി.എൽ'ന്റെ സങ്കീർണ്ണത വളരെ കുറയ്ക്കാൻ സഹായിയ്ക്കുന്നു.

എസ്.ടി.എൽ പ്രധാനമായും സി++ ടെമ്പ്ലേറ്റുകൾ അടിസ്ഥാനപ്പെടുത്തിയാണ് രൂപകൽപന ചെയ്തിരിയ്ക്കുന്നത്. ഈ ഡിസൈൻ കമ്പൈൽ സമയ പോളിമോർഫിസം നൽകുന്നു. ഇത് റൺ ടൈം പോളിമോർഫിസത്തേക്കാൾ കൂടുതൽ വേഗതയുള്ളതാണ്. സി++'ൽ ക്ലാസ്സുകളുടെ ഉപയോഗം കൊണ്ടുവരുന്ന വേഗതക്കുറവിനെ ഒരു പരിധി വരെ ഈ ഡിസൈനും ഒരു വിധം കമ്പൈലറുകളുടെ കമ്പൈൽ സമയ ഒപ്റ്റിമൈസഷനും സഹായിയ്ക്കുന്നു..

എസ്.ടി.എൽ അനുക്രമ കണ്ടെയ്നറുകളും (sequence containers) സാഹചര്യ കണ്ടെയ്നറുകളും (associative containers) നൽകുന്നു. മറ്റു ഒബ്ജക്റ്റുകളെ ശേഖരിച്ചു സൂക്ഷിയ്ക്കുന്ന ക്ലാസ്സുകളാണ് കണ്ടെയ്നറുകൾ. അനുക്രമ കണ്ടെയ്നർ (sequence container) എന്നാൽ അതിലെ അംഗങ്ങൾക്ക് ഒരു നിശ്ചിത സ്ഥാനം കാണും. ഇത് കണ്ടെയ്നറിലേയ്ക്ക് അംഗം ഇട്ട സമയമോ സ്ഥാനമോ അനുസരിച്ചു ഇരിയ്ക്കും. പക്ഷേ ഒരിയ്ക്കലും അംഗത്തിന്റെ വിലയുമായി ബന്ധപ്പെട്ടല്ല ഈ സ്ഥാനം. സാഹചര്യ കണ്ടെയ്നർ (associative container) എന്നാൽ അതിലെ അംഗങ്ങളുടെ സ്ഥാനം അവയുടെ വിലയെ അടിസ്ഥാനപ്പെടുത്തി ഇരിയ്ക്കും. അതിനാൽ ഇത്തരം കണ്ടെയ്നറുകളിൽ ഇടുന്ന അംഗങ്ങളെ തമ്മിൽ താരതമ്യപ്പെടുത്താനായി അവയിൽ ഒരു താരതമ്യ ഓപ്പറേറ്റർ അത്യാവശ്യമാണ്.

വെക്ടർ(), ഡീക്യൂ(), ലിസ്റ്റ് () എന്നിവയാണ് അനുക്രമ കണ്ടെയ്നറുകൾ. സെറ്റ്( ), മൾട്ടി സെറ്റ്( ), മാപ് ), മൾട്ടി മാപ്(), ഹാഷ് സെറ്റ്(), ഹാഷ് മാപ്( ), ഹാഷ് മൾട്ടി സെറ്റ്( ) ഹാഷ് മൾട്ടി മാപ്( ) എന്നിവയാണ് സാഹചര്യ കണ്ടെയ്നറുകൾ.ഇത്തരം കണ്ടെയ്നറുകളെ അടിസ്ഥാനപ്പെടുത്തി നിർമിച്ച എന്ന വ്യത്യസ്ത ഇന്റർഫേസ് നൽകുന്ന ക്യൂ( ), പ്രിയോറിറ്റി ക്യൂ(), സ്റ്റാക്ക്()എന്നീ കണ്ടെയ്നർ അഡാപ്റ്ററുകളും എസ്.ടി.എൽ നൽകുന്നു. .
ഒരു കണ്ടെയ്നറിലെ വിലകളെ വീണ്ടെടുക്കാനും അവയെ മാറ്റാനും വേണ്ടി അവയെ ഒന്നിനു പിറകെ മറ്റൊന്നായി സന്ദർശിയ്ക്കാനുള്ള ഒരു വിദ്യയാണ് ഇറ്ററേറ്റർ (iterator). ഒരു സാധാരണ സി അടുക്കിന്റെ സ്ഥാനാങ്കം (index) എന്ന ആശയത്തെ വിപുലപ്പെടുത്തിയതാണ് ഇത്. മുന്നോട്ടു നീങ്ങാനായി ഒരു ++ ഓപ്പറേറ്ററും അംഗത്തെ ഡീറഫറൻസ് ചെയ്തു എടുക്കാനായി ഒരു * ഓപ്പറേറ്ററുമാണ് ഒരു ഇറ്ററേറ്ററിന്റെ പ്രധാന ഫങ്ക്ഷനുകൾ.
എസ്.ടി.എൽ അഞ്ചുതരത്തിലുള്ള ഇറ്ററേറ്ററുകൾ നൽകുന്നു.


കണ്ടെയ്നറുകളിൽ പ്രവർത്തിയ്ക്കുന്ന ഒരു സാധാരണ പ്രോഗ്രാമർക്ക് ആവശ്യമുള്ള ഫങ്ക്ഷനുകളുടെ ഒരു കൂട്ടം ആണിത്.തിരയൽ (search), ക്രമീകരണം (sorting) അങ്ങനെ സാധാരണ ഉപയോഗിയ്ക്കാനുള്ള പല അൽഗോരിതങ്ങളും എസ്.ടി.എൽ തരുന്നു. സങ്കീർണ്ണത കുറയ്ക്കാനായി ഇവയെ കണ്ടെയ്നറുകളിൽ നിന്ന് വേർപെടുത്തി സ്വതന്ത്രമായ ക്ലാസുകൾ ആയാണ് എസ്.ടി.എൽ'ൽ രൂപീകരിച്ചിരിയ്ക്കുന്നത്. ഇത് പൊതുവേ ഒബ്ജക്റ്റ് ഓറിയന്റഡ് പ്രോഗ്രാമിങിന്റെ ഡാറ്റയും അതിൽ പ്രവർത്തിയ്ക്കുന്ന ഫങ്ക്ഷനുകളെയും ഒരുമിച്ചു വയ്ക്കുക എന്ന അടിസ്ഥാന തത്ത്വത്തിന് എതിരായാണ് ഡിസൈൻ ചെയ്തിരിയ്ക്കുന്നത്. എങ്കിലും ഈ ഡിസൈൻ എസ്.ടി.എൽ'ന്റെ പൊതുവെയുള്ള സങ്കീർണ്ണത കുറയ്ക്കുകയും പുനരുപയോഗം വർദ്ധിപ്പിയ്ക്കുകയും ചെയ്യുന്നു.

പൊതുവേ ഈ അൽഗോരിതങ്ങൾ ഒരു കണ്ടെയ്നർ ക്ലാസ് ഇന്പുട് ആയി എടുക്കുന്നതിനുപകരം അതിന്റെ ഇറ്ററേറ്റർ ആണ് എടുക്കുക.

അലക്സാണ്ടർ സ്റ്റെപ്പാണോവ് ആണ് ഇതിന്റെ ഉപജ്ഞാതാവ്. 1979 ൽ ജനറിക് പ്രോഗ്രാമിങ് എങ്ങനെ ചെയ്യാം എന്ന അദ്ദേഹത്തിന്റെ അന്വേഷണമാണ് എസ്.ടി.എൽ'ന്റെ രൂപവൽക്കരണത്തിൽ കലാശിച്ചത്. 1994 ൽ ആണ് ഇതിന്റെ ആദ്യ പ്രൊപോസൽ പുറത്തു വരുന്നത്. എന്നാൽ ഇത് സി++'ൽ നിന്നും വ്യത്യസ്തമായ ഒരു ലൈബ്രറി ആയിട്ടാണ് നിർദ്ദേശിയ്ക്കപ്പെട്ടത്. ഹ്യുലെറ്റ്-പക്കാർഡ് 1994 ൽ ഇത് ഒരു ഫ്രീ ലൈബ്രറി ആയി ഇൻറർനെറ്റിൽ പബ്ലിഷ് ചെയ്തു. സ്റ്റെപ്പാണോവ് തന്നെയാണ് ഇതുണ്ടാക്കാനും മുഖ്യ പങ്കു വഹിച്ചത്.



</doc>
<doc id="418055" url="https://ml.wikipedia.org/wiki?curid=418055" title="സലോമെ മെലിയ">
സലോമെ മെലിയ

ജോർജ്ജിയക്കാരിയായ ചെസ് കളിക്കാരിയാണ് സലൊമെ മെലിയ (English: Salome Melia (Georgian: სალომე მელია) ചെസ് കളിയിലെ പ്രാവീണ്യം അനുസരിച്ച് ലോക ചെസ് ഫെഡറേഷൻ - എഫ് ഐ ഡി ഇ - നൽകുന്ന അന്താരാഷ്ട മാസ്റ്റർ (ഐഎം), വിമൻ ഗ്രാന്റ് മാസ്റ്റർ (ഡബഌു.ജി.എം) പദവികൾക്ക് അർഹയായിട്ടുണ്ട് സലൊമെ മെലിയ. 2015ൽ ചെങ്ഡുവിൽ നടന്ന ലോക വനിതാ ചെസ് ചാംപ്യൻഷിപ്പിൽ ജോർജ്ജിയയ്ക്ക് വേണ്ടി സ്വർണ മെഡൽ നേടിയ ടീ്മിൽ അംഗമായിരുന്നു. 2004ലും 2005ലും 18 വയസ്സിന് താഴെയുള്ള പെൺകുട്ടികളുടെ യൂറോപ്യൻ ചാംപ്യൻഷിപ്പിൽ വിജയിയായി. യൂറോപ്യൻ ഇൻ്ഡിവിജ്വൽ വനിതാ ചെസ് ചാംപ്യൻഷിപ്പിൽ 2013ൽ സ്വർണ്ണവും 2014ൽ വെങ്കല മെഡലും നേടി. 2008ലും 2010ലും ജോർജ്ജിയൻ വനിതാ ചെസ് ചാംപ്യൻഷിപ്പിൽ വിജയിയായിട്ടുണ്ട്.
ജോർജ്ജിയയിലെ ഏറ്റവും വലിയ രണ്ടമാത്തെ നഗരമായ ബടൂമിയിൽ 1987 ഏപ്രിൽ 14ന് ജനിച്ചു. 


</doc>
<doc id="418058" url="https://ml.wikipedia.org/wiki?curid=418058" title="കുന്നംകുളം താലൂക്ക്">
കുന്നംകുളം താലൂക്ക്

തൃശ്ശൂർ ജില്ലയിൽ പുതുതായി രൂപം കൊണ്ട താലൂക്കാണ് കുന്നംകുളം താലൂക്ക്. കുന്നംകുളം പട്ടണമാണ് താലൂക്കിന്റെ ആസ്ഥാനം. 2017-ലെ കേരള സർക്കാർ ബഡ്ജറ്റിൽ അനുവദിച്ച കുന്നംകുളം താലൂക്ക് 2018 മാർച്ച് 31-നാണ് നിലവിൽ വന്നത്. പഴയ തലപ്പിള്ളി താലൂക്കിന്റെ ഭാഗങ്ങളായിരുന്ന കുന്നംകുളം നഗരസഭയും ചൂണ്ടൽ, ചൊവ്വന്നൂർ, കടവല്ലൂർ, കടങ്ങോട്, പോർക്കുളം, കണ്ടാണശ്ശേരി, എരുമപ്പെട്ടി, വേലൂർ കാട്ടകാമ്പാൽ പഞ്ചായത്തുകളും ഉൾപ്പെടുന്നതാണ് ഈ താലൂക്ക്.

തലപ്പിള്ളി താലൂക്ക് വിഭജിച്ച് കുന്നംകുളം ആസ്ഥാനമായി പുതിയ താലൂക്ക് ഉണ്ടാക്കണമെന്ന് ആവശ്യത്തിന് കാലങ്ങളുടെ പഴക്കമുണ്ട്. താലൂക്കിന്റെ അസാമാന്യമായ വലിപ്പവും തന്മൂലം പ്രദേശവാസികൾക്ക് നേരിടേണ്ടിവന്ന ബുദ്ധിമുട്ടുകളുമായിരുന്നു അതിനുള്ള കാരണം. പല തവണ ഇത് ചർച്ചയ്ക്കെടുത്തിരുന്നെങ്കിലും അപ്പോഴൊക്കെ ഇത് തള്ളിക്കളയുകയായിരുന്നു. തുടർന്ന്, 2017-ലെ ബഡ്ജറ്റിലാണ് ഇത് അംഗീകരിച്ചത്. ഏറെ ആഹ്ലാദത്തോടെയാണ് കുന്നംകുളം നിവാസികൾ ഈ വാർത്ത സ്വീകരിച്ചത്.

2017 ഡിസംബർ 7-ന് താലൂക്കിന്റെ രൂപരേഖയിൽ തീരുമാനം വന്നു. തലപ്പിള്ളി താലൂക്കിൽ പെട്ട എട്ട് ഗ്രാമപഞ്ചായത്തുകൾക്കും ഒരു നഗരസഭയ്ക്കുമൊപ്പം തൃശ്ശൂർ താലൂക്കിലെ തോളൂർ, കൈപ്പറമ്പ് പഞ്ചായത്തുകളും ചാവക്കാട് താലൂക്കിലെ വടക്കേക്കാട് പഞ്ചായത്തും കൂട്ടിച്ചേർത്ത് താലൂക്ക് രൂപീകരിയ്ക്കാനായിരുന്നു അതിലെ തീരുമാനം. എന്നാൽ, ഇത് വൻ വിമർശനത്തിന് വഴിയാക്കി. തുടർന്ന്, തലപ്പിള്ളി താലൂക്ക് ഭാഗങ്ങൾ മാത്രം കൂട്ടിച്ചേർക്കാൻ തീരുമാനമാകുകയായിരുന്നു. 2018 മാർച്ച് 31-ന് കേരള മുഖ്യമന്ത്രി പിണറായി വിജയൻ, സ്ഥലം എം.എൽ.എ.യും സംസ്ഥാന വ്യവസായമന്ത്രിയുമായ എ.സി. മൊയ്തീൻ എന്നിവർ ചേർന്ന് താലൂക്ക് ഉദ്ഘാടനം ചെയ്തു. കുന്നംകുളം കക്കാട്ടുള്ള മിനി സിവിൽ സ്റ്റേഷൻ മന്ദിരത്തിലാണ് താലൂക്കിന്റെ താത്കാലിക ആസ്ഥാനം പ്രവർത്തിയ്ക്കുന്നത്.


</doc>
<doc id="418060" url="https://ml.wikipedia.org/wiki?curid=418060" title="ബെക്കി ലിഞ്ച്">
ബെക്കി ലിഞ്ച്

റെബേക്ക ക്വിൻ (ജനനം 30 ജനുവരി 1987) ഒരു ഐറിഷ് പ്രൊഫഷണൽ റെസ്ലറും അഭിനേത്രിയുമാണ്. ഇപ്പോൾ ഡബ്ല്യൂഡബ്ല്യൂഇയിൽ ഒപ്പുവയ്ക്കുകയും അവിടെ സ്മാക്ക്ഡൌൺ ബ്രാൻഡിൽ ബെക്കി ലിഞ്ച് എന്ന റിംഗ്പേരിൽ അഭിനയിക്കുകയും ചെയ്തു വരുന്നു.

2002 ജൂണിൽ അഞ്ചു മാസത്തിനു ശേഷം അരങ്ങേറ്റം കുറിക്കാനായി ക്വിൻ, "ഫെർഗാൽ ഡെവിറ്റ്, പോൾ ട്രെയ്സി" എന്നിവരുടെ ശിക്ഷണത്തിൽ പ്രൊഫഷണൽ ഗുസ്തിക്കാരിയായി പരിശീലനം ആരംഭിച്ചു. തുടക്കത്തിൽ അയർലണ്ടിൽ ജോലി ചെയ്യുകയും ചിലപ്പോൾ സഹോദരനുമായി ടീം ചേരുകയും ചെയ്തു. "റെബേക്ക നോക്സായി" സ്വതന്ത്ര സർക്യൂട്ടിൽ മൽസരിക്കുന്നതിനായി യൂറോപ്പിലുള്ള ഔദ്യോഗികകാലം അവൾ നീട്ടി. ഫ്രാൻസിൽ നിന്നുള്ള ക്യൂൻസ് ഓഫ് ഖോസ് പ്രെമോഷനിൽ തുടർച്ചയായി ഗുസ്തിയിൽ പങ്കെടുത്ത് 2006- ലെ ഖോസ് ചാമ്പ്യൻഷിപ്പിൽ വേൾഡ് ക്വീൻസിൽ വിജയിക്കുകയും ചെയ്തു.

ക്വിൻ ഇംഗ്ലണ്ടിന്റെ വൺ പ്രോ റെസ്ലിംഗിലും ജർമനിയിലെ ജർമൻ സ്റ്റാമ്പിഡ് റെസ്ലിംഗിലും പോരാടി. സൂപ്പർ ഗേൾസ് റെസ്ലിങ് പ്രമോഷനിൽ മത്സരിച്ചു. എക്സ്ട്രീം കനേഡിയൻ ചാമ്പ്യൻഷിപ്പ് റെസ്ലിങ്ങ് ഉദ്ഘാടനം ചെയ്ത് അവിടെ പത്തു മാസവും രണ്ടുദിവസവും ചാമ്പ്യൻഷിപ്പ് നടത്തിയ അവർ സൂപ്പർ ഗേൾസ് ചാമ്പ്യൻ ആയിരുന്നു.അവർ ചിക്ഫൈറ്റ് III ലും പ്രത്യക്ഷപ്പെടുകയും അവിടെ ക്വിൻ രണ്ടാം റൗണ്ടിൽ പങ്കെടുക്കുകയും ചെയ്തിരുന്നു. 2006-ൽ എല്ലാ വനിതാ ഷിമ്മർ വുമൺ അത്ലറ്റ്സ് പ്രമോഷനിൽ അവർ അരങ്ങേറ്റം നടത്തുകയും ഡയസി ഹെയ്സിനുമായുള്ള ഒരു മത്സരപരമ്പരയിലും "ടു ഔട്ട് ഓഫ് ത്രീ ഫാൾസ് മാച്ചിലും" പങ്കാളിയാകുകയും ചെയ്തു.

2006 സെപ്തംബറിൽ ജർമ്മനിയിലെ ഒരു മത്സരത്തിൽ നോക്സിന് തലയ്ക്ക് ഗുരുതരമായി പരിക്കേറ്റിരുന്നു. അവരുടെ എട്ടാമത്തെ ക്രേനിയൽ നെർവിന് നാശമുണ്ടായതായി സ്ഥിരീകരിച്ചു.2008- ൽ മത്സരത്തിൽ നിന്ന് തിരിച്ചുപോകാൻ അവർ ആലോചിച്ചിരുന്നു. എന്നാൽ ഈ സംഭവത്തിൽ ഗുസ്തി ഉപേക്ഷിക്കേണ്ടതില്ലെന്ന് തീരുമാനിക്കുകയായിരുന്നു. 2013- ൽ ഡബ്ല്യുഡബ്ല്യുഇയുമായുള്ള കരാർ ഒപ്പിടുന്നതിന് മുമ്പ് 2011- ൽ മാനേജർ എന്ന നിലയിൽ ഷിമ്മെറിൽ തിരിച്ചെത്തിയിരുന്നു. 2015 ജൂലൈയിൽ പ്രധാന പട്ടികയിൽ എത്തുകയും 2016 സെപ്റ്റംബറിൽ ബാക്ക്ലാഷിൽ നടന്ന സ്മാക്ക്ഡൗൺ വുമൺസ് ചാമ്പ്യൻ ആയി മാറി.

റെബേക്ക ക്വിൻ1987 ജനുവരി 30 ന് ലിമെറിക്ക്എന്ന സ്ഥലത്ത് ജനിച്ചു. കുട്ടിയായിരിക്കുമ്പോൾ തന്നെ പ്രൊഫഷണൽ റെസ്ലിങ്ങിന്റെ ഒരു ആരാധകയായിരുന്നു അവർ. പേരുള്ള ഗോൺസൊ ഡി മോണ്ടോയുടെ (റിങ് നാമം) പക്കൽ നിന്ന് റസ്ലിങ് അഭ്യസിച്ചിരുന്നു. കുതിര സവാരി, നീന്തൽ, ബാസ്കറ്റ്ബോൾ എന്നിവയിലും പങ്കെടുത്തിരുന്നു. ക്വിൻ തത്ത്വചിന്ത, ചരിത്രം, രാഷ്ട്രീയം എന്നിവ പഠിക്കാൻ സർവ്വകലാശാലയിൽ ചേർന്നുവെങ്കിലും അവർ "അത് വാസ്തവമായി വെറുത്തു" എന്ന് പറയുകയുണ്ടായി.ഒരു ഗുസ്തിക്കാരിയായി പരിശീലിക്കാൻ തുടങ്ങുന്നതിനുമുമ്പ് "ഒരു മോശമായ വഴിക്ക് പോകുന്നു" എന്ന് ക്വിൻ പറഞ്ഞിരുന്നു. റെസ്ലിങ് ഉൾപ്പെട്ടതുകൊണ്ട് മദ്യപാനം ഉപേക്ഷിക്കാൻ അവളെ സഹായിച്ചു. 

ഫെർഗൽ ഡെവിറ്റും പോൾ ട്രെയ്സിയും ചേർന്ന് അയർലൻഡിൽ ഒരു ഗുസ്തി സ്കൂൾ തുറക്കുന്നതായി കൌമാരക്കാരിയായ ക്വിൻ കേട്ടു. 2002 ജൂണിൽ അവളും സഹോദരനും അവിടെ പരിശീലനം ആരംഭിക്കുകയും. അഞ്ചുമാസം കഴിഞ്ഞ് നവംബറിൽ "റെബേക്ക നൊക്സ്" എന്ന റിങ് പേർ ഉപയോഗിച്ച് അവരുടെ പ്രൊഫഷണൽ റെസ്ലിംഗ് അരങ്ങേറ്റം നടത്തുകയും ചെയ്തു. തന്റെ കരിയറിലെ ആദ്യകാല ചിത്രത്തിൽ അവളുടെ സഹോദരനുമായി ചേർന്ന് മിക്സഡ് ടാഗുകൾ സംഘടിപ്പിച്ചു. ബ്രിട്ടീഷ് പ്രൊഫഷണൽ റെസ്ലിംഗ് പ്രമോഷൻ NWA UK ഹാർമർലോക്കിൽ പരിശീലനം നേടി.



</doc>
<doc id="418063" url="https://ml.wikipedia.org/wiki?curid=418063" title="തൊടുപുഴ ശ്രീകൃഷ്ണസ്വാമിക്ഷേത്രം">
തൊടുപുഴ ശ്രീകൃഷ്ണസ്വാമിക്ഷേത്രം

ഇടുക്കി ജില്ലയുടെ വ്യാവസായിക തലസ്ഥാനമായ തൊടുപുഴ പട്ടണത്തിന്റെ ഹൃദയഭാഗത്ത് തൊടുപുഴയാറിന്റെ വടക്കേക്കരയിൽ സ്ഥിതി ചെയ്യുന്ന മഹാക്ഷേത്രമാണ് തൊടുപുഴ ശ്രീകൃഷ്ണസ്വാമി ക്ഷേത്രം. ബകവധാനന്തരം അതീവ വിശപ്പോടെയിരിയ്ക്കുന്ന ബാലകൃഷ്ണനാണ് ക്ഷേത്രത്തിലെ പ്രതിഷ്ഠ. കൂടാതെ ഉപദേവതകളായി ഗണപതി, അയ്യപ്പൻ, ശിവൻ, പാർവ്വതി (തൂണിന്മേൽ ഭഗവതി), സാളഗ്രാമം, നാഗദൈവങ്ങൾ, യോഗീശ്വരൻ എന്നിവരും ക്ഷേത്രത്തിൽ കുടികൊള്ളുന്നു. കേരളത്തിലെ ഏറ്റവും പേരുകേട്ട ശ്രീകൃഷ്ണക്ഷേത്രങ്ങളിലൊന്നായ ഇവിടെ ബാലാരിഷ്ടതകൾ മാറാൻ പുള്ളും പ്രാവും നടയ്ക്കുവയ്ക്കുന്നത് പ്രധാന വഴിപാടാണ്. മറ്റൊരു ക്ഷേത്രത്തിലുമില്ലാത്ത ഈ വഴിപാട്, ക്ഷേത്രത്തിലെ പ്രതിഷ്ഠയുടെ ഭാവം കൂടി സൂചിപ്പിച്ചുകൊണ്ടാണ്. മീനമാസത്തിലെ തിരുവോണം നാളിൽ കൊടിയേറി പത്തുദിവസം നീണ്ടുനിൽക്കുന്ന ഉത്സവം, മീനമാസത്തിലെത്തന്നെ ചോതി നാളിൽ നടക്കുന്ന ചോതിയൂട്ട്, ചിങ്ങമാസത്തിലെ അഷ്ടമിരോഹിണി, മേടമാസത്തിലെ വിഷു എന്നിവയാണ് ക്ഷേത്രത്തിലെ പ്രധാന ആണ്ടുവിശേഷങ്ങൾ. തിരുവിതാംകൂർ ദേവസ്വം ബോർഡിന്റെ കീഴിലാണ് ഈ മഹാക്ഷേത്രം.

 പണ്ടുകാലത്ത് ലക്ഷ്മി ഗ്രാമം എന്ന് അറിയപ്പെട്ടിരുന്ന തലയോലപറമ്പിന് സമീപമുള്ള ഗ്രാമത്തിൽ ഒരു യോഗീശ്വരൻ താമസിച്ചു വന്നിരുന്നു.അദ്ദേഹത്തിന് ഭഗവാൻ ബാല രൂപത്തിൽ നിത്യം ദർശനം നൽകിയിരുന്നു. എന്തോ കാരണത്താൽ യോഗീശ്വരനോട് നീരസപെട്ട് ഭഗവാൻ അപ്രത്യക്ഷനാകുകയും ഒരുപാട് നാളത്തെ അന്വേഷണത്തിനു ഒടുവിൽ ഇന്ന് ക്ഷേത്രം സ്ഥിതി ചെയ്യുന്ന സ്ഥലത്ത് തപസ്സ് ചെയ്ത യോഗീശ്വരന് മുൻപിൽ ബഗ വധ ശേഷം അത്യന്തം വിശന്നു നിൽക്കുന്ന ഭാവത്തിൽ ഭഗവാൻ ദർശനം നൽകി.


</doc>
<doc id="418067" url="https://ml.wikipedia.org/wiki?curid=418067" title="വിഷ്വക്സേനൻ">
വിഷ്വക്സേനൻ

ഹിന്ദുമതത്തിലെ ഒരു അപ്രധാന ദേവനാണ് വിഷ്വക്സേനൻ. ഹൈന്ദവവിശ്വാസപ്രകാരം വിഷ്ണുവിന്റെ സൈന്യത്തിലെ മുഖ്യസേനാധിപനും വൈകുണ്ഠത്തിലെ കാവൽക്കാരിലൊരാളുമാണ് വിഷ്വക്സേനൻ. വൈഷ്ണവവിശ്വാസികൾ ഏത് ശുഭകാര്യവും വിഷ്വക്സേനനെ വന്ദിച്ചുകൊണ്ടാണ് തുടങ്ങുന്നത്. ശ്രീരംഗനാഥ ക്ഷേത്രം, തിരുമല വെങ്കടേശ്വര ക്ഷേത്രം, തിരുവനന്തപുരം ശ്രീ പത്മനാഭസ്വാമി ക്ഷേത്രം. തിരുവല്ല ശ്രീവല്ലഭമഹാക്ഷേത്രം തുടങ്ങിയ വൈഷ്ണവദേവാലയങ്ങളിൽ വിഷ്വക്സേനനെ പ്രാധാന്യത്തോടെ കണ്ടുവരുന്നു. കേരളീയ വൈഷ്ണവക്ഷേത്രങ്ങളിൽ നിർമ്മാല്യധാരിയായി അറിയപ്പെടുന്നതും വിഷ്വക്സേനനാണ്.

കൂർമ്മപുരാണത്തിൽ പറയുന്ന കഥയനുസരിച്ച് വിഷ്ണുഭഗവാന്റെ ഒരു അംശാവതാരമാണ് വിഷ്വക്സേനൻ. രൂപഘടനയിൽ വിഷ്ണുവുമായി അഭേദ്യമായ സാദൃശ്യമുണ്ട് വിഷ്വക്സേനന് എന്ന് അതിൽ പറയുന്നു. തന്റെ സ്വാമിയെപ്പോലെ ശംഖ്, ചക്രം, ഗദ, താമര എന്നിവ ധരിച്ച നാലുകൈകളോടെയാണത്രേ അദ്ദേഹത്തിന്റെ രൂപം. കാലികപുരാണത്തിൽ വിഷ്വക്സേനൻ വിഷ്ണുവിന്റെ സഹായിയായി അറിയപ്പെടുന്നു. വെള്ളത്താമരയിൽ ഇരിയ്ക്കുന്ന, താടിയും മുടിയും നീട്ടിവളർത്തിയ രൂപമാണ് അതിൽ അദ്ദേഹത്തിന് പറയുന്നത്. ലക്ഷ്മീതന്ത്രം എന്ന പഞ്ചരാത്ര ഗ്രന്ഥത്തിൽ നാലുകൈകളോടുകൂടി, ശംഖും താമരയും വാളും ഗദയും ധരിച്ച, ജടയോടുകൂടിയ മുടിയും താടിയുമുള്ള, മഞ്ഞവസ്ത്രം ധരിച്ച രൂപമാണ് വിഷ്വക്സേനന്. ചുരുക്കത്തിൽ വിഷ്ണുവിന്റേതായ എല്ലാ രൂപഭാവങ്ങളും (ശ്രീവത്സമടക്കം) വിഷ്വക്സേനന്നുമുണ്ടെന്ന് പറയപ്പെടുന്നു. 

വേദങ്ങളിലും ധർമ്മശാസ്ത്രങ്ങളിലുമൊന്നും വിഷ്വക്സേനൻ പ്രത്യക്ഷപ്പെടുന്നില്ല. പ്രധാനമായും പഞ്ചരാത്ര-ആഗമഗ്രന്ഥങ്ങളിലാണ് അദ്ദേഹത്തെക്കുറിച്ചും അദ്ദേഹത്തിന്റെ ആരാധനയെക്കുറിച്ചും കൂടുതലായി കേൾക്കുന്നത്.

പ്രാചീന ഇന്ത്യൻ ചരിത്രത്തിൽ സവിശേഷപ്രാധാന്യത്തോടെ കണക്കാക്കപ്പെടുന്ന തമിഴ് വൈഷ്ണവഭക്തികവികളായ ആഴ്വാർമാരെ വിഷ്ണുഭഗവാന്റെ അംശാവതാരങ്ങളായി കണക്കാക്കുന്നു. അവരിൽ, നമ്മാഴ്വാരെയാണ് വിഷ്വക്സേനന്റെ അവതാരമായി കണക്കാക്കുന്നത്.


</doc>
<doc id="418068" url="https://ml.wikipedia.org/wiki?curid=418068" title="കാരിക്കോട് ശ്രീഭഗവതിക്ഷേത്രം">
കാരിക്കോട് ശ്രീഭഗവതിക്ഷേത്രം

ഇടുക്കി ജില്ലയിലെ തൊടുപുഴ പട്ടണത്തിനു സമീപം കാരിക്കോട് സ്ഥിതി ചെയ്യുന്ന ഭഗവതി ക്ഷേത്രമാണ് കാരിക്കോട് ഭഗവതി ക്ഷേത്രം.പ്രധാന പ്രതിഷ്ഠ ഭദ്രകാളിയായ കാരിക്കോട്ടമ്മ.കീഴ്മലൈ നാടിന്റെ ആസ്ഥാനം കാരിക്കോട് ആയിരുന്നു.വടക്കുംകൂറിന്റെ ഭാഗമായ കീഴ്മലൈ രാജാവിന്റെ കൊട്ടാരത്തിലെ ഉപസനാമൂർത്തിആയ ഭഗവതിക്കും മഹാദേവനും രണ്ടു ക്ഷേത്രങ്ങൾ നിർമ്മിക്കുക എന്ന ഉദ്ദേശത്തോടുകൂടെ രാജാവ് കാരിക്കോട് മഹാദേവനും,അല്പം മാറി തൊടുപുഴയാറിന് സമീപം ഭഗവതിക്കും രണ്ട് ക്ഷേത്രങ്ങൾ നിര്മിക്കുകയുണ്ടായി.ക്ഷേത്രനിർമ്മാണം പൂർത്തിയായ സമയത്തു മഹാദേവൻ രാജാവിന് സ്വപ്നദര്ശനം നൽകുകയും പരശുരാമനാൽ പ്രതിഷ്ഠിതമായ ഒരു ശിവലിംഗം കാഞ്ഞിരമറ്റത്തിന്‌ സമീപം കിടക്കുന്നതായി അരുൾ ചെയ്തു.തുടർന്ന് നടത്തിയ അന്വേഷണത്തിൽ ശിവലിംഗം ലഭിക്കുകയും കാഞ്ഞിരമറ്റത്ത് ഭഗവതിക്ക് നിർമിച്ച ക്ഷേത്രത്തിൽ പ്രതിഷ്ഠിക്കുകയുണ്ടായി.അങ്ങനെ കാരിക്കോട് ഭഗവതി ക്ഷേത്രം പ്രതിഷ്ഠിതമായി. ഈ ചരിത്രത്തിനു ഉപോല്ബലകമായി ചില ദൃഷ്ടാന്തങ്ങൾ ഇപ്പോഴും കാണാവുന്നതാണ്.കാരിക്കോട് ഭഗവതി ക്ഷേത്രത്തിനു മുൻപിൽ സ്ഥിതി ചെയ്യുന്ന നന്ദി വിഗ്രഹവും,നൂറ്റെട്ടു ശിവാലയങ്ങളുടെ പട്ടികയിൽ കാരിക്കോട് മഹാദേവൻ എന്ന പ്രയോഗവും ഇതിനു തെളിവാണ്.കുംഭമാസത്തിലെ ഭരണി ക്ഷേത്രത്തിൽ ഉത്സവമായി കൊണ്ടാടി വരുന്നു.ചുറ്റമ്പലത്തോട് കൂടിയ ക്ഷേത്രത്തിനു പുറകിൽ കുളം സ്ഥിതി ചെയ്യുന്നു.ആറടിയോളം ഉയരമുള്ള ദാരു വിഗ്രഹത്തിൽ ഭദ്രകാളി ഭാവത്തിൽ കാരിക്കോട്ടമ്മ സ്ഥിതി ചെയ്യുന്നു.ശിവൻ,ഘണ്ടാകർണൻ,ഗണപതി, ദുർഗാ എന്നിവർ ഉപദേവതമാരാണ്.പുരാവസ്തു വകുപ്പിന് കീഴിലുള്ള ആയിരത്തി എണ്ണൂറോളം വര്ഷം പഴക്കം ഉള്ള അണ്ണാമലനാഥർ ക്ഷേത്രം ഈ ക്ഷേത്രത്തിനു സമീപം സ്ഥിതി ചെയ്യുന്നു.തിരുവിതാംകൂർ ദേവസ്വം ബോർഡിനാണ് ക്ഷേത്ര ഭരണം.


</doc>
<doc id="418069" url="https://ml.wikipedia.org/wiki?curid=418069" title="ഷാരോൺ ടേറ്റ്">
ഷാരോൺ ടേറ്റ്

ഷാരോൺ മേരി ടേറ്റ് പോളാൻസ്കി (ജീവിതകാലം : ജനുവരി 24, 1943 - ഓഗസ്റ്റ് 9, 1969) ഒരു അമേരിക്കൻ നടിയും മോഡലും ആയിരുന്നു. 1960-കളിൽ ചലച്ചിത്രങ്ങളിൽ അഭിനയിക്കുന്നതിനുമുമ്പ് അവർ ടെലിവിഷൻ രംഗത്ത് പതിവായി ചെറിയ ടെലിവിഷൻ വേഷങ്ങൾ അവതരിപ്പിച്ചിരുന്നു. അതുപോലെതന്നെ പതിവായി ഫാഷൻ മാഗസിനുകളിൽ മോഡലായും മുഖച്ചിത്രമായും പ്രത്യക്ഷപ്പെട്ടിരുന്നു. അവരുടെ ഹാസ്യരസപ്രധാനമായതും നാടകീയവുമായ പ്രകടനങ്ങൾ വിലയിരുത്തപ്പെട്ടതിനുശേഷം ടേറ്റ് ഹോളിവുഡിലം ഏറ്റവും മികച്ച ഭാവി വാഗ്ദാനങ്ങളിലൊരാളായി പ്രശംസിക്കപ്പെട്ടിരുന്നു.

1966 ൽ നിഗൂഢ പ്രമേയമായ ഐ ഓഫ് ദ ഡെവിൾ എന്ന ആദ്യചിത്രത്തിലൂടെ ഹോളിവുഡിലേയ്ക്ക് അരങ്ങേറ്റം കുറിച്ചു. അവരുടെ ഏറ്റവും ഓർമ്മിക്കപ്പെടുന്ന പ്രകടനമായി വിലയിരുത്തപ്പെടുന്നത് 1967 ലെ ക്ലാസിക്കൽ ചലച്ചിത്രമായിരുന്ന വാലി ഓഫ്വെ ദ ഡോൾസ് എന്ന ചിത്രത്തിലെ ജെന്നിഫർ നോർത്ത് എന്ന കഥാപാത്രമായിരുന്നു. ഇതിലെ അഭിനയം ഒരു ഗോൾഡൻ ഗ്ലോബ് പുരസ്കാരത്തിനുള്ള നാമനിർദ്ദേശം നേടിക്കൊടുത്തു. ഷാരോൺ ടേറ്റിൻ പൂർണ്ണമായ അവസാനത്തെ ചിത്രം അവരുടെ മരണാനന്തരം 1969 ൽ പുറത്തിറങ്ങിയതു കളക്ഷൻ റിക്കാർഡുകൾ ഭേദിച്ചതുമായ "12+1" ആയിരുന്നു.1968 ജനവരി 20 ന് ഷാരോൺ ടേറ്റ്, സംവിധായകനും 1967 ലെ ചിത്രമായ ദ ഫിയർലെസ് വാമ്പയർ കില്ലേർസ് എന്ന ചിത്രത്തിലെ സഹനടനുമായിരുന്ന റോമൻ പോളാൻസ്കിയെ വിവാഹം കഴിച്ചു. 1969 ആഗസ്ത് ഒമ്പതിന്, പോൾസ്കിക്കൊപ്പം താമസിച്ചിരുന്ന ഭവനത്തിൽവച്ച് "മാൻസൺ ഫാമിലി" എന്നറിയപ്പെടുന്ന ക്രിമിനൽ സംഘടനയിലെ അംഗങ്ങൾ ടേറ്റിനെയും മറ്റ് നാല് പേരെയും കൊലപ്പെടുത്തിയിരുന്നു. അവർ കൊല്ലപ്പെടുന്ന സമയത്ത് എട്ടര മാസം ഗർഭിണിയായിരുന്നു.


</doc>
<doc id="418072" url="https://ml.wikipedia.org/wiki?curid=418072" title="ഫാനി ഹെസ്സെ">
ഫാനി ഹെസ്സെ

സൂക്ഷ്മജീവശാസ്ത്രരംഗത്ത് സുപ്രധാന സംഭാവനകൾ നൽകിയ ഒരു വനിതയാണ് ഫാനി ഹെസ്സെ (1850 ജൂൺ 22 - 1934 ഡിസംബർ 1). ഏഞ്ചലീന ഫാനി എലിഷേമിയസ് എന്നായിരുന്നു ഇവരുടെ യഥാർത്ഥ പേര്. ഭർത്താവ് വാൽതർ ഹെസ്സേയും സൂക്ഷ്മ ജീവശാസ്ത്രരംഗത്തു പ്രവർത്തിച്ചിരുന്നു. സൂക്ഷ്മജീവികളെ വളർത്തുന്നതിനുള്ള മാധ്യമമായി അഗർ ഉപയോഗിക്കാമെന്ന് കണ്ടെത്തിയതാണ് ഫാനി ഹെസ്സെയും വാൾത്തർ ഹെസ്സെയും പ്രശസ്തരാക്കിയത്. അന്നുവരെ സൂക്ഷ്മജീവികളെ വളർത്താൻ ഉപയോഗിച്ചിരുന്നത് ജെലാറ്റിൻ എന്ന വസ്തുവായിരുന്നു. വളരെയധികം ന്യൂനതകൾ ഇതിനുണ്ടായിരുന്നു. അന്തരീക്ഷ ഊഷ്മാവ് കൂടിയാൽ ജെലാറ്റിൻ ഉരുകിപ്പോകുമായിരുന്നു, കൂടാതെ പല ബാക്ടീരിയകളും ജെലാറ്റിൻ വിശ്ലേഷണം നടത്താനായി എൻസൈമുകൾ ഉത്പാദിപ്പിക്കാൻ കഴിവുള്ളവയുമായിരുന്നു. ജെലാറ്റിൻ ഉപയോഗിച്ച്‌ ബാക്റ്റീരിയയെ വളർത്താനുള്ള ബുദ്ധിമുട്ടുകൾ തന്റെ ഭർത്താവിൽ നിന്നും കേട്ടറിഞ്ഞ ഫാനി , അവരുടെ മാതാവ് ജെല്ലികളും പുഡിങ്ങുകളും ഉണ്ടാക്കാൻ ഉപയോഗിച്ചിരുന്ന അഗർ എന്ന പദാർത്ഥം ജെലാറ്റിനു പകരം ഉപയോഗിക്കാമെന്ന് നിർദ്ദേശിക്കുകയായിരുന്നു.
റോബർട്ട് കോച്ച് എന്ന ശാസ്ത്രജ്ഞൻ അഗർ ഉപയോഗിക്കുകയും ക്ഷയരോഗാണുവിനെ വളർത്തിയെടുക്കുന്നതിൽ വിജയിക്കുകയും ചെയ്തു.


</doc>
<doc id="418074" url="https://ml.wikipedia.org/wiki?curid=418074" title="ബൈനറി തിരയൽ">
ബൈനറി തിരയൽ

കമ്പ്യൂട്ടർ ശാസ്ത്രത്തിലെ ഒരു അടിസ്ഥാന അൽഗോരിതം ആണ് ബൈനറി തിരയൽ അഥവാ ദ്വയാംശത്തിരച്ചിൽ. കൂടുംക്രമത്തിലോ കുറയും ക്രമത്തിലോ സംഖ്യകളടുക്കി വച്ച ഒരു അടുക്കിൽ (അറേയിൽ) ഒരു നിശ്ചിതസംഖ്യ തിരയാനുള്ള ഒരു അൽഗോരിതം ആണ് ഇത്. ഇംഗ്ലീഷിൽ ഇതിനെ ബൈനറി സെർച്ച് (Binary Search) എന്ന് വിളിക്കുന്നു. 

ഇടത്തുനിന്ന് വലത്തോട്ട് നീങ്ങുമ്പോൾ സംഖ്യകൾ വലുതായി വരുന്ന ഒരു അടുക്കിൽ ഒരു നിശ്ചിതസംഖ്യ formula_1 തിരയേണമെങ്കിൽ, ബൈനറി തിരയൽ പ്രകാരം അടുക്കിന്റെ നടുക്കുള്ള സംഖ്യ formula_2ഉമായി formula_3നെ താരതമ്യം ചെയ്യുക. formula_4 ആണെങ്കിൽ (ചോദ്യത്തിന്റെ ഉത്തരം ലഭിച്ച കാരണം) തിരച്ചിൽ അവിടെ തീരുന്നു. formula_5 ആണെങ്കിൽ അടുക്കിന്റെ ആദ്യപകുതിയിലേ formula_3 ഉണ്ടാവുകയുള്ളൂ. അതിനാൽ formula_3നു വേണ്ടി അടുക്കിന്റെ ആദ്യപകുതിയിൽ ബൈനറി തിരയൽ നടത്തുക. അല്ലെങ്കിൽ അടുക്കിന്റെ രണ്ടാം പകുതിയിൽ formula_3നു വേണ്ടി ബൈനറി തിരയൽ നടത്തുക. ഇങ്ങനെ ഇനി പകുതികൾ ആയി വിഭജിയ്ക്കാൻ പറ്റാത്ത ഒരു അവസ്ഥ എത്തിയിട്ടും അടുക്കിൽ formula_3 എന്ന സംഖ്യ കൺറ്റുകിട്ടിയില്ല എങ്കിൽ formula_3 അടുക്കിൽ ഇല്ല എന്ന് തീരുമാനിക്കാം. ഓരോ തവണയും അപ്പോഴുള്ള അംഗങ്ങളുടെ പകുതി എണ്ണം തെരച്ചിലിൽ നിന്ന് ഒഴിവായി പോകുന്നതുകൊണ്ട് തെരച്ചിൽ വളരെ കാര്യക്ഷമം ആണ്. തിരച്ചിലിന്റെ സമയ സങ്കീർണ്ണത (Time complexity)ലോഗരിതമിക് ആണെന്ന് പറയുന്നു.

formula_11 അംഗങ്ങളുള്ള ഒരടുക്കിൽ ഈ അൽഗോരിതം formula_12 താരതമ്യങ്ങൾ നടത്തുന്നു. അതിനാൽ അൽഗോരിതത്തിന്റെ സമയ സങ്കീർണ്ണത formula_12 ആണ്. ഉപയോഗിയ്ക്കുന്ന സ്ഥലത്തിന്റെ വലിപ്പം ഒരു സ്ഥിരസംഖ്യയാണ്. അതുകൊണ്ട് അതിന്റെ സ്ഥല സങ്കീർണ്ണത (Space complexity) formula_14 ആണ്.

ക്രമീകരിയ്ക്കപ്പെട്ടിട്ടുള്ള ഒരു അടുക്കിൽ മാത്രമേ ഈ അൽഗോരിതം ഓടിയ്ക്കാനാവൂ. കണ്ടുപിടിയ്ക്കാനുള്ള വിലയെ ഈ അടുക്കിലെ നടുവിലെ അംഗത്തിന്റെ വിലയുമായി ഒത്തു നോക്കുന്നു. അവ ഒന്നാണെങ്കിൽ തിരയൽ സാർത്ഥകമായി, അവിടെവച്ച് അവസാനിക്കുന്നു. ഇല്ലെങ്കിൽ കണ്ടുപിടിയ്ക്കാനുള്ള അംഗത്തിന്റെ വില നടുവിലെ അംഗത്തിന്റെ വിലയെക്കാൾ ചെറുതാണോ എന്ന് നോക്കുന്നു. ചെറുതാണെങ്കിൽ അത് അടുക്കിന്റെ രണ്ടാമത്തെ പകുതിയിൽ ഉണ്ടാകില്ല എന്ന് ഉറപ്പാണല്ലോ. അഥവാ കണ്ടു പിടിയ്ക്കാനുള്ള അംഗത്തിന്റെ വില നടുവിലെ അംഗത്തിന്റെ വിലയെക്കാൾ വലുതാണെങ്കിൽ അത് അടുക്കിന്റെ ആദ്യ പകുതിയിൽ ഉണ്ടാകില്ല എന്നും ഉറപ്പാണ്. എന്തായാലും അടുത്ത ഘട്ടത്തിൽ ഇവയിൽ ഏതെങ്കിലും ഒരു പകുതി ഉപേക്ഷിയ്ക്കാം. മറ്റേ പകുതി (കുട്ടി അടുക്ക്) എടുത്തു വീണ്ടും മുകളിൽ പറഞ്ഞ നിർദ്ദേശങ്ങൾ പിന്തുടരുക. ഒരു ഘട്ടത്തിൽ തെരയുന്ന അംഗം ഏതെങ്കിലും കുട്ടി അടുക്കിന്റെ നടുവിൽ കണ്ടെത്തപ്പെടും. അപ്പോൾ തിരയൽ അവസാനിപ്പിയ്ക്കാം. അതല്ലെങ്കിൽ കുട്ടി അടുക്കിന്റെ വലിപ്പം 1 ആകുകയും അതിനെ ഇനി രണ്ടായി പകുക്കാൻ സാധിക്കുകയില്ല എന്ന നിലയിൽ എത്തിപ്പെടാം. ഇങ്ങനെ വന്നാൽ തെരയപ്പെടുന്ന വില അടുക്കിലില്ല എന്നർത്ഥം.

ഈ അൽഗോരിതത്തിന്റെ പടികൾ താഴെ കൊടുത്തിരിയിക്കുന്നു.

കൂടുംക്രമത്തിൽ അടുക്കിയിരിക്കുന്ന formula_11 അംഗങ്ങളുള്ള formula_16 എന്ന ഒരടുക്ക് സങ്കല്പിക്കുക. formula_16യിലെ അംഗങ്ങൾ formula_18 എന്നിവ ആണെന്ന് കരുതുക. ഇവ കൂടുംക്രമത്തിൽ ആയതുകൊണ്ട് നിശ്ചയമായും formula_19 ആയിരിയ്ക്കും. 

പ്രശ്നവാചകം: formula_20 എന്ന സംഖ്യ formula_16യിലെ അംഗമാണോ എന്ന് നിർണ്ണയിക്കുക. 

താഴെ കൊടുത്തിരിയ്ക്കുന്ന നിർദ്ദേശങ്ങൾ പടിപടിയായി പിന്തുടർന്നാൽ formula_20 എന്ന സംഖ്യ formula_16യിലെ അംഗമാണോ എന്നും ആണെങ്കിൽ അതിന്റെ സ്ഥാനാങ്കം (Index) എത്രയെന്നും കണ്ടുപിടിക്കാനാവും.


ബൈനറി തിരയലിന്റെ ഒരു ഉദാഹരണം താഴെ കൊടുത്തിരിയ്ക്കുന്നു. 

ഈ അൽഗോരിതത്തിന്റെ കാര്യക്ഷമത പരിശോധിയ്ക്കാനായി ഇതിനെ ഒരു ട്രീയോട് ഉപമിയ്ക്കാം. മധ്യത്തിൽ ഉള്ള വില ആയിരിയ്ക്കും ട്രീയുടെ മൂലം. ഈ വിലയേക്കാൾ കുറഞ്ഞ അംഗങ്ങൾ ഉള്ള അടുക്കിന്റെ പകുതി ഈ ട്രീയുടെ ഇടത്തെ സബ്-ട്രീയും മറ്റേ പകുതി വലത്തേ സബ്-ട്രീയും ആയി കണക്കാക്കാം. തുടർന്ന് അടുത്ത നിലയിൽ ഉള്ള സബ്-ട്രീകളിലേയ്ക്ക് പോകുമ്പോൾ ഓരോ പകുതിയിലെയും മദ്ധ്യ വില ആ സബ്-ട്രീയുടെ മൂലം ആയിരിയ്ക്കും. ഇങ്ങനെ കിട്ടുന്ന ഒരു ട്രീയെ ബൈനറി സെർച്ച് ട്രീ എന്ന് വിളിയ്ക്കുന്നു. ഉദാഹരണത്തിന് മുകളിൽ കാണിച്ചിട്ടുള്ള അടുക്കിനെ വലതുവശത്തു കാണുന്ന ഒരു ബൈനറി സെർച്ച് ട്രീ ആയി ചിത്രീകരിയ്ക്കാം. ഇനി നമ്മുടെ തിരയൽ എന്ന പ്രവൃത്തിയെ ട്രീയുടെ മൂലം മുതൽ ഉള്ള ഒരു നടത്തം ആയി കാണാം. ആദ്യം മൂലത്തിലുള്ള വിലയുമായി നമ്മുടെ തിരയുന്ന വിലയെ താരതമ്യപ്പെടുത്തുന്നു. അവ തമ്മിൽ തുല്യമാണെങ്കിൽ നമ്മുടെ തിരയൽ ഫലപ്രദമായി, ഇനി തിരയൽ അവസാനിപ്പിയ്ക്കാം. തുല്യമല്ലെങ്കിൽ പിന്നെ നമ്മൾ തിരയുന്ന വില മൂലത്തിലുള്ള വിലയേക്കാൾ കൂടുതൽ ആണോ എന്ന് നോക്കുക, അങ്ങനെ ആണെങ്കിൽ വലത്തേ സബ്-ട്രീയിലേക്കു പോകുക. അല്ലെങ്കിൽ ഇടത്തെ സബ്-ട്രീയിലേയ്ക്കും. ഇങ്ങനെ നോക്കുമ്പോൾ ഏതൊരു വിലയെ കണ്ടു പിടിയ്ക്കാനും ഏറ്റവും കൂടുതൽ നമ്മൾ ട്രീയുടെ അഗ്രം വരെ മാത്രമേ പോകേണ്ടതുള്ളൂ. അതായത് നമ്മൾ നടത്തേണ്ട പരമാവധി താരതമ്യങ്ങളുടെ എണ്ണം എന്ന് പറയുന്നത് ഈ ട്രീയുടെ ഉയരം എത്രയാണോ അതാണ്. formula_42 അംഗങ്ങളുള്ള ഒരു ബൈനറി സെർച്ച് ട്രീയുടെ ഉയരം formula_43 ആണ്.. അതുകൊണ്ട് formula_44 ആണ് ബൈനറി തിരയലിന്റെ സമയ സങ്കീർണ്ണത എന്നു പറയാം.



</doc>
<doc id="418080" url="https://ml.wikipedia.org/wiki?curid=418080" title="ഹസ്തരേഖാശാസ്ത്രം">
ഹസ്തരേഖാശാസ്ത്രം

കൈത്തലത്തിന്റെ നിറം,രേഖകൾ തുടങ്ങിയവ നിരീക്ഷിച്ചു വ്യക്തികളുടെ സ്വഭാവം മനസ്സിലാക്കാമെന്നും ഭാവിഫലങ്ങൾ പ്രവചിയ്ക്കാമെന്നും അവകാശപ്പെടുന്ന ഒരു വിജ്ഞാനശാഖയാണ് ഹസ്തരേഖാശാസ്ത്രം. ഏകമാനമായ സ്ഥിതീകരണങ്ങളുടെ അഭാവം നിമിത്തം ഒരു കപടവിജ്ഞാനശാഖയെന്നു ഈ മേഖലയെ വിശേഷിപ്പിയ്ക്കുന്നുണ്ട്.

ഭാരതത്തിൽ നിന്ന് ചൈന, ടിബറ്റ്, ഈജിപ്ത്, പേർഷ്യ,പാലസ്തീൻ, ബാബിലോണിയ യൂറോപ്പ് എന്നിവിടങ്ങളിലേക്ക് വ്യാപിച്ചുവെന്നു കരുതുന്നു.ചിലയിടങ്ങളിൽ കൈനോട്ടം എന്നപേരിലും ഇത് അറിയപ്പെടുന്നു. 
വാല്മീകി 567 ശ്ലോകങ്ങൾ ഉൾക്കൊള്ളുന്ന ഒരു പുസ്തകം ഈ വിഷയത്തെക്കുറിച്ചെഴുതിയതായി കരുതുന്നു യവനദാർശനികനായിരുന്നു അനക്സഗോറസ് ഹസ്തരേഖയെക്കുറിച്ച് പഠിച്ചിരുന്നതായും ചരിത്രരേഖകൾ സാക്ഷ്യപ്പെടുത്തുന്നു.അലക്സാണ്ടർ ചക്രവർത്തി തന്റെ ഉദ്യോഗസ്ഥരുടെ സ്വഭാവസവിശേഷതകൾ മനസ്സിലാക്കാൻ ഹസ്തരേഖാശാസ്ത്രം ഉപയോഗിച്ചിരുന്നതായും പറയപ്പെടുന്നു.
കേവലംഅന്ധവിശ്വാസപരമായ ഒരു സംഹിതയായി ഹസ്തരേഖാശാസ്ത്രത്തെ ആധുനിക ശാസ്ത്രം വിലയിരുത്തുന്നു.


</doc>
<doc id="418088" url="https://ml.wikipedia.org/wiki?curid=418088" title="സൈനിസ്ക">
സൈനിസ്ക

സ്പാർട്ടക്കിലെ ഒരു ഗ്രീക്ക് രാജകുമാരിയായിരുന്നു സൈനിസ്ക(ഗ്രീക്ക്: Κυνίσκα) 396 BC ൽ, പുരാതന ഒളിംപിക് ചരിത്രത്തിലെ ആദ്യത്തെ വനിത വിജയിയായി അവർ മാറി.

B.C 440നടുത്ത് പുരാതന ഗ്രീക്കിലെ സ്പാർട്ടയിലാണ്‌ സൈനിസ്ക ജനിച്ചതെന്ന് കരുതപ്പെടുന്നു.സ്പാർട്ടയിലെ രാജാവായ ആർക്കിഡമസ് രണ്ടാമന്റെ പുത്രിയായിരുന്നു അവർ.പിന്ന്നെട് സ്പാർട്ടയിലെ രാജാവായിരുന്ന അഗേസിലൌസിന്റെ സഹോദരിയായിരുന്നു അവർ.ഒളിമ്പിക് മൽസരത്തിൽ രഥ ഓട്ടത്തിൽ ജയിക്കാണമെന്ന് വളരെ ആഗ്രഹിക്കുകയും അങ്ങനെ വിജയിക്കുന്ന ആദ്യ വനിതയായി മാറുകയും ചെയ്തതായി പൗസനിയസ് പറയുന്നു
.സൈനിസ്ക എന്ന ഗ്രീക്ക് വാക്കിനർഥം പെൺപട്ടികുട്ടി (Female puppy).അവരുടെ അപ്പുപ്പനായ സിയുക്സിഡമസ് ആണ്‌ അവരെ സൈനിസ്കൂസ് എന്ന് വിളിച്ചിരുന്നത്.

പുരാതന ഗ്രീക്കിലെ മിക്ക പെണ്ണുങ്ങൾ ഏതെങ്കിലും തരത്തിലുള്ള ഗെയിംസിലൊ കുതിര ഓട്ടത്തിലൊ വേട്ടയിലൊ കഴിവുള്ളവരായിരുന്നു.ഇത് പക്ഷേ ശക്തന്മാരായ കുട്ടികൾ പ്രസവിക്കണം എന്ന് ലക്ഷ്യത്തിനു വേണ്ടിയായിരുന്നു.ഇവ അവരുടെ സഹോദരന്മാരയിരുന്നു ഇവ പരിശീലിപ്പിചിരുന്നത്.
പുരാതൻ ഒളിമ്പിക്സിൽ പുരുഷന്മാർ മാത്രമായിരുന്നു മൽസരിച്ചിരുന്നത്.ഒളിമ്പിയ സ്റ്റേഡിയത്തിന്റെ കാനടയിലൂടെ പോലും നടക്കാൻ സ്ത്രീകൾക്ക് അവകാശം ഉണ്ടായിരുന്നില്ല.നാല്‌ കുതിരയെ പൂട്ടിയ രഥത്തിൽ B.C 396ലും 392ലും രണ്ട് തവണ സൈനിസ്ക വിജയി ആയി.സഹോദരനായ അഗേസിലൌസ് തന്റെ സഹോദരിയെ മൽസരത്തിൽ പങ്കെടുക്കുന്നതിൽ സഹായിച്ചു.തന്റെ സഹോദരിയുടെ കഴിവ് മട്ടുള്ളവർ മനസ്സിലാക്കണം എന്ന് ഉദ്ദേശിച്ചൊ പൊതു സമൂഹത്തിലെ സ്ത്രീകളുടെ മുഖ്യധാരയിലേക്ക് കൊണ്ട് വരാനൊ ഉദ്ദേശിച്ചാ ആകാം ഇത്തരത്തിൽ ഒരു പ്രവർത്തിക്ക് മുന്കൈ എടുത്തത്.
സെനൊഫൊനിന്റെ രചനപ്രകാരം എന്തായാലും സൈനിസ്ക വെങ്കലം നേടി കുതിരരഥത്തിൽ നില്ക്കുന്ന പ്രതിമ ട്രോയിലസിന്റെ പ്രതിമയുടെ അടുത്തായി സിയൂസ്സിന്റെ ക്ഷേത്രത്തിൽ പ്രതിഷ്ടിച്ചിരുന്നു. അപ്പെല്ലെസ് ആണ്‌ ഈ പ്രതിമ നിർമ്മിച്ചത്.അതിനടുത്തായി ശിലാഫലകത്തിൽ രഥമൽസരത്തിൽ ജയിച്ച ഏക വനിതയായി പ്രസ്താവിച്ചിട്ടുണ്ട്.സെനൊഫൊണിന്റെ അഭിപ്രയത്തിൽ ഈ ഫലകം അഗേസിലൗസ്സിന്റെ ബുദ്ധിയാണെന്നണ്‌.. 

സൈനിസ്കയുടെ വിജയം ഗ്രീക്ക് ലോകത്തിലെ സ്ത്രീകൾക്ക് പ്രചോദനമാവുകയും ധാരാളം സ്ത്രീകൾ രഥമൽസരത്തിൽ വിജയിക്കുകയും ചെയ്തു. ഇന്ന് സൈനിസ്ക രാജകുമാരി സ്ത്രീയുടെ സാമൂഹിക ഉന്നതിയുടെ പ്രതീകാത്മക വ്യക്തിത്വമായി ഉപയോഗിക്കപ്പെടുന്നു.


ഗ്രന്ഥസൂചി


</doc>
<doc id="418090" url="https://ml.wikipedia.org/wiki?curid=418090" title="റേച്ചൽ നിക്കോൾസ് (നടി)">
റേച്ചൽ നിക്കോൾസ് (നടി)

റേച്ചൽ എമിലി നിക്കോൾസ് (ജനനം ജനുവരി 8, 1980) ഒരു അമേരിക്കൻ നടിയും മോഡലുമാണ്. 1990 കളുടെ അവസാനം ന്യൂയോർക്ക് നഗരത്തിലെ കൊളംബിയ സർവകലാശാലയിൽ പഠിക്കുമ്പോൾ നിക്കോൾസ് മോഡലിംഗ് ആരംഭിച്ചു. 2000-ത്തിന്റെ ആരംഭത്തോടുകൂടി ടെലിവിഷൻ രംഗത്ത് നിന്ന് ചലച്ചിത്ര രംഗത്തേക്ക് മാറി. റൊമാന്റിക് നാടകസിനിമയായ "ഓട്ടം ഇൻ ന്യൂയോർക്ക്" (2000), സെക്സ് ആൻഡ് ദി സിറ്റി (2002) എന്ന ഷോയുടെ സീസൺ 4 ലെ ഒരു എപ്പിസോഡ് റോളിലും അഭിനയിക്കുകയുണ്ടായി. 2017-18 കാലത്ത് "ദ ലൈബ്രേറിയൻസ്" എന്ന ഹിറ്റായ ടി.എൻ.ടി പരമ്പരയിൽ ആവർത്തന റോളുകളിൽ അഭിനയിച്ചിട്ടുണ്ട്. 

"ഡംബ് ആന്റ് ഡംബെറെർ: വെൻ ഹാരി മെറ്റ് ലോയ്ഡ്" (2003) എന്ന കോമഡി ചലച്ചിത്രത്തിൽ ആദ്യമായി അഭിനയിച്ചു. ക്രൈം നാടക പരമ്പരയായ "ദി ഇൻസൈഡ്" (2005) എന്ന ചലച്ചിത്രത്തിൽ പ്രധാന വേഷം അഭിനയിച്ചിരുന്നു. ഒരു സീസനുശേഷം ഇത് റദ്ദാക്കിയിരുന്നു. നിക്കോൾസ് "അലിയസ്" (2005–06) എന്ന ആക്ഷൻ പരമ്പരയുടെ അവസാന സീസണിൽ റേച്ചൽ റേച്ചൽ ഗിബ്സണിന്റെ അംഗീകാരം നേടിയിരുന്നു. 2005-ൽ പുറത്തിറങ്ങിയ "ദി അമിറ്റിൽവില്ലെ ഹൊറർ" എന്ന ചലച്ചിത്രത്തിലും കഥാപാത്രത്തെ അവതരിപ്പിച്ചിട്ടുണ്ട്.



</doc>
<doc id="418095" url="https://ml.wikipedia.org/wiki?curid=418095" title="തിരൂരങ്ങാടി വലിയ ജുമാ മസ്ജിദ്">
തിരൂരങ്ങാടി വലിയ ജുമാ മസ്ജിദ്

കേരളത്തിലെ മലപ്പുറം ജില്ലയിലെ ചരിത്ര പ്രാധാന്യമുള്ള ഒരു മുസ്ലിം പള്ളിയാണ് തിരൂരങ്ങാടി വലിയ ജുമാ മസ്ജിദ്. ചെമ്മാട്ടിൽ നിന്നും ഒരു കിലോമീറ്റർ ദൂരമാണ് ഇവിടെക്കുള്ളത്. ഖിലാഫത്ത് സമരത്തിന് നേതൃത്വം കൊടുത്ത ആലി മുസ്ലിയാർ ഇവിടെയായിരുന്നു പ്രവർത്തന കേന്ദ്രമാക്കിയിരുന്നത്. അധികഭാഗവും മരം കൊണ്ട് നിർമിച്ചിരുന്ന ഈ പള്ളി 2004 ഇൽ പുതുക്കി പണിതു. കടലുണ്ടിപ്പുഴയുടെ തീരത്താണ് ഈ പള്ളി സ്ഥിതി ചെയ്യുന്നത്. കേരള ടുറിസം മാപ്പിൽ ഇടം നേടിയ മമ്പുറം മഖാം ഈ പള്ളിയുടെ പരിസര പ്രദേശത്താണ്.


</doc>
<doc id="418096" url="https://ml.wikipedia.org/wiki?curid=418096" title="ഐജസ്റ്റിൻ">
ഐജസ്റ്റിൻ

ജസ്റ്റിൻ എസറിക് (ജനനം മാർച്ച് 20, 1984) ഒരു അമേരിക്കൻ അതിഥി, അഭിനേത്രി, മോഡൽ എന്നീ നിലകളിൽ പ്രശസ്തയാണ്. 2006 മുതൽ ഐജസ്റ്റിന് യു ട്യൂബ് ചാനലിൽ 955 ദശലക്ഷത്തിലധികം കാഴ്ചക്കാർ ഉള്ളതായി അറിയപ്പെടുന്നു.ഐജസ്റ്റിൻ ജസ്റ്റിൻ ടിവി ചാനലിലെ ദശലക്ഷക്കണക്കിന് ആളുകളുമായി നേരിട്ട് ആശയവിനിമയം ചെയ്ത് നിരവധി കാഴ്ചക്കാരുടെ ശ്രദ്ധ നേടിയെടുത്തിട്ടുണ്ട്. "ലൈഫ് കാസ്റ്റിംഗ് സ്റ്റാർ", "ന്യൂ മീഡിയ സ്റ്റാർ" എന്നിവയിൽ വളരെയധികം ജനശ്രദ്ധ നേടിയെടുത്തിട്ടുണ്ട്. വെബിന്റെ ഏറ്റവും ജനപ്രീതിയുള്ള ലൈഫ്കാസ്റ്റേഴ്സിൽ ഒന്നാണിത്.

ഐജസ്റ്റിൻ അവരുടെ "300 പേജ് ഐഫോൺ ബിൽ" എന്ന വൈറൽ വീഡിയോയിൽ പ്രശസ്തയാണ്. 2007- ൽ ഐഫോണിന്റെ ആമുഖത്തിന് ശേഷം ഇത് ആദ്യ മാസ സേവനമായി തുടരുന്നു. ഈ വൈറൽ വീഡിയോ അവർക്ക് അന്താരാഷ്ട്ര ശ്രദ്ധ നേടികൊടുത്തു. 1.9 മില്ല്യൻ ഫോളോവേഴ്സിനൊപ്പം ലോകത്തെ 1000 ട്വിറ്റർ ഉപയോക്താക്കളുടെ റാങ്കിങ്ങിൽ സ്ഥാനം പിടിച്ചു. ഐ ജസ്റ്റിൻ "ദ ആനോയിംഗ് ഓറഞ്ച്" എന്ന യുട്യൂബ് കോമഡി പരമ്പരയിൽ ഓറഞ്ചിനോട് സ്നേഹതാല്പര്യമുള്ള പാഷൻഫ്രൂട്ട് ആയിട്ടാണ് അഭിനയിച്ചിരിക്കുന്നത്.2016- ൽ, യാഥാർത്ഥ്യതാ മത്സര പരമ്പരയിൽ ദ ന്യൂ സെലബ്രിറ്റി അപ്രന്റീസ്സിൽ ആർനോൾഡ് ഷ്വാസ്നെഗറുടെ ഉപദേശകയായിരുന്നു ഐജസ്റ്റിൻ. അവരുടെ ടെലിവിഷൻ ക്രെഡിറ്റുകളിൽ "ലോ ആൻഡ് ഓർഡർ: സ്പെഷ്യൽ വിക്റ്റിംസ് യൂണിറ്റ്, ക്രിമിനൽ മൈൻഡ്സ്, ദി ബോൾഡ് ആൻഡ് ദ ബ്യൂട്ടിഫുൾ, ദ വാമ്പയർ ഡയറീസ്" എന്നിവയിൽ ഗസ്റ്റ് റോളിൽ പ്രത്യക്ഷപ്പെടുന്നുണ്ട്.

പെൻസിൽവാനിയയിലെ പിറ്റ്സ്ബർഗിൽ ഫിസിക്കൽ എജ്യുക്കേഷൻ ടീച്ചർ ആയ മിഷേൽ, സ്ലോവാക് വംശത്തിൽപ്പെട്ട കൽക്കരി ഖനിത്തൊഴിലാളിയായ സ്റ്റീവ് ഇസാരിക് എന്നിവരുടെ മൂത്ത മകളായി ഐജസ്റ്റിൻ രണ്ട് സഹോദരിമാരായ ബ്രെയനും ജെനയ്ക്കുമൊപ്പം വളർന്നു. അവരുടെ മാതാപിതാക്കളെ പോലെ ഐജസ്റ്റിന് ഒരു മധ്യനാമം ഉണ്ടായിരുന്നില്ല.ബെൻറ്വർത്ത് ഹൈസ്കൂളിൽ നിന്ന് ബിരുദം നേടുമ്പോൾ പെൻസിൽവാനിയയിലെ വാഷിംഗ്ടൺ കൗണ്ടിയിലെ സീനറി ഹിൽ പ്രദേശത്ത് ആണ് അവർ താമസിച്ചിരുന്നത്.

ഐജസ്റ്റിൻ 2002- ലെ ക്ലാസിൽ അംഗമായിരിക്കുമ്പോൾ എസ്സാരിക്, ഇളയ സഹോദരി ബ്രന്നെ എന്നിവർ മൂന്ന് ഗ്രേഡുകൾ അവർക്ക് പിന്നിൽ ആയിരുന്നെങ്കിലും അവർ ബെൻത്വർത്തിലെ ആദരിക്കുന്ന വിദ്യാർത്ഥികൾ ആയിരുന്നു.ഒരു വോളിബോൾ കളിക്കാരിയും ക്ലാസ് പ്രസിഡന്റുമായിരുന്നു ബ്രന്നെ. (ബെൻത്വർത്ത് ക്ലാസ് ഓഫ് 2005) ഐജസ്റ്റിന്റെ ഏറ്റവും ഇളയ സഹോദരിയായ ജെന (ബെൻത്വർത്ത് ക്ലാസ് ഓഫ് 2008) ഒരു ആൾ സ്റ്റേറ്റ് വോളിബോൾ കളിക്കാരിയും അതുപോലെ ബഹുമാനിക്കപ്പെടുന്ന വിദ്യാർത്ഥിയും ആയിരുന്നു. ഹൈസ്കൂളിലെ ബിരുദാനന്തര ബിരുദം നേടിയശേഷം ജസ്റ്റിൻ വാഷിംഗ്ടൺ ചാപ്റ്ററിന്റെ "ഇന്റർനാഷണൽ അസോസിയേഷൻ ഓഫ് അഡ്മിനിസ്ട്രേറ്റീവ് പ്രൊഫഷണലിൽ" നിന്നും വാർഷിക സ്കോളർഷിപ്പ് നേടി. 

2004- ൽ പിറ്റ്സ്ബർഗ് ടെക്നിക്കൽ ഇൻസ്റ്റിറ്റ്യൂട്ടിൽ നിന്ന് ബിരുദപഠനത്തിനു ശേഷം, ഐജസ്റ്റിൻ സ്വന്തം ബിസിനസ്സ് തുടങ്ങുന്നതിനു മുൻപ് ഗ്രാഫിക് ഡിസൈനിംഗിലും വീഡിയോ എഡിറ്റിംഗിലും പല ജോലികളും ചെയ്തിരുന്നു. 2006 ഡിസംബറിൽ യാഹൂ ഓൺലൈൻ വീഡിയോകളുടെ സ്പോൺസേർഡ് മത്സരത്തിൽ "യാഹൂ! ടാലന്റ് ഷോ"യിലെ അഞ്ചു ഫൈനലിസ്റ്റുകളിൽ ഒന്ന് ഐജസ്റ്റിൻ ആയിരുന്നു. 2007 മേയ് മാസത്തിൽ ജോൺ ലെഗ്യുസമോയും ഡോണി വാൽബർഗും ചേർന്ന് അഭിനയിച്ച സ്പൈക്സ് ടി വിയിലെ "ദി കിൽ പോയിന്റ്" എന്ന ടെലിവിഷൻ പരമ്പരയിൽ പിറ്റ്സ്ബർഗിലെ ബാങ്ക് കൊള്ളയടിച്ച ഒരു ഫോട്ടോ ജേർണലിസ്റ്റിന്റെ വേഷമാണ് ഐജസ്റ്റിൻ അഭിനയിച്ചത്. 2007- ൽ ഐജസ്റ്റിൻ ലിയോ ലാപോർട്ടെയോടൊപ്പം "മാക് ബ്രെയ്ക്ക്" വീക്ക്ലി ടെലിവിഷൻ ഷോയിൽ സഹ-നടിയും പാനൽ അംഗവുമായിരുന്നു. 




</doc>
<doc id="418099" url="https://ml.wikipedia.org/wiki?curid=418099" title="കാറ്റീ കാസ്സിഡി">
കാറ്റീ കാസ്സിഡി

കാതറിൻ എവെലിൻ അനിറ്റ കാസിഡി (ജനനം നവംബർ 25, 1986) ഒരു അമേരിക്കൻ നടിയാണ്. പ്രാരംഭമായി ചെറിയ ടെലിവിഷൻ റോളുകളിലെ അഭിനയത്തിനു ശേഷം വെൻ എ സ്ട്രേഞ്ചർ കോൾസ് (2006) എന്ന ചിത്രത്തിലൂടെ സിനിമാരംഗത്തേയ്ക്കു പ്രവേശിച്ചു. അതേ വർഷം തന്നെ, ബ്ലാക്ക് ക്രിസ്മസ് (2006) എന്ന ചിത്രത്തിലെ കെല്ലി പ്രീസ്ലിയെന്ന പ്രധാന കഥാപാത്രമായി അഭിനയിച്ചു. 2007-ൽ, അമാനുഷിക-ബീഭത്സ ടെലിവിഷൻ പരമ്പരയായ സൂപ്പർനാച്ചുറലിന്റെ മൂന്നാമത്തെ സീസണിൽ റൂബി എന്ന കഥാപാത്രത്തെ അവതിരിപ്പിച്ചുകൊണ്ടു ജനശ്രദ്ധ നേടി. പിന്നീട് ടേക്കൺ എന്ന ചിത്രത്തിൽ അവർ ഒരു സഹകഥാപാത്രത്തെ അവതരിപ്പിച്ചു. 2009 ൽ കാറ്റീ കാസിഡി, ഹാർപേർസ് ഐലന്റ്, മെൽറോസ് പ്ലേസ് എന്നീ പരമ്പരകളിലെ അഭിനേതാക്കളിലൊരായി മാറി. ഇവ രണ്ടും ഒരു സീസണിൽ മാത്രമാണ് നിലനിന്നത്. 2010-ൽ 'എ നൈറ്റ്മേർ ഓൺ എം സ്ടീറ്റ്' എന്ന ചിത്രത്തിൽ ക്രിസ് ഫോവെൽ എന്ന സഹകഥാപാത്രത്തെയും CW ന്റെ കൌമാര നാടക പരമ്പരയായ ഗോസ്സിപ് ഗേളിന്റെ നാലാം സീസണിൽ ജൂലിയറ്റ് ഷാർപ്പ് എന്ന ആവർത്തന കഥാപാത്രത്തെയും അവതരിപ്പിക്കുവാൻ അവസരം ലഭിച്ചിരുന്നു.

1986 നവംബർ 25 ന് ലോസ് ആഞ്ചലസിലാണ് കാസ്സിഡി ജനിച്ചത്. നടനും ഗായകനുമായ ഡേവിഡ് കാസ്സിഡിയുടേയും, ഫാഷൻ മോഡലായ ഷെറി വില്ല്യംസിൻറേയും ഹ്രസ്വകാല ബന്ധത്തിൽ പിറന്ന ഒരേയൊരു പുത്രിയാണ് കാറ്റി കാസ്സിഡി. കാസിഡിയുടെ പിതാവു വഴിയുള്ള മുത്തച്ഛനും മുത്തശ്ശിയും അഭിനേതാക്കളായിരുന്ന ജാക്ക് കാസ്സിഡിയും എവലിൻ വാർഡും ആയിരുന്നു.അതോടൊപ്പം അവർ കൌമാരക്കാരുടെ പ്രതിബിംബമായ ടെലിവിഷൻ നിർമ്മാതാവ് ഷോൺ കാസ്സിഡിയുടേയും നടൻ പാട്രിക് കാസ്സിഡിയുടേയും ഭാഗിനേയിയുമാണ്. കാസിഡിക്ക് സ്യൂ ഷിഫ്രിനുമായുള്ള പിതാവിന്റെ മൂന്നാം വിവാഹത്തിൽ ജനിച്ച ബ്യൂ എന്ന അർദ്ധ സഹോദരനുമുണ്ട്.


</doc>
<doc id="418103" url="https://ml.wikipedia.org/wiki?curid=418103" title="റെബേക്ക കഡഗ">
റെബേക്ക കഡഗ

ഉഗാണ്ടയിലെ ഒരു അഭിഭാഷകയും രാഷ്ട്രീയപ്രവർത്തകയും 2011 മെയ് 19 മുതൽ ഉഗാണ്ടയുടെ പാർലമെന്റിന്റെ സ്പീക്കറുമായ ഒരു രാഷ്ട്രീയപ്രവർത്തകയാണ് റെബേക്ക അലിറ്റ്‌വാല കഡഗ (Rebecca Alitwala Kadaga). ഉഗാണ്ടയുടെ പാർലമെന്റിന്റെ ചരിത്രത്തിലാദ്യമായി സ്പീക്കറായി തെരഞ്ഞെടുക്കപ്പെട്ട വനിതയാണ് ഇവർ. 1989 മുതൽ ഇവർ പർലമെന്റംഗവുമാണ്.




</doc>
<doc id="418106" url="https://ml.wikipedia.org/wiki?curid=418106" title="സ്പീസിയോസ കസിബ്‌വേ">
സ്പീസിയോസ കസിബ്‌വേ

ഉഗാണ്ടയിലെ ഒരു സർജനും രാഷ്ട്രീയക്കാരിയുമാണ് സ്പീസിയോസ നൈഗംഗ വാണ്ടിര കസിബ്‌വേ (Specioza Naigaga Wandira Kazibwe). ഇരട്ടപ്പെൺകുട്ടികൾ ഇവർക്കുള്ളതിനാൽ ഇവർ നലോംഗോ എന്ന് അറിയപ്പെടുന്നു 1994 -2003 കാലത്ത് ഉഗാണ്ടയുടെ വൈസ് പ്രസിഡണ്ടായിരുന്നു ഇവർ. ആഫ്രിക്കയിലെ ഒരു സ്വതന്ത്രരാജ്യത്തെ വൈസ് പ്രസിഡണ്ടായിരിക്കുന്ന ആദ്യ വനിതയാണ് ഇവർ. 2013 ആഗസ്തിൽ ഇവരെ ഐക്യരാഷ്ട്രസഭയുടെ സെക്രട്ടറി ജനറലായ ബാൻ കി മൂൺ "United Nations Special Envoy for HIV/AIDS in Africa "ആയി നിയമിക്കുകയുണ്ടായി.



</doc>
<doc id="418109" url="https://ml.wikipedia.org/wiki?curid=418109" title="ജാനറ്റ് മുസേവനി">
ജാനറ്റ് മുസേവനി

1986 മുതൽ ഉഗാണ്ടയുടെ പ്രഥമവനിതയാണ് ജാനറ്റ് കടാഹ മുസേവനി (Janet Kataaha Museveni) ("née" Kainembabazi, ജനനം ജൂൺ 24, 1949). പ്രസിഡണ്ടായ യോവേരി മുസേവനിയുടെ ഭാര്യയാണ് ജാനറ്റ്. ഇവർക്ക് നാലുമക്കൾ ആണ് ഉള്ളത്. 2016 ജൂൺ 6 മുതൽ ജാനറ്റ് വിദ്യാഭ്യാസത്തിന്റെയും കായികത്തിന്റെയും കാബിനറ്റ് മന്ത്രിയാണ്. കരാമോജ വിഭാഗത്തിന്റെ മന്ത്രിയായി 2011 മെയ് 27 മുതൽ 2016 ജൂൺ 27 വരെയും ഇവർ സേവനമനുഷ്ഠിച്ചിട്ടുണ്ട്. 2011 -ൽ ആത്മകഥയായ "My Life's Journey", പ്രസിദ്ധീകരിച്ചു.

ഇവരാണ് ജാനറ്റ് മുസേവനിയുടെ നാലു മക്കൾ




</doc>
<doc id="418113" url="https://ml.wikipedia.org/wiki?curid=418113" title="അമേലിയ ക്യാംബഡേ">
അമേലിയ ക്യാംബഡേ

ഉഗാണ്ടയിലെ ഒരു രാഷ്ട്രീയക്കാരിയാണ് അമേലിയ അന്ന ക്യാംബഡേ (Amelia Anne Kyambadde). ഇപ്പോഴത്തെ ഉഗാണ്ടൻ കാബിനറ്റിലെ ഇപ്പോഴത്തെ വാണിജ്യ, വ്യവസായകാര്യ കാബിനറ്റ് മന്ത്രിയാണ് ഇവർ. 2016 ജൂൺ 6 മുതൽ ഇവർ ഈ സ്ഥാനത്ത് തുടരുന്നു. 




</doc>
<doc id="418114" url="https://ml.wikipedia.org/wiki?curid=418114" title="ആംബർ​ ടാംബ്ലിൻ">
ആംബർ​ ടാംബ്ലിൻ

ഒരു അമേരിക്കൻ നടിയും, എഴുത്തുകാരിയും, കവയിത്രിയും, ചലച്ചിത്ര സംവിധായികയുമാണ് ആംബർ റോസ് ടാംബ്ലിൻ (ജനനം : 1983 മെയ് 14). ആംബർ ടാംബ്ലിൻ ആദ്യമായി ദേശീയ ശ്രദ്ധ നേടുന്നത് ജനറൽ ഹോസ്പിറ്റൽ എന്ന സോപ്പ് ഓപ്പറയിൽ എമിലി ക്വാർട്ടർമൈൻ എന്ന കഥാപാത്രത്തെ അവതരിപ്പിച്ചതോടെയാണ്. ശേഷം പ്രൈംടൈം പരമ്പരയായ ജോവാൻ ഓഫ് അർക്കാഡിയയിൽ ജോവാൻ ഗിറാർഡി എന്ന ടൈറ്റിൽ കഥാപാത്രത്തെ അവതരിപ്പിക്കുകയും ഇതിന് പ്രൈം ടൈം എമ്മി, ഗോൾഡൻ ഗ്ലോബ് പുരസ്കാര നാമനിർദ്ദേശങ്ങൾ ലഭിക്കുകയും ചെയ്തിരുന്നു. ദ സിസ്റ്റർഹുഡ് ഓഫ് ദി ട്രാവലിംഗ് പാൻറ്സ്് (2005), ദി ഗ്രഡ്ജ് 2 (2006), ദ റിംങ് (2002), 127 അവേർസ് (2010) എന്നിവ അവരുടെ പ്രധാന കഥാ ചിത്രങ്ങളിൽ ഉൾപ്പെടുന്നു. മെഡിക്കൽ നാടക പരമ്പരയായിരുന്ന ഹൌസിൽ മാർത്ത എം. മാസ്റ്റേർസ് എന്ന സുപ്രധാന കഥാപാത്രമായിരുന്നു. CBS ന്റെ ടു ആൻറ് എ ഹാഫ് മെൻ എന്ന ഹാസ്യ പരമ്പരയുടെ സീസൺ 11 ൽ ജെന്നി എന്ന പ്രധാന കഥാപാത്രമായി അഭിനിയിച്ചു.

കാലിഫോർണിയയിലെ സാന്താ മോണിക്കയിലാണ് ആംബർ ടാംബ്ലിൻ ജനിച്ചത്. ഒരു നടനും നർത്തകനും ഗായകനുമായിരുന്ന ആംബർ ടാംബ്ലിന്റെ പിതാവ് റസ്സ് ടാംബ്ലിൻ 1961 ലെ വെസ്റ്റ് സൈഡ് സ്റ്റോറി, 1954 ലെ സെവൻ ബ്രൈഡ്സ് ഫോർ സെവൻ ബ്രദേർസ്, ടെലിവിഷൻ പരമ്പരയായിരുന്ന ട്വിൻ പീക്സ് എന്നിവയിൽ അഭിനയിച്ചിരുന്നു. മാതാവ് ബോണി മുറെ, ഒരു ഗായികയും അദ്ധ്യാപികയും ചിത്രകാരിയുമായിരുന്നു. 



</doc>
<doc id="418119" url="https://ml.wikipedia.org/wiki?curid=418119" title="ബെറ്റി അമോംഗി">
ബെറ്റി അമോംഗി

ഉഗാണ്ടയിലെ ഒരു രാഷ്ട്രീയപ്രവർത്തകയാണ് ബെറ്റി അമോംഗി എന്ന് അറിയപ്പെടുന്ന ബെറ്റി അമോംഗി അകേന (Betty Amongi Akena). (née Betty Amongi Ongom). ഭവനവകുപ്പിന്റെ കാബിനറ്റ് മന്ത്രിയാണ് ഇവർ..




</doc>
<doc id="418124" url="https://ml.wikipedia.org/wiki?curid=418124" title="സാറാ കന്യകെ">
സാറാ കന്യകെ

ഉഗാണ്ടയിലെ ഒരു രാഷ്ട്രീയക്കാരിയാണ് സാറാ കന്യകെ (Sarah Kanyike). കമ്പാലയുടെ ഡെപ്യൂട്ടി ലോർഡ് മേയർ ആണ് ഇവർ. 2016 ജൂൺ 16 ന് അവർ ആ സ്ഥാനത്തേക്ക് നിയമിക്കപ്പെട്ടു.കാമ്പാല ക്യാപിറ്റൽ സിറ്റി കൗൺസിൽ അതോറിറ്റി കൗൺസിലിൽ മക്കിൻേയ് ഈസ്റ്റിനെ പ്രതിനിധാനം ചെയ്തിരുന്നു. 

കന്യാകേ മങ്കീരെ യൂണിവേഴ്സിറ്റിയിൽ നിന്ന് ബിരുദം നേടി.




</doc>
<doc id="418127" url="https://ml.wikipedia.org/wiki?curid=418127" title="മിറിയ ഒബോട്ടെ">
മിറിയ ഒബോട്ടെ

ഉഗാണ്ടയുടെ മുൻ പ്രഥമവനിതയാണ് മിറിയ കലൂലെ ഒബോട്ടെ ("Miria Kalule Obote") (ജ: ജൂലൈ 16, 1936). മുൻപ്രധാനമന്ത്രിയും പ്രസിഡണ്ടുമായ മിൽട്ടൺ ഒബോട്ടെയുടെ വിധവയാണ് ഇവർ. 2006 ഫെബ്രുവരിയിലെ പ്രസിഡണ്ടുതെരഞ്ഞെടുപ്പിലെ സ്ഥാനാർത്ഥിയായിരുന്നു.

20 വർഷത്തെ വിദേശവാസത്തിനുശേഷം മിറിയ 2005 -ൽ തന്റെ ഭർത്താവിനെ സംസ്കരിക്കാൻ സാംബിയയിൽ നിന്നും ഉഗാണ്ടയിൽ എത്തിയിരുന്നു. രണ്ടുമാസത്തിനുശേഷം ഇവരെ ഉഗാണ്ടൻ പീപ്പിൾസ് കോൺഗ്രസിന്റെ നേതാവായി തെരഞ്ഞെടുത്തു. 2006 -ലെ തെരഞ്ഞെടുപ്പിൽ അവർക്ക് 0.6 % വോട്ടാണ് ലഭിച്ചത്.



</doc>
<doc id="418131" url="https://ml.wikipedia.org/wiki?curid=418131" title="ഡിലാൻ പെൻ">
ഡിലാൻ പെൻ

ഡിലാൻ ഫ്രാൻസിസ് പെൻ (ജനനം ഏപ്രിൽ 13, 1991) ഒരു അമേരിക്കൻ മോഡലും നടിയുമാണ്. നടിയും, സംവിധായികയുമായ റോബിൻ റൈറ്റിന്റെയും, അമേരിക്കൻ നടൻ, സംവിധായകൻ, രാഷ്ട്രീയ പ്രവർത്തകൻ എന്നീ രംഗങ്ങളിലറിയപ്പെടുന്ന സീൻ പെൻന്റെ മകളുമാണ്. "ട്രീറ്റ്സ്" ന്റെ വിവാദപരമായ മാഗസിൻ കവർ, ഗാപ് ഇൻക് കോർപ്പറേറ്റിലെ മോഡലിംഗ് കാമ്പെയിനുകൾ, നിക്ക് ജോനസിന്റെ "ചെയിൻസ് മ്യൂസിക് വീഡിയോ", എൽവിസ് & നിക്സൺ എന്നിവയിൽ മോഡൽ ആയിരുന്നു. ഡിലാന്റെ പിതാവ് പെൻ, മികച്ച നടനുള്ള അക്കാദമി അവാർഡ് രണ്ട് തവണ നേടിയിട്ടുണ്ട്. റോബിൻ റൈറ്റ് ടെലിവിഷൻ സീരിസ് ഡ്രാമ പുരസ്കാരവും ഗോൾഡൻ ഗ്ലോബ് പുരസ്കാരവും നേടിയിട്ടുണ്ട്.

ഡിലാന്റെ അമ്മ റോബിൻ റൈറ്റ്, "റോബിൻ ഹുഡ്: പ്രിൻസ് ഓഫ് തീവ്സ്" എന്ന ചലച്ചിത്രത്തിൽ ഡിലാനെ ഗർഭത്തിലായിരിക്കുമ്പോൾ "മെയിഡ് മറിയൻ" എന്ന വേഷം അവതരിപ്പിക്കേണ്ടിവന്നു.1991 ഏപ്രിൽ 13 ന് ലോസ് ആഞ്ചലസിൽ റൈറ്റ്, സീൻ പെൻ എന്നിവരുടെ മകളായി ഡിലാൻ ജനിച്ചു. കാലിഫോർണിയയിലെ മാരിൻ കൗണ്ടിയിലെ റോസ് എന്ന പട്ടണത്തിൽ വളർന്നു.ഹോപ്പർ ജാക്ക് ഡിലാന്റെ ഇളയ സഹോദരനാണ്. മാരിൻ അക്കാദമിയിൽ ചേരുകയുംഒരു സെമസ്റ്ററിനുശേഷം തെക്കൻ കാലിഫോർണിയ സർവകലാശാലയിൽ നിന്ന് പുറത്താക്കി. ന്യൂ യോർക്ക് സിറ്റിയിൽ താമസിച്ചാണ് അവർ സമയം ചിലവഴിച്ചിരുന്നത്. 2010-ൽ അവരുടെ മാതാപിതാക്കളുടെ വിവാഹമോചനവും അന്തിമമായി തീരുമാനിക്കപ്പെട്ടു. 

മോഡലിങ്ങിനു മുമ്പ് പെൻ പിസകൾ എത്തിച്ചുകൊടുക്കുന്ന ജോലിയായിരുന്നു ചെയ്തിരുന്നത്. കൂടാതെ ഒരു ഫ്രീലാൻസ് തിരക്കഥ എഡിറ്ററും ആയിരുന്നു ന്യൂയോർക്ക് സിറ്റിയിൽ ഒരു റെസ്റ്റോറന്റ് ഹോസ്റ്റസ് ആയും ഒരു പരസ്യ ഏജൻസിയിൽ ഇന്റേൺ ആയും ജോലി നോക്കിയിരുന്നു.

പെന്നിന്റെ ആദ്യ മോഡലിംഗ് ബിൽബോർഡുകൾ 2013-ൽ ഗ്യാപ് ഇൻകിനു വേണ്ടിയായിരുന്നു ചെയ്തത്. പിന്നീട് 2013 ഡിസംബറിൽ പെൻ ജിക്യുവിലും2014 ജനുവരിയിൽ "W" മാഗസിനിലും, 2014 മാർച്ചിൽ "എല്ലെ" മാഗസിനിലും പ്രത്യക്ഷപ്പെട്ടു. പെൻ ഫോട്ടോഗ്രാഫർ ടോണി ദുരാണിന് ഏഴാം പതിപ്പായ "ഇറോട്ടിക്ക"യ്ക്കുവേണ്ടി അർദ്ധ നഗ്നമായി പോസു ചെയ്തത് 2014 ഏപ്രിലിൽ പുറത്തിറങ്ങിയ ഫൈൻ ആർട്ട്സ് മാഗസിൻ ആയ "ട്രീറ്റി"ന്റെ കവറിൽ പ്രസിദ്ധീകരിച്ചു. ആ പതിപ്പ് ഇറങ്ങി ആഴ്ചകൾക്കുള്ളിൽ തന്നെ യുണൈറ്റഡ് കിംഗ്ഡത്തിൽ പ്രീമിയർ മോഡൽ മാനേജുമെന്റുമായി ഒരു പുതിയ മോഡലിംഗ് കരാറിൽ ഒപ്പുവച്ചു. 
2014- ലെ മാക്സിം ആന്വൽ ഹോട്ട് 100 പട്ടികയിൽ പെൻ 68-ാം സ്ഥാനത്ത് എത്തുകയും AskMen.com 99-ൽ ഏറ്റവും ആകർഷകത്വമുള്ള വനിതകളുടെ പട്ടികയിൽ ആ വർഷം തന്നെ # 93-ാം സ്ഥാനത്ത് എത്തുകയും ചെയ്തിരുന്നു. 2014 ജൂൺ മാസത്തിൽ ഹോട്ടൽ അലക്സാണ്ട്രിയയിൽ നിക്ക് ജോനാസ് ഗാനമായ "ചെയിൻസ്" എന്ന സംഗീത ആൽബത്തിൽ അവർ അഭിനയിച്ചു.2014 സെപ്തംബറിൽ പാരിസ് ഫാഷൻ വീക്കിലേയ്ക്കായി ഷൂ ഡിസൈനർ സ്റ്റുവർട്ട് വീറ്റ്മാനുവേണ്ടി "ജൂലിയ റെസ്റ്റോയിൻ രൂത്ഫെൽഡ്" സംവിധാനം ചെയ്ത "റോക്ക് റോൾ റൈഡ്" എന്ന ഹ്രസ്വചിത്രത്തിൽ പെൻ, പോപ്പി ദെലെവിന്ഗ്നെയോടൊപ്പം ബൈക്കർ സ്ത്രീകൾ ആയി അഭിനയിച്ചിരുന്നു. ഡിസംബറിൽ L'Officiel ന്റെ കവറിലും, 2015 ആഗസ്റ്റിൽ "അസോസ്" മാഗസിന്റെ കവർ ഷോയിലും പ്രത്യക്ഷപ്പെട്ടു.2016 ജനുവരിയിൽ, ഡിലാനും അവരുടെ ഇളയ അനുജൻ ഹോപ്പറും ചേർന്ന് അവരുടെ ആദ്യ ജോയിന്റ് ഫാഷൻ മോഡലിംഗ് ക്യാമ്പയിൻ നടത്തിയിരുന്നു. അവർ മിലാൻ ഫാഷൻ വീക്ക് മാധ്യമത്തിലും പ്രത്യക്ഷപ്പെട്ടിരുന്നു. 

"എലി മോർഗൻ ഗെസ്നർ" സംവിധാനം ചെയ്ത "കണ്ടംഡ്" എന്ന ഹൊറർ സിനിമയായിരുന്നു ആദ്യ ചിത്രം. ഒരു റൺഡൗൺ ബിൽഡിംഗിൽ താമസിക്കുന്ന ഒരു ബാൻഡ് അംഗത്തിന്റെ കാമുകിയായി അവർ അതിൽ അഭിനയിക്കുന്നു. 2015 നവംബർ 13 വെള്ളിയാഴ്ച ഈ ചിത്രം പ്രദർശിപ്പിച്ചു. കെവിൻ സ്പെയ്സി അഭിനയിച്ച എൽവിസ് & നിക്സൺ എന്ന സിനിമയിൽ ഒരു മുൻകാല കഥാപാത്രത്തെയും അഭിനയിച്ചിരുന്നു.2016 ഏപ്രിലിൽ ഈ ചിത്രം ഒരു സ്പ്രിംഗ് ഫിലിം ഫെസ്റ്റിവലിൽ അവതരിപ്പിച്ചിരുന്നു. 2015 നവംബറിൽ "ജെൻആർഎക്സ്," "അൺഫിൽട്ടേർഡ്" എന്നീ രണ്ടു സ്വതന്ത്ര സിനിമകളിൽ അഭിനയിക്കാൻ ബുക്ക് ചെയ്തിട്ടുണ്ടെന്ന് പ്രഖ്യാപിച്ചിരുന്നു. 


</doc>
<doc id="418135" url="https://ml.wikipedia.org/wiki?curid=418135" title="സ്പേസ് സ്യൂട്ട്">
സ്പേസ് സ്യൂട്ട്

ബഹിരാകാശത്തിന്റെ കഠിനവും സങ്കീർണ്ണവുമായ പരിസ്ഥിതിയിൽ താപനില, മർദ്ദം, വികിരണങ്ങൾ, ശ്വാസോച്ഛാസം എന്നിവയെ ശാസ്ത്രീയമായി ക്രമപ്പെടുത്തുന്നതിനു സംവിധാനം ചെയ്യപ്പെട്ട വസ്ത്രമാണ് സ്പേസ് സ്യൂട്ട്. ബഹിരാകാശ നിലയത്തിൽ സ്പേസ് സ്യൂട്ടുകൾ പലപ്പോഴും ഒരു മുൻകരുതൽ എന്ന നിലയിലല്ലാതെ, വിദഗ്ദ്ധ പ്രവർത്തനങ്ങൾ (ഇ.വി.എ- Extra Vehicular Activity), ബഹിരാകാശവാഹനത്തിനു പുറത്ത് നിർവ്വഹിയ്ക്കുന്നതിനും ഏകോപിപ്പിയ്ക്കുന്നതിനും സഹായിയ്ക്കുന്നു.
ഓക്സിജൻ വിതരണവും ശരീരത്തിന്റെ സ്വാഭാവികപ്രവർത്തനങ്ങളും ബഹിരാകാശപരിസ്ഥിതിയിൽ പിഴവില്ലാതെ പ്രവർത്തിക്കുന്നതുവഴി യാത്രികനു തന്റെ ദൗത്യങ്ങൾ അനായാസമായി നിർവ്വഹിയ്ക്കുന്നതിനു ഇതുമൂലം കഴിയുന്നു.

വിവിധതരം ഉദ്ദേശങ്ങൾക്കായി മൂന്ന് തരം സ്പേസ് സ്യൂട്ടുകൾ ഉപയോഗിയ്ക്കപ്പെടുന്നു.

1.ഐ.വി.എ (Intra Vehicular Activity)

ബഹിരാകാശനിലയത്തിനകത്തെയോ,പേടകത്തിലേയോ മർദ്ദം നിശ്ചിതമായി ക്രമപ്പെടുത്തിയിരിയ്ക്കുന്നതിനാൽ ഐ.വി.എ സ്യൂട്ടുകൾ ഭാരം കുറഞ്ഞവയാണ്.ആയാസരഹിതവും സുഖകരവുമായ ഒരു പ്രവർത്തനാന്തരീക്ഷം ഇവ പ്രദാനം ചെയ്യുന്നു. 

2.ഇ.വി.എ (Extra Vehehicular Activity) 

പേടകത്തിനു പുറത്തെ പര്യവേക്ഷണപ്രവർത്തനങ്ങൾക്ക് സംജ്ഞമാക്കിയിട്ടുള്ളവ.

3. ഐ.ഇ.വി.എ 

ബഹിരാകാശ വാഹനത്തിനു അകത്തും പുറത്തും ഉപയോഗിയ്ക്കുന്നതിനു രൂപകല്പന ചെയ്തിട്ടുള്ളതാണിവ.

ബഹിരാകാശവാഹനത്തിനു അകത്തും പുറത്തും ഉപയോഗിക്കുന്നതിന് ഐ.ഇ.വി.എ സ്യൂട്ടുകൾ ഉപയോഗിക്കുന്നു.ജെമനി ജി 4 സി സ്യൂട്ട് ഒരു ഉദാഹരണമാണ്.പേടകത്തിനുപുറത്തെ അനിശ്ചിതത്വം നേരിടുന്നതിനു സഹായകരമാണിവ. ചെറുബഹിരാകാശ ശകലങ്ങളേയും,ധൂളിരൂപത്തിലുള്ള ഉൽക്കാപ്രഹരത്തേയും ഇവ പ്രതിരോധിയ്ക്കും.

ബഹിരാകാശസഞ്ചാ"രി"കളെ പരിരക്ഷിക്കുന്നതു കൂടാതെ യാത്രികർക്കു ചലനാത്മകതയ്ക്കും സാധാരണ ശരീരപ്രവർത്തനങ്ങൾക്കും അവരെ ഈ സംവിധാനം സംജ്ഞമാക്കുന്നു.ആംസ്ട്രോങ് പരിധിക്ക് മുകളിലുള്ള ഉയരമായ, ഏകദേശം 19,000 മീറ്റർ (62,000 അടി),ഉയരത്തിൽ ശരീര താപനിലയും മർദ്ദവും ക്രമീകരിയ്ക്കുന്നതിനുള്ള വസ്ത്രങ്ങൾ അത്യന്താപേക്ഷിതമാണ്. 1961 ൽ ​​യൂറി ഗഗാറിൻ ധരിച്ച "സോവിയറ്റ് എസ്കെ -1" ആണ് മനുഷ്യൻ ധരിച്ച ആദ്യ സ്പേസ് സ്യൂട്ട്.

സൂര്യന്റെ സ്ഥാനത്തെ ആശ്രയിച്ച് താപനിലയും വികിരണവും 250 ° F (121 ° C) വരെ ഉയർന്നും -387 ° F (-233 ° C) താഴുകയും ചെയ്യാം. അതിനാൽ, സ്പെയ്സ്യൂട്ടുകൾ ശരിയായ സുരക്ഷിതത്വവും, ആവശ്യമായ ഉഷ്മാവും പ്രദാനം ചെയ്യണം.

ബഹിരാകാശത്തിലെ മർദ്ദശൂന്യത മനുഷ്യശരീരത്തിൽ നിരവധി രാസപ്രവർത്തനങ്ങൾക്ക് വഴിവയ്ക്കുന്നു . ഇത് വാതകങ്ങളും മറ്റു ശാരീരികപ്രക്രിയകളും ശരീരത്തിൽ ഉടലെടുക്കുന്നതിനും വികസിയ്ക്കുന്നതിനും കാരണമാകുന്നു. ശരീരത്തെ ഇത്തരം വിനാശകരമായ രാസപ്രക്രിയയെ അതിജീവിക്കുന്നതിനു , സ്ഥലത്തെ മർദ്ദത്തിനു വിപരീതമായി സ്യൂട്ടിൽ ക്രമീകരണങ്ങൾ ഏർപ്പെടുത്തേണ്ടത് അത്യാന്താപേക്ഷിതമാണ്.

യാത്രികൻ പേടകത്തിനു പുറത്താണെങ്കിൽ (EVA) അൾട്രാവയലറ്റ് വികിരണത്തിനെതിരെയുള്ള സംരക്ഷണം,കണികാ വികിരണത്തിനെതിരെയുള്ള സംരക്ഷണം,ബഹിരാകാശവാഹനത്തിന്റെ ഭ്രമണവുമായി ബന്ധപ്പെട്ട് ഡോക്ക്, റിലീസ്, കൂടാതെ അവയെ ബന്ധിപ്പിക്കൽ എന്നിവയ്ക്കുള്ള സംജ്ഞീകരണങ്ങൾ സ്പേസ് സ്യൂട്ടിൽ ക്രമീകരിച്ചിട്ടുണ്ടാകും.

സ്പെയ്സ്യൂട്ടിനു ഏറ്റവും ഉള്ളിലായി, ദ്രാവകം ഒഴുകിനീങ്ങുന്ന പാകത്തിൽ ചെറിയ കുഴലുകൾ ചേർത്ത് ഒരു ശീതീകരണ സംവിധാനമായി പ്രവർത്തിപ്പിയ്ക്കുന്ന അടിവസ്ത്രം ധരിക്കുന്നു. സഞ്ചാരിയുടെ തല, കൈ, കാലുകൾ ഒഴികെ ശരീരം മുഴുവനും ആവരണം ചെയ്യുന്നതാണിത്.

80 ൽ ​​അധികം കമ്പനികൾ ഉൽപ്പാദിപ്പിച്ച വിവിധ തയ്യൽ നിർമ്മിത ഘടകങ്ങളിൽ നിന്ന് ഒരു ഇഎംയു സ്പെയ്സ്യൂട്ട് നിർമ്മിക്കപ്പെടുന്നു. എട്ട് ഇഞ്ച് വാഷറുകൾ മുതൽ 30 ഇഞ്ച് നീളമുള്ള ജലം സംഭരിച്ച അറവരെ സ്യൂട്ട് ഭാഗങ്ങളായി വരും.

ഓക്സിജൻ വിതരണം, കാർബൺ ഡയോക്സൈഡ് നീക്കംചെയ്യൽ ,ഫിൽട്ടറുകൾ, വൈദ്യുതവിതരണം, ശീതീകരണത്തിനുള്ള ഫാൻ, ആശയവിനിമയ ഉപകരണങ്ങൾ എന്നിവ അടങ്ങിയിരിയ്ക്കുന്ന ഒരു പ്രാഥമിക ജീവൻ രക്ഷാ സംവിധാനമാണ് ആദ്യത്തേത്(Primary Life-Support System ("PLSS").ഇതു യാത്രികന്റെ ശരീരത്തിനു പുറകിൽ മുകൾഭാഗത്ത് ചേർത്ത് ബന്ധിപ്പിച്ചിരിയ്ക്കും. ഏഴ് മണിക്കൂർ നേരത്തേയ്ക്കുള്ള ഓക്സിജൻ സ്യൂട്ട് ടാങ്കിൽ സൂക്ഷിക്കാം. ഒരു ദ്വിതീയ ഓക്സിജൻ വിതരണ സംവിധാനവും സ്യൂട്ടിലുണ്ട്. ഇതിന് അടിയന്തര സാഹചര്യത്തിൽ 30 മിനിറ്റ് ഓക്സിജൻ നൽകുവാനുള്ള ശേഷിയുണ്ട്.ഇത് പ്രാഥമിക യൂണിറ്റിന്റെ അടിഭാഗത്തായി വേഗം നീക്കം ചെയ്യാവുന്ന രീതിയിൽ സ്ഥാപിച്ചിരിക്കുന്നു.

പി.എൽ.എസ്.എസ്-ഉപഘടകങ്ങൾ



ഓക്സിജന്റെ വിതരണം, ഊഷ്മാവ്, താപനില, മർദ്ദം, തോതുകൾ സെൻസറുകൾ, ഇലക്ട്രിക്കൽ ഘടകങ്ങൾ എന്നിവയെക്കുറിച്ചുള്ള വിവരങ്ങൾ പത്തു വ്യത്യസ്ത ചാനലുകളിലേക്ക് കൈമാറുന്നു.കൂടാതെ പേടകത്തിലേയ്ക്കും.ഭൂമിയിലെ നിയന്ത്രണ സംവിധാനങ്ങളിലേയ്ക്കും വിവരങ്ങൾ യഥാസമയം കൈമാറ്റം ചെയ്യുന്നു.
ഒരു സിൽവർ സിങ്ക് 17 വോൾട്ടുകളിൽ പ്രവർത്തിപ്പിക്കുന്ന റീചാർജബിൾ ബാറ്ററി , സ്യൂട്ടിലെ വൈദ്യുതി വിതരണത്തിനായി ഉപയോഗിക്കുന്നു.നെഞ്ച് ഭാഗത്ത് സ്യൂട്ടിൽ ഘടിപ്പിച്ചിരിയ്ക്കുന്ന ഡിസ്പ്ലേ യൂണിറ്റും നിയന്ത്രണ സംവിധാനങ്ങളും വഴി യാത്രികനു സ്യൂട്ടിന്റെ പ്രവർത്തനവും തൽസ്ഥിതിയും മനസ്സിലാക്കാം

ചെറുതും, ക്രമരഹിതമായ ആകൃതിയിലുള്ളതുമായ ഒരു പെട്ടിയാണ് ഡിസ്പ്ലേ ആൻഡ് കൺട്രോൾ മൊഡ്യൂൾ (DCM). പലതരം സ്വിച്ചുകൾ, വാൽവ്, ഡിസ്പ്ലേകൾ എന്നിവകൂടാതെ ശീതീകരണ ദ്രാവകത്തിന്റെ വിതരണം, ആശയവിനിമയം, മോഡ് സെലക്ഷൻ, മുന്നറിയിപ്പ് സംവിധാനങ്ങൾ ഇതിലടങ്ങിയിരിയ്ക്കുന്നു.

ഇതിൽ മർദ്ദം ക്രമീകരിച്ചിരിയ്ക്കുന്നു, കഴുത്തിന്റെ ഭാഗത്ത് 25 സെ.മീറ്റർ വ്യാസമുള്ള വളയവും വെന്റിലേഷൻ സൗകര്യങ്ങൾ കൂടാതെ ദ്വിതീയ ഓക്സിജൻ ശേഖരം ഉപയോഗിക്കുന്നതിനു ഒരു ശുദ്ധീകരണ വാൽവും ഉണ്ട്.സൂര്യവികിരണങ്ങൾ നിന്നു സംരക്ഷിക്കുന്ന ഒരു കണ്ണാടി,ദാഹിയ്ക്കുമ്പോൾ ജലം വലിച്ചെടുത്ത് കുടിയ്ക്കുന്നതിനുള്ള കുഴൽ (In-suit Drink Bag (IDB),കാമറ,ടോർച്ച് എന്നിവയും ഘടിപ്പിച്ചിരിയ്ക്കുന്നു.ഹെൽമറ്റിന്റെ ഉള്ളിൽ യാത്രികനു തലയിൽ ഒരു നൈലോൺ കവചമുണ്ട്. അതിൽ ആശയവിനിമയത്തിനുള്ള എല്ലാ സംവിധാനങ്ങളും അടങ്ങിരിയ്ക്കുന്നു.

ലിക്വിഡ് കൂളിംഗ് & വെന്റിലേഷൻ ഗാർമെന്റ് (എൽസിവിജി)

സ്യൂട്ടിലെ 300 അടിയിലധികം നീളം ആക വരുന്ന പ്ലാസ്റ്റിക് കുഴലുകളിലൂടെ തണുത്ത വെള്ളം ഒഴുകുന്നു. സാധാരണഗതിയിൽ, ചുറ്റിലുമുള്ള ജലത്തിന്റെ താപനില 40-50 ° F (4.4-9.9 ° C)ആയി ക്രമീകരിച്ചിരിയ്ക്കുന്നു ഡിസ്പ്ലേ കണ്ട്രോൾ പാനലിൽ ഒരു വാൽവ് ഉപയോഗിച്ച് താപനില നിയന്ത്രിക്കാം. അടിയിൽ ധരിച്ചിരിയ്ക്കുന്ന വസ്ത്രങ്ങൾ(Spandex) ജലം നിറഞ്ഞുകഴിഞ്ഞാൽ 3.8 കി: ഗ്രാം വരെ ഭാരം വരും.ഓരോ വിരലിലും സൂക്ഷ്മ ബാറ്ററി-പവർ ഹീറ്ററുകൾ ഘടിപ്പിച്ചിട്ടുണ്ട്.

സ്പെയ്സ്യൂട്ടിലെ ജലത്തിന്റെ ഒഴുക്ക് നിയന്ത്രിക്കുക എന്നതാണ് എൽസിവിജി എന്ന ഭാഗത്തിന്റെ പ്രവർത്തനം. ട്യൂബ് ശൃംഖലയിൽ ഒരു മിനിറ്റിൽ 4 പൗണ്ടായി ഇത് പമ്പ് ചെയ്യുന്നു. ഇതിലൂടെ, ബഹിരാകാശസഞ്ചാരികൾ ഉപാപചയപ്രവർത്തനം വഴി ഉത്പാദിപ്പിച്ച താപം നീക്കംചെയ്യുന്നു, അങ്ങനെ സഞ്ചാരികളുടെ ശരീരം തണുപ്പിച്ച് നിലനിർത്താൻ കഴിയും. മണിക്കൂറിൽ 1600-2000 Btu താപം നീക്കം ചെയ്യാൻ ഈ സംവിധാനത്തിനു കഴിയും.

സന്ധികൾ, കാൽ മുട്ട്, അരക്കെട്ട് എന്നിവയെ സംരക്ഷിക്കുന്നതിനുള്ള സംവിധാനമാണ് താഴെഭാഗത്തുള്ളത്.യൂറിതെയ്ൻ പൂശിയ നൈലോൺ തുടങ്ങി അനേകം വസ്തുക്കൾ ഈ ഭാഗത്ത് നിർമ്മാണത്തിനുപയോഗിച്ചിരിയ്ക്കുന്നു.ചൂട് നിലനിർത്താനുള്ള സംവിധാനത്തിനായി ബൂട്ടിൽ പ്രത്യേക കവചിതമായ ഒരു അടപ്പ് ഉണ്ട്. മൂത്രത്തിന്റെ സംഭരണ ​​ഉപകരണവും സ്യൂട്ടിന്റെ താഴെ ഭാഗത്താണ്. പഴയ മാതൃകകൾക്ക് 950 മി.ലിറ്റർ ദ്രാവകങ്ങൾ വരെ ശേഖരിച്ച് വയ്ക്കാൻ കഴിഞ്ഞിരുന്നു. നിലവിൽ ഡിസ്പോസിബിൾ ഡയപ്പർ തരം വസ്ത്രങ്ങൾ ഉപയോഗിക്കുന്നു.

സ്പെയ്സ്യൂട്ട് നിർമ്മിക്കുന്നതിന് നിരവധി അസംസ്കൃത വസ്തുക്കൾ ഉപയോഗിക്കുന്നു. വസ്ത്രത്തിൽ വിവിധ തരം സിന്തറ്റിക് പോളിമറുകളുടെ മിശ്രണമാണ് ഉപയോഗിയ്ക്കുക. നെലോൺ ട്രൈക്കോട്ട് കൊണ്ട് നിർമ്മിച്ചതാണ് ഏറ്റവും ഉള്ളിലുള്ള പാളി. സ്പാണ്ടെക്സ് എന്ന ഇലാസ്തിക സ്വഭാവമുള്ള മറ്റൊരു പാളിയും ഉണ്ട്.മർദ്ദം നേരിടുന്നതിനു യുറേതെയ്ൻ പൊതിഞ്ഞ നൈലോൺ കവചവും,ഡ്രാകോൺ എന്ന പോളിസ്റ്റർ ഘടകവും ഇതിൽ ഉപയോഗിയ്ക്കുന്നു.നിയോപ്രിൻ എന്ന മാർദ്ദവമുള്ള റബ്ബർ, അലുമിനിയം ചേർന്ന മൈലാർ, ഗോർട്ടെക്സ്, കെവ്ലാർ, നോമെക്സ് എന്നിവയാണ് നിർമ്മാണത്തിനുപയോഗിക്കുന്ന മറ്റ് സിന്തറ്റിക് വസ്തുക്കൾ.

സിന്തറ്റിക് നാരുകളോടുമപ്പുറം മറ്റ് അസംസ്കൃത വസ്തുക്കളും ചേർത്ത് രൂപകല്പ്നചെയ്യുന്ന സ്പേസ് സ്യൂട്ടിൽ ഫൈബർ ഗ്ലാസ് ഭാഗങ്ങളും ഉണ്ട്. ബഹിരാകാശനടത്തത്തിൽ ജലം ബാഷ്പീകരിക്കുന്നതും കാർബൺ ഡൈ ഓക്സൈഡും നീക്കം ചെയ്യുന്നതിനുള്ള ഫിൽട്ടർ ലിഥിയം ഹൈഡ്രോക്സൈഡ് ഉപയോഗിച്ച് നിർമ്മിച്ചിട്ടുള്ളതാണ്.

ഉൽപാദന പ്രക്രിയയുടെ ഓരോ ഘട്ടത്തിലും ഗുണനിലവാരം അതീവ കർശനമായി പരിശോധിക്കുന്നുണ്ട് കൂടാതെ ബഹിരാകാശ സംഘടനകൾ സ്യൂട്ടിന്റെ ഏകോപനത്തിന്റെ അവസാന ഘട്ടത്തിൽ വിപുലമായ പരിശോധന നടത്തുന്നു. ഓരോ ഘടകത്തേയും കൃത്യമായ ഗുണനിലവാര പരീക്ഷണങ്ങൾക്ക് വിധേയമാക്കുകയും, ശൂന്യാകാശത്തിൽ അവ കൃത്യമായി പ്രവർത്തിക്കുന്നമെന്നും ബഹിരാകാശയാത്രികനു പൂർണ്ണമായ സുരക്ഷ പ്രദാനം ചെയ്യുന്നതിനു പ്രാപ്തമാണെന്നും സാക്ഷ്യപ്പെടുത്തുന്നു.

വോസ്റ്റോക്ക് ദൗത്യത്തിനായി ഉപയോഗിച്ചത് (1961-1963).SK-1 (Skafandr Kosmicheskiy) യൂറി ഗഗാറിനു വേണ്ടി പ്രത്യേകം രൂപകൽപ്പന ചെയ്തതായിരുന്നു, റഷ്യയിലെ ബഹിരാകാശവാഹനമായ വോസ്റ്റോക് 1 ൽ ഉപയോഗിച്ചു. 

ഒരു പരിഷ്കൃത SK-1 സ്യൂട്ടായ ബർക്കുറ്റിന് 45 മിനിറ്റ് നേരത്തേക്കുള്ള ഓക്സിജൻ വാഹകശേഷിയുണ്ട്.മെറ്റൽ ബാഗ്പാക്ക് ഉൾപ്പെട്ട ഇതിനു 91 പൗണ്ട് ഭാരമുണ്ട്.

സോയൂസ് 4, സോയൂസ് 5 (1969) ദൗത്യങ്ങളിൽ.

ചാന്ദ്രദൗത്യത്തിനായി രൂപകൽപ്പന ചെയ്തിരുന്നു(റദ്ദാക്കി)

ബുറാൻ ഷട്ടിലിനുവേണ്ടി വികസിപ്പിച്ച സ്പേസ് സ്യൂട്ട്.
സോകോൾ പരമ്പരയിലെ സോകോൾ-കെ, സോയുസ് 12 ൽ ആദ്യമായി ഉപയോഗിച്ചു,(1973) സോകോൾ-കെ ഒരു അടിയന്തര സാഹചര്യത്തിൽ രക്ഷയ്ക്കുള്ളതാണ് ബഹിരാകാശനടത്തം പോലെയുള്ള ബഹിർ പേടക പ്രവർത്തികൾക്കായി ഉപയോഗിക്കുന്നില്ല.
റഷ്യയുടെ നിലവിലുള്ള എ.വി.എ സ്യൂട്ടാണ്. ഓർലാൻ സ്പേസ് സ്യൂട്ട് നിരവധി മാതൃകകളിലായി രൂപകല്പനചെയ്തിട്ടുണ്ട്. "ഒർലാൻ ഡി, ഓർലാൻ ഡിഎം, ഓർലാൻ ഡി.എം.എ, ഓർലാൻ എം" എന്ന പേരുകളിലും "ഒർലാൻ-ജി.എൻ, ഓർലാൻ-ടി, ഒർലാൻ-വി" എന്നിവ പരിശീലനത്തിനുള്ളവയുമാണ്.ഒർലാൻ-ഡി സ്യൂട്ട് റഷ്യൻ ഓർലാൻ പരമ്പരയിൽ ആദ്യത്തേതാണ്. 1977 ൽ സോയൂസ് 26 ദൗത്യത്തിൽ ആദ്യമായി ഉപയോഗിച്ചു. പിന്നീട് ഒർലാൻ എം.കെ 2009 ൽ വികസിപ്പിച്ചെടുത്തു.

എൻ.പി.പി സ്വേസ്ദ നിർമ്മിച്ച മാതൃകയാണ് ഓർലാൻ-എം കെ. 2009-2017 മുതൽ ഉപയോഗിച്ചു. എക്സ്ട്രാ വെഹികുലാർ പ്രവർത്തനത്തിനുള്ള ഈ മാതൃകയ്ക്ക് 120 കി.ഗ്രാം (260 lb) തൂക്കമുണ്ട്.മർദ്ദം: 400 hPa (5.8 psi)പ്രൈമറി ലൈഫ് സപ്പോർട്ട് 7 മണിക്കൂറും ആണ്.

(1961-1963)അമേരിക്കൻ നാവികസേനയുടെ വിമാനങ്ങളിൽ ഉപയോഗിയ്ക്കുന്നതിനു രൂപകല്പന ചെയ്ത സ്യൂട്ട് . 

മൂന്ന് പ്രധാന വകഭേദങ്ങൾ ഉണ്ട്. ജി -3 സി G- 4 സി ,G-5 സി.ജെമിനി ദൗത്യങ്ങൾക്ക് നിർമ്മിച്ച ഈ സ്യൂട്ടിൽ ബഹിരാകാശവാഹനത്തിനു പുറത്തേക്ക് നടക്കുന്നതിനുള്ള സ്വയംസംജ്ഞീകരണങ്ങൾ ഇല്ലായിരുന്നു.ഒരു പൈപ്പുവഴി പേടകവുമായി ബന്ധപ്പെടുത്തുകയാണ് ചെയ്തത്. അഗ്നി-പ്രതിരോധശേഷിയുള്ള വസ്തുക്കളായ നൈലോണിന്റെയും നോമെക്സിന്റെയും ആറു പാളികളാണ്.G-5 സി രണ്ടു ആഴ്ചത്തേയ്ക്ക് മനുഷ്യനു തങ്ങുവാൻ കഴിയുമെന്ന് തെളിയിച്ച ദൗത്യമാണ്.ഫ്രാങ്ക് ബോർമൻ 1965 ൽ ഉപയോഗിച്ചു.ഡേവിഡ് ക്ലാർക്ക് കമ്പനിയാണ് ഇത് നിർമ്മിച്ചത്. "ഗ്രാസ്ഹോപ്പർ" എന്ന വിളിപ്പേരുണ്ടായിരുന്നു.

ഹാമിൽട്ടൺ സ്റ്റാൻഡേർഡ് നിർമ്മിച്ച ഈ സ്യൂട്ട്, അപ്പോളോ പരിശീലന ആവശ്യങ്ങൾക്കായാണ് രൂപകൽപ്പന ചെയ്തത്.

ജെമിനി സ്യൂട്ടിന്റെ രൂപാന്തരം .

ചാന്ദ്ര ദൗത്യത്തിനു തയ്യാർ ചെയ്തത്.ചന്ദ്രനിൽ നടന്ന ആദ്യത്തെ മനുഷ്യനായ നീൽ ആംസ്ട്രോങ് ഉപയോഗിച്ചിരുന്ന സ്പെയ്സ്യൂട്ട് ആണ് ഇത്. ബഹിരാകാശവാഹനത്തിനകത്തും പുറത്തും ഉപയോഗിക്കാൻ തക്ക രീതിയിൽ ഇത് രൂപകൽപ്പന ചെയ്തിരുന്നു. 115 മണിക്കൂറോളം ധരിക്കാം.നിലവിൽ 140 കി.ഗ്രാം തൂക്കമുണ്ട്.

സ്പേസ്ഷട്ടിൽ ദൗത്യങ്ങൾക്ക് തയ്യാർ ചെയ്തത്. എസ്.റ്റി.എസ് -1 ൽ ആദ്യമായി ഈ സ്യൂട്ട് ഉപയോഗിച്ചു .എസ്.റ്റി.എസ്-4 (1982 ) ലും ഈ സ്യൂട്ട് ഉപയോഗിയ്ക്കപ്പെട്ടു.24.4 കിലോമീറ്റർ ഉയരത്തിൽ വരെ ഇത് അടിയന്തര സാഹചര്യത്തിൽ പുറത്തുകടക്കുന്നതിനു സഹായിയ്ക്കും.വിക്ഷേപണം, തിരിച്ചിറങ്ങൽ എന്നിവയ്ക്കായി പ്രത്യേകമായി ഉപയോഗിച്ചിരുന്നു. ഒരു ഹെൽമറ്റ്, പാരച്യൂട്ട് പായ്ക്ക്, ലൈഫ് റാഫ്റ്റ്, ലൈഫ് പ്രീസർവർ യൂണിറ്റ് ഇതിൽ അടങ്ങിയിരിയ്ക്കുന്നു. 

സ്പെയ്സ് ഷട്ടിൽ, ഇന്റർനാഷണൽ സ്പേസ് സ്റ്റേഷൻ (ഐഎസ്എസ്) എന്നിവയിൽ ഉപയോഗിച്ച തരം.സംരക്ഷണം,ചലനാത്മകത, ജീവൻ രക്ഷാ സംവിധാനങ്ങൾ, ആശയവിനിമയങ്ങൾ എന്നിവയ്ക്കായി സംവിധാനം ചെയ്ത് 1982 മുതൽ ഉപയോഗിച്ചു വന്നു.റഷ്യൻ ഒർലാൻ ഇവിഎ സ്യൂട്ടിനെപ്പോലെ രൂപകല്പ്ന ചെയ്ത ഇത് 2011 ലെ ഷട്ടിൽ സഞ്ചാരത്തിന്റെ അവസാനം വരെ ഉപയോഗത്തിലുണ്ടായിരുന്നു.

1967-ൽ പദ്ധതിയായ 714 ദൗത്യത്തിനു (റദ്ദാക്കി) ചൈന വികസിപ്പിച്ച ആദ്യ തലമുറ ഇ.വി.എ സ്പേസ് സ്യൂട്ട്.
രണ്ടാം തലമുറ ചൈനീസ് ഇ.വി.എ ആണിത്. 
ഷെൻഷു 5 ദൗത്യത്തിൽ 2003 ഒക്ടോബറിൽ ആദ്യമായി ഉപയോഗിച്ചു.പേടകത്തിനു പുറത്തെ പ്രവർത്തനങ്ങൾക്ക് ഉപയുക്തമല്ല.

ഷെൻഷു 7 ൽ ഉപയോഗിച്ചു.

അമേരിക്കൻ ഡോളർ 4.4 ദശലക്ഷം ചെലവിട്ടു നിർമ്മിച്ച ഈ സ്യൂട്ടിന്റെ മാൻഡറിൻ ഭാഷയിലെ അർത്ഥം "പറക്കുന്ന"എന്നും "ആകാശം" എന്നുമാണ്.(Fēi tiān)120 കിലോഗ്രാം (260 പൗണ്ട്) ഭാരം വരും. </ref>ഈ സ്പേസ് സ്യൂട്ട് ചൈന തദ്ദേശീയമായി വികസിപ്പിച്ചെടുത്തതാണ്.ഷെൻഷു 7 ദൗത്യത്തിൽ (സെപ്റ്റംബർ. 2008)ഉപയോഗിച്ചു.2008 സെപ്തംബർ 27 ന് ചൈനയുടെ ആദ്യത്തെ ഇ.വി.എ ആണ്. ഷയ് ഷിഗാങ് ഇത് ധരിച്ച് ബഹിർപേടക പര്യവേക്ഷണപ്രവർത്തനത്തിൽ ഏർപ്പെട്ടു.

ചൈനീസ് ബഹിരാകാശ ഗവേഷകനായ ലിയു ഗ്വോനിങിന്റെ അഭിപ്രായത്തിൽ ഓർലാൻ സാങ്കേതികവിദ്യയുമായി ഫൈഷ്യനു പ്രകടമായ വ്യത്യാസമുണ്ട്. ഫൈഷ്യന്റെ രൂപകൽപ്പനയിൽ ഡിജിറ്റൽ സാങ്കേതികവിദ്യപ്രകടമാണ്. 1970 കളിലെ 80 കളിൽ രൂപകൽപ്പന ചെയ്ത ഓർലാൻ -എം ഡിജിറ്റൽ സാങ്കേതിവകവിദ്യയുടെ അഭാവം ഉണ്ട്.(സിഡിഎംഎ) ടെക്നോളജി ഫൈഷ്യനിൽ ആശയവിനിമയ സംവിധാനത്തിൽ ഉപയോഗപ്പെടുത്തിയപ്പോൾ, റഷ്യൻ സംവിധാനത്തിൽ ഹ്രസ്വ-തരംഗം(Short Wave) ആണ് അടിസ്ഥാനമാക്കിയത്. റഷ്യൻ പതിപ്പിനേക്കാൾ മൃദുവും ആയാസരഹിതവുമായ കൈ-കാൽമുട്ട് സന്ധികളുടെ ചലനം ഫൈഷ്യന്റെ പ്രത്യേകതയാണ്.




</doc>
<doc id="418136" url="https://ml.wikipedia.org/wiki?curid=418136" title="ദി ബ്ലാക്ക് പ്രിൻസ് (സിനിമ)">
ദി ബ്ലാക്ക് പ്രിൻസ് (സിനിമ)

കവി റാസ് 2017-ൽ സംവിധാനം ചെയ്ത ഒരു അന്താരാഷ്ട്ര ചരിത്ര സിനിമയാണ്  ബ്ലാക്ക് പ്രിൻസ് (The Black prince).  സിഖ് സാമ്രാജ്യത്തിലെ അവസാനത്തെ മഹാരാജാവായ ദുലീപ് സിംഗിന്റേയും പഞ്ചാബിലെ  വിക്ടോറിയ രാജ്ഞിയുമായുള്ള  ബന്ധത്തിന്റെയും കഥയാണിത്.  
തന്റെ സിംഹാസനം വീണ്ടെടുക്കാനും തന്റെ ഇന്ത്യയിലെ തന്റെ  ജനനത്തിന്റെയും  ജീവിതത്തിന്റെയും ബ്രിട്ടീഷ് വിദ്യാഭ്യാസത്തിന്റെയും ആയ   രണ്ടു സംസ്കാരങ്ങളുടെ ആശയപരമായ സംഘർഷങ്ങളുടെ കഥയാണിത്. 

പിതാവിന്റെ മരണശേഷം സിഖ് സാമ്രാജ്യത്തിന്റെ മുൻ ഭരണാധികാരിയായിരുന്ന മഹാരാജ രഞ്ജിത് സിംഗ് അഞ്ചാമത്തെ വയസ്സിൽ മഹാരാജാ ദുലീപ് സിംഗിനെ  സിംഹാസനത്തിൽ അവരോധിക്കുന്നു.  1849 ൽ, പഞ്ചാബ് ബ്രിട്ടീഷുകാരുടെ കൈകളിലായപ്പോൾ രാജശയ്യയിലായ അവന്റെ അമ്മയിൽ നിന്ന് വേർപെടുകയും ചെയ്യുന്നു. 15 വയസ്സുവരെ ബ്രിട്ടീഷ് സർജൻ ഡോ.ജോൺ ലോഗിന്റെ സംരക്ഷണത്തിലായിരുന്നു അദ്ദേഹം. ഈ സമയത്ത്, ദുലീപ് സിംഗിനെ  ഇംഗ്ലണ്ടിലേക്ക് അയയ്ക്കുകയും അവിടെ അദ്ദേഹം വിക്ടോറിയ രാജ്ഞിയെ കണ്ടുമുട്ടുകയും ഇവർ  തമ്മിലുള്ള ബന്ധം വളരുകയും ചെയ്യുന്നു. 

ദുലീപ് സിംഗ് തന്റെ അമ്മയുമായുള്ള ബന്ധം പുനഃസ്ഥാപിക്കാൻ ആഗ്രഹിക്കുകയും തന്റെ ജനന സംസ്കാരവുമായി വീണ്ടും അടുക്കാൻ തുടങ്ങുകയും  ചെയ്യുന്നു. ബ്രിട്ടീഷ് കൊളോണിയൽ രാഷ്ട്രീയത്തെ തുടർച്ചയായി ആക്രമിച്ചും  പരാജയപ്പെടുത്തിയുമാണ് ദുലീപ് ഇന്ത്യയിലേക്ക് മടങ്ങിയെത്തിയത്


ലോസ് ഏയ്ഞ്ചൽസിൽ നിന്നുള്ള ഇന്ത്യൻ സംവിധായകനായ കവി റാസ് ആണ് ഈ ചിത്രത്തിന്റെ സംവിധായകനും രചയിതാവും. ബ്ലാക്ക് പ്രിൻസിലെ നായകൻ  ഗായകനായ  സതിന്ദർ സർത്താജിയാണ്. 

ദുലീപ്, രാജ്ഞി എന്നിവരുമായുള്ള ബന്ധത്തിൽ നിർമ്മാതാവ് ജസിജീത് സിംഗ് ഇങ്ങനെ പറഞ്ഞു: "ബ്രിട്ടീഷ് ഗവൺമെന്റ് അദ്ദേഹത്തെ ഭയങ്കരനായിട്ടാണ് കണ്ടത്, എന്നാൽ അദ്ദേഹത്തിന്റെ ജീവിതത്തിലുടനീളം അദ്ദേഹവും വിക്ടോറിയ രാജ്ഞിയും തമ്മിൽ വലിയ ബന്ധമുണ്ടായിരുന്നു."

ബ്ലാക്ക  പ്രിൻസ് നിർമ്മിച്ചത് ബ്രിൾസ്റ്റൈൻ എന്റർടൈന്മെന്റ് പാർട്നേഴ്സ് ആണ്. ഇംഗ്ലീഷ് ഹിന്ദി ബഹുഭാഷാ ചിത്രമായ ഇത് ഇന്ത്യയിലും ബ്രിട്ടനിലുമാണ് ഈ ചിത്രം നിർമ്മിച്ചിരിക്കുന്നത്.

സംഗീതം

ബ്ലാക്ക് പ്രിൻസിന്റെ സംഗീത സംവിധാനം  നിർവ്വഹിച്ചത് ലോസ് ആഞ്ചലസിലെ ജോർജ് കാലിസ് ആണ്. 
ചിത്രത്തിലെ ചില പാട്ടുകളിൽ  അഭിനയിച്ചതും പ്രധാന വേഷം അവതരിപ്പിച്ചതും ജോർജ് കാലിസ് ആണ്. 
ബ്ലാക്ക് പ്രിൻസ് 2017 മാർച്ച് മൂന്നിന് മാഞ്ചസ്റ്റർ ഫിലിം ഫെസ്റ്റിവലിൽപ്രദർശിപ്പിക്കുകയും  2017 ജൂലൈ 21 മുതൽ ലോകമെമ്പാടും റിലീസ് ചെയ്യുകയും ചെയ്തു. പഞ്ചാബി, ഹിന്ദി എന്നീ  ഭാഷകളിലും  ഇത് പുറത്തിറങ്ങി.

ദി ബ്ലാക്ക് പ്രിൻസ് പൊതുവെ അനുകൂലമായ പ്രതികരണങ്ങൾ നേടിയിട്ടുണ്ട്. മിക്ക വിമർശകരും  രസകരമായ വിഷയം അവതരിപ്പിച്ചുകൊണ്ട് ‌ മന്ദചലനത്തെ വിമർശിക്കുന്നുണ്ട്, "ഹിന്ദുസ്ഥാൻ ടൈംസ് വിമർശകൻ പറഞ്ഞു:" ഈ സ്ക്രിപ്റ്റ് അലസതയുള്ളതും  വേദനയുള്ള  മന്ദഗതിയിലുമാണ്. 

അഭിനേതാക്കളിൽ ഷബാന ആസ്മി  , രാജകുമാരിയുടെ മാതാവായ റാണി ജിൻഡാന്റെ വേഷത്തിലൂടെ   മികച്ച പ്രകടനം കാഴ്ചവെച്ചു. 

ബോക്സ് ഓഫീസ് മൊജോ (പ്രത്യേക അൽഗൊരിതം ഉപയോഗിച്ച് ചലച്ചിത്രങ്ങളുടെ ബോക്സ് ഓഫീസ് വരുമാനം കണ്ടുപിടിക്കുന്ന ഒരു വെബ്സൈറ്റാണ് ബോക്സ് ഓഫീസ് മോജോ ) പറയുന്നത്, ദി ബ്ലാക്ക് പ്രിൻസ് ലോകമെമ്പാടുമായി 633,000 ഡോളർ നേടിയിട്ടുണ്ട്. ആദ്യ ആഴ്ച്ച പുറത്തിറങ്ങിയപ്പോൽ  194,000 ഡോളർ, യുണൈറ്റഡ് കിംഗ്ഡത്തിൽ 106,000 ഡോളറും ന്യൂസിലൻഡിൽ 8,000 ഡോളറും ഓസ്ട്രേലിയയിൽ 80,000 ഡോളറും നേടി.


<nowiki>*</nowiki><The Black Prince(2017)></nowiki>

<nowiki>*</nowiki><The black Prince(2017)></nowiki>



</doc>
<doc id="418137" url="https://ml.wikipedia.org/wiki?curid=418137" title="വിന്നീ ബ്യാന്നൈമ">
വിന്നീ ബ്യാന്നൈമ

ഉഗാണ്ടയിൽ ജനിച്ച ഒരു വൈമാനിക എഞ്ചിനീയറും, രാഷ്ട്രീയക്കാരിയും ഡിപ്ലോമാറ്റുമാണ് വിനിഫ്രഡ് ബ്യാന്നൈമ (Winifred Byanyima). (ജനനം 13 ജനുവരി 1959). 2013 മെയ് മുതൽ ഓക്സ്‌ഫാം ഇന്റർനാഷണലിന്റെ മേധാവിയാണ് ഇവർ..



</doc>
<doc id="418140" url="https://ml.wikipedia.org/wiki?curid=418140" title="റോബിൻ റൈറ്റ്">
റോബിൻ റൈറ്റ്

റോബിൻ ഗെയ്ൽ റൈറ്റ് (ജനനം ഏപ്രിൽ 8, 1966) ഒരു അമേരിക്കൻ നടിയും സംവിധായികയുമാണ്. ഏഴ് പ്രൈം ടൈം എമ്മി അവാർഡിന് നാമനിർദ്ദേശ പത്രിക സ്വീകരിക്കുകയും കൂടാതെ ഗോൾഡൻ ഗ്ലോബ് അവാർഡും ടെലിവിഷൻ രംഗത്തെ അഭിനയത്തിന് സാറ്റലൈറ്റ് അവാർഡും നേടിയിട്ടുണ്ട്.1984 മുതൽ 1988 വരെ എൻ.ബി.സി ഡേ ടൈം സോപ്പ് ഓപ്പറയായ "സാന്താ ബാർബറ"യിൽ "കെല്ലി കാപ്വെൽ" എന്ന സാങ്കല്പിക കഥാപാത്രം ശ്രദ്ധിക്കപ്പെട്ടു.1987 -ൽ ദ് പ്രിൻസസ് ബ്രൈഡ് (1987) എന്ന റൊമാന്റിക് കോമഡി ഫാന്റസി സാഹസിക സിനിമയിൽ അഭിനയിച്ചിരുന്നു. റൈറ്റ് കോമഡി നാടകമായ "ദി മറൈൻ ഗംമ്പ്" (1994), റൊമാന്റിക് നാടക "മെസ്സേജ് ഇൻ എ ബോട്ടിൽ" (1999), സൂപ്പർഹീറോ ഡ്രാമ ത്രില്ലർ "അൺബ്രേക്കബിൾ" (2000), "ദ കോൺസ്പിറേറ്റർ" (2010), ജീവചരിത്ര സ്പോർട്ട്സ് സിനിമയായ "മണിബോൾ" (2011), "ദ ഗേൾ വിത്ത് ദി ഡ്രാഗൺ ടാട്ടൂ" (2011), ജീവചരിത്രഡ്രാമ "എവറസ്റ്റ്" (2015), സൂപ്പർഹീറോ ചിത്രം വണ്ടർ വുമൻ (2017) നിയോ-നോയ്ർ ശാസ്ത്ര ഫിക്ഷൻ ചലച്ചിത്രം "ബ്ലെയ്ഡ് റണ്ണർ 2049" (2017) എന്നിവയിൽ അഭിനയിച്ചിരുന്നു.



</doc>
<doc id="418145" url="https://ml.wikipedia.org/wiki?curid=418145" title="ഫ്രഡറിക് മൂർ">
ഫ്രഡറിക് മൂർ

ബ്രിട്ടീഷുകാരനായ ഒരു പ്രാണിപഠനശാസ്ത്രകാരനായിരുന്നു ഫ്രഡറിക് മൂർ (Frederic Moore). FZS (13 മെയ് 1830 – 10 മെയ് 1907)( ഒരു ചിത്രകാരൻ കൂടിയായ അദ്ദേഹം ആറു വാല്യങ്ങളിലായി "Lepidoptera Indica" -കൂടാതെ ഈസ്റ്റ് ഇന്ത്യ കമ്പനിയുടെ ശേഖരത്തിലുള്ള പക്ഷികളുടെ ഒരു കാറ്റലോഗും ഉണ്ടാക്കുകയുണ്ടായി.

മൂർ 33 ബ്രൂണൺ സ്ട്രീറ്റിൽ ജനിച്ചതായി പറയപ്പെടുന്നു. എന്നാൽ ഇത് 1826 മുതൽ 1836 വരെ സുവോളജിക്കൽ സൊസൈറ്റി ഓഫ് ലണ്ടനിലെയും മെനാജെറീയുടേയും ഓഫീസിലെ വിലാസമാണ്.. അദ്ദേഹം ബ്രിട്ടീഷ് ഈസ്റ്റ് ഇന്ത്യ കമ്പനിയുടെ ലണ്ടൻ മ്യൂസിയത്തിൽ 31 മെയ് 1848 മുതൽ താൽക്കാലികമായും പിന്നീട് സഹപരിപാലകനായും നിയമിതനായി. അദ്ദേഹത്തിന്റെ മകളുടെ പേര് Rosa Martha Moore എന്നാണ്. അദ്ദേഹം "Lepidoptera indica" (1890–1913)എന്ന ദക്ഷിണേഷ്യയിലെ ചിത്രശലഭങ്ങളെക്കുറിച്ചുള്ള പുസ്തകം പത്തു ഭാഗങ്ങളായി എഴുതിത്തുടങ്ങി. അവസാനത്തെ നാല് ഭാഗങ്ങൾ അദ്ദേഹത്തിന്റെ മരണശേഷം Charles Swinhoe ആണ് പൂർത്തീകരിച്ചത്.അതിലെ അധികം ചിത്രങ്ങളും അദ്ദേഹത്തിന്റെ മകനും (F. C. Moore) ബാക്കിയുള്ളവ E C Knight, John Nugent Fitch എന്നിവരുമാണ് വരച്ചത്. ധാരാളം ചിത്രശലഭങ്ങളെ ആ പുസ്തകങ്ങളിൽ ആദ്യമായി വിവരിച്ചിട്ടുണ്ട്.

"Moore entered the doors of entomology by way of his artistic abilities. Dr. T. Horsfield (1777–1859), long associated with the East India Museum, required someone capable of doing natural history drawings and, through an introduction, Frederic Moore obtained the post. Thus began a lifetime association with Indian Lepidoptera"

അദ്ദേഹത്തിന്റെ സഹോദരൻ T. J. Moore ലിവർപൂൾ മ്യൂസിയത്തിലെ പരിപാലകനും മകൻ Thomas Francis Moore മെൽബൺ നാഷണൽ മ്യൂസിയത്തിലെ അസ്ഥിശാസ്ത്രവിദക്തനും ആയിരുന്നു.

അദ്ദേഹം Linnean Society of London, Entomological Society of London, Entomological Society of Stettin, Entomological Society of the Netherlands എന്നിവയിൽ അംഗമായിരുന്നു. "A catalogue of the birds in the museum of the East-India Company" (1854–58, തോമസ് ഹോർസ്ഫീൽഡിന്റെ കൂടെ), "A catalogue of the lepidopterous insects in the museum of the Hon. East-India company" (1857, തോമസ് ഹോർസ്ഫീൽഡിന്റെ കൂടെ), "The Lepidoptera of Ceylon" എന്നിവയാണ് അദ്ദേഹത്തിന്റെ മറ്റു കൃതികൾ.



</doc>
<doc id="418150" url="https://ml.wikipedia.org/wiki?curid=418150" title="സാറ ലങ്കാഷയർ">
സാറ ലങ്കാഷയർ

സാറാ-ജാനെ അബിഗൈൽ ലങ്കാഷയർ,(ജനനം 10 ഒക്ടോബർ 1964) ഒരു ഇംഗ്ലീഷ് നടിയാണ്. 1986- ൽ "ഗ്വിൽഡ്ഹാൾ സ്കൂൾ ഓഫ് മ്യൂസിക് ആൻഡ് ഡ്രാമ"യിൽ നിന്ന് ബിരുദം നേടുകയും സാൽഫോർഡ് യൂണിവേഴ്സിറ്റിയിൽ നാടകം ക്ലാസുകളിൽ അദ്ധ്യാപികയാകുകയും ചെയ്തു. "കൊറോണേഷൻ സ്ട്രീറ്റ് (1991-1996, 2000), വേർ ദ ഹാർട്ട് ഈസ് (1997-1999), ക്ലോക്കിങ്ങ് ഓഫ് (2000), സീയിംഗ് റെഡ് "(2000) തുടങ്ങിയ ടെലിവിഷൻ പരിപാടികളിൽ ലങ്കാഷയർ പ്രശസ്തി നേടി. ഇത് വ്യാപകമായ അംഗീകാരം നേടുകയും ചെയ്തു. 2000-ത്തിലെ വേനൽക്കാലത്ത് ലങ്കാഷയർ രണ്ടുവർഷത്തെ ഐ.ടി.വി നെറ്റ് വർക്കിന്റെ "ഗോൾഡൻ ഹാൻഡ്കഫ്സ്" കരാറിൽ ഒപ്പുവെച്ചു. ഇത് യുകെയിലെ ഏറ്റവും ഉയർന്ന വരുമാനമുള്ള ടെലിവിഷൻ അഭിനേത്രിയാക്കി.
ഒളിവർ ട്വിസ്റ്റ് (2007), ലാർക്ക് റൈസ് ടു കാൻഡൽഫോർഡ് (2008-2011), ദി പാരഡൈസ് (2012) എന്നീ തുടർച്ചയായുള്ള ടെലിവിഷൻ റോളുകളിലും, ചെരിഷെഡ് (2005), ഫൈവ് ഡോട്ടേഴ്സ് (2010) തുടങ്ങിയ വസ്തുത അടിസ്ഥാനമാക്കിയുള്ള നാടകങ്ങളിലും അഭിനയിച്ചിരുന്നു. 2012 മുതൽ, ലങ്കാഷയർ "ലാസ്റ്റ് ടാങ്കോ ഇൻ ഹാലിഫാക്സ് "(2012-2016), "ഹാപ്പി വാലി" (2014-ഇതുവരെ) ഇവയിലെ കഥാപാത്രങ്ങൾക്ക് വിപുലമായ വിമർശനങ്ങൾ നേടിയിട്ടുണ്ട്. ലങ്കാഷയർ "ആൻഡ് വെൻ ഡിഡ് യു ലാസ്റ്റ് സീ യുവർ ഫാദർ?," "ഡാഡ്സ് ആർമി" (2016) എന്നീ ഫീച്ചർ ഫിലിമുകളിലും "വെസ്റ്റ് എൻഡ് തിയറ്റർ" പ്രൊഡക്ഷൻസായ "ബ്ലഡ് ബ്രദേഴ്സ്" (1990) "ഗയ്സ് ആന്റ് ഡോൾസ്"(2005 - 2006), "ബെറ്റി ബ്ലൂ ഐസ്" (2011) എന്നിവയിലും പ്രത്യക്ഷപ്പെട്ടു.

ലങ്കാഷയർ നാല് ദശാബ്ദങ്ങളിലായി നിരവധി പുരസ്കാരങ്ങളും നോമിനേഷനുകളും കരസ്ഥമാക്കി. രണ്ട് ബ്രിട്ടീഷ് അക്കാദമി ടെലിവിഷൻ അവാർഡുകളടക്കം അഞ്ച് നാമനിർദ്ദേശങ്ങളും സ്വന്തമാക്കി. 2017- ൽ നാടകത്തിലേക്കുള്ള സേവനങ്ങൾക്കുള്ള ബഹുമതിയായി ലങ്കാഷയർ ഓർഡർ ഓഫ് ദ ബ്രിട്ടീഷ് എമ്പയർ (OBE) ഓഫീസർ ആയി നിയമിക്കപ്പെട്ടു.

സാറാ-ജാനെ അബിഗൈൽ ലങ്കാഷയർ 1964 ഒക്ടോബർ 10-ന് ലങ്കാഷയറിലെ ഓൾഡ്ഹാം എന്ന സ്ഥലത്ത് ജനിച്ചു.
അവരുടെ പിതാവ് ജോഫ്രി ലങ്കാഷയർ (1933-2004), ടെലിവിഷൻ തിരക്കഥാകൃത്ത് ആയിരുന്നു. കോറണേഷൻ സ്ട്രീറ്റ് എന്ന സോപ്പ് ഓപ്പറയും, സിറ്റുവേഷൻ കോമഡിയായ "ദി കുക്കൂ വാൽട്ട്സ്" എന്നിവ അദ്ദേഹത്തിന്റെ ശ്രദ്ധിക്കപ്പെട്ട തിരക്കഥകളാണ്. അമ്മ, ഹിൽഡ, ജോഫ്രിയുടെ പേഴ്സണൽ അസിസ്റ്റന്റ് ആയി പ്രവർത്തിച്ചിരുന്നു. അവൾക്ക് മൂന്ന് സഹോദരരുണ്ട്. ഒരാൾ മൂത്തതും ഇളയ രണ്ടുപേർ ഇരട്ടകളുമായിരുന്നു. 1976-81 കാലഘട്ടത്തിൽ ഓൾഡ്ഹാം ഹൾം ഗ്രാമീണ വിദ്യാലയത്തിൽ നിന്ന് ലങ്കാഷയർ വിദ്യാഭ്യാസം നേടി.

17 വയസ്സുള്ളപ്പോൾ ലങ്കാഷയർ ക്ലിനിക്കൽ ഡിപ്രഷൻ അനുഭവിക്കാൻ തുടങ്ങിയിരുന്നു.

പ്രശസ്തിയ്ക്കും പദവിയ്ക്കും വേണ്ടിയുള്ള ആശയങ്ങളിൽ താൻ ഒരിക്കലും മുന്നോട്ട് പോകില്ലെന്ന് ലങ്കാഷയർ പറയുകയുണ്ടായി. അവരുടെ പശ്ചാത്തലം ടെലിവിഷൻ രംഗങ്ങളിൽ പ്രവർത്തിക്കാൻ പ്രാഥമിക താല്പര്യം ജനിപ്പിച്ചിരുന്നു.18 വയസ്സ് വരെ കലാപരിപാടികളിൽ ഗൌരവമായി ചിന്തിച്ചിരുന്നില്ല. ഗിൽഡാൽ സ്കൂൾ ഓഫ് മ്യൂസിക് ആന്റ് ഡ്രാമയിൽ ഒരു സ്ഥാനം ലഭിച്ചപ്പോൾ അഭിനയത്തിലുള്ള അഭിരുചി ലങ്കാഷയർ തിരിച്ചറിയുകയായിരുന്നു.1986- ൽ അവൾ ബിരുദം നേടി. അവിടെ ഒരു വിദ്യാർത്ഥി എന്ന നിലയിൽ മഹത്തായതായിരുന്നു എങ്കിലും "ഗുരുതരമായ കഠിനാദ്ധ്വാനം ഭീതിജനകം" ആയിരുന്നെന്നും വിവരിക്കുന്നുണ്ട്.
നിരവധി റിപ്പെർട്ടറി തിയേറ്റർ കമ്പനികളുടെ നിരസനം കഴിഞ്ഞപ്പോൾ "മാഞ്ചസ്റ്റർ ലൈബ്രറി തീയേറ്റർ കമ്പനി"യിലെ സംവിധായകനായ ഹോവാർഡ് ലോയ്ഡ്-ലൂയിസ് ലങ്കാഷയർക്ക് ആദ്യ അഭിനയകഥയും ഇക്വിറ്റി കാർഡും നൽകി. ലങ്കാഷയർ "പസഫിക് ഓവർച്ചേർസ്", "ദ ബ്യൂട്ടിഫുൾ ഗെയിം" എന്നീ രണ്ട് നാടകങ്ങൾ നാടകകമ്പനിയുമായി അവതരിപ്പിച്ചു. "എന്റെ അഭിനയ ജീവിതത്തിന്റെ തുടക്കം" ആയിരുന്നു അത്. ലൈവ് പ്രേക്ഷകരുടെ ഫലമായി അവരുടെ ആദ്യ പ്രൊഫഷണൽ അഭിനയത്തെ അവർ ഭയന്നു. ഒരു രംഗത്തിന്റെ ഭാഗമായി "കുളി വസ്ത്രം ധരിച്ചിരുന്നതിനാൽ ഞാൻ ഞെട്ടിപ്പോയി" എന്ന് ലങ്കാഷയർ പറയുകയുണ്ടായി. റിസ്ക് എടുക്കുന്നതോ അപ്രതീക്ഷിതമായോ തന്റെ അഭിനയ ജീവിതത്തിന് അനന്തരഫലമുണ്ടാക്കുമെന്ന് അവൾ തിരിച്ചറിഞ്ഞു. "ദ ബ്യൂട്ടിഫുൾ ഗെയിം" ലെ "ഡിനൈസ്" എന്ന കഥാപാത്രം ഏറ്റവും നല്ല സഹനടിക്കുള്ള "മാഞ്ചസ്റ്റർ ഈവനിംഗ് ന്യൂസ് തിയറ്റർ അവാർഡിന്" നാമനിർദ്ദേശം നേടികൊടുത്തിരുന്നു.

22 വയസ്സുള്ളപ്പോൾ, ലങ്കാഷയർ തന്റെ ആദ്യകാല സുഹൃത്ത് സംഗീത അദ്ധ്യാപകനായിരുന്ന ഗാരി ഹാർഗ്രേവസിനെ വിവാഹം കഴിച്ചു. വിവാഹത്തിനു നാലുവർഷം മുമ്പ് കണ്ടുമുട്ടിയ ഗാരി ലങ്കാഷയറിനെക്കാൾ 11 വർഷം സീനിയർ ആയിരുന്നു.


</doc>
<doc id="418155" url="https://ml.wikipedia.org/wiki?curid=418155" title="ജെസ്സിക്ക ബീൽ">
ജെസ്സിക്ക ബീൽ

ജെസ്സിക്ക ക്ലൈയർ ടിംബർലേക്ക് (ജനനം മാർച്ച് 3, 1982)ഒരു അമേരിക്കൻ നടിയും, മോഡലും, നിർമാതാവും, ഗായികയുമാണ്. സംഗീതസംവിധാനം നിർവ്വഹിച്ച് ഒരു ഗായികയാകാൻ ബീൽ തന്റെ ഔദ്യോഗിക ജീവിതം ആരംഭിച്ചു. കുടുംബനാടകപരമ്പരയായ "7th ഹെവനിൽ" "മേരി കാംഡൻ" ആയി അഭിനയിച്ചതിന് അവർക്ക് അംഗീകാരവും ലഭിച്ചിരുന്നു.ദി ഡബ്ള്യുബി ചാനൽ പ്രക്ഷേപണം ചെയ്യുന്ന ഈ പരമ്പര ടെലിവിഷൻ ചരിത്രത്തിലെ ഏറ്റവും ദൈർഘ്യമേറിയ ഒരു പരമ്പരയാണ്. 2017- ൽ അവർ എക്സിക്യൂട്ടീവ് പ്രൊഡ്യൂസർ ആയും യു.എസ് നെറ്റ് വർക്ക് പരിമിതമായ "ദി സിന്നർ" എന്ന നാടക പരമ്പരയിൽ അഭിനയിക്കുകയും ചെയ്തിരുന്നു. ഏറ്റവും മികച്ച നടിക്കുള്ള മിനിസീരീസ് അല്ലെങ്കിൽ ടെലിവിഷൻ ഫിലിമിനുള്ള ഗോൾഡൻ ഗ്ലോബ് നോമിനേഷനും ലഭിച്ചിരുന്നു. 



</doc>
<doc id="418158" url="https://ml.wikipedia.org/wiki?curid=418158" title="ഡൊറോത്തി കോമിങ്കോർ">
ഡൊറോത്തി കോമിങ്കോർ

മേരി ലൂയിസ് കോമിങ്കോർ (ജീവിതകാലം: ആഗസ്റ്റ് 24, 1913 - ഡിസംബർ 30, 1971), ഒരു അമേരിക്കൻ സിനിമാ നടിയായിരുന്നു. ഡൊറോത്തി കോമിങ്കോർ എന്ന പേരിലാണ് അവർ ഔദ്യോഗികമായി അറിയപ്പെട്ടിരുന്നത്. നിരൂപക പ്രശംസ നേടിയ സിറ്റിസൺ കേൻ (1941) എന്ന ആദ്യ ചിത്രത്തിൽ സൂസൻ അലക്സാണ്ടർ കേൻ എന്ന വേഷം അവതരിപ്പിച്ചതോടെയാണ് അവർ കൂടുതലായി അറിയപ്പെടാൻ തുടങ്ങിയത്. ആദ്യകാല ചിത്രങ്ങളിൽ ലിൻഡാ വിന്റേഴ്സ് എന്ന പേരിലും സ്റ്റേജിൽ കെയ് വിന്റേർസ് എന്ന പേരിലുമാണ് അവർ പ്രത്യക്ഷപ്പെട്ടിരുന്നത്. ഹോളിവുഡ് ബ്ലാക്ക്ലിസ്റ്റിൽ ഇടംപിടിച്ചപ്പോൾ അവരുടെ സിനിമാ ജീവിതം അവസാനിച്ചു. 1952 ൽ ഹൗസ് അൺ-അമേരിക്കൻ പ്രവർത്തന കമ്മിറ്റിക്ക് മുന്നിൽ (യു.എസ്. ഹൗസ് ഓഫ് റെപ്രസൻറേറ്റീവ്സിലെ ഒരു അന്വേഷണ സമിതി) ഹാജരായപ്പോൾ അവരുടെ ചോദ്യങ്ങൾക്ക് ഉത്തരം നൽകാൻ ഡൊറോത്തി തയ്യാറായില്ല.



</doc>
<doc id="418189" url="https://ml.wikipedia.org/wiki?curid=418189" title="നാൻസി കെരിഗൻ">
നാൻസി കെരിഗൻ

നാൻസി ആൻ കെരിഗൻ (ജനനം ഒക്ടോബർ 13, 1969) ഒരു അമേരിക്കൻ നടിയും മുൻ ഫിഗർ സ്കേറ്ററും ആണ്.1991-ലെ വേൾഡ് ചാമ്പ്യൻഷിപ്പിലും 1992- ലെ വിന്റർ ഒളിമ്പിക്സിലും, 1992 വേൾഡ് ചാമ്പ്യൻഷിപ്പിലും വെങ്കല മെഡലുകൾ, 1994 ഒളിമ്പിക്സിലും വെള്ളി മെഡലുകൾ എന്നിവ നേടുകയും ചെയ്ത 1993- ലെ യു.എസ് ദേശീയ ഫിഗർ സ്കേറ്റിംഗ് ചാംപ്യനുമായിരുന്നു.1994 ജനുവരിയിൽ കെറിഗൺ ഒരു പൊലീസ് ബാറ്റൺന്റെ കൂടെ വാടകക്കെടുത്തിരുന്ന എതിരാളിയായ ടോണിയ ഹാർഡിംഗിന്റെ മുൻ ഭർത്താവിനെ ആക്രമിച്ചു.1994- ലെ വിന്റർ ഒളിമ്പിക്സിൽ മത്സരിച്ച് വെള്ളി മെഡൽ നേടി. അതിനു ശേഷം അവർ "ബ്രോഡ്വേ ഓൺ ഐസ്, ചാംപ്യൻസ് ഓൺ ഐസ്" എന്നിവ ഉൾപ്പെടെയുള്ള പല ഐസ് സ്കേറ്റിംഗ് ട്രൂപ്സുമായി ടൂർ നടത്തിയിരുന്നു. 2017- ൽ സീസൺ 24 ൽ "ഡാൻസിംഗ് വിത്ത് ദ സ്റ്റാർസിൽ" ഒരു മത്സരാർത്ഥിയായിരുന്നു.

കെരിഗൻ മസാച്ചുസെറ്റ്സിലെ സ്റ്റോൺഹാമിൽ വെൽഡർ ഡാനിയൽ കെറിഗാൻ (1939-2010) ബ്രെൻഡാ കെറിഗൻ എന്നിവരുടെ (b. 1939) ഏറ്റവും ഇളയ കുട്ടിയായി ജനിച്ചു.ഇംഗ്ലീഷുകാരും, ഐറിഷ്, ജർമൻ എന്നീ വംശജരും അവരുടെ പാരമ്പര്യത്തിൽ ഉൾപ്പെടുന്നു. ഐറിഷിന്റേതായിട്ട് എന്തെങ്കിലുമുണ്ടെങ്കിൽ അത് എന്റെ പേർ മാത്രമാണെന്ന് കെരിഗൻ പറയുകയുണ്ടായി. സഹോദരന്മാരായ മൈക്കിൾ, മാർക്ക് എന്നിവർക്ക് പ്രിയം ഹോക്കിയായിരുന്നപ്പോൾ ആറുവയസ്സുമുതൽ കെരിഗന് പ്രിയം ഫിഗർ സ്കേറ്റിംഗായിരുന്നു.എട്ടു വയസ്സാകുന്നതുവരെ സ്വകാര്യ പാഠ്യപദ്ധതികൾ അവൾ ആരംഭിച്ചിരുന്നില്ല എങ്കിലും ഒൻപതാമത്തെ വയസിൽ അവർ ബോസ്റ്റൺ ഓപ്പൺ വിജയിക്കുകയും ചെയ്തു.


</doc>
<doc id="418201" url="https://ml.wikipedia.org/wiki?curid=418201" title="കീ ഒകാമി">
കീ ഒകാമി

പാശ്ചാത്യ വൈദ്യശാസ്ത്രത്തിൽ ബിരുദം നേടിയ ആദ്യത്തെ ജാപ്പനീസ് വനിതയാണ് കീ ഒകാമി (കെയ്കോ ഒകാമി- 15 ഓഗസ്റ്റ് 1859 - സെപ്റ്റംബർ 2, 1941)

1858 ൽ അമോറി പ്രിഫെക്ചറിൽ ആണ് ഒകാമിയുടെ ജനനം.കലാദ്ധ്യാപകനായ ഒകാമി സെൻകിച്ചിറോയെ വിവാഹം കഴിയ്ക്കുകയും അമേരിക്കയിലേയ്ക്ക് കുടിയേറുകയും ചെയ്തു.
സൊസൈറ്റി ഓഫ് ദി പ്രസ്ബിറ്റേറിയൻ ചർച്ച് എന്ന മിഷണറിസ്ഥാപനത്തിന്റെ സഹായത്തോടെ പെൻസിൽവാനിയയിൽ ഉള്ള വനിതാ മെഡിക്കൽ കോളേജിൽ ഒകാമി പഠനം തുടർന്നു.നാല് വർഷത്തെ പഠനത്തിനുശേഷം അവർ 1889 ൽ ബിരുദം നേടി.വൈദ്യശാസ്ത്രബിരുദം നേടിയ ആദ്യത്തെ ആദിമമേരിക്കൻ വനിതയായ സൂസൻ ലാ ഫ്ലെഷെ പിക്കോട്,സഹപാഠിയാണ് പാശ്ചാത്യ വൈദ്യശാസ്ത്രത്തിൽ ബിരുദം നേടിയ ആദ്യത്തെ ഭാരതീയ വനിതവനിതകളിലൊരാളായ ആനന്ദി ഗോപാൽ ജോഷിയുടെ ഉറ്റ സുഹൃത്തുമായിരുന്നു ഒകാമി. ജപ്പാനിൽ ക്രിസ്ത്യൻ മിഷനറി പ്രവർത്തനങ്ങളിലും ഒകാമി പങ്കെടുക്കുകയുണ്ടായി


</doc>
<doc id="418236" url="https://ml.wikipedia.org/wiki?curid=418236" title="ഡാനൈ ഗുർറ">
ഡാനൈ ഗുർറ

ദാനായ് ജെകെസൈ ഗുർറ ((ജനനം ഫെബ്രുവരി 14, 1978) ഒരു സിംബാബ്വെവൻ- അമേരിക്കൻ നടിയും നാടകകൃത്തുമാണ്. 
"ദി വാൽക്കിംഗ് ഡെഡ്" എന്ന ചലച്ചിത്രത്തിൽ "മിഖോൺ" എന്ന കഥാപാത്രം അവരെ പ്രശസ്തയാക്കി. ഒരു AMC ടെലിവിഷൻ ഹൊറർ ഡ്രാമ "എക്ലിപ്സ്ഡ്" പരമ്പരയിൽ ഒരു എഴുത്തുകാരി എന്ന നിലയിൽ ടോണി അവാർഡ് നേടിയിരുന്നു. "ബ്ലാക്ക് പാന്തർ" ലെ മാർവെൽ സിനിമാറ്റിക്ക് യൂണിവേർസിന്റെ ഫ്രാഞ്ചൈസി കഥാപാത്രമായ "ഒകോയി" അവരെ കൂടുതൽ പ്രശസ്തയാക്കി.

ലോവയിലെ ഗ്രിന്നിൽ എന്ന സ്ഥലത്ത്, കോളേജ് ലൈബ്രേറിയൻ ആയ ജോസഫൈൻ ഗുർറ, ഗ്രിന്നൽ കോളേജിലെ രസതന്ത്രം വകുപ്പിലെ ലക്ചറർ ആയ റോജർ ഗുർറ (രണ്ടുപേരും പിന്നീട് പ്ലത്തെവില്ലെയിലെ വിസ്കോൺസിൻ സർവകലാശാലയിലെ സ്റ്റാഫ് അംഗമായി)എന്നിവരുടെ മകളായി ജനിച്ചു. ഗുർറയുടെ മാതാപിതാക്കൾ 1964- ൽ തെക്കൻ റൊഡേഷ്യയിൽ (ഇപ്പോൾ സിംബാബ്വെ) നിന്നും അമേരിക്കയിലേക്ക് താമസം മാറി.അവൾക്ക് താഴെ നാലു സഹോദരങ്ങളുള്ളതിൽ ഷിംഗായിയും ചോനിയും സഹോദരിമാരും സഹോദരൻ ടേർ ഒരു ഞരമ്പുരോഗവിദഗ്ദ്ധനുമാണ്. 1983 ഡിസംബർ വരെ ഗുർറ ഗ്രിന്നെലിൽ താമസിക്കുകയായിരുന്നു. അവൾക്ക് അഞ്ചുവയസ്സുള്ളപ്പോൾ ജോസഫൈൻ സിംബാബ്വെയുടെ തലസ്ഥാനമായ ഹറാറെയിലേയ്ക്ക് മാറുകയും രാജ്യം സ്വാതന്ത്ര്യം നേടിയ ശേഷം തിരിച്ചെത്തി.




</doc>
<doc id="418247" url="https://ml.wikipedia.org/wiki?curid=418247" title="ഈഡിത്ത് റബേക്ക സോണ്ടേഴ്സ്">
ഈഡിത്ത് റബേക്ക സോണ്ടേഴ്സ്

ഒരു ബ്രിട്ടീഷ് ജനിതക ശാസ്ത്രജ്ഞയായിരുന്നു ഈഡിത്ത് റബേക്ക സോണ്ടേഴ്സ്. ""ബ്രിട്ടീഷ് പ്ലാന്റ് ജെനറ്റിക്സിന്റെ അമ്മ"" ( "Mother of British Plant Genetics") എന്ന പേരിൽ ജെ. ബി. എസ്. ഹാൽഡേൻ ഇവരെ വിശേഷിപ്പിച്ചിരുന്നു. മെൻഡലിന്റെ പാരമ്പര്യ നിയമങ്ങൾ വീണ്ടും കണ്ടെത്തുന്നതിലും സസ്യങ്ങളിലെ സ്വത്ത്വം നേടിയെടുക്കുന്നതിനുള്ള അറിവിലും ഇവർ സജീവമായ പങ്കുവഹിച്ചു. സസ്യങ്ങളുടെ ജനിതകഗവേഷണത്തിലും മറ്റുമായി വിപുലമായ വിവരശേഖരങ്ങൾ അവൾ വികസിപ്പിച്ചെടുത്തു. പ്രത്യേകിച്ച് പെൺ പുഷ്പങ്ങളുടെ പ്രത്യുത്പാദന അവയവങ്ങളുടെ ഗൈനിയോസിയത്തിൽ ആയിരുന്നു ശ്രദ്ധിച്ചിരുന്നത്.

1865 ഒക്ടോബർ 14 ന് ഇംഗ്ലണ്ടിലെ ബ്രിങ്ടണിലാണ് ( Brighton) സോണ്ടേഴ്സ് ജനിച്ചത്. ഹാൻഡ്സ്വർത്ത് ലേഡീസ് കോളേജിൽ പഠിച്ചു. 1884 ൽ കേംബ്രിഡ്ജിലെ ന്യൂഹാം വനിതാ കോളേജിലെ പ്രവേശിച്ചു. അവിടെ, അവർ നാച്വറൽ സയൻസസ് ത്രോപോസിന്റെ പാർട്ട് 1 (1887-ൽ) പാർട്ട് 2 (1888 ൽ) എന്നിവയിൽ പങ്കെടുത്തു. അവൾ ബിരുദാനന്തര ബിരുദ പഠനം നടത്തുന്നതിനോടൊപ്പം 1888-1890 കാലഘട്ടത്തിൽ ബാൽഫോർ "ബയോളജിക്കൽ ലബോറട്ടറി ഫോർ വനിതയിൽ" നല്ലരീതിയിലുള്ള ഗവേഷണ പ്രവർത്തനങ്ങൾ ചെയ്തുവന്നു (ന്യൂഹാം കോളേജിൽ നിന്നും കൂടെ ഗിർറ്റൺ കോളേജുകളിൽ നിന്നുമുള്ള വിദ്യാർത്ഥികക്കായി നാച്വറൽ സയൻസസ് ത്രോപോസിനായുള്ള ഒരുക്കങ്ങൾ നടത്തി വന്നു.) 

1906 ൽ റോയൽ ഹോർട്ടികൾച്ചർ സൊസൈറ്റിയിലെ സഹപ്രവർത്തകനായി നിയമിക്കപ്പെട്ടു. 1905-ൽ ലീനഷ്യൻ ലണ്ടൻ സൊസൈറ്റിയിൽ ഒരു വനിതാ അംഗമായി തിരഞ്ഞെടുക്കപ്പെട്ടു. 1920 ൽ ബ്രിട്ടീഷ് അസോസിയേഷൻ ഓഫ് ദി അഡ്വാൻസ്മെന്റ് ഓഫ് സയൻസ് എന്ന ബൊട്ടാണിക്കൽ വിഭാഗത്തിന്റെ പ്രസിഡന്റായിരുന്നു അവർ. 1936 നും 1938 നും ഇടക്ക് ജെനറ്റിക് സൊസൈറ്റി പ്രസിഡന്റായി മാറി. രണ്ടാം ലോകമഹായുദ്ധകാലത്ത് സഖ്യസേനയുടെ സായുധസേനയെ സഹായിച്ചു. 1945 ൽ സൈക്കിൾ അപകടത്തിൽ ഗുരുതരമായി പരിക്കേറ്റ ബ്രിട്ടനിൽ തിരിച്ചെത്തി. ഉടനേതന്നെ 1945 -ൽ ജൂൺ 6 -ന് അന്തരിച്ചു.

ജനിതകശാസ്ത്രത്തെക്കുറിച്ച് ശ്രദ്ധിച്ചതാണ് സൗണ്ടേഴ്സ് ആദ്യകാലത്ത് നടത്തിയ ഗവേഷണം. അവരുടെ ജനിതക പരീക്ഷണങ്ങളിൽ പലതും പിന്നീട് അവരെ ഏറെ നയിക്കുകയും, "അല്ലെലോമോർഫ്സ് (allelomorphs)" (ഇക്കാലത്തെ ഇലക്ട്രോമുകൾ എന്നും അറിയപ്പെടുന്നു), ഹെട്രൊസിഗോട്ട് (heterozygote), ഹോമോസൈഗോട്ട് (homozygote) തുടങ്ങിയ സുപ്രധാന പദങ്ങൾ നിർവചിക്കുകയും ചെയ്തു. പിന്നീട്, ബേറ്റ്സണും (Bateson) റെജിനാൾഡ് പുന്നറ്റും (Reginald Punnett) ചേർന്ന് ജനിതക ബന്ധം വഴി ഇതൊക്കെയും കണ്ടുപിടിച്ചു. ലണ്ടനിലെ പ്രശസ്തമായ ലിനേയൻ സൊസൈറ്റിയിൽ (Linnean Society) ഫെലോ ആയി ഇവർ തെരഞ്ഞെടുക്കപ്പെട്ടിരുന്നു.

ഗൈനിയോസിയയെ സംബന്ധിച്ചും മറ്റും നിരവധി വിഷയങ്ങൾ ലേഖനങ്ങളായി ഇവർ പ്രസിദ്ധീകരിച്ചിരുന്നു. (1928 നും 1931 നും ഇടയിൽ ന്യൂ ഫൈറ്റോളജിസ്റ്റ് മാസികയിൽ പ്രസിദ്ധീകരിച്ച "ഇല്ലുസ്ട്രേഷൻ ഓഫ് കാർപെൽ പോളിമോർഫിസം" (Illustrations of Carpel Polymorphism) എന്ന നോവലിനുള്ള നിരൂപണമായി പ്രസിദ്ധീകരിച്ച ലേഖനങ്ങൾ ആയിരുന്നു ഇത്). ഇ. ആർ. സോണ്ടേഴ്സ് (E. R. Saunders) എന്ന നാമം ഒരു ആധികാരിക തൂലികാനാമം പോലെ മറ്റുള്ള എഴുത്തുകാരിൽ പലരും ഇവരെ വിശേഷിപ്പിക്കാനായി ഉപയോഗിച്ചിരുന്നു.

ഉദ്യാനങ്ങളിൽ വളർത്തുന്ന മത്തിയോല ഇൻകാന (Mathiola incana) എന്ന സസ്യത്തിലായിരുന്നു ഇ. ആർ. സോണ്ടേഴ്സിന്റെ പഠനങ്ങളിൽ അധികവും നടന്നത്. ഈ ചെടിയുടെ തണ്ടിലും പൂക്കളുടെ ഘടനയിലും നടന്ന ഗവേഷണം ലീഫ് സ്കിൻ തിയറി (Leaf skin Theory) എന്ന പേരിൽ പിന്നീട് പ്രസിദ്ധമായ സിദ്ധാന്തം വികസിപ്പിക്കുന്നതിന് ഇവരെ ഏറെ സഹായിച്ചിരുന്നു. പൂക്കളുടെ ഘടനയെ കുറിച്ച് ഇവർ രചിച്ച പുസ്തകത്തിന്റെ പേര് ഫോറൽ മോർഫോളജി (Foral Morphology) എന്നാണ്.


</doc>
<doc id="418266" url="https://ml.wikipedia.org/wiki?curid=418266" title="ബെല്ല തോൺ">
ബെല്ല തോൺ

അനബെല്ല അവെരി തോൺ (ജനനം: ഒക്ടോബർ 8, 1997) ഒരു അമേരിക്കൻ അഭിനേത്രിയും ഗായികയുമാണ്. ഒരു കുട്ടി മോഡൽ ആയി കരിയർ ആരംഭിച്ച ബെല്ല തോൺ, ഡിസ്നി ചാനൽ പരമ്പരയായ ഷേക്ക് ഇറ്റ് അപ്പിലെ സീസീ ജോൺസിനെ അവതരിപ്പിച്ചുകൊണ്ട് പ്രധാനനിരയിലേയ്ക്കു കടക്കുന്നതിനുമുമ്പ് ടെലിവിഷൻ പരമ്പരയായ മൈ ഓൺ വേസ്റ്റ് എന്ന ടെലിവിഷൻ പരമ്പരയിൽ റൂത്തി സ്പൈവി എന്ന കഥാപാത്രത്തെയും ബിഗ് ലൌവ് എന്ന പരമ്പരയുടെ നാലാം സീസണിൽ ടാൻസ് ഹെൻറിക്സൺ എന്ന കഥാപാത്രത്തേയും അവതരിപ്പിച്ചിരുന്നു. ദി ബ്ലൻഡഡ് എന്ന ചിത്രത്തിലെ ഹിലാരി, ദ ഡഫിലെ മാഡിസൺ, പെർഫക്റ്റ് ഹൈ എന്ന ചിത്രത്തിലെ അമാൻഡ, യു ഗെറ്റ് മീ എന്ന ചിത്രത്തിലെ ഹോളി, ദ ബേബി സിറ്ററിലെ അലിസൺ എന്നീ കഥാപാത്രങ്ങളും. സമീപകാലത്ത് ബെല്ല തോൺ ഫ്രീഫോം ചാനലിന്റെ ഫേമസ് ഇൻ ലവ് എന്ന സീരിയലിൽ പെയ്ഗ് ആയി പ്രത്യക്ഷപ്പെടുന്നു.


</doc>
<doc id="418270" url="https://ml.wikipedia.org/wiki?curid=418270" title="റോസ് മക്ഗോവൻ">
റോസ് മക്ഗോവൻ

റോസ് അരിയന്ന മക്ഗോവൻ (ജനനം സെപ്റ്റംബർ 5, 1973) ഒരു അമേരിക്കൻ നടി, ഗായിക, സംവിധായിക, കഥാകൃത്ത് എന്നീ രംഗങ്ങളിൽ പ്രസിദ്ധയാണ്. "ദ ഡബ്ലുബി" എന്ന അമേരിക്കൻ ടെലിവിഷൻ നെറ്റ് വർക്കിന്റെ നാടക പരമ്പര "ചാംമ്ഡ്" (2001-2006)-ലെ "പൈയ്ഗ് മാത്യൂസ്" എന്ന സാങ്കല്പിക കഥാപാത്രത്തിന്റെ അവതരണം ടെലിവിഷൻ പ്രേക്ഷകരുടെയിടയിൽ മക്ഗോവൻ പ്രിയപ്പെട്ടവളായി തീർന്നു. 

" എൻകിനോ മാൻ" (1992) എന്ന കോമഡി ചലച്ചിത്രത്തിൽ ഒരു ചെറിയ വേഷം അഭിനയിച്ചു കൊണ്ടാണ് മക്ഗാവൻ അരങ്ങേറ്റം കുറിച്ചത്. ഗ്രെഗ് അറകിയുടെ " ദ ഡൂം ജനറേഷൻ" (1995) എന്ന കോമഡി ചലച്ചിത്രത്തിലെ "അമി ബ്ലൂ" എന്ന കഥാപാത്രം വലിയ ജനശ്രദ്ധ പിടിച്ചുപറ്റി. അതിലെ അവരുടെ അഭിനയത്തിന് ഇൻഡിപെൻഡൻറ് സ്പിരിറ്റ് അവാർഡിന് നാമനിർദ്ദേശം ലഭിക്കുകയുണ്ടായി." സ്ക്രീം" (1996) എന്ന ഹൊറർ ചലച്ചിത്രത്തിൽ "ടാറ്റും റിലി" എന്ന കഥാപാത്രമായി പ്രത്യക്ഷപ്പെടുകയും ബെൻ ആഫ്ലെക്കിനുമൊത്ത് "ഗോയിംഗ് ഓൾ ദ വേ" (1997) എന്ന ചലച്ചിത്രത്തിൽ അഭിനയിക്കുകയും ചെയ്തു. തുടർന്ന് "ഡെവിൾ ഇൻ ദ ഫ്ലഷ്" (1998), "ജാവ്ബ്രെയ്ക്കർ" (1999), "റെഡി ടു റംബ്ൾ" (2000), "മങ്കി ബോൺ" (2001), "ദ ബ്ലാക്ക് ഡാലിയ" (2006) തുടങ്ങിയ നിരവധി ഹോളിവുഡ് ചിത്രങ്ങളിൽ അഭിനയിച്ചിരുന്നു. മഗ്വാവാൻ ആൻ-മാർഗറെറ്റ്, ജൊനാതൻ റൈസ് മേയേർസ്, എൽവിസ് പ്രെസ്‌ലി എന്നിവരോടൊപ്പം സിബിഎസ് നെറ്റ് വർക്കിന്റെ "എൽവിസ്" (2005) എന്ന ടെലിവിഷൻ പരമ്പരയിലും അഭിനയിച്ചിട്ടുണ്ട്.



</doc>
<doc id="418275" url="https://ml.wikipedia.org/wiki?curid=418275" title="തോമസ് ബിജു മാത്യു">
തോമസ് ബിജു മാത്യു

വെള്ളായണി കാർഷിക സർവകലാശാലയിലെ അസോസിയേറ്റ് ഡയറക്ടറായിരുന്നു തോമസ് ബിജു മാത്യു. ചെങ്ങന്നൂർ സ്വദേശിയായ ഇദ്ദേഹം 32 വർഷം കാർഷിക സർവകലാശാലയിൽ സേവനമനുഷ്ഠിച്ചു. 

കേരളത്തിലെ എല്ലാ ജില്ലകളിൽനിന്നും പച്ചക്കറി സാംപിളുകൾ എല്ലാ മാസവും ശേഖരിച്ചു വിഷാംശ പരിശോധന നടത്തി ഫലം പ്രസിദ്ധീകരിക്കുന്ന പരിപാടി ആരംഭിച്ചത് ഇദ്ദേഹമാണ്. കേരള കൃഷി വകുപ്പിന്റെ നേതൃത്വത്തിൽ 2012-ൽ ആരംഭിച്ച "സേഫ് ടു ഈറ്റ്" പദ്ധതിയുടെ ഭാഗമായാണ് ഇതാരംഭിച്ചത്. കേരളത്തിൽ ജൈവകൃഷിയും വീടുകളിലെ പച്ചക്കറി കൃഷിയും വർദ്ധിക്കാനും അന്യസംസ്ഥാനങ്ങളിൽനിന്നുള്ള കീടനാശിനി ഉപയോഗിച്ച കൃഷി ചെയ്യുന്ന പച്ചക്കറിയുടെ വരവു കുറയാനും ഇടയാക്കി.

കേരള സർക്കാരിന്റെ യുവശാസ്ത്രജ്ഞ അവാർഡ്‌, രാഷ്ട്രപതിയുടെ ദേശീയ പുരസ്കാരം എന്നിവ നേടിയിട്ടുണ്ട്.


</doc>
<doc id="418288" url="https://ml.wikipedia.org/wiki?curid=418288" title="മുഹമ്മദ് സാഹിദ് കോത്കു">
മുഹമ്മദ് സാഹിദ് കോത്കു

1897 -1980 കാലഘട്ടത്തിൽ തുർക്കിയിൽ ജീവിച്ചിരുന്ന അതിപ്രശസ്തനായ നക്ഷബൻഡിയ്യ സൂഫി സന്യാസിയാണ് മുഹമ്മദ് സാഹിദ് കോത്കു. മതേതര തുർക്കിയെ ഇസ്ലാമികവത്കരിക്കാൻ യത്നിച്ചവരിൽ പ്രധാനിയാണിദ്ദേഹം. ഓട്ടോമൻ കാലഘട്ടത്തിലേക്ക് തുർക്കിയെ മടക്കി കൊണ്ടുവരുവാനായി രൂപീകരിക്കപ്പെട്ട ഇസ്കെന്ദർ പാഷ കമ്യൂണിറ്റിയുടെ പ്രധാന നേതാക്കളിൽ ഒരാളാണ് സാഹിദ് കോത്കു ഹോജ എഫന്ദി എന്നാണ് ഇദ്ദേഹം അറിയപ്പെടുന്നത് 

ഒട്ടോമൻ ബർസയിലെ സാധാരണ കൊക്കേഷ്യൻ കുടുംബത്തിലാണ് ശൈഖ് കോത്കുവിന്റെ ജനനം. മത വിദ്യാഭ്യാസത്തിനു ശേഷം നക്ഷബൻഡിയ്യ സൂഫി സരണി സ്വീകരിച്ചു ആത്മീയ ജീവിതത്തിലേക്ക് കടന്നു. ഒന്നാം ലോക മഹായുദ്ധ കാലത്ത് മറ്റ് സൂഫികളോടൊപ്പം ഓട്ടോമൻ സൈന്യത്തിൽ ചേർന്ന് സൈനിക സേവനം നടത്തി. കെമാലിസം തുർക്കിയിൽ പിടിമുറുക്കിയതിനെ തുടർന്ന് സൈനിക സേവനം മതിയാക്കി തുടർന്ന് സുപ്രസിദ്ധ സൂഫി യോഗി അഹമദ് സിയാഉദ്ധീന് ഖുംശ്ഖാനവിയിൽ നിന്നും ഖാലിദിയ്യ തരീഖ സ്വീകരിച്ചു. കമാൽ അത്താത്തുർക്ക് സൂഫി ഖാൻഖാഹുകൾ അടച്ചു പൂട്ടിയതിനെ തുടർന്ന് സ്വദേശമായ ബാർസയിൽ തിരിച്ചെത്തി ഇമാം-അധ്യാപനവൃത്തിയിൽ ശ്രദ്ധ കേന്ദ്രീകരിച്ചു.

അബ്ദുൽ അസീസ് ബെക്കനിയുടെ നിര്യാണത്തിന് ശേഷം 1952ൽ ഇസ്കന്ദർ ദർഗ്ഗ ആചാര്യനായും, 1958 കാലയളവിൽ ഇസ്കന്ദർ പള്ളി ഇമാമായും ഖുംശ്ഖാനവിയാൽ കോത്കു നിയുക്തനായി. തീവ്ര മതേതരവത്കരിക്കപ്പെട്ട തുർക്കിയിൽ ഇസ്ലാമിക അന്തരീക്ഷം തിരിച്ചു കൊണ്ട് വരുവാനായി ഗുരുവിനോടൊപ്പം തന്ത്രങ്ങൾ രൂപപ്പെടുത്താൻ ശൈഖ് കോത്കു യത്നിച്ചു .ഇതിന്റെ ഫലമായി ഇസ്കന്ദർ പാഷ ഖാൻഖാഹ് കേന്ദ്രമാക്കി ഇസ്കന്ദർപാഷ ജമാഅ യെന്ന സഹോദര്യസംഘം രൂപീകരിക്കപ്പെട്ടു. റജായി കോത്താൻ, നജ്മുദ്ദീൻ അർബകാൻ, തുർഗത്ത് ഒസാൽ, കോർക്കുത്ത് ഒസാൽ, ഫഹീം അദക്ക്, ഹസൻ അക്സായ്, സുലൈമാൻ ദമിറേൽ, റജബ് ത്വയ്യിബ് ഉർദുഗാൻ, അബ്ദുള്ള ഗുൽ, അഹ്മദ് ദാവൂദ് ഒഗ്ലു എന്നിവരുൾപ്പെടയുള്ള തുർക്കിയിലെ പ്രമുഖ ഇസ്ലാമിക രാഷ്ട്രീയ വാദികളെല്ലാം ഈ സാഹോദര്യ സംഘത്തിന്റെ ഉത്പന്നമാണ്.

1979 ഇൽ അസുഖ ബാധിതനായ കോത്കു 1980 ഇൽ നിര്യാതനായി .ഇസ്താംബൂളിലെ സുലൈമാനിയ പള്ളിയിലാണ് കല്ലറ.


</doc>
<doc id="418289" url="https://ml.wikipedia.org/wiki?curid=418289" title="കാതറിൻ കോൾമാൻ">
കാതറിൻ കോൾമാൻ

കാതറിൻ ഗ്രേസ് "കാഡി" കോൾമാൻ (ജനനം: ഡിസംബർ 14, 1960) ഒരു അമേരിക്കൻ രസതന്ത്രജ്ഞയും മുൻ അമേരിക്കൻ വ്യോമസേനയുടെ ഓഫീസർ, മുൻ നാസ ബഹിരാകാശയാത്രിക എന്നീ നിലകളിൽ അറിയപ്പെടുന്നു.രണ്ട് സ്പെയ്സ് ഷട്ടിൽ ദൗത്യങ്ങളിൽ വിദഗ്ദ്ധയും എക്സ്പെഡിഷൻ 27-ലെ അംഗവും ആയ കോൾമാൻ 2011 മെയ് 23 ന് അന്തർദേശീയ ബഹിരാകാശ കേന്ദ്രത്തിൽ നിന്ന് പുറപ്പെടുകയും 159 ദിവസം സ്പേസിൽ ലോഗ് ചെയ്യുകയും ചെയ്തിരുന്നു. 

1978- ൽ വെർജീനിയയിലെ ഫെയർഫാക്സിലെ "വിൽബർട്ട് ടക്കർ വുഡ്സൺ" ഹൈസ്കൂളിൽ നിന്ന് ബിരുദം നേടി.1978-79 കാലഘട്ടത്തിൽ നോർവേയിലെ റോയ്കെൻ അപ്പർ സെക്കൻഡറി സ്കൂളിലെ എ.എഫ്.എസ്. ഇന്റർകൾച്ചറൽ പ്രോഗ്രാമിലെ എക്സ്ചേഞ്ച് സ്റ്റുഡന്റായിരുന്നു. 1983 -ൽ മസാച്ചുസെറ്റ്സ് ഇൻസ്റ്റിറ്റ്യൂട്ട് ഓഫ് ടെക്നോളജിയിൽ നിന്ന് രസതന്ത്രത്തിൽ ബിരുദം നേടുകയും 1991- ൽ ആംഹേസ്റ്റിലുള്ള മസാച്ചുസെറ്റ്സ് സർവകലാശാലയിൽ നിന്നും പോളിമർ ശാസ്ത്രത്തിലും എഞ്ചിനീയറിംഗിലും ഡോക്ടറേറ്റ് നേടുകയും എയർ ഫോഴ്സ് ROTC അംഗമാകുകയും ചെയ്തു.ഡോക്ടറേറ്റിൽ പ്രൊഫസർ തോമസ് ജെ മക്കാർത്തിയുടെ ഉപദേശം സ്വീകരിച്ചിരുന്നകോൾമാൻ ഇന്റർകോളിഗേറ്റ് ക്രൂ അംഗവും ബെക്കർ ഹൗസ് താമസക്കാരിയും ആയിരുന്നു. 



</doc>
<doc id="418292" url="https://ml.wikipedia.org/wiki?curid=418292" title="എ.ഐ. ആർട്ടിഫിഷ്യൽ ഇന്റലിജൻസ്">
എ.ഐ. ആർട്ടിഫിഷ്യൽ ഇന്റലിജൻസ്

2001-ൽ സ്റ്റീവൻ സ്പിൽബർഗ് സംവിധാനം ചെയ്ത് പുറത്തിറങ്ങിയ അമേരിക്കൻ ശാസ്ത്രകഥാ ചലച്ചിത്രമാണ് എ.ഐ. ആർട്ടിഫിഷ്യൽ ഇന്റലിജൻസ്. 1969-ൽ ബ്രയാൻ അൽഡിസ് രചിച്ച "സൂപ്പർടോയ്സ് ലാസ്റ്റ് ഓൾ സമ്മർ ലോങ്" എന്ന കഥയെ ആസ്പദമാക്കിയാണ് സ്പിൽബർഗ്, ചിത്രത്തിന്റെ തിരക്കഥ രചിച്ചത്. കാത്‌ലീൻ കെന്നഡി, സ്പിൽബർഗ്, ബോണി കർട്ടിസ് എന്നിവർ ചേർന്ന് നിർമ്മിച്ച ഈ ചലച്ചിത്രത്തിൽ ഹെയ്‌ലി ജോയൽ ഓസ്‌മെന്റ്, ജൂഡ് ലോ, ഫ്രാൻസ് ഓ'കോണർ, ബ്രെൻഡൻ ഗ്ലീസൺ, വില്യം ഹർട്ട് എന്നിവരാണ് കേന്ദ്ര കഥാപാത്രങ്ങളെ അവതരിപ്പിച്ചിരിക്കുന്നത്. ഭാവിയിലെ കാലാവസ്ഥാ വ്യതിയാനന്തര സമൂഹത്തെക്കുറിച്ചുള്ള ഈ ചലച്ചിത്രം, പ്രണയിക്കാനുള്ള കഴിവുകളുള്ള പ്രോഗ്രാം ചെയ്ത ആൻഡ്രോയ്ഡായ ഡേവിഡിന്റെ (ഓസ്‌മെന്റ്) കഥയാണ് എ.ഐയുടെ ഉള്ളടക്കം. 

2016-ൽ ബിബിസി നടത്തിയ സർവേയിൽ 2000-നു ശേഷമുള്ള ഏറ്റവും നല്ല ചിത്രങ്ങളുടെ പട്ടികയിൽ 83ാം സ്ഥാനം എ.ഐ നേടി.
2000 ജൂലൈ 10-നാണ് ചിത്രത്തിന്റെ ചിത്രീകരണം ആരംഭിക്കാൻ തീരുമാനിച്ചിരുന്നതെങ്കിലും പിന്നീട് ഓഗസ്റ്റ് മാസത്തേയ്ക്ക് നീട്ടിവച്ചു. ഒറിഗണിലെ ഓക്സ്ബോ റീജണൽ പാർക്കിൽ ഏതാനും ആഴ്ചകൾ ചിത്രീകരണം നടത്തിയ ശേഷം വാർണർ ബ്രോസ്. സ്റ്റുഡിയോസിന്റെ സൗണ്ട് സ്റ്റേജുകളും കാലിഫോർണിയയിലെ ലോങ് ബീച്ചിലെ സ്പ്രൂസ് ഗൂസ് ഡോമിലുമായാണ് ഭൂരിഭാഗം ദൃശ്യങ്ങളും ചിത്രീകരിച്ചത്. സ്റ്റേജ് 16-ലാണ് സ്വിന്റൺ ഹൗസ് നിർമ്മിച്ചത്. കൂടാതെ സ്റ്റേജ് 20ൽ റോജ് സിറ്റിയും മറ്റ് ദൃശ്യങ്ങളും ചിത്രീകരിച്ചു. ചലച്ചിത്ര നിർമ്മാണത്തിൽ കുബ്രിക്കിന്റെ ശൈലിയെ അനുകരിച്ചായിരുന്നു സ്പിൽബർഗ്, ചിത്രം സംവിധാനം ചെയ്തത്. അഭിനേതാക്കൾക്ക് മുഴുവൻ തിരക്കഥയും നൽകിയിരുന്നില്ല. കൂടാതെ ചിത്രീകരണ സ്ഥലങ്ങളിൽ മാധ്യമപ്രവർത്തകരെ പ്രവേശിപ്പിക്കുകയും ചെയ്തിരുന്നില്ല. സോഷ്യൽ റോബോട്ടിക്സ് വിദഗ്ദ്ധ സിന്തിയ ബ്രസൽ ചിത്രത്തിന്റെ നിർമ്മാണ സമയത്ത് സാങ്കേതിക ഉപദേഷ്ടാവായി പ്രവർത്തിച്ചിരുന്നു. ഹെയ്‌ലി ജോയൽ ഓസ്‌മെന്റും ജൂഡ് ലോയും പ്രോസ്തെറ്റിക് മേക്കപ്പ് രീതി എല്ലാ ദിവസവും ഉപയോഗിച്ചിരുന്നു. എ.ഐ.യുടെ ചിത്രീകരണം പൂർത്തിയായ ഉടൻ തന്നെ തന്റെ അടുത്ത ചലച്ചിത്രമായ മൈനോറിറ്റി റിപ്പോർട്ടിന്റെ ചിത്രീകരണം സ്പിൽബർഗ് ആരംഭിച്ചിരുന്നു.
വാർണർ ബ്രോസ്, ചിത്രത്തിന്റെ പ്രചാരണത്തിനായി ദ ബീസ്റ്റ് എന്ന പേരിൽ ഒരു റിയാലിറ്റി ഗെയിം പുറത്തിറക്കിയിരുന്നു. ന്യൂയോർക്ക് നഗരത്തിൽ നാൽപ്പതിലധികം വെബ്സൈറ്റുകൾ അറ്റോമിക് പിക്ചേഴ്സ് നിർമ്മിച്ചിരുന്നു. സൈബർട്രോണിക്സ് കോർപ്പറേഷന്റെ വെബ്‌സൈറ്റും ഇത്തരത്തിൽ സൃഷ്ടിച്ചിരുന്നു. ദ ബീസ്റ്റിന്റെ കഥയുടെ തുടർച്ചയായി ചിത്രത്തെ ആസ്പദമാക്കി എക്സ് ബോക്സ് വീഡിയോ ഗെയിമുകൾക്കു കീഴിൽ ഒരു വീഡിയോ ഗെയിം പരമ്പര ആരംഭിക്കാൻ ശ്രമങ്ങളുണ്ടായെങ്കിലും പിന്നീട് അത് വികസിപ്പിക്കപ്പെട്ടില്ല. 2001 ൽ നടന്ന വെനീസ് ഫിലിം ഫെസ്റ്റിവലിൽ എ.ഐ. പ്രദർശിപ്പിച്ചിരുന്നു. 
2001 ജൂൺ 29ന് അമേരിക്കൻ ഐക്യനാടുകളിലെ 3,242 തിയേറ്ററുകളിലാണ് ചിത്രം റിലീസ് ചെയ്തത്. പുറത്തിറങ്ങിയ ആദ്യ വാരത്തിന്റെ അവസാനം $29,352,630 നേടുകയുണ്ടായി. അമേരിക്കയിൽ ചിത്രം, $78.62 മില്യൺ നേടുകയും മറ്റ് വിദേശ രാജ്യങ്ങളിൽനിന്നും ആകെ $78.62 മില്യൺ നേടുകയും ചെയ്തിരുന്നു. ആകെ $235.93 മില്യണാണ് എ.ഐ നേടിയത്.
വിഷ്വൽ ഇഫ്ക്ട്സ് സൂപ്പർവൈസർ ഡെന്നിസ് മുറെൻ, സ്റ്റാൻ വിൻസ്റ്റൺ, മൈക്കൽ ലാൻഡിയെറി, സ്കോട്ട് ഫാറർ എന്നിവർ മികച്ച വിഷ്വൽ ഇഫക്ട്സിനുള്ള അക്കാദമി പുരസ്കാരത്തിന് നാമനിർദ്ദേശം ചെയ്യപ്പെട്ടിരുന്നു. കൂടാതെ ജോൺ വില്യംസും മികച്ച സംഗീതത്തിനുള്ള അക്കാദമി പുരസ്കാരത്തിന് നാമനിർദ്ദേശം ചെയ്യപ്പെട്ടിരുന്നു. സ്റ്റീവൻ സ്പിൽബർഗ്, ജൂഡ് ലോ, വില്യംസ് എന്നിവർക്ക് എ.ഐയിലെ പ്രവർത്തനങ്ങൾക്ക് ഗോൾഡൻ ഗ്ലോബ് പുരസ്കാരം ലഭിച്ചിരുന്നു. "എ.ഐ."യ്ക്ക് 5 സാറ്റേൺ അവാർഡുകൾ ലഭിക്കുകയുണ്ടായി. മികച്ച ശാസ്ത്രകഥാ ചലച്ചിത്രം, മികച്ച കഥ, മികച്ച യുവ നടൻ എന്നീ പുരസ്കാരങ്ങളാണ് എ.ഐ.യ്ക്ക് ലഭിച്ചത്.ref name="Saturn"/>



</doc>
<doc id="418294" url="https://ml.wikipedia.org/wiki?curid=418294" title="മൊസൂൾ മ്യൂസിയം">
മൊസൂൾ മ്യൂസിയം

ബാഗ്ദാദിലെ ഇറാഖ് നാഷണൽ മ്യൂസിയത്തിന് ശേഷം ഇറാഖിലെ രണ്ടാമത്തെ ഏറ്റവും വലിയ മ്യൂസിയമാണ് മൊസൂൾ മ്യൂസിയം.
2003 ഇറാഖ് യുദ്ധകാലത്ത് ഇത് കൊള്ളയടിയ്ക്കപ്പെട്ടിട്ടുണ്ട്. 1952 ൽ സ്ഥാപിക്കപ്പെട്ട മ്യൂസിയം 1972 ൽ നവീകരിയ്ക്കപ്പെട്ടു. പ്രാചീന അസീറിയൻ കലാരൂപങ്ങൾ ഈ മ്യൂസിയത്തിൽ സംരക്ഷിയ്ക്കപ്പെട്ടിരിയ്ക്കുന്നു. മ്യൂസിയങ്ങളിലെ അപൂർവ്വവസ്തുശേഖരത്തിന്റെ മൂല്യം 80 മുതൽ 250 ദശലക്ഷം വരെ വിലമതിക്കാവുന്നതാണെന്ന് വിദഗ്ദ്ധർ വിലയിരുത്തുന്നു.

ഇറാഖിലെ ഇസ്ലാമിക് സ്റ്റേറ്റ് 2014 ൽ മ്യൂസിയത്തിന്റെ നിയന്ത്രണം ഏറ്റെടുക്കുകയും അവിടെ സൂക്ഷിച്ചിരിയ്ക്കുന്ന കലാവസ്തുക്കളും പ്രതിമകളും ഇസ്ലാമിന് എതിരെയുള്ളതാണെന്നു ആരോപിച്ച് അവ നശിപ്പിക്കുമെന്ന് ഭീഷണിപ്പെടുത്തുകയും വലുതായ നാശനഷ്ടങ്ങൾ വരുത്തുകയും ചെയ്തു. കൂടാതെ മൊസൂളിലെ ഗ്രന്ഥശാലകൾ തീയിട്ടു നശിപ്പിച്ചതിനു ശേഷം ഒരു ദിവസം കഴിഞ്ഞ് 2015 ഫെബ്രുവരി 26 ന്, മ്യൂസിയത്തിലെ പുരാവസ്തുക്കൾ നശിപ്പിക്കുന്നതിന്റേയും 3300 വർഷം പഴക്കമുള്ള അസ്സീറിയൻ ശില്പങ്ങളുടെ നഗരമായ നിംറൂദ് തരിപ്പണമാക്കുന്നതിന്റെ ദൃശ്യങ്ങളും ഐ.എസ് പുറത്തുവിട്ടു.
ഇറാഖിൻെറ സാംസ്കാരിക പൈതൃക സംരക്ഷണം രാജ്യത്തിന്റെ സുരക്ഷയ്ക്ക് ഒരു അവിഭാജ്യഘടകമാകയാൽ അത് സംരക്ഷിക്കപ്പെടേണ്ടതാണെന്ന് യുനെസ്കോ ഡയറക്ടർ ജനറൽ ഐറിന ബോക്കോവ സെക്യൂരിറ്റി കൌൺസിലിന്റെ അടിയന്തര യോഗം വിളിച്ചുകൂട്ടാൻ അഭ്യർത്ഥിയ്ക്കുന്ന അവസരത്തിൽ അഭിപ്രായപ്പെടുകയുണ്ടായി. 


</doc>
<doc id="418296" url="https://ml.wikipedia.org/wiki?curid=418296" title="ഐറിന ബോക്കോവ">
ഐറിന ബോക്കോവ

ഒരു ബൾഗേറിയൻ രാഷ്ട്രീയപ്രവർത്തകയും യുനെസ്കോയുടെ (2009-2017) മുൻ ഡയറക്ടർ ജനറലുമാണ് ഐറിന ജോർജിയേവ ബൊക്കോവ (ബൾഗേറിയൻ: ജനനം: ജൂലൈ 12, 1952).ഫ്രാൻസിലേയും മൊണാക്കോയിലേയും ബൾഗേറിയയുടെ നയതന്ത്രപ്രതിനിധിയായി സേവനമനുഷ്ഠിച്ച ബൊക്കോവ യുനെസ്കോയിലേക്കുള്ള ബൾഗേറിയയുടെ സ്ഥിരം പ്രതിനിധി കൂടിയായിരുന്നു .കൂടാതെ ഓർഗനൈസേഷൻ ഇൻറർനാഷനൽ ഡി ല ഫ്രാങ്കോഫോണിയുടെ (2005-2009) പ്രസിഡന്റുമായി ബൾഗേറിയൻ പ്രസിഡന്റിന്റെ വ്യക്തിപരമായ പ്രതിനിധി കൂടിയായിരുന്നു ബോക്കോവ

2009 നവംബർ 15-ന് യുനസ്കോയുടെ പത്താമത് ഡയറക്ടർ-ജനറലായി സ്ഥാനമേറ്റു. ഈ സ്ഥാപനത്തിനു നേതൃത്വം നൽകുന്ന ആദ്യത്തെ വനിതയും തെക്കൻ കിഴക്കൻ യൂറോപ്പിൽ നിന്നുള്ള ആദ്യവ്യക്തിയും ബൊക്കോവയാണ് ലിംഗ സമത്വം, മെച്ചപ്പെട്ട വിദ്യാഭ്യാസം, ഭീകരതയ്ക്കുള്ള ധനസഹായം തടയൽ, ബൌദ്ധിക വസ്തുക്കളുടെ സംരക്ഷണം എന്നിവ ബൊക്കോവ ശ്രദ്ധകേന്ദ്രീകരിച്ച വിഷയങ്ങൾ ആണ്.


</doc>
<doc id="418314" url="https://ml.wikipedia.org/wiki?curid=418314" title="ഹെലൻ ഷർമൻ">
ഹെലൻ ഷർമൻ

ഹെലൻ പാട്രിഷ്യ ശർമൻ CMG, OBE, HonFRSC (ജനനം 30 മേയ് 1963) ബ്രിട്ടീഷ് രസതന്ത്ര ശാസ്ത്രജ്ഞയാണ്. ആദ്യ ബ്രിട്ടീഷ് ബഹിരാകാശ യാത്രികയും 1991- ൽ മിർ ബഹിരാകാശ നിലയം സന്ദർശിച്ച ആദ്യ വനിതയുമായിരുന്നു. 

ഷെഫീൽഡിലുള്ള ഗ്രേനോസൈഡിൽ ജനിച്ച ഷർമൻ അവിടെ ജൂനിയർ, ഇൻഫന്റ് സ്കൂളിൽ ചേരുകയും തുടർന്ന് ഗ്രീൻഹില്ലിലേയ്ക്ക് മാറി. ജോർഡന്തോർപ്പ് കോംപ്രിഹെൻഷനിൽ പഠിച്ചശേഷം 1984-ൽ ഷെഫീൽഡ് യൂണിവേഴ്സിറ്റിയിൽ നിന്ന് രസതന്ത്രത്തിൽ ബി.എസ്.സി. ബിരുദം നേടുകയും ബിർകെബെക്കിലുള്ള ലണ്ടൻ സർവകലാശാലയിൽ നിന്നും പിഎച്ച്ഡി നേടുകയും ചെയ്തു. ലണ്ടനിലെ ജി.ഇ.സി ഗവേഷണ-വികസന സാങ്കേതിക വിദഗ്ദ്ധയായി പ്രവർത്തിക്കുകയും പിന്നീട് ചോക്ലേറ്റിന്റെ സുഗന്ധ സ്വഭാവം ഉള്ള ചൊവ്വയുടെ രസതന്ത്രശാസ്ത്രജ്ഞയായും പ്രവർത്തിച്ചിരുന്നു.
ആദ്യ ബ്രിട്ടീഷ് ബഹിരാകാശവാഹകർക്കുവേണ്ടിയുള്ള അപേക്ഷകരുടെ കൂട്ടത്തിൽ ഒരു റേഡിയോ പരസ്യത്തിലൂടെ എത്തിയതിൽ നിന്നും 1989 നവംബർ 25 ന് ഐ.ടി.വി.യിലെ ദൗത്യത്തിനായി ഏതാണ്ട് 13,000 അപേക്ഷകരിൽ ഹെലൻ ഷർമാനെ തിരഞ്ഞെടുത്തു. 




</doc>
<doc id="418319" url="https://ml.wikipedia.org/wiki?curid=418319" title="ട്രേസി കാൾവെൽ ഡയസൺ">
ട്രേസി കാൾവെൽ ഡയസൺ

ട്രേസി കാൾവെൽ ഡയസൺ (ജനനം: ട്രേസി എല്ലെൻ കാൾഡ്വെൽ, ഓഗസ്റ്റ് 14, 1969) ഒരു അമേരിക്കൻ രസതന്ത്രജ്ഞയും നാസ ബഹിരാകാശ സഞ്ചാരിയുമാണ്. കാൾവെൽ 2007 ആഗസ്റ്റിൽ സ്പേസ് ഷട്ടിൽ എൻഡവർ ഫ്ലൈറ്റ് എസ്.ടി.എസ് -118 മിഷൻ സ്പെഷ്യലിസ്റ്റും, 2010 ഏപ്രിൽ 4 നും 2010 സെപ്റ്റംബർ 25 നും ഇടയിൽ ഇന്റർനാഷണൽ ബഹിരാകാശ കേന്ദ്രത്തിലെ എക്സ്പെഡിഷൻ 24 ന്റെ ഭാഗവുമായിരുന്നു. മൂന്ന് സ്പേസ് വാക്കുകൾ ഡയസൺ പൂർത്തിയാക്കുകയും 22 മണിക്കൂറിൽ കൂടുതൽ സ്പേസ് വാഹനത്തിന് പുറത്തിറങ്ങി (എക്സ്ട്രാ വെഹിക്കുലാർ ആക്റ്റിവിറ്റി) തകരാറിലായ തണുപ്പിക്കൽ പമ്പ് മാറ്റി പുനഃസ്ഥാപിക്കുകയും ചെയ്തു. 

ഫുള്ളേർട്ടനിലെ കാലിഫോർണിയ സ്റ്റേറ്റ് യൂണിവേഴ്സിറ്റിയിൽ (സിഎസ് യുഎഫ്), കാൾവെൽ ഡയസൺ ബിരുദാനന്തര ഗവേഷകയായി ചേർന്ന് ലേസർ അയോണൈസേഷനോടുകൂടിയ ഇലക്ട്രോണിക് ഹാർഡ്വെയർ രൂപകല്പന ചെയ്യുകയും അന്തരീക്ഷത്തിൽ പ്രസക്തമായ ഗ്യാസ്-ഫെയ്സ് രസതന്ത്രം പഠിക്കുന്നതിനായി ടൈം-ഓഫ്-ഫ്ലൈറ്റ് മാസ്സ് സ്പെക്ട്രോമീറ്റർ നിർമ്മിക്കുകയും ചെയ്തു.





</doc>
<doc id="418324" url="https://ml.wikipedia.org/wiki?curid=418324" title="മില്ലി ഹ്യൂഗ്സ്-ഫുൾഫൊർഡ്">
മില്ലി ഹ്യൂഗ്സ്-ഫുൾഫൊർഡ്

മില്ലി എലിസബത്ത് ഹ്യൂഗ്സ്-ഫുൽഫോർഡ് (ജനനം ഡിസംബർ 21, 1945) അമേരിക്കയിലെ ഒരു മെഡിക്കൽ അന്വേഷക, മോളിക്യൂലാർ ബയോളജിസ്റ്റ്, മുൻ നാസ ബഹിരാകാശയാത്രിക, നാസ സ്പേസ് ഷട്ടിൽ മിഷൻ പേയ് ലോഡ് സ്പെഷ്യലിസ്റ്റ് എന്നീ രംഗങ്ങളിൽ പ്രവർത്തിക്കുന്നു.

ടെക്സസിലെ മിനറൽ വെൽസിൽ ഹ്യൂഗ്സ് ഫുൾഫോർഡ് ജനിച്ചു. 1962- ൽ മിനറൽ വെൽസ് ഹൈസ്കൂളിൽ നിന്ന് ബിരുദം നേടി. പിന്നീട് 1968- ൽ ടാർലറ്റൺ സ്റ്റേറ്റ് യൂണിവേഴ്സിറ്റിയിൽ നിന്നും കെമിസ്ട്രിയിലും നിന്നും ബയോളജിയിലും ബിരുദം നേടി. 1972- ൽ ടെക്സസ് വുമൺസ് യൂണിവേഴ്സിറ്റിയിൽ നിന്ന് മാസ്റ്റർ ബിരുദമെടുക്കുകയും ചെയ്തു. ജോർജ് ഫുൽഫോർഡിനെ വിവാഹം കഴിച്ച മില്ലി എലിസബത്തിന് ടോരി എന്ന ഒരു മകളുമുണ്ട്.



</doc>
<doc id="418326" url="https://ml.wikipedia.org/wiki?curid=418326" title="ക്രമനിയമം">
ക്രമനിയമം

ഗണിതത്തിലെ ചില ദ്വയാങ്കസംക്രിയകൾ ()അനുസരിക്കുന്ന വ്യവസ്ഥയാണ് ക്രമനിയമം. "*" എന്ന ദ്വയാങ്കസംക്രിയ നിർവചിക്കപ്പെട്ടിട്ടുള്ള ഗണത്തിലെ അംഗങ്ങളാണ് "x", "y" എന്ന് വരുമ്പോഴൊക്കെ :formula_1 എന്ന സമവാക്യം പാലിക്കപ്പെടുന്നുവെങ്കിൽ സംക്രിയ ആ ഗണത്തിൽ ക്രമനിയമം പാലിക്കുന്നുവെന്ന് പറയുന്നു. ഉദാഹരണമായി, പൂർണ്ണസംഖ്യകൾ സങ്കലനത്തിനു കീഴിൽ ക്രമനിയമമനുസരിക്കുന്നു, എന്നാൽ വ്യവകലനത്തിനു കീഴിൽ ക്രമനിയമം അനുസരിക്കുന്നില്ല (3 - 2 = 1, എന്നാൽ 2 - 3 = -1).

പത്തൊൻപതാം നൂറ്റാണ്ടിൽ ആണ് ഈ നിയമം ഔപചാരികമായി എഴുതപ്പെട്ടത്. അതുവരെ ഇത് എല്ലാവരും അനൗപചാരികമായി ഉപയോഗിയ്ക്കുകയായിരുന്നു.

ക്രമനിയമവുമായി അടുത്തു ബന്ധമുള്ള ഒന്നാണ് ദ്വയാങ്കബന്ധങ്ങളുടെ സമമിതി (). 

ക്രമവിനിമേയം അല്ലാത്ത രേഖീയസംകാരകങ്ങളുടെ സംയോജനം ക്വാണ്ടം ബലതന്ത്രത്തിൽ ഒരു സുപ്രധാന സ്ഥാനം വഹിയ്ക്കുന്നു.

ക്രമനിയമം പല അർത്ഥത്തിലും ഗണിതത്തിൽ ഉപയോഗിയ്ക്കുന്നു.








ഉദാഹരണം :

എന്നാൽ രണ്ടു ചതുരമൂശകൾ വികർണീകൃതവും () തുല്യ മാനങ്ങൾ () ഉള്ളതും ആണെങ്കിൽ അവയുടെ ഗുണനം ക്രമവിനിമേയം ആയിരിയ്ക്കും.

ഉദാഹരണം :

ക്രമനിയമത്തിന്റെ രേഖപ്പെടുത്തിയ ആദ്യത്തെ ഉപയോഗം ഫ്രാൻകോയിസ് ജോസഫ് സെർവോയിസിന്റെ ഒരു ഓർമ്മക്കുറിപ്പിൽ ആണ്. ഇത് 1814 ഒക്ടോബർ 1നു പ്രസിദ്ധപ്പെടുത്തിയ അന്നൽസ് ഡെ ഗെർഗോൺ'ന്റെ ലക്കത്തിൽ ആണ് പ്രത്യക്ഷപ്പെട്ടത് (pp 98 - 99). ഇംഗ്ലീഷിൽ ആദ്യമായി commutative law എന്ന പ്രയോഗം ഉപയോഗിയ്ക്കപ്പെട്ടത് 1841'ൽ ആണ്. ഡി.എഫ്.ഗ്രിഗറിയുടെ "Examples of the processes of the differential and integral calculus" എന്ന പുസ്തകത്തിൽ ആണ് ഇത് പ്രത്യക്ഷപ്പെട്ടത്.

ഒരു ഗ്രൂപ്പിലെ രണ്ട് അംഗങ്ങൾ തമ്മിൽ ഒരു സംക്രിയയ്ക്ക് ക്രമവിനിമേയം അല്ലെങ്കിൽ അവ തമ്മിൽ ഉള്ള ഒരു ഗണിത ക്രിയയിലൂടെ ഒരു ക്രമവിനിമയകം കണക്കാക്കി എടുക്കാൻ സാധിയ്ക്കുന്നതാണ്. എന്നാൽ അവ ക്രമവിനിമേയം ആണെങ്കിൽ ഈ കണക്കുകൂട്ടി കിട്ടുന്ന ക്രമവിനിമയകം ആ ഗ്രൂപ്പിന്റെ അനന്യദത്തിനു () തുല്യമായിരിയ്ക്കും.


എർവിൻ ഷ്രോഡിങ്ങർ വികസിപ്പിച്ചെടുത്ത ക്വാണ്ടം ബലതന്ത്രത്തിൽ സ്ഥാനം, ആക്കം തുടങ്ങിയ ഭൗതികചരങ്ങളെ () രേഖീയസംകാരകങ്ങളായിട്ടാണ് () കണക്കാക്കുന്നത്. രേഖീയസംകാരകങ്ങളുടെ സംയോജനം () ക്രമവിനിമേയം അല്ല. (രേഖീയസംകാരകങ്ങളെ പൊതുവെ ചതുരമൂശകൾ ആയാണ് പ്രതിനിധാനം ചെയ്യുന്നത്. രേഖീയസംകാരകങ്ങളുടെ സംയോജനം അതിനാൽ ചതുരമൂശകളുടെ ഗുണനം ആയി മാറുന്നു. ചതുരമൂശകളുടെ ഗുണനം ക്രമവിനിമേയം അല്ല എന്ന് മുകളിൽ കണ്ടല്ലോ.). ഇവ ക്രമവിനിമേയം അല്ലാത്തതുകൊണ്ട് അവയ്ക്കു ഒരു നിശ്ചിത ക്രമവിനിമയകം ഉണ്ടാകും എന്ന് മുകളിൽ കണ്ടല്ലോ. ഈ ക്രമവിനിമയകവും അനിശ്ചിതത്ത്വ തത്ത്വവും തമ്മിൽ വളരെ പ്രധാനപ്പെട്ട ഒരു ബന്ധം ഉണ്ട്. ഇത്തരം രണ്ടു രേഖീയസംകാരകങ്ങളെ (അഥവാ ഭൗതികചരങ്ങളെ) ഒരുമിച്ചു അളക്കാൻ ശ്രമിച്ചാൽ അതിന്റെ കൃത്യത എപ്പോഴും ഈ ക്രമവിനിമയകത്തേക്കാൾ കുറവായിരിയ്ക്കും.



</doc>
<doc id="418330" url="https://ml.wikipedia.org/wiki?curid=418330" title="റെനീ സെൽവെഗർ">
റെനീ സെൽവെഗർ

റെനീ കാത്ലീൻ സെൽവെഗർ (ജനനം: 1969 ഏപ്രിൽ 25) ഒരു അമേരിക്കൻ അഭിനേത്രിയും നിർമ്മാതാവുമാണ്. അവർക്ക് നിരൂപക പ്രശംസയോടൊപ്പം ഒരു അക്കാദമി പുരസ്കാരം, BAFTA അവാർഡ്, മൂന്നു ഗോൾഡൻ ഗ്ലോബ് പുരസ്കാരങ്ങൾ, മൂന്ന് സ്ക്രീൻ ഗിൽഡ് അവാർഡുകൾ എന്നിവയുൾപ്പെടെ മറ്റു നിരവധി പുരസ്കാരങ്ങളും ലഭിച്ചിട്ടുണ്ട്. ഹാസ്റ്റി പുഡ്ഡിംഗിന്റെ (ഹാർവാർഡ് യൂണിവേഴ്സിറ്റിയിലെ ഒരു തീയേറ്റർ വിദ്യാർത്ഥി സമൂഹം) 2009 വുമൺ ഓഫ് ദി ഇയറായി അവരോധിക്കപ്പെട്ട റെനീ സെൽവെഗർ, 2007 ൽ ഏറ്റവും കൂടുതൽ പ്രതിഫലം പറ്റിയ ഹോളിവുഡ് നടിമാരിൽ ഒരാളായി മാറുകയും ചെയ്തു.

സെൽവെഗറുടെ ആദ്യത്തെ പ്രധാന വേഷമായി പരിഗണിക്കപ്പെടുന്നത്, തുടർ ചിത്രമായ ടെക്സസ് ചെയിൻസോ മാസകർ: ദ നെക്വേനർ ജെനറേഷൻ (1994) എന്ന ചിത്രത്തിലേതാണ്. ഇതിനുശേഷം 1995 ൽ എമ്പയർ റെക്കോഡ്സ് (1995) എന്ന ചിത്രത്തിലെ കഥാപാത്രത്തെ അവതരിപ്പിച്ച് നിരൂപക പ്രശംസ നേടി. ഹാസ്യ-നാടകീയ സ്പോർട്സ് സിനിമയായ ജെറി മഗ്യൂയർ (1996), ഹാസ്യ സിനിമയായ നർസ് ബെറ്റി (2000) എന്നീ ചിത്രങ്ങളിലെ റെനീ സെൽവെഗറുടെ വേഷം വളരെയേറെ ശ്രദ്ധിക്കപ്പെട്ടു. നർസ് ബെറ്റിയിലെ പ്രകടനത്തിന് ഒരു മ്യൂസിക്കൽ അല്ലെങ്കിൽ കോമഡി ചിത്രത്തിലെ ഏറ്റവും മികച്ച നടിക്കുള്ള ആദ്യ ഗോൾഡൻ ഗ്ലോബ് പുരസ്കാരം അവരെ തേടിയെത്തി. അതിനെത്തുടർന്ന് റൊമാൻറിക് കോമഡിയായ ബ്രിഡ്ജറ്റ് ജോൺസ് ഡയറി (2001) എന്ന ചിത്രത്തിൽ അഭിനയിക്കുകയും അക്കാദമി അവാർഡ് നോമിനേഷനോടൊപ്പം, മികച്ച നായിക നടിക്കുള്ള BAFTA അവാർ‌ഡ് ലഭിക്കുകയുണ്ടായി. ഒരു മ്യൂസിക്കൽ ആയ ചിക്കാഗോ (2002) എന്ന ചിത്രത്തിലെ അവരുടെ വേഷം മികച്ച നടിക്കുള്ള അക്കാദമി അവാർഡിന് നാമനിർദ്ദേശത്തിനും കൂടാതെ ഒരു ഗോൾഡൻ ഗ്ലോബ് പുരസ്കാരം നേടുന്നതിനും സഹായകമായി. 

2003-ൽ പുറത്തിറങ്ങിയ കോൾഡ് മൗണ്ടൻ എന്ന ഇതിഹാസ യുദ്ധ ചിത്രത്തിലെ അഭിനയത്തിന് അക്കാദമി അവാർഡ്, BAFTA പുരസ്കാരം, ഗോൾഡൻ ഗ്ലോബ് പുരസ്കാരം, മികച്ച സഹനടിക്കുള്ള സ്ക്രീൻ ആക്ടേഴ്സ് ഗിൽഡ് അവാർഡ് എന്നിവ അവർ കരസ്ഥമാക്കിയിരുന്നു. ബോക്സ് ഓഫീസിൽ കളക്ഷൻ റിക്കാർഡുകൾ ഭേദിച്ച ഈ ചിത്രം, ലോകത്താകമാനായി ബജറ്റിനേക്കാൾ ഇരട്ടിയിലധികം സമ്പാദിക്കുന്ന ഒരു സ്ലീപ്പർ ഹിറ്റായി (ചെറിയ പ്രചരണങ്ങളോടെ ക്രമേണയുള്ള വിജയം) മാറിയിരുന്നു. പിന്നീട് തുടർചിത്രമായ ബ്രിഡ്ജെറ്റ് ജോൺസ്: ദി എഡ്ജ് ഓഫ് റിലേഷൻ (2004) എന്ന ചിത്രത്തിലെ കഥാപാത്രമായി വിണ്ടും പ്രത്യക്ഷപ്പെട്ടശേഷം 2005 ൽ സിൻഡ്രല്ല മാൻ, 2006 ൽ ജീവചരിത്രസംബന്ധിയായ മിസ് പോട്ടർ എന്ന ചിത്രത്തിൽ ഗ്രന്ഥകാരി ബിയാട്രിക്സ് പോട്ടറേയും അവതരിപ്പിച്ചു. 

അപ്പലൂസ (2008), മൈ വൺ ആൻഡ് ഒൺളി (2009), കേസ് 39 (2009), മൈ ഓൺ ലവ് സോംഗ് (2010) എന്നിവ പോലെയുള്ള പരിമിത റിലീസ് ചിത്രങ്ങളിൽ ഒട്ടനവധി വേഷങ്ങൾ അവതരിപ്പിക്കുകയും ഇവയ്ക്കു ശേഷം അഭിനയജീവിതത്തിൽ 6 വർഷത്തെ ഇടവേളയുണ്ടാകുകയും ചെയ്തു. ബ്രിഡ്ജറ്റ് ജോൺസസ് ബേബി (2016) എന്ന മൂന്നാമത്തെ ബ്രിഡ്ജിറ്റ് ജോൺസ് ചിത്രത്തിലൂടെ സെൽവെഗർ സ്ക്രീനിൽ തിരിച്ചെത്തിയിരുന്നു.

2019 ൽ സെൽ‌വെഗർ നെറ്റ്ഫ്ലിക്സ് ആന്തോളജി പരമ്പരയായ വാട്ട്/ഇഫിൽ അഭിനയിക്കുകയും ജൂഡി എന്ന ജീവചരിത്രസംബന്ധിയായ സിനിമയിലെ ജൂഡി ഗാർലാൻഡിനെ അവതരിപ്പിച്ചതിന്റപേരിൽ നിരൂപക പ്രശംസ നേടുകയും മികച്ച നടിക്കുള്ള അക്കാദമി അവാർഡ് കരസ്ഥമാക്കുകയും ചെയ്തു.

1969 ഏപ്രിൽ 25 ന് ടെക്സാസിലെ കാറ്റിയിലാണ് റെനീ സെൽവെഗർ ജനിച്ചത്. പിതാവ് എമിൽ എറിക് സെൽവെഗർ, സ്വിറ്റ്സർലൻഡിലെ സെൻറ് ഗാല്ലെനിലെ ഔ സ്വദേശിയും അപ്പെൻസെൽ കുടുംബത്തിലെ ഉന്നതനും, എണ്ണ ശുദ്ധീകരണ വ്യവസായത്തിൽ ശ്രദ്ധ കേന്ദീകരിച്ചിരിക്കുന്നഒരു മെക്കാനിക്കൽ, ഇലക്ട്രിക്കൽ എഞ്ചിനിയറുമായിരുന്നു. അവരുടെ മാതാവ് ക്ജെൽഫ്രീഡ് ഐറീൻ (മുമ്പ്, ആൻഡ്രീസ്സൻ), സാമി ജനതയുമായി നേരിയ വേരുകളുള്ള നോർവീജിയക്കാരിയുമായിരുന്നു.

വാഡ്‌സെയ്ക്ക് സമീപമുള്ള എക്കറിയിലും കിർകീനീസിലുമായി വളർന്ന ക്ജെൽഫ്രീഡ് ടെക്സസിൽ താമസമാക്കിയ ഒരു നോർവീജിയൻ കുടുംബത്തിന്റെ ഗൃഹാദ്ധ്യാപിക ജോലി ചെയ്യുന്നതിനായി അമേരിക്കയിലേക്ക് പോയ ഒരു നഴ്‌സും സൂതികർമ്മിണിയും കൂടിയായിരുന്നു. തന്റെ മതപശ്ചാത്തലത്തെ പരാമർശിച്ചുകൊണ്ട് സെൽ‌വെഗർ സ്വയം വിശേഷിപ്പിച്ചത് "അലസരായ കത്തോലിക്കരുടെയും എപ്പിസ്കോപ്പാൽമാരുടെയും" കുടുംബത്തിൽ താൻ വളർന്നുവെന്നാണ്.

സെൽവെഗർ കാറ്റി ഹൈസ്കൂളിൽ ചേരുകയും അവിടെ ഒരു ചിയർ ലീഡർ, ജിംനാസ്റ്റ്, സ്പീച്ച് ടീം അംഗം, നാടക ക്ലബ് അംഗം എന്നീ നിലകളിൽ ശോഭിക്കുകയും ചെയ്തു. സോക്കർ, ബാസ്കറ്റ് ബോൾ, ബേസ്ബോൾ, ഫുട്ബോൾ എന്നിവയിലും അവർ പങ്കെടുത്തു. 1986 ൽ, ഹ്യൂസ്റ്റൺ പോസ്റ്റ് ഹൈസ്കൂൾ നാച്ചുറൽ സയൻസ് ഉപന്യാസ മത്സരത്തിൽ സെൽവെഗറുടെ "ദി കരങ്കാവാസ് ആന്റ് ദെയർ റൂട്ട്സ്" എന്ന അക്കാദമിക് പ്രബന്ധം മൂന്നാം സ്ഥാനം നേടി. ഹൈസ്കൂളിനു ശേഷം ഓസ്റ്റിനിലെ ടെക്സസ് യൂണിവേഴ്സിറ്റിയിൽ ചേരുകയും അവിടെനിന്ന് 1991 ൽ ഇംഗ്ലീഷിൽ ബി.എ. ബിരുദം നേടുകയും ചെയ്തു. യൂണിവേഴ്സിറ്റിയിൽ ആയിരുന്നപ്പോൾ, സെൽ‌വെഗർ ഒരു നാടക കോഴ്‌സ് തിരഞ്ഞെടുക്കുകയും അത് അഭിനയത്തോടുള്ള അവരുടെ താൽപര്യം വർദ്ധിപ്പിക്കുകയും ചെയ്തു.

ടെക്സസിൽ ആയിരിക്കുമ്പോൾ തന്നെ സെൽവെഗർ നിരവധി സ്വതന്ത്രവും കുറഞ്ഞ ബഡ്ജറ്റ് സിനിമകളിലും പ്രത്യക്ഷപ്പെട്ടു. അതിലൊന്ന് എ ടേസ്റ്റ് ഫോർ കില്ലിംഗും (1992), തുടർന്ന് എബിസി മിനി പരമ്പരയായ മർഡർ ഇൻ ദ ഹാർട്ട് ലാൻഡിലെ (1993) ഒരു വേഷവുമായിരുന്നു. 1994-ൽ ബെൻ സ്റ്റില്ലർ ആദ്യമായി സംവിധാനം ചെയ്ത "റിയാലിറ്റി ബൈറ്റ്സ്" എന്ന ചിത്രത്തിലും ജോൺ ജി. അവിൽഡ്‌സെൻ സംവിധാനം ചെയ്ത "8 സെക്കൻഡ്സ്" എന്ന ജീവചരിത്ര സിനിമയിലും അഭിനയിച്ചു. ഒരു സിനിമയിലെ അവളുടെ പ്രധാന പ്രധാന വേഷം, 1994-ൽ പുറത്തിറങ്ങിയ "ടെക്സാസ് ചെയിൻസോ മസാക്രി: ദ നെക്സ്റ്റ് ജനറേഷൻ" എന്ന ഹൊറർ സിനിമയായിരുന്നു. മാത്യു മക്കോനാഗിക്കൊപ്പം, ഒരു കൗമാരക്കാരിയായി അഭിനയിച്ച ഈ ചിത്രത്തിൽ ഒരു വാഹനാപകടത്തിൽ അകപ്പെടുന്ന മൂന്ന് സുഹൃത്തുക്കളുമായി ലെതർഫേസ് നയിക്കുന്ന കൊലപാതക വ്യഗ്രതയുള്ള കുടുംബത്തെ കണ്ടുമുട്ടുന്നതിലേക്ക് നയിക്കുന്നു. സിനിമ ശ്രദ്ധിക്കപ്പെടാതെ പോയപ്പോൾ, വെറൈറ്റി മാസികയുടെ ജോ ലേഡൺ സെൽവെഗറിനെ പ്രശംസിക്കുകയും ജാമി ലീ കർട്ടിസിനു ശേഷമുള്ള ഏറ്റവും ഘോരയായ 'സ്ക്രീം ക്യൂൻ' എന്ന് വിശേഷിപ്പിച്ചു.

അടുത്ത ചിത്രമായ "ലവ് ആന്റ് എ.45" (1994) എന്ന ക്രൈം കോമഡി ചിത്രത്തിൽ സെൽ‌വെഗർ കാമുകനോടൊപ്പം കവർച്ച ആസൂത്രണം ചെയ്യുന്ന ഒരു സ്ത്രീയായി അഭിനയിച്ചു. ചിത്രത്തിന് തിയേറ്ററുകളിൽ പരിമിതമായ റിലീസ് മാത്രമേ ലഭിച്ചുള്ളൂവെങ്കിലും, ഓസ്റ്റിൻ ക്രോണിക്കിളിലെ മാർക്ക് സാവ്‌ലോവ് ചിത്രത്തിലെ പ്രധാന അഭിനേതാക്കളെ അഭിനന്ദിക്കുകയും “എല്ലാവരും തങ്ങളുടെ വേഷങ്ങളിൽ മികച്ചവരാണ്” എന്ന് പറയുകയും ചെയ്തു. 

1999 മുതൽ 2000 വരെയുള്ള​കാലത്ത് സെൽവെഗർ ജിം കാരിയുമായി വിവാഹനിശ്ചയം നടത്തി. 2003 ൽ സംഗീതജ്ഞൻ ജാക്ക് വൈറ്റുമായി അവർക്ക് ഒരു ഹ്രസ്വ ബന്ധമുണ്ടായിരുന്നു. 2005 മെയ് മാസത്തിൽ സെൽ‌വെഗർ ഗായകൻ കെന്നി ചെസ്‌നിയെ വിവാഹം കഴിച്ചു. നാലുമാസത്തിനുശേഷം ദമ്പതികൾ വിവാഹബന്ധം റദ്ദാക്കി. 


</doc>
<doc id="418333" url="https://ml.wikipedia.org/wiki?curid=418333" title="മേരി മേനാർഡ് ഡാലി">
മേരി മേനാർഡ് ഡാലി

മേരി മേനാർഡ് ഡാലി (ഏപ്രിൽ 16, 1921 - ഒക്ടോബർ 28, 2003) ഒരു അമേരിക്കൻ ജൈവശാസ്ത്രജ്ഞയായിരുന്നു. അമേരിക്കൻ ഐക്യനാടുകളിൽ പിഎച്ച്ഡി നേടിയ ആദ്യത്തെ കറുത്ത അമേരിക്കൻ വനിതയായിരുന്നു. രസതന്ത്രത്തിൽ 1947-ൽ കൊളംബിയ സർവകലാശാല അവാർഡ് നൽകിയിരുന്നു.

ഡാലിയുടെ പിതാവ് "ഇവാൻ സി. ഡാലി" ബ്രിട്ടീഷ് വെസ്റ്റ് ഇൻഡീസിൽ നിന്ന് കുടിയേറിപ്പാർത്ത ഒരു പോസ്റ്റ് ഓഫീസ് ഗുമസ്തനായിരുന്നു. തുടർന്ന് വാഷിങ്ടൺ ഡി.സി.യിലെ ഹെലൻ പേജ്നെ വിവാഹം ചെയ്തു. ന്യൂയോർക്ക് നഗരത്തിലാണ് അവർ താമസിച്ചിരുന്നത്. മേരി കൊറോണ ക്വീൻസിൽ ജനിച്ചു വളർന്നു.വാഷിങ്ടണിലെ അമ്മയുടെ മുതുമുത്തച്ഛനെ സന്ദർശിക്കുന്ന പതിവുണ്ടായിരുന്നപ്പോൾ അവിടെ ലൈബ്രറിയിൽ നിന്ന് ലഭിച്ച പുസ്തകങ്ങളിൽ നിന്ന് ശാസ്ത്രജ്ഞരെയും അവരുടെ നേട്ടങ്ങളെയും കുറിച്ച് വായിക്കാൻ കഴിഞ്ഞു. "പോൾ ഡി ക്യുരീഫിന്റെ" "ദി മൈക്രോബ് ഹണ്ടേഴ്സ്" ഏറെ സ്വാധീനിക്കുകയും ഒരു ശാസ്ത്രജ്ഞയായിത്തീരാൻ ഡാലിയ്ക്ക് പ്രചോദനം ലഭിക്കുകയും ചെയ്തു. 


</doc>
<doc id="418340" url="https://ml.wikipedia.org/wiki?curid=418340" title="നൂർ ഇനായത്ത് ഖാൻ">
നൂർ ഇനായത്ത് ഖാൻ

രണ്ടാം ലോക മഹായുദ്ധകാലത്തെ ഒരു ബ്രിട്ടീഷ് വീരനായികയായിരുന്നു നൂറുന്നിസ ഇനായത്ത് ഖാൻ അഥവാ നോറ ഇനായത്ത് ഖാൻ (1 ജനുവരി 1914 - 13 സെപ്റ്റംബർ 1944). ബ്രിട്ടനിലെ പരമോന്നത സിവിലിയൻ ബഹുമതിയായ ജോർജ്ജ് ക്രോസ്സ് മരണാനന്തരബഹുമതിയായി നൽകപ്പെട്ടു,

വർഷം 1799 മെയ്മാസം നാലാം തീയതി ഉച്ചയ്ക്ക് ഒരു മണിയോടെ ടിപ്പു സുൽത്താന് എതിരായ യുദ്ധത്തിൽ ബ്രിട്ടീഷ് സൈന്യം വളരെയധികം മുന്നേറി.ശ്രീരംഗ പട്ടണം കോട്ടയിലേക് ശത്രുക്കൾ ഇരച്ചുകയറിയപ്പോൾ ടിപ്പുവിനെ സുരക്ഷിത സ്ഥാനത്തേക്ക് കൊണ്ടുപോകാൻ സൈനികർ ശ്രമിച്ചു. എന്നാൽ താമസിച്ചു പോയിരുന്നു. ഒരു ബ്രിട്ടീഷ് സൈനികനുമായുള്ള യുദ്ധത്തിൽ അദ്ദേഹം മരിച്ചു. ആഭരണങ്ങൾ കൊള്ളയടിക്കപ്പെട്ടു. സന്ധ്യയോടെ മൈസൂർ കടുവയുടെ ശരീരം സൈനികരുടെ മൃതദേഹങ്ങൾക്ക് ഇടയിൽ നിന്നും കണ്ടെത്തി.

ടിപ്പുവിന്റെ ശരീരം ബഹുമതികളോടെ കബറടക്കി. ഭരണം ബ്രിടീഷ് നിയന്ത്രണത്തിൽ ആണെങ്കിലും വോഡയാർ രാജവംശത്തിലേക്ക് തിരികെയെത്തി ടിപ്പുവിന്റെ കുടുംബത്തെ വെല്ലൂരിലേക് മാറ്റി. 1806 ലെ വെല്ലൂർ കലാപത്തിൽ പങ്കുണ്ടെന്ന കാരണത്തിൽ അവരെ കൽകട്ട പ്രവിശ്യയിലേക് നാടുകടത്തി.അവിടെ അവർക്ക് മാന്യമായ സ്ഥാനവും പെൻഷനും നകിയിരുന്നു.

വർഷങ്ങൾക്ക് ശേഷം 'ഇന്ത്യയുടെ ബീഥോവൻ'എന്ന പേരുകേട്ട ഉസ്താദ് ഖാസിം ബക്ഷിനേ ടിപ്പുവിന്റെ ചെറുമകളായ കാസിംബി വിവാഹം കഴിച്ചു. അവരുടെ മകനാണ് പടിഞ്ഞാറൻ നാടുകളിൽ സൂഫിസം എത്തിച്ചത്. അദ്ദേഹത്തിന്റെ പേരാണ് . നിരാമയ സൂഫിസത്തിന്റെ പ്രചരണത്തിനായി ഗുരുവായമുഹമ്മദ് അബു ഹാസിം മദാനി അദേഹത്തെ പാശ്ചാത്യ നാടുകളിലേക് അയക്കുകയായിരുന്നു. 1913ൽ യൂറോപ്പിൽ വെച്ച് അദ്ദേഹം അമേരിക്കക്കാരിയായ ' വിവാഹം കഴിച്ചു. വിവാഹശേഷം അവർ എന്ന പേരു സ്വീകരിച്ചു. 1914ലെ പുതുവർഷ പുലരിയിൽ മോസ്‌കോയിൽ വെച്ച് ദൈവം അവർക്ക് എന്നൊരു മകളെ നൽകി അനുഗ്രഹിച്ചു. നൂറിനെ കൂടാതെ അവർക്ക് , , കമറുന്നീസ എന്നിങ്ങനെ മൂന്നു കുട്ടികളും ഉണ്ടായിരുന്നു 

ഒന്നാം ലോകമഹായുദ്ധ കാലത് അവർ ലണ്ടനിലേക്ക് താമസം മാറി അതിനു ശേഷം 1920ഓടെ അവർ പാരീസിൽ സ്ഥിരതാമസം തുടങ്ങി.

വളരെ ചെറിയ പ്രായത്തിൽ തന്നെ സൂഫിസത്തിലും നൃത്തത്തിലും എഴുത്തിലും നൂറുന്നീസ കഴിവ് തെളിയിച്ചു. . 1923 ആയപ്പോഴേക്കും പിതാവിന്റെ സൂഫി പ്രസ്ഥാനം ഇന്റർനാഷണൽ സൂഫി എന്ന പേരിൽ യൂറോപ്പിലാകെ പ്രചാരം നേടിയിരുന്നു. 1927 ൽ ഹസ്രത് ഇനായത്ത് ഖാൻ മരിച്ചു. 

നൂർ കുട്ടികളുടെ മനഃശാസ്ത്രവും സംഗീതവും പഠിച്ചിരുന്നു. 1939 ആയപ്പോഴേക്കും നോറ ബക്കർ എന്ന തൂലികാ നാമത്തിൽ അവൾ കുട്ടികൾക്ക് വേണ്ടിയുള്ള 20 ജാതക കഥകൾ പ്രസിദ്ധീകരിച്ചു കഴിഞ്ഞിരുന്നു. ഇക്കാലത്തു തന്നെ ഫ്രഞ്ച് റേഡിയോയിലും പ്രവർത്തിച്ചിരുന്നു. 

1939 അപ്രതീക്ഷിതമായി രണ്ടാം ലോകമഹായുദ്ധം പൊട്ടി പുറപ്പെട്ടു. സൂഫിവിശ്വാസവും പഠനവും എഴുതും അഹിംസയുമായി കഴിഞ്ഞിരുന്ന നൂർ ആകട്ടെ അതിൽ വേവലാതിപ്പെട്ടില്ല. എല്ലാ പെണ്കുട്ടികളെയും പോലെ നൂറും അവളുടേതായ ചെറിയ ലോകത്തു സന്തോഷം കണ്ടെത്തി. എന്നാൽ ജർമൻ സൈന്യം ഫ്രാൻസിനെ പരാജയപ്പെടുത്താൻ തുടങ്ങിയപ്പോൾ അവരുടെ കുടുംബം കടൽമാർഗ്ഗം കോണ് വാൾ വഴി ഇംഗ്ലണ്ടിലേക് മാറി താമസിക്കുവാൻ നിർബന്ധിതരായി.

യുദ്ധം കൊടുമ്പിരികൊണ്ട നാളുകളിൽ നൂറും അനുജൻ വിലായത്ത് ഉം തങ്ങളുടെ രാജ്യത്തെ സേവിക്കാൻ ആഗ്രഹിച്ചു. അക്കാലത്ത് അവർക്ക് എന്തെകിലും വിധത്തിൽ ബന്ധമുണ്ടായിരുന്ന രാജ്യങ്ങൾ ആയ ഇന്ത്യയും റഷ്യയും അമേരിക്കയും ഫ്രാൻസും ഇംഗ്ലണ്ടും എല്ലാം സഖ്യകക്ഷികൾക്ക് ഓപ്പമായിരുന്നു. നൂറും വിലായത്ത് ഉം ഫ്രാൻസിനെ മാതൃരാജ്യം ആയിത്തന്നെ ആണ് കണ്ടിരുന്നത്. അതിന്റെ മോചനം അവർ സ്വപനം കണ്ടു. ആ സ്വപ്നത്തിനുവേണ്ടി പ്രവർത്തിക്കുവാൻ അവർ തീരുമാനിച്ചു. എന്നാൽ അഹിംസയും സമാധാനവും ഇസ്ലാമിക സൂഫി ചിന്താപരമ്പര്യവും ഒക്കെ കാരണം മാതൃ രാജ്യത്തിനായി പ്രവർത്തിക്കുമ്പോൾ തന്നെ മറ്റൊരാളെ ഉപദ്രവിക്കാനോ കൊല്ലാനോ അവർ തയ്യാറായിരുന്നില്ല. യുദ്ധത്തിൽ പങ്കെടുക്കുകയും അഹിംസ മുറുകെ പിടിക്കുകയും ചെയ്യുക എന്നത് വളരെ ദുഷ്കരമാണ് എന്നവർക്ക് അറിയാമായിരുന്നു.

1940 ലെ നവംബർ മാസം നൂർ ഇംഗ്ലണ്ടിന്റെ ചേർന്നു. WAAF ന്റെ ആദ്യഘട്ട ട്രെയിനിങ് വിംസ്ലോയിൽ വെച്ച് ആയിരുന്നു. WAAF ലെ സ്ത്രീകളായ അംഗങ്ങളെ ഒരിക്കലും യുദ്ധമുഖത്തേക്ക് അയച്ചിരുന്നില്ല. ആദ്യമേ തന്നെ ഫാക്ടറി ജോലിയോ ഫീൽഡ് വർക്കോ തിരഞ്ഞെടുക്കാൻ അവർക്ക് അവകാശം ഉണ്ടായിരുന്നു. ഫീൽഡ് തിരഞ്ഞെടുത്താൽ തന്നെ രണ്ടാം നിര സേവനങ്ങൾക്ക് വേണ്ടിയുള്ള ജോലികളെ അവർക്ക് ഉണ്ടായിരുന്നുള്ളു (Air Transport Auxiliary). റോയൽ എയർ ഫോഴ്സിലോ ഫ്ലീറ്റ് എയർ ആമിലോ ചേരാൻ യോഗ്യത ഇല്ലാത്ത അംഗഭംഗം വന്നവരും പ്രായപരിധി കഴിഞ്ഞവരും സ്ത്രീകളും മാത്രമാണ് അതിൽ ഉണ്ടായിരുന്നത്. തകരാറിലായ പ്ലെയിനുകൾ ഫാക്ടറിയിൽ എത്തിക്കുക. എയർ ആംബുലൻസ് സൗകര്യം, പട്ടാളത്തിലേക്ക് സാധനങ്ങൾ എത്തിക്കുക ഇതൊക്കെ ആയിരുന്നു അവരുടെ ജോലി. യുദ്ധം നടക്കുന്നതുകൊണ്ട് ആകാശത്തിൽ എല്ലാവരും ഒരേ പോലെ ആക്രമണ ഭീഷണി നേരിടുന്നുണ്ടായിരുന്നു.

അവിടെ വെച്ച് ആകാനുള്ള പരിശീലനം ലഭിച്ച നൂറിനെ ഫ്രാൻസ് വിഭാഗത്തിലേക്ക് തിരഞ്ഞെടുത്തു അധികം താമസിയാതെ തന്നെ ശത്രുക്കളുടെ അധീന പ്രദേശത്തുള്ള വയർലെസ് ഓപ്പറേറ്റർ ആകുന്നതിനുള്ള പരിശീലത്തിനും അവർ അയക്കപ്പെട്ടു. 1943 ഫെബ്രുവരിയിൽ ആണ് അവൾ പരിശീലനം ആരംഭിച്ചത്.

ശത്രുമേഖലയിലെ പ്രവർത്തനത്തിനായി തിരഞ്ഞെടുക്കപ്പെട്ട ആദ്യ വനിതയായിരുന്നു നൂർ. WAAF ൽ നിന്നും ലഭിച്ച വയർലെസ് ടെലിഗ്രാഫി പരിചയം ആണ് അവരെ തിരഞ്ഞെടുക്കാൻ കാരണം. എന്നാൽ ഇവിടെ പ്രായോഗിക പരിശീലവും ഉണ്ടായിരുന്നു. സ്വന്തം വിവരങ്ങൾ മറച്ചുവെച്ചു പുതിയ ഒരാളായി (ഫേക്ക് ഐഡന്റിറ്റി) ജീവിക്കുകയും തനിക്കു പരിചയം ഇല്ലാത്ത ഒരു പ്രദേശത്തു തനിച്ചു ഒറ്റപ്പെട്ടുപോയാൽ അവിടെനിന്നും വയർലെസ് വഴി തന്റെ ഓഫീസർക്ക് വിവരങ്ങൾ അയക്കുകയും അങ്ങനെ രക്ഷപ്പെടുകയും വേണമായിരുന്നു. അവർ അറിയാതെ അവരെ പിന്തുടരുന്ന ഒരു ഉദ്യോഗസ്ഥനെ കബളിപ്പിച്ചു വേണമായിരുന്നു ഇതു വിജയിക്കേണ്ടത്. ഈ വിജയത്തിന്റെ അടുത്ത ഘട്ടം ഗസ്റ്റപ്പോ പരീക്ഷണം ആണ്. ജർമനിയുടെ ചോദ്യം ചെയ്യൽ/ പീഡന രീതികളുടെ യഥാർത്ഥ മുഖമായിരുന്നു ഗസ്റ്റപ്പോ (നാസി ചാര സംഘടന). ആദ്യ ഘട്ടം വിജയിച്ചു വരുന്നവരെ പരീക്ഷണം കഴിഞ്ഞു എന്ന് ബോധ്യപ്പെടുത്തിയ ശേഷം അപ്രതീക്ഷിതമായി പിടിച്ചു കൊണ്ട് പോകുകയും ഗസ്റ്റപ്പോ മോഡലിൽ ചോദ്യം ചെയ്യുകയും ആയിരുന്നു പദ്ധതി. നാസികളുടെ പിടിയിൽപെട്ടാൽ എന്തു സംഭവിക്കും എന്ന ഒരു പരിചയവും ഏജന്റുകൾക്ക് നൽകിയ രഹസ്യ ഫെയ്ക്ക് ഐഡന്റിറ്റി അവർ ശത്രുക്കൾക്കു പറഞ്ഞുകൊടുക്കുമോ എന്നൊക്കെയുള്ള പരീക്ഷണം ആയിരുന്നു അത്. സൂഫി പശ്ചാത്തലത്തിൽ നിന്നും വന്ന നൂറിന് ഇതു വളരെ കഠിനമായിരുന്നു. അതുകൊണ്ട് തന്നെ ഈ ടെസ്റ്റുകളിലെ പ്രകടനം വളരെ മോശവും ആയിരുന്നു..

നൂറിന്റെ അധ്യാപകർക്ക് ആകട്ടെ അവളെക്കുറിച്ചു പല അഭിപ്രായങ്ങൾ ആയിരുന്നു. കഴിവ് കെട്ടവൾ, കദിനാധ്വാനി, തുടങ്ങി പല രൂപത്തിൽ ആണ് അവൾ വിശേഷിപ്പിക്കപ്പെട്ടത്. ഈ ജോലിക്ക് കൊള്ളുകയില്ല എന്ന അഭിപ്രായം എഴുതിയ ഒരു ഫയലും യുദ്ധത്തിന് ശേഷം കണ്ടെത്തി. ഒട്ടത്തിലോ ചാട്ടത്തിലോ രഹസ്യം സൂക്ഷിക്കാനോ പിടിക്കപ്പെടാതെ ഇരിക്കാനോ തോക്ക് ഉപയോഗിക്കാനോ ഒക്കെയുള്ള പരീക്ഷകളിൽ മിക്കവാറും അവൾ പരാജയപെട്ടു. എന്നാൽ അതിർത്തിക്ക് അപ്പുറത് സ്ഥിതിഗതികൾ വ്യത്യസ്തമായിരുന്നു.. ഫ്രഞ്ച് ഭാഷ സംസാരിക്കാൻ അറിയുന്നവരെ മാത്രമേ ഫ്രാൻസിലേക്ക് വിടാൻ കഴിയു. എങ്കിൽ പോലും ഫ്രഞ്ചുകാരെ പോലെ ആ ഭാഷ സംസാരിക്കാൻ അറിയാത്ത ഏജന്റുമാരുടെ ശരാശരി ജോലിസമയം ഒരാഴ്ച മാത്രം ആയിരുന്നു. മറ്റുള്ളവർക് 5 -6ആഴ്ചയും. അതിനുള്ളിൽ ജോലി അവസാനിക്കുകയല്ല. ഗസ്റ്റപ്പോയുടെ കൈയ്യിൽ പെടുകയും താമസിയാതെ കൊല്ലപ്പെടുകയും ചെയ്യും. സംഗീതവും നൃത്തവും പഠിച്ചിരുന്നപ്പോൾ ഹാർപ് എന്ന സംഗീത ഉപകരണം വായിക്കാൻ പഠിച്ചിരുന്നതും നൂറിന് ഇവിടെ തുണയായി. അവളുടെ വയർലെസ് സിഗ്നലിങ് വേഗതയും കൃത്യതയും ഏറ്റവും മികച്ചതായിരുന്നു. മറ്റെന്തിനേക്കാളും ഫ്രാൻസ് സെക്ഷന് വേണ്ടിയിരുന്നത് ഇതു രണ്ടും ആയിരുന്നു.

1943നിന്റെ പകുതി ആകുമ്പോഴേക്കും ഫ്രാൻസിലെ വയർലസ് സിഗ്നലിങ് ഏജന്റുമാർ മുമ്പെങ്ങും ഇല്ലാത്തവിധം പിടിക്കപ്പെടുകയോ കൊല്ലപ്പെടുകയോ ചെയ്തു. ഒരു ഡബിൾ ഏജന്റിന്റെ സാന്നിധ്യം ഇംഗ്ലണ്ട് ഊഹിച്ചുവെങ്കിലും അയാളെ പിടികൂടാൻ കഴിഞ്ഞില്ല. ഈ സാഹചര്യത്തിലാണ് യുദ്ധാനന്തരം നോവലിസ്റ്റും മറ്റും ആയിത്തീർന്ന സഖ്യ സേന ഉദ്യോഗസ്ഥൻ സിൽവിൻ ജോപ്‌സൻ വയർലസ് ഓപ്പറേറ്റർമാർ ആയി കൂടുതൽ റിക്രൂട്ടുകളെ ആവശ്യപ്പെട്ടുകൊണ്ട്അക്കാലത്തെ SOE യുടെ ഫ്രാൻസ് സെക്ഷൻ ഹെഡ് Maurice Buckmasterക്കു കത്തെഴുത്തുന്നത്. സ്‌ക്വാഡ്രൻ ഓഫീസർ വേര അറ്റ്കിന്സ് അദ്ദേഹത്തിന്റെ അസിസ്റ്റന്റ് ആയിരുന്നു SOE യിലെ സ്ത്രീ ഏജന്റുമാരുടെ ഉത്തരവാദിത്തം വഹിച്ചിരുന്നത് വേരയാണ്. കത്ത് അദ്ദേഹം വേരയ്ക്കു കൈമാറി. ആ സമയത്ത് നൂറിന്റെ ട്രെയിനിങ് അവസാനഭാഗങ്ങളിലേക്ക് കടക്കുന്നതെ ഉണ്ടായിരുന്നുള്ളു. എന്നാൽ ജർമൻ അധീന ഫ്രാൻസിൽ നിന്നുള്ള വിവരങ്ങൾ നൽകേണ്ട വയർലെസ് ഓപ്പറേറ്റർമാർ ഈയാംപാറ്റകളെപോലെ അവിടെ മരിച്ചുവീഴുകയോ ജയിലിൽ അടയ്ക്കപ്പെടുകയോ ചെയ്യപ്പെട്ടു. മൂന്നാഴ്ചയിൽ കൂടുതൽ ജോലിചെയ്ത ഒരു ഏജന്റ് പോലും അപ്പോൾ ഫ്രാൻസിൽ ഉണ്ടായിരുന്നില്ല എന്നു പറയുമ്പോൾ അവർ അനുഭവിച്ചിരുന്ന ഭീഷണി എന്തുമാത്രമാണ് എന്നു ഊഹിക്കാമല്ലോ. യുദ്ധമുഖത്തെ ഈ അടിയന്തര ആവശ്യവും നൂറിന്റെ ട്രെയിനിങ് കഴിഞ്ഞിട്ടില്ല എന്നതും കണക്കിലെടുത്ത്. പോകാണമോ എവേണ്ടയോ എന്ന തീരുമാനം എടുക്കാൻ വേര നൂറിന് ഒരുഅവസരം നൽകുകയാണ് ഉണ്ടായത്. വയർലെസ് സെറ്റിൽ നിന്നും വരുന്ന സിഗ്നലുകളുടെ ഉറവിടം ട്രയൻഗുലേഷൻ പോലെയുള്ള വിദ്യകൾ വഴി കൃത്യമായി കണ്ടെത്താൻ കഴിഞ്ഞിരുന്നു. അതുകൊണ്ട് ഒരു തവണ സന്ദേശം അയച്ചുകഴിഞ്ഞാൽ ഉടനെതന്നെ അവിടെനിന്നും രക്ഷപ്പെടുകയും വേണമായിരുന്നു. അതിർത്തിക്ക് അപ്പുറത്തേക്ക് പോകാമോ എന്നു ചോദിച്ചു കൊണ്ടുള്ള സിൽവിൻ ജോപ്‌സന്റെ കത്ത് വായിക്കുമ്പോൾ നൂർ ഈ അപകടങ്ങളെ കുറിച്ചെല്ലാം ബോധവതിയായിരുന്നു. 

നൂർ തന്റെ താല്പര്യം അറിയിച്ചുകൊണ്ടുള്ള മറുപടി അന്നുതന്നെ സിൽവിന് അയച്ചുകൊടുത്തു.

പിന്നീട് വളരെ പെട്ടെന്നുള്ള തയാറെടുപ്പുകൾ ആണ് നടന്നത്. അതിർത്തിക്ക് അപ്പുറത് നൂറിന് ജീവിക്കാൻ വേണ്ടതെല്ലാം അവർ ഒരുക്കി.

FANY (the First Aid Nursing Yeomanry) യുടെ ഒരു യൂണിഫോമും കുറച്ചു പരിശീലനവും കൂടി അവർ അവൾക്ക് നൽകി. ശത്രുരാജ്യത്തെ അവളുടെ ഒരു ഐഡന്റിറ്റി അതായിരുന്നു. ഒരു ചാരിറ്റബിൾ സംഘടനയായിരുന്നു അത്. സ്ത്രീകൾ മാത്രമുള്ള ഒരു നഴ്‌സിംഗ് സംഘം. എന്നാൽ ഒറ്റനോട്ടത്തിൽ പട്ടാളത്തിന്റെ പോലെയുള്ള യൂണിഫോം ധരിച്ചിരുന്നു എങ്കിലും പട്ടാളവും ആയി അതിനു ഒരു ബന്ധവും ഉണ്ടായിരുന്നില്ല. യുദ്ധകാലത്ത് പട്ടാളക്കാർക്ക് വേണ്ടി നിസ്സ്വാർത്ഥ സേവനം ചെയ്യുന്ന അവരെ സൈന്യവും സംശയിച്ചിരുന്നില്ല.

നൂറിന്റെ അമ്മയും സഹോദരങ്ങളും ഈ വാർത്ത എങ്ങനെ സ്വീകരിക്കും എന്ന ആശങ്ക അവൾക്ക് ഉണ്ടായിരുന്നു. അതുകൊണ്ട് താൻ താരതമ്യേനെ ശാന്തമായ ആഫ്രിക്കയിലേക്കാണ് പോകുന്നത് എന്നവൾ അവരോടു പറഞ്ഞു. അനുജൻ വിലായത്ത് മാത്രമാണ് തന്റെ സഹോദരി എവിടേക്കാണ് പോകുന്നത് എന്നു സത്യത്തിൽ മനസ്സിലാക്കിയിരുന്നത്. അദ്ദേഹം ഈ സമയം കുഴിബോംബുകൾ നിർവീര്യമാക്കുന്ന ജോലിയിൽ ആയിരുന്നു. ശക്തമായ ഇസ്ലാം-സൂഫി പാരമ്പര്യത്തിൽ വളർന്ന അവൾ തന്റെ കുടുംബത്തോട് ഇങ്ങനെ ഒരു കള്ളം പറയേണ്ടി വന്നതിൽ വളരെ വേദനിച്ചു. ഇതുമാത്രമായിരുന്നു ഫ്രാന്സിലേക്ക് പുറപ്പെടുമ്പോൾ അവളെ അല്പമെങ്കിലും വിഷമിപ്പിച്ചത്.

"ചെന്നായ ഒരു കടുവയല്ല"(the wolf is not a tiger) എന്ന മെസ്സേജ് സിൽവിൻ ജോപ്സൻ ഫ്രാൻസിസ് സറ്റയിലിന് അയച്ചതോട്‌ കൂടി നൂർ ഫ്രാൻസിൽ എത്തുന്നതിനുള്ള അവസാന നടപടിക്രമവും കഴിഞ്ഞു

1942 കാലത്ത് ജർമൻ അധീന ഫ്രാൻസിൽ ഹിറ്റ്ലർക്ക് എതിരെ ഒരു റിബൽ സംഘം (തീവ്രവാദി സംഘം)ഉണ്ടാക്കുന്നതിനായി SOE ഫ്രാൻസിസ് സറ്റിൽ എന്ന ഉദ്യോഗസ്ഥനെ ( Major Francis Alfred Suttil aka prosper) ഫ്രാന്സിലേക്ക് അയച്ചു. അദ്ദേഹത്തിന്റെ പ്രവർത്തന ഫലമായി 1943 ആയപ്പോഴേക്കും പതിനായിരത്തോളം പേര് ചേർന്ന ഒരു വലിയ പ്രസ്ഥാനമായി അതു വികസിച്ചിരുന്നു. സറ്റിലിന്റെ code name ആയ പ്രോസ്പെർ എന്നായിരുന്നു അതിന്റെയും പേര്. അക്കാലത്തെ ഫ്രാൻസിൽ ഇത്തരത്തിൽ വേറെയും സംഘങ്ങൾ വിവിധ സ്ഥലങ്ങളിലായി പ്രവർത്തിച്ചിരുന്നു. ജർമൻ ഭരണത്തിന് തലവേദന ഉണ്ടാക്കുക. പ്രശ്നങ്ങൾ ഉണ്ടാക്കി ആളുകളെ ഭരണത്തിന് എതിരെ തിരിക്കുക. സഖ്യസൈന്യം ഫ്രാൻസിനെ അക്രമിച്ചാൽ ആ നാട്ടിൽ നിന്നും ജനങ്ങളുടെയും മറ്റും സഹായവും പിന്തുണയും സൈന്യത്തിന് ഉറപ്പാക്കുക ഇതൊക്കെയാണ് അതിർത്തി കടന്ന് തീവ്രവാദം നടത്തുമ്പോൾ ഇംഗ്ലണ്ട് ലക്ഷ്യം വെച്ചത്. 

ഈ സംഘങ്ങൾക്ക് സഖ്യ കക്ഷികളുടെ ആസ്ഥാനമായ ലണ്ടനുമായി ആശയവിനിമയം എപ്പോഴും ബുദ്ധിമുട്ടായിരുന്നു.വിവരങ്ങൾ അറിയാനുള്ള ബുദ്ധിമുട്ട് കാരണം അതിനായി ഒരു സന്നാഹം ഒരുക്കാൻ SOE നിർബന്ധിതമായി. ഫ്രഞ്ച് വ്യോമസേനയിൽ നിന്നും വിരമിച്ച ഹെന്ററി ഡറിക്കോട്ട് (Henri Déricourt , കോഡ് നെയിം:ഗിൽബർട്ട്) 1943 ജനുവരി 22 ന് രഹസ്യമായി ഫ്രാൻസിൽ എത്തിച്ചേർന്നു. ഫ്രാൻസിൽ സഖ്യ കക്ഷികളുടെ ഒരു കൊറിയർ നടത്താനും രഹസ്യന്വേഷണ ആവശ്യങ്ങൾക്കും മറ്റുമായി വിമാനം ഇറക്കുന്നതിനും മറ്റും പറ്റിയ സ്ഥലങ്ങൾ കണ്ടെത്തുകയായിരുന്നു ഉദ്യേശം. അദ്ദേഹത്തിന്റെ സഹായത്തോടെ ആറുമാസം കൊണ്ട് അറുപതിലധികം മിഷനുകൾ നടന്നു. ഫ്രാൻസിലെ വിവരങ്ങൾ ഒന്നോ രണ്ടോ ദിവസത്തിനുള്ളിൽ ഇംഗ്ലണ്ടിൽ അറിയാം എന്നായി. ഇതിലധികവും പ്രോസ്പെർ മുഖേന ആയിരുന്നതിനാൽ എല്ലാ സംഘങ്ങളും വയർലെസ് സന്ദേശമയക്കാനും ആയുധങ്ങൾക്കും പ്രോസ്പെറിനെ ആണ് ആശ്രയിച്ചിരുന്നത്. 

മെയ്മാസം 15നു ഫ്രാൻസിസ് സറ്റിൽ രഹസ്യമായി ഇംഗ്ലണ്ടിൽ പോയിവന്നു. വിമാനം വഴി സാധനങ്ങൾ എത്തിക്കാൻ കഴിയുന്ന സ്ഥിതിക്ക് കൂടുതൽ ആയുധങ്ങളും മറ്റും എത്തിച്ചു തീവ്രവാദികളെ മുൻനിർത്തി സ്ഫോടനങ്ങൾ ഉണ്ടാക്കി ഫ്രാൻസിലെ ജർമൻ ഭരണം അസ്ഥിരപ്പെടുത്താൻ ഉള്ള പദ്ധതിയുമായിട്ടായിരുന്നു അദ്ദേഹം വന്നത്.

അതുപ്രകാരം 1943 ജൂണ് മാസം 10 നു രാത്രിയിൽ ഇംഗ്ലണ്ടിൽ നിന്നും പ്രോസ്പെർ സംഘനയ്ക്കു വേണ്ടി അയച്ച സ്ഫോടക വസ്തുക്കൾ ചിലത് അബദ്ധത്തിൽ ഒരു കൃഷിസ്ഥലത് വീണു പൊട്ടിത്തെറിച്ചു. സ്ഥലത്തെ ഒരു കൃഷിക്കാരൻ ഇതു അധികാരികളെ അറിയിച്ചു. ഈ സംഭവം ജർമൻ ഉന്നത ഉദ്യോഗസ്ഥതലത്തിൽ എത്തിയതോടെ ജർമൻ രഹസ്യപൊലീസ് വളരെയധികം ജാഗരൂകരായി. 

ഈ അന്വേഷണം നടക്കുന്നതിനു ഇടയിലേക്കാണ് 

1943 ജൂണ് മാസം 16നും 17നും ഇടയിലുള്ള രാത്രി നൂർ ഫ്രാൻസിൽ എത്തുന്നത്. 

ഡയാന റോഡൻ, സിസിലിലിഫോർട്ട്, ചാൾസ് സ്കിപ്പർ എന്നിവർക്കൊപ്പം വിമാനമാർഗ്ഗം വടക്കു പടിഞ്ഞാറൻ ഫ്രാൻസിലെ ആംഗേഴ്‌സ് എന്ന പ്രദേശത്തു എത്തി. രഹസ്യമായി ജർമ്മൻ അധീന ഫ്രാൻസിൽ എത്തുന്ന സഖ്യകക്ഷി ഉദ്യോഗസ്ഥരെ അവിടെ സ്വീകരിച്ചിരുന്നത് ഹെന്ററി ഡറിക്കോട്ട് ആയിരുന്നു.

ജർമൻ രഹസ്യപൊലീസ് പ്രോസ്പെർ അംഗങ്ങൾക്കുവേണ്ടി വലിയ തിരച്ചിൽ നടത്തുന്ന സമയമായിരുന്നു. അവരെ സ്വീകരിക്കാൻ എത്തും എന്നു കരുതിയ ഹെൻറിയും കൂട്ടരും അവിടെ ഉണ്ടായിരുന്നില്ല. എന്നാൽ നൂറിന് ഉള്ള നിർദ്ദേശം വ്യക്തമായിരുന്നു. പാരീസിൽ ചെന്ന്‌ കയ്യിലുള്ള വിലാസത്തിൽ ബന്ധപ്പെട്ട് എമിലിഗ്യാരി ( കോഡ് നെയിം: സിനിമ)യെന്ന ആളെ കണ്ടെത്തുക അദേഹം വഴി പ്രോസ്പെർ നെറ്റ്‌വർക്കിൽ ചേരുക അവിടെ വയർലെസ് ഓപ്പറേറ്റർ ആയി പ്രവർത്തിക്കുക. വിമാനമിറങ്ങിയ ആംഗേഴ്സിൽ നിന്നും പാരീസ് വരെ തനിയെ പോകുകയല്ലാതെ മറ്റു വഴി ഉണ്ടായിരുന്നില്ല.

ജെന്നി മേരി റെയ്നർ(Jeanne Marie Renier ) എന്നായിരുന്നു അവളുടെ പുതിയ പേര്. മധ്യഫ്രാന്സിൽ ലോറി നദിക്കരയിൽ (Loire) മലഞ്ചരിവിൽസ്ഥിതിചെയ്യുന്ന ഒരു ചെറിയ നഗരമാണ് ബ്ലോയിസ് (Blois). അവിടെനിന്നും യുദ്ധകാലത് ജോലിയന്വേഷിച്ചു പരീസിലേക്കു വന്ന കുട്ടികളുടെ ആയയും നേഴ്‌സും ആയിരുന്നു അവൾ. ഒരു ഫ്രാൻസ് റേഷൻ കാർഡും മറ്റു തിരിച്ചറിയൽ രേഖകളും അവൾക്ക് ഉണ്ടായിരുന്നു. SOE നൽകിയ ഈ പുതിയ വ്യക്തിത്വവും ഫ്രാൻസിലെ മുൻകാല ജീവിതവും ഭാഷയും ഒക്കെ നൂറുന്നീസയെ ജെന്നിയാക്കി മാറ്റി.

ആർക്കും ഒരു സംശയവും ഉണ്ടാക്കാതെ, ഒരാളും തന്നെ പിന്തുടരാൻ ഇടവരുത്താതെ ജെന്നി യാത്ര ആരംഭിച്ചു.

10 ആം തീയതിയിലെ സ്ഫോടനത്തിന്റെ ബാക്കിപത്രമായ റോഡ് ബ്ലോക്കുകളും കർശന പരിശോധനകളും പിന്നിട്ടു ആർക്കും ഒരു സംശയവും ഉണ്ടാകാതെ നൂർ ആംഗേഴ്‌സിൽ നിന്നും മുന്നൂറോളം കിലോമീറ്റർ അകലെ പാരസിലെത്തി. താൻ ബന്ധപ്പെടേണ്ടിയിരുന്ന എമിലിഗ്യാരിയെയും സുഹൃത്തിനേയും കണ്ടെത്തി..അദ്ദേഹം അവളെ സ്വീകരിച്ചു. പാസ്സ്‌വേർഡ്‌ പറഞ്ഞു തിരിച്ചറിഞ്ഞു. അദ്ദേഹം സന്തോഷം കൊണ്ട് അവളെ ആശ്ലേഷിച്ചു. നൂർ എത്തിച്ചേരാൻ തമാസിച്ചപ്പോൾ പിടിക്കപ്പെട്ടു കോണ്സണ്ട്രേഷൻ ക്യാമ്പിലേക്ക് അയക്കപ്പെട്ടിരിക്കാം എന്നാണ് അവർ കരുതിയത്. അദ്ദേഹം അവളെ ചില പ്രോസ്പെർ അംഗങ്ങൾക്ക് പരിചയപ്പെടുത്തി.Professor Alfred Serge Balachowsky എന്ന ആളുടെ വീട്ടിലാണ് എമിലി നൂറിന് താമസം ഒരുക്കിയിരുന്നത്.

പ്രോസ്പെർ നെറ്റവർക്ക് നാസികൾ കണ്ടെത്തി ഏജന്റുമാരേ ഒന്നൊന്നായ പിടിക്കുകയോ കൊല്ലുകയോ ചെയ്യുന്ന സമയമായിരുന്നു അത്. 10 തീയതിയിലെ പൊട്ടിത്തെറിക്കു ശേഷം പുറത്തിറങ്ങുന്നത് തന്നെ അപകടകരമായിരുന്നു. 

12 ആം തീയതി ആയുധങ്ങൾ എടുക്കാൻ വേണ്ടി പോയ Yvonne Rudelatt അവിടെ ജർമൻ പൊലീസ്‌കാവൽ കാരണം തിരികെ വന്നു. 

20 ആം തീയതി രഹസ്യമായി എത്തിയ ചാരന്മാരെ സ്വീകരിക്കാൻ പോയ Yvonne Rudelatt ജർമൻ പോലീസുമായി ഉണ്ടായ ഏറ്റുമുട്ടലിൽ പരിക്കേറ്റ് പിടിക്കപ്പെട്ടു. മറ്റുള്ളവർ കൊല്ലപ്പെട്ടു.

21ആം തീയതി Pierre Culioli അടക്കം നാലുപേർ പിടിക്കപ്പെട്ടു. 

23 നു പ്രോസ്പെർ തലവൻ ഫ്രാൻസിസ് സിറ്റൽ തന്നെ പോലീസ് കസ്റ്റഡിയിൽ ആയി.

തുടർന്നുള്ള മൂന്നുമാസ കാലയളവിൽ നൂറിലധികം SOE ഏജന്റ്മാർ പിടിക്കപ്പെടുകയോ കൊല്ലപ്പെടുകയോ ചെയ്തു. പിടിക്കപ്പെട്ടവരും കോണ്സണ്ട്രേഷൻ ക്യാമ്പുകളിൽ വെച്ചു പീഡനങ്ങൾ അനുഭവിച്ചു മരിക്കുകയാണ്‌ ഉണ്ടായത്. 

പ്രോസ്പർ പിടിയിലായത്തോടെ സംഘടനയുടെ കെട്ടുറപ്പ് നഷ്ട്ടപ്പെട്ടു. കൂടുതൽ കൂടുതൽ റിബലുകൾ പിടിക്കപ്പെട്ടു. Balachowsky യുടെ വീട്ടിൽ നിന്നും നൂർ രക്ഷപ്പെടുകയായിരുന്നു. Balachowsky യുടെ വീടുവിട്ട നൂർ അതിനുശേഷം എവിടെയായിരുന്നു എന്നും മറ്റും കൃത്യമായി അറിയില്ല. നൂർ ഇനായത്ത് ഖാനെ കുറിച്ചുള്ള ചരിത്ര വസ്തുതകളും ഒദ്യോഗിക രേഖകളും ബാലക്കോവ്സ്കിയുടെ വീട്ടിൽ നിന്നും ഒരുദിവസം രാത്രി അവൾ അനിശ്ചിതത്വങ്ങളിലേക് ഇറങ്ങിപ്പോയതോടെ അവസാനിക്കുന്നു. 'പോസ്റ്റേ മഡെലീൻ' എന്നറിയപ്പെട്ട അവളുടെ വയർലെസ് സന്ദേശങ്ങളിൽ ആകട്ടെ അവളാണ് എന്നു ഉറപ്പിക്കാൻ വേണ്ടി കുട്ടിക്കാലത്തെ കുറിച്ചും മറ്റും പറയുന്ന ഹ്രസ്വമായ റെഫെറന്സുകൾ അല്ലാതെ മറ്റൊന്നുമില്ല അവളെക്കുറിച്ചുള്ള വ്യക്തിപരമായ വിവരങ്ങൾ ഒന്നും ഉൾക്കൊള്ളുന്നില്ല

ഒരു ദിവസം തന്റെ അടുത്ത അപ്പാർട്ട്‌മെന്റിൽ താമസിക്കുന്ന ജെന്നി മേരി റെയ്നർ എന്ന നർസ് ആ പട്ടാളക്കാരനോട് ഒരു സഹായം ചോദിച്ചു. തന്റെ കഴുകിയ തുണികൾ ഉണക്കാൻ ഇടാൻ വേണ്ടി ഒരു അയൽ കെട്ടികൊടുക്കുമോ എന്നാണ് അവർ ചോദിച്ചത്. തന്റെ ജോലിഭാരവും കഴുകി വൃത്തിയാക്കിയ വസ്ത്രങ്ങൾ ആശുപത്രിയിലെ അണുബാധ കുറയാൻ എത്ര അത്യാവശ്യമാണെന്നും ഒക്കെ അവർ അയാളോട് സംസാരിച്ചുകൊണ്ടിരുന്നു. തുണി ഇടുന്നതിനുവേണ്ടിയുള്ള കമ്പികൾ അവർ എവിടുന്നോ സമ്പാദിച്ചിരുന്നു. പട്ടാളക്കാരൻ റെയ്നറുടെ ജനാലയിൽ ചവിട്ടി നിന്നുകൊണ്ട് അവർക്ക് തുണി ഉണക്കാൻ വേണ്ട സംവിധാനം ആ കമ്പികൾ ഉപയോഗിച്ചു കെട്ടികൊടുത്തു. അത് അവർക്ക് വലിയ ഉപകാരമായി എന്നു സൂചിപ്പിച്ചു വശ്യമായി ചിരിച്ചുകൊണ്ട് മിസ് റെയ്നർ ആ പട്ടാളക്കാരനു നന്ദി പറഞ്ഞു.

നൂർ ജർമ്മൻ പട്ടാളക്കാർ താമസിച്ചിരുന്ന ഒരു അപ്പാർട്ട്‌മെന്റ് ബില്ഡിങ്ങിൽ ഒരു റൂം വാടകയ്ക്ക് എടുത്തു. നൂറിനെ ആ റൂം ആകർഷിച്ചത് അതിന്റെ ജനാലയും അതിനോട് ചേർന്നു വളർന്നു നിൽക്കുന്ന മരവും ആയിരുന്നു. തങ്ങളുടെ രഹസ്യവിവരങ്ങൾ ശത്രുക്കൾക്ക് ചോർത്തികൊടുക്കാനുള്ള വയർലെസ് സെറ്റിന് വേണ്ടി ആന്റിന വെച്ചുകൊടുക്കുകയാണ് താൻ ചെയ്തത് എന്നു ആ പട്ടാളക്കാരൻ സ്വപ്നത്തിൽ പോലും വിചാരിച്ചിരുന്നില്ല. ജനാലയിൽ ആന്റിന സെറ്റ് ചെയ്തു കിട്ടിയതോടെ അടിയന്തര സാഹചര്യങ്ങളിൽ സുരക്ഷാ അവഗണിച്ചും വയർലെസ് മെസ്സേജുകൾ സ്വീകരിക്കാനും അവൾക്കു കഴിഞ്ഞു. പ്രോസ്പർ നേരിട്ട പ്രശ്‌നങ്ങളെക്കുറിച്ച് ഇരുപതിൽ അധികം മെസ്സേജുകൾ അവൾ ഇംഗ്ലണ്ടിലേക്ക് അയച്ചു. മഡെലീൻ എന്ന കോഡ് നെയിമിൽ ആയിരുന്നു ഇവയൊക്കെയും അയച്ചത്. പ്രോസ്പെർ നശിച്ച ശേഷം 'ഫോണോ' (phono) 'സിനിമ' തുടങ്ങിയ നെറ്റുവർക്കുകൾക്കുവേണ്ടിയാണ് കൂടുതലും പ്രവർത്തിച്ചത്.

ഇതേ സമയത്തു തന്നെ പ്രോസ്പെർ തകർന്നപ്പോൾ ചിതറിപോയ അംഗങ്ങൾക്ക് വേണ്ടിയുള്ള കൊറിയർ പോയിന്റ് ആയിട്ടും അവൾ പ്രവർത്തിച്ചു. ഈ കാര്യങ്ങൾ ചെയ്യുമ്പോൾ എല്ലാം തന്നെ നൂർ ജർമൻ പട്ടാളക്കാർ ഇടയിൽ ആയിരുന്നു എന്തെകിലും പ്രശ്നമുണ്ടാകുന്ന പക്ഷം പെട്ടെന്ന് രക്ഷപെടാനുള്ള വഴികൾ കണ്ടെത്തണമായിരുന്നു. 

നൂർ താൻ വഴി കടന്നുപോകുന്ന മെസ്സേജുകൾ കോഡ് ഭാഷയിലും അതിനുശേഷം ഇംഗ്ലീഷ് അല്ലെങ്കിൽ ഫ്രഞ്ച് ഭാഷയിലും എഴുതി സൂക്ഷിച്ചിരുന്നു. രഹസ്യ വിവരങ്ങൾ എഴുതി സൂക്ഷിക്കുന്നത് എന്നും എല്ലാ രഹസ്യാന്വേഷണ വിഭാഗങ്ങളും എന്നും എതിർത്തിട്ടുള്ള കാര്യമാണ്. എന്നിട്ടും എന്തുകൊണ്ടാണ് നൂർ അങ്ങനെ ചെയ്തത് എന്നു വ്യക്തമല്ല. ട്രെയിനിങ് പൂർത്തിയായിരുന്നില്ല എന്നതും ട്രെയിനിങ്ങിൽ അവരുടെ പ്രകടനം മെച്ചമായിരുന്നില്ല എന്നതും ചേർത്തുവായിച്ചാൽ അവരുടെ ഈ അശ്രദ്ധ വലിയ അത്ഭുതമൊന്നും അല്ല. 

ഈ സമയത്‌ നൂർ കരുതിയിരുന്നത് ഇംഗ്ലണ്ടിന് പരീസുമായുള്ള ഏക ആശയ വിനിമയ ബന്ധം താൻ മാത്രമാണ് എന്നാണ്. മറ്റുള്ള വയർലെസ് ഓപ്പറേറ്റർമാർ എല്ലാവരും കൊല്ലപ്പെടുകയോ പിടിക്കപ്പെടുകയോ ചെയ്തു. SOE ഉദ്യോഗസ്ഥരും അവളുടെ ഈ ധാരണ തിരുത്തിയില്ല. (മറ്റൊരാൾ കൂടി ഉണ്ടായിരുന്നു. ഇത് പരസ്പരം ഇരുവരും അറിഞ്ഞിരുന്നില്ല) എന്തെകിലും പ്രധാനപ്പെട്ട വാർത്തകൾ നഷ്ടപെടരുത് എന്നു ഉത്തരവാദിത്തം കൂടി നൂർ സ്വയം ഏറ്റെടുത്തു. സൈനികരുടെ സ്വകാര്യ സംഭാഷണങ്ങളിൽ നിന്നും പോലും എന്തെകിലും വിവരങ്ങൾ ലഭിക്കാനുള്ള സാധ്യതയാണ് ആ അപ്പർട്ട്മെന്റ് കെട്ടിടത്തിൽ അവളെ തുടരാൻ പ്രേരിപ്പിച്ചത് എന്നു കരുതുന്നു. ഈ സ്ഥലം യുദ്ധത്തിന് മുൻപ് നൂർ താമസിച്ചിരുന്ന പ്രദേശത്തിന് അടുത്താണ്. അവൾ പലതവണ തന്റെ സുഹൃത്തുക്കളെ അവയുടെ ചെന്നു കാണുകയും പരിചയം പുതുക്കുകയും ചെയ്തിരുന്നു. അവരിൽ ആർക്കും തന്നെ നൂറിന്റെ ജോലിയെ കുറിച്ചോ ലക്ഷ്യത്തെ കുറിച്ചോ അറിവില്ലായിരുന്നു. ഈ സമയത്തും എമിലി ഗ്യാരിയെയും കുടുംബത്തെയും ജോലി ആവശ്യത്തിനായി സന്ദർശിക്കുകയും ചിലപ്പോൾ രാത്രി അവിടെ തങ്ങുകയും ചെയ്തിരുന്നു. മുപ്പതോളം സഖ്യകക്ഷി എയർ മാൻ മാരെ തിരികെ ഇംഗ്ലണ്ടിൽ എത്തിക്കാൻ കഴിഞ്ഞത് നൂർ ന്റെ ഒരു വിജയമാണ്.

രാജ്യത്തിനു വേണ്ടിയകട്ടെ വിശ്വാസത്തിനു വേണ്ടിയകട്ടെ കോർപറേറ്റ് താൽപര്യങ്ങൾക്ക് വേണ്ടിയകട്ടെ രഹസ്യാന്വേഷണജോലിയിൽ ഏർപ്പെടുന്നവർ അനവധിയാണ്. ബന്ധങ്ങളുടെ ഒരു നെറ്റവർക്ക് ആണ് രഹസ്യാന്വേഷണം തന്നെ. ഇതിനിടയിൽ പിടിക്കപ്പെടുന്നവർ അനവധി. അതുകൊണ്ടു തന്നെ ഇന്റലിജൻസ് കമ്മ്യൂണിറ്റിയിൽ പ്രസിദ്ധമായ ഒരു ചൊല്ലാണ് "everybody talks"

പിടിക്കപ്പെട്ട ഏജന്റ് എത്ര പരിചയ സമ്പന്നനും സഹന ശക്തി ഉള്ളവനും ആകട്ടെ അയാൾക്ക് അറിയുന്ന വിവരങ്ങൾ ശത്രുക്കൾ അറിഞ്ഞു എന്നാണ് മറ്റുള്ളവർ കണക്കാക്കുന്നത്. ഏതൊരാളെയും സംസാരിപ്പിക്കുവാൻ കഴിയുന്ന പീഡന മുറകൾ മനുഷ്യൻ കണ്ടെത്തിയിട്ടുണ്ട്. ലോകമഹായുദ്ധങ്ങൾ ഇക്കാര്യത്തിൽ ഒന്നാമതായിരുന്നു. കൂടുതൽ ഏജന്റുമാർ പിടിക്കപ്പെടുന്നത് അനുസരിച്‌ ബാക്കി ഉള്ളവർക്ക് മുൻകരുതൽ എടുക്കേണ്ടി വന്നു. നൂറിന് പലതവണ താമസസ്ഥലം മാറേണ്ടി വന്നു. ശത്രുക്കളുടെ കണ്ണുവെട്ടിച്ചുള്ള വയർലെസ് ഓപ്പറേറ്റിങ് ഓരോദിവസവും ദുഷ്കരമായി മാറി

ഏകദേശം 11.5 കിലോഗ്രാം ഭാരമുള്ള ഒരു ഉപകരണമായിരുന്നു നൂർ ഉപയോഗിച്ചിരുന്ന B2 ടൈപ്പ്‌ MK2 SPY റേഡിയോ. 800 കിലോമീറ്ററാണ് അതിന്റെ പ്രവർത്തന പരിധി. I)ഒരു Rx/Tx (റിസീവിങ്/ ട്രാൻസ്മിഷൻ) മോഡ്യൂൾ. 

ഇതു മൂന്നും ആണ് അതിലെ പ്രധാന ഘടകങ്ങൾ. 

സാമാന്യം വലിപ്പമുള്ള ഒരു സ്യൂട്ട് കേസിനുള്ളിൽ ആയിരുന്നു ഇതു വെച്ചിരുന്നത്. ഇതിൽ നിന്നും അയക്കുന്ന വയർലസ് കമ്യുണിക്കേഷൻ സിഗ്നലുകൾ പിടിച്ചെടുത്തു അവ എവിടെനിന്നു വരുന്നു എന്ന് ശത്രുക്കൾക്ക് മനസ്സിലാക്കാൻ വെറും അര മണിക്കൂർ മതിയായിരുന്നു. ഈ വയർലെസ് സിഗ്നലുകൾ ആകട്ടെ കോഡ് ഭാഷയിൽ ആയിരുന്നു. അതുകൊണ്ട് അതിലെ രഹസ്യം മനസ്സിലാക്കുവാൻ അവർക്ക് പ്രയാസം ആണെങ്കിലും ഉറവിടം കണ്ടെത്തുവാൻ എളുപ്പമായിരുന്നു. ഈ അര മാണിക്കൂറിന്റെ പ്രശ്നം കാരണം ഒരു ഏജന്റ് തുടർച്ചയായി ഒരു സ്ഥലത്തിരുന്നു ജോലി ചെയ്യാൻ കഴിയാതെ വന്നു. ഓരോ ഇരുപതു മിനിറ്റ് കൂടുമ്പോഴും അവർക്ക് തന്റെ ജോലിസ്ഥലം മാറ്റണമായിരുന്നു. അങ്ങനെയുള്ള സന്ദർഭങ്ങളിൽ നൂർ തന്റെ ഉപകരണം അടങ്ങിയ ഭാരിച്ച പെട്ടി അക്കാലത്തെ സ്ത്രീകൾ ഭാരം കുറഞ്ഞ തുണിപ്പെട്ടി ഒരു കയ്യിൽ അനായാസം പിടിച്ചുകൊണ്ടു പോകുന്നതുപോലെഒരു കയ്യിൽ പിടിച്ചുകൊണ്ടു, ആരിലും സംശയം ഉണ്ടാക്കാതെ ഓരോ ഇരുപതാം മിനിറ്റിലും ജനക്കൂട്ടത്തിന്റെ ഇടയിലൂടെയും പാർക്കുകളിലൂടെയും മറ്റും ആർക്കും മുഖം കൊടുക്കാതെ തനിക്ക് ജോലിതുടരാൻ പറ്റിയ ഇടങ്ങൾ തേടി അലഞ്ഞുനടന്നു. ഇതിനിടയിൽ പലതവണ നാസി പാർട്ടി അംഗങ്ങളേയും ഗസ്റ്റപ്പോയുടെ തന്നെ ഉദ്യോഗസ്‌ഥരെയും പലതവണ അവർ കടന്നുപോയി.

1943 ഒക്ടോബർ മാസം 13 നോ അതിനടുത്തോ ഒരുദിവസം നൂറുന്നീസ എമിലി ഗ്യാരിയുടെ വീട്ടിലേക് പോയി. ജോലിസംബന്ധമായ ആവശ്യങ്ങൾക്ക് വേണ്ടി അവിടം സന്ദർശിക്കുന്നത് പതിവായിരുന്നു. എന്നാൽ ആ ദിവസം എമിലി ഗ്യാരി അവിടെ ഉണ്ടായിരുന്നില്ല. പകരം അവിടെ നൂറിനെ കാത്തിരുന്നത് പീറ്റർ ( Pierre Cartaud) എന്നൊരു ഫ്രഞ്ചുകാരനായിരുന്നു. അപ്രതീക്ഷിതമായി അയാൾ വീട്ടിലേക്ക് വന്ന നൂറിന്റെ മുന്നിൽ പ്രത്യക്ഷപ്പെടുകയും അറസ്റ് ചെയ്യാൻ പോകുകയാണ് എന്നു അറിയിക്കുകയും ചെയ്തു. 

നൂർ അറസ്റ്റിനെ ശക്തമായി എതിർത്തു. പീറ്റർ ബലം പ്രയോഗിച്ചപ്പോൾ അയാളെ ചെറുക്കുകയും കടിച്ചു പരിക്കേല്പിക്കുകയും ചെയ്തു ഒടുവിൽ പീറ്റർ നൂറിന് നേരെ തന്റെ കൈത്തോക്ക് ചൂണ്ടി അറസ്റ് ചെയ്യുകയാണ് ഉണ്ടായത്. പീറ്റർ പുറത്തു കാത്തുനിന്ന ഏണസ്റ്റ് വോഗ് ( Ernst Vogt) എന്ന ജർമൻ ഓഫീസറെ അകത്തേക്ക് വിളിച്ചു.

നൂറുന്നീസ ഇനായത്ത് ഖാൻ/ ജെന്നി മേരി റെയ്നർ /മഗ്ദലീൻ/നഴ്സ്/ സെയിന്റ്/നോറ ബേക്കർ അവിടെവെച്ചു ജര്മനിക്കെതിരായ രാജ്യദ്രോഹ പ്രവർത്തനം , രാജ്യത്തിന്റെ ശത്രുക്കളെ സഹായിക്കൽ, തുടങ്ങിയ കുറ്റങ്ങൾക്ക്‌ അറസ്റ് ചെയ്യപ്പെട്ടു.


</doc>
<doc id="418341" url="https://ml.wikipedia.org/wiki?curid=418341" title="റോസ ഔസ്ലാൻഡർ">
റോസ ഔസ്ലാൻഡർ

ഓസ്ട്രിയൻ സാമ്രാജ്യത്തിന്റെ ഭാഗമായിരുന്ന ബുക്കോവിനയിലെ ചെർനോവിറ്റ്സിൽ ജർമ്മൻ സംസാരിക്കുന്ന ഒരു ജൂതകുടുംബത്തിൽ ജനനം.(മേയ് 11, 1901 - ജനുവരി 3, 1988)ജർമ്മനിലും ഇംഗ്ലീഷിലും കവിതകൾ എഴുതിയ റോസ ഓസ്ട്രിയൻ-ഹംഗേറിയൻ സാമ്രാജ്യം, റൊമാനിയൻ രാജവംശം, ഒടുവിൽ സോവിയറ്റ് യൂണിയൻ എന്നിങ്ങനെ ആ രാജ്യങ്ങളിലുണ്ടായ പ്രക്ഷുബ്ധമായ രാഷ്ട്രീയചരിത്രഗതിവിഗതികൾക്ക് സാക്ഷിയായി.

3000-ലധികം കവിതകൾ റോസ രചിച്ചു. വീട്, ബാല്യം, മാതാവുമായുള്ള ബന്ധം, ജൂതസമൂഹം,ഹോളോകോസ്റ്റ്, പ്രവാസജീവിതം എന്നീ വിഷയങ്ങൾ ആണ് കവിതയ്ക്ക് അവർ പ്രമേയമാക്കിയത്.ലോകയുദ്ധക്കാലത്തെ ജൂതക്കൂട്ടക്കുരുതി കൃതികളിൽ സാധാരണ പ്രത്യക്ഷപ്പെടുന്ന വസ്തുതയാണ്. ഹോളോകോസ്റ്റിന്റെ അനുഭവം റോസയുടെ കവിതകളിൽ സ്വാധീനം ചെലുത്തുന്നതായി കാണാം.

1965-ൽ ബ്ലൈൻറർ സോമ്മർ (അന്ധഗ്രീഷ്മം), 1967ൽ 36 Gerechte (നിതിമാന്മാരിൽ 36 പേർ), 1974-ൽ Ohne Visum(ഒരു വിസയില്ലാതെ), 1975ൽ Andere Zeichen (അന്യചിഹ്നങ്ങൾ) എന്നീ പുസ്തകങ്ങൾ പ്രസിദ്ധീകരിച്ചു.

1967-ൽ അമേരിക്കയിൽ നിന്നും റോസ യൂറോപ്പിലേക്ക് വീണ്ടും താമസം മാറ്റി.വിയന്നയിൽ സ്ഥിരതാമസമാക്കിയതിന് ശേഷം അവർ ഡ്യൂസൽഡോർഫിലാണ് ശിഷ്ടകാലം ചിലവഴിച്ചത്.1972 മുതൽ നെല്ലി സാഷിലെ വൃദ്ധസദനത്തിൽ മരണം വരെ താമസിച്ചു. 1978 മുതൽ ആർത്രൈറ്റിസ് രോഗബാധയുടെ അവശതകൾ അവരെ വളരെയേറെ ബുദ്ധിമുട്ടിച്ചെങ്കിലും രോഗശയ്യയിലും എഴുത്തുതുടർന്ന അവർ ഗ്രന്ഥം സഹായിയ്ക്ക് പറഞ്ഞുകൊടുത്താണ് പൂർത്തിയാക്കിയത്.1988-ൽ അന്തരിച്ചു.



</doc>
<doc id="418343" url="https://ml.wikipedia.org/wiki?curid=418343" title="റേച്ചൽ ഫുള്ളർ ബ്രൗൺ">
റേച്ചൽ ഫുള്ളർ ബ്രൗൺ

റേച്ചൽ ഫുള്ളർ ബ്രൌൺ (Rachel Fuller Brown )(നവംബർ 23, 1898 - ജനുവരി 14, 1980) മൈക്രോബയോളജിസ്റ്റ് എലിസബത്ത് ലീ ഹസനുമായുള്ള തന്റെ ദീർഘദൂര സഹകരണത്തിൽ ന്യൂയോർക്ക് സ്റ്റേറ്റ് ഡിപ്പാർട്ട്മെന്റ് ഓഫ് ഹെൽത്തിന്റെ ലബോറട്ടറീസ് ആൻഡ് റിസേർച്ച് ഡിവിഷനിൽ ഗവേഷണം നടത്തിവരുമ്പോൾ ആദ്യമായി ഉപയോഗപ്രദമായ ആൻറിഫംഗൽ ആൻറിബയോട്ടിക്കായ നിസ്റ്റാറ്റിൻ വികസിപ്പിച്ചെടുത്തതിൽ ഏറെ പ്രശസ്തയായ ഒരു രസതന്ത്രജ്ഞയാണ്. ബ്രൗൺ മൌണ്ട് ഹോളിക്ക് കോളേജിൽ നിന്ന് ബിരുദവും, ചിക്കാഗോ യൂണിവേഴ്സിറ്റിയിൽ നിന്ന് പിഎച്ച്.ഡി.യും കരസ്ഥമാക്കി. 1994-ൽ നാഷണൽ ഇൻവെന്റേഴ്സ് ഹാൾ ഓഫ് ഫെയിമിൽ ബ്രൌൺനെ ഉൾപ്പെടുത്തുകയും ചെയ്തു.

വിവിധ ട്രേഡ് പേരുകളിൽ ഇന്ന് നിർമ്മിക്കുന്ന നിസ്റ്റാറ്റിൻ, വിനാശകരമായ ഫംഗസ് അണുബാധകളെ നീക്കം ചെയ്യുന്നതു മാത്രമല്ല, മരങ്ങളിലെ ഡച്ച് എം രോഗം തടയാനും, ജലവും പൂപ്പലുമുണ്ടാക്കിയ കേടുപാടുകൾ പുനഃസ്ഥാപിക്കുന്നതിനും ഉപയോഗിക്കാറുണ്ട്.



</doc>
<doc id="418346" url="https://ml.wikipedia.org/wiki?curid=418346" title="പാറ്റ്സി ഒ'കോണൽ ഷെർമൻ">
പാറ്റ്സി ഒ'കോണൽ ഷെർമൻ

പറ്റ്സി ഒ'കോണൽ ഷെർമൻ (Patsy O’Connell Sherman) (സെപ്തംബർ 15, 1930 മിനീയാപൊലിസ് - ഫെബ്രുവരി 11, 2008, മിനീയാപൊലിസ്) ഒരു അമേരിക്കൻ രസതന്ത്രജ്ഞയും, സ്കോട്ച്ഗാർഡ്, 3M ബ്രാൻഡുകളുടെ ഉത്പ്പന്നം, ഒരു സ്റ്റെയിൻ റിപ്പെല്ലെന്റ്, ഡ്യൂറബിൾ വാട്ടർ റിപ്പലന്റ് എന്നിവയുടെ സഹ ഇൻവെന്ററും ആണ്.

ഒരു വീട്ടമ്മയുടെ വേഷത്തിന് വളരെ അനുയോജ്യമാണെന്നായിരുന്നു ഷെൽമന്റെ 1947- ലെ ഹൈസ്കൂൾ ആപ്റ്റിറ്റ്യൂഡ് ടെസ്റ്റ് സൂചിപ്പിക്കുന്നത്. ആപ്റ്റിറ്റ്യൂഡ് ടെസ്റ്റിൽ ഒരു ആൺകുട്ടിയുടെ പതിപ്പിനെയാണു് ഷെർമാൻ ആവശ്യപ്പെട്ടതു്. റിസൾട്ടിൽ ശാസ്ത്രത്തിൽ ഷേർമന്റെ താൽപര്യത്തെ പ്രതിഫലിപ്പിക്കുന്നു. അവളുടെ സാധ്യതയുള്ള ജീവിത പാത ഡെന്റിസ്ട്രി അല്ലെങ്കിൽ സയൻസും ആണെന്ന് ലിസ്റ്റും ചെയ്തിരുന്നു.


</doc>
<doc id="418348" url="https://ml.wikipedia.org/wiki?curid=418348" title="പൂങ്കുന്നം സീതാരാമസ്വാമിക്ഷേത്രം">
പൂങ്കുന്നം സീതാരാമസ്വാമിക്ഷേത്രം

കേരളത്തിൽ തൃശ്ശൂർ നഗരത്തിനടുത്ത് പൂങ്കുന്നത്ത് സ്ഥിതിചെയ്യുന്ന ഒരു ക്ഷേത്രമാണ് ശ്രീ സീതാരാമസ്വാമിക്ഷേത്രം. മഹാവിഷ്ണുവിന്റെ ഏഴാമത്തെ അവതാരമായ ശ്രീരാമൻ പത്നിയായ സീതയോടും അനുജൻ ലക്ഷ്മണനോടും ദാസനായ ഹനുമാനോടും ചേർന്നിരിയ്ക്കുന്ന ഭാവത്തിലാണ് ഈ ക്ഷേത്രത്തിലെ പ്രതിഷ്ഠ. കേരളത്തിൽ സ്വർണ്ണരഥമുള്ള ഏക ക്ഷേത്രം എന്ന നിലയിൽ പ്രസിദ്ധമാണ് ഈ ക്ഷേത്രം. തമിഴ്നാട്ടിലെ ക്ഷേത്രങ്ങളോട് സമാനമായ രീതിയിലുള്ള പൂജകളും ആചാരങ്ങളും കൊണ്ട് വ്യത്യസ്തമായ ഈ ക്ഷേത്രത്തിലെ വസന്തോത്സവം, രാമനവമി ആഘോഷങ്ങൾ ശ്രദ്ധേയമാണ്. ക്ഷേത്രത്തിനുചുറ്റും തമിഴ് ബ്രാഹ്മണരുടെ അഗ്രഹാരമാണ്. ഇന്ത്യയിലെ ഏറ്റവും വലിയ വ്യവസായഗ്രൂപ്പുകളിലൊന്നായ കല്യാൺ ഗ്രൂപ്പിന്റെ കുടുംബക്ഷേത്രം കൂടിയാണിത്.

കൊച്ചി രാജ്യത്തെ കോടതിയിലെ ജഡ്ജിയായിരുന്ന ദിവാൻ ബഹാദൂർ ടി.ആർ. രാമചന്ദ്ര അയ്യരാണ് ഈ ക്ഷേത്രം പണിത് ഇവിടെ പ്രതിഷ്ഠ നടത്തിയത്. തമിഴ്നാട്ടിലെ കുംഭകോണത്തുനിന്ന് തൃശ്ശൂരിലേയ്ക്ക് കുടിയേറിപ്പാർത്ത ബ്രാഹ്മണകുടുംബത്തിലെ അംഗമായിരുന്ന അദ്ദേഹത്തിന്റെ കുടുംബ ഉപാസനാമൂർത്തിയായിരുന്നു ശ്രീരാമൻ. 1895 ജൂൺ 13-ന് ശ്രീരാമന്റെ ജന്മനക്ഷത്രമായ പുണർതം നാളിലാണ് പ്രതിഷ്ഠ നടത്തിയത്. 

തമിഴ്നാട്ടിലെയും കേരളത്തിലെയും ക്ഷേത്രങ്ങളുടെ രൂപഘടനകളുടെ മിശ്രിതമായ സീതാരാമസ്വാമിക്ഷേത്രം, തൃശ്ശൂർ നഗരത്തിൽ നിന്ന് മൂന്നുകിലോമീറ്റർ വടക്കുപടിഞ്ഞാറുമാറി പൂങ്കുന്നത്ത് സ്ഥിതിചെയ്യുന്നു. പൂങ്കുന്നത്തുള്ള ശിവക്ഷേത്രത്തിൽ നിന്ന് ഏകദേശം അര കിലോമീറ്റർ വടക്കുമാറിയാണ് ഈ ക്ഷേത്രം. നഗരപ്രാന്തമായിട്ടും നഗരത്തനിമ ഏശാതെ ഒരു തമിഴ് ഗ്രാമത്തിന്റെ പ്രൗഢിയോടെ പൂങ്കുന്നം ഗ്രാമം നിലകൊള്ളുന്നത് ശ്രദ്ധേയമാണ്. അരിപ്പൊടികൊണ്ട് കോലങ്ങളെഴുതിയ വീടുകളും കർണ്ണാടകസംഗീതം നിറയുന്ന ഗ്രാമവീഥികളും മനസ്സിന് ഒരു കുളിർക്കാഴ്ചയാണ്. ക്ഷേത്രത്തിന്റെ പ്രധാന ഗോപുരം തമിഴ് ശൈലിയിൽ നിർമ്മിച്ചതാണ്. എന്നാൽ, ഇതിന് അത്ര വലിപ്പമില്ല. പ്രവേശനകവാടത്തിന്റെ തൊട്ടുമുകളിൽ ശ്രീരാമ പട്ടാഭിഷേകരൂപം കൊത്തിവച്ചിട്ടുണ്ട്. അതിന്റെ മുകളിൽ വൈഷ്ണവചിഹ്നങ്ങളായ ശംഖും സുദർശനചക്രവും ഗോപിക്കുറിയും കാണാം. ശ്രീരാമപട്ടാഭിഷേകരൂപത്തിന്റെ വലതുവശത്ത് മാർക്കണ്ഡേയനെ രക്ഷിയ്ക്കാനായി കാലനെ വധിയ്ക്കുന്ന ശിവഭഗവാന്റെയും, ഇടതുവശത്ത് രാമേശ്വരത്ത് ശിവപ്രതിഷ്ഠ നടത്തുന്ന ശ്രീരാമഭഗവാന്റെയും സീതാദേവിയുടെയും രൂപങ്ങൾ കാണാം. ക്ഷേത്രത്തിന്റെ തൊട്ടുമുന്നിൽ വലിയ കുളമുണ്ട്. ഉത്സവാവസാനം ഭഗവാന്റെ ആറാട്ട് നടക്കുന്നത് ഈ കുളത്തിലാണ്. ക്ഷേത്രത്തോടനുബന്ധിച്ച് രണ്ട് ഓഡിറ്റോറിയങ്ങളുണ്ട് - സീതാരാമ കല്യാണമണ്ഡപവും ജാനകീനാഥ് ഹാളും. രണ്ടിലും വിശേഷദിവസങ്ങളിൽ പരിപാടികൾ നടക്കാറുണ്ട്. ക്ഷേത്രമതിലകത്തുതന്നെ വടക്കുഭാഗത്ത് ചെറിയൊരു ശിവക്ഷേത്രമുണ്ട്. ഇവിടെ പാർവ്വതീസമേതനായ ശിവഭഗവാനാണ് മുഖ്യപ്രതിഷ്ഠയെങ്കിലും ഒപ്പം ഗണപതി, സുബ്രഹ്മണ്യൻ, അയ്യപ്പൻ തുടങ്ങിയ മൂർത്തികളും പുറത്ത് സർപ്പക്കാവുമുണ്ട്. ഇവിടെ പൂജ കേരളീയക്ഷേത്രങ്ങളിലേതുപോലെയാണ്. എന്നാൽ, രാമനവമി ഉത്സവത്തിന് ഇവിടെയുള്ള മൂർത്തികളും ശ്രീരാമഭഗവാനോടൊപ്പം ഉണ്ടാകും.

ഗോപുരം കടന്ന് അകത്തുകടക്കുമ്പോൾ ആദ്യം കാണുന്നത് വലിയ ആനക്കൊട്ടിലിലാണ്. ഇവിടെ വച്ചാണ് ഉത്സവക്കാലത്ത് ആനകളെ അണിനിരത്തിക്കൊണ്ട് എഴുന്നള്ളിപ്പുകൾ നടക്കുന്നത്. ഇതിനപ്പുറമാണ് ഭഗവദ്വാഹനമായ ഗരുഡനെ ശിരസ്സിലേറ്റുന്ന സ്വർണ്ണക്കൊടിമരം.


</doc>
<doc id="418350" url="https://ml.wikipedia.org/wiki?curid=418350" title="ഏരിയൽ വിൻറർ">
ഏരിയൽ വിൻറർ

ഏരിയൽ വിന്റർ എന്നു പൊതുവായി അറിയപ്പെടുന്ന ഏരിയൽ വിന്റർ വർക്ക്മാൻ (ജനനം: ജനുവരി 28, 1998) ഒരു അമേരിക്കൻ അഭിനേത്രിയും ഡബ്ബിഗ് ആർട്ടിസ്റ്റുമാണ്. കോമഡി പരമ്പരയായ മോഡേൺ ഫാമിലിയിലെ അലക്സ് ഡൺഫി, അതുപോലെതന്നെ സോഫിയ ദ ഫസ്റ്റ് എന്ന ഡിസ്നി ജൂനിയർ ഷോയിലെ ടൈറ്റിൽ കഥാപാത്രത്തിന്റെ ശബ്ദം, 2014 ലെ ആനിമേഷൻ സിനിമയായ മി. പീബഡി ആൻറ് ഷെർമാനിലെ പെന്നി പീറ്റേർസൺ എന്ന കഥാപാത്രത്തിന്റെ ശബ്ദം എന്നിവയിലൂടെ അവർ പ്രേക്ഷകർക്കു സുപരിചിതയാണ്. ഏരിയൽ വിന്ററും അവരുടെ മോഡേൺ ഫാമിലി പരമ്പരയിലെ സഹ അഭിനേതാക്കളും മികച്ച സമഗ്ര കോമഡി പരമ്പരയ്ക്കുള്ള നാലു സ്ക്രീൻ ആക്ടേർസ് ഗിൽഡ് പുരസ്കാരത്തിന് അർഹരായിരുന്നു.

1998 ജനുവരി 28 ന് കാലിഫോർണിയയിലെ ലോസ് ആഞ്ജലിസിൽ ക്രിസൂളുടേയും (മുമ്പ്, ബാറ്റിസ്റ്റസ്) ഗ്ലെൻ വർക്ക്മാൻറേയും പുത്രിയായി ഏരിയൽ വിന്റർ ജനിച്ചു. അഭിനേതാക്കളായ ഷാനെൽ വർക്ക്മാൻ, ജിമ്മി വർക്ക്മാൻ എന്നിവരുടെ സഹോദരിയാണ് അവർ.


</doc>
<doc id="418353" url="https://ml.wikipedia.org/wiki?curid=418353" title="ഡോണ നെൽസൺ">
ഡോണ നെൽസൺ

ഡോണ ജെ നെൽസൺ യൂണിവേഴ്സിറ്റി ഓഫ് ഒക്ലഹോമയിലെ രസതന്ത്ര പ്രൊഫസറാണ്. നെൽസൺ ഓർഗാനിക് കെമിസ്ട്രിയിൽ ഗവേഷണം നടത്താനും അദ്ധ്യാപികയായും പ്രാവീണ്യം നേടിയിട്ടുണ്ട്. നെൽസൺ അഞ്ച് പ്രധാന വിഷയങ്ങളെക്കുറിച്ച് ഗവേഷണം കേന്ദ്രീകരിച്ചു. ശാസ്ത്രീയ ഗവേഷണം, അമേരിക്കയുടെ സയന്റിഫിക് റീഡ്നെസ്സ് എന്നിങ്ങനെ സാധാരണയായി രണ്ടു മേഖലകളായി അവയെ തിരിച്ചിരിക്കുന്നു. ശാസ്ത്രീയ ഗവേഷണത്തിനകത്ത്, നെൽസന്റെ വിഷയങ്ങൾ ആൽക്കെയ്ൻ അഡിഷൻ റിയാക്ഷന്റെ മെക്കാനിക്കൽ പാറ്റേണുകൾ, സിംഗിൾ വാൾഡ് കാർബൺ നാനോടൂബ് (SWCNT) ഫങ്ഷണാലിസം, വിശകലനം പരിഹരിക്കപ്പെടുന്ന SWCNT- കളുടെ ആദ്യത്തെ COZY NMR സ്പെക്ട്രം എന്നിവയായിരുന്നു. അമേരിക്കയുടെ സയന്റിഫിക് റീഡ്നെസ്സിൽ അവൾ ശാസ്ത്രവിദ്യാഭ്യാസത്തിൽ ശ്രദ്ധ കേന്ദ്രീകരിച്ചു. ക്ലാസ്റൂം നവീകരണം, ഓർഗാനിക് രസതന്ത്ര പാഠ തിരുത്തലുകൾ, ഉന്നത ശാസ്ത്ര രംഗങ്ങളിലെ ഗവേഷണ സർവകലാശാലകളിലെ വൈവിധ്യവും ലിംഗ വൈവിധ്യവും (നെൽസന്റെ വൈവിധ്യമാർന്ന സർവ്വേകൾ), ഉന്നത നിലവാരത്തിലുള്ള ശാസ്ത്ര വകുപ്പുകളിൽ ഗവേഷണ സർവ്വകലാശാലകൾ, ശാസ്ത്രജ്ഞരുടെയും പൊതുജനങ്ങളിലുള്ള ചിത്രങ്ങളും അവതരണവും മെച്ചപ്പെടുത്തുക എന്നിവയായിരുന്നു വിഷയങ്ങൾ."ബ്രേക്കിംഗ് ബാഡ്" എന്ന സയൻസ് AMC ടെലിവിഷൻ ഷോയിലെ ശാസ്ത്ര ഉപദേശകയായും നെൽസൺ പ്രവർത്തിച്ചു.അമേരിക്കൻ കെമിക്കൽ സൊസൈറ്റി (എസിഎസ്) യുടെ 2016-ലെ പ്രസിഡന്റുമായിരുന്നു.



</doc>
<doc id="418355" url="https://ml.wikipedia.org/wiki?curid=418355" title="ജോവാൻ വുഡ്വാർഡ്">
ജോവാൻ വുഡ്വാർഡ്

ജോവാൻ ഗിഗ്നില്ല്യറ്റ് ന്യൂമാൻ (മുമ്പ്, വുഡ്വാർഡ്; ജനനം : 1930 ഫെബ്രുവരി 27) ഒരു അമേരിക്കൻ അഭിനേത്രിയും, നിർമ്മാതാവും, സാമൂഹ്യപ്രവർത്തകയും, മനുഷ്യസ്നേഹിയുമാണ്. 1957 ൽ പുറത്തിറങ്ങിയ 'ദ ത്രീ ഫെയ്സസ് ഓഫ് ഈവ്' എന്ന ചിത്രത്തിലെ വേഷത്തിലൂടെ അക്കാദമി അവാർഡിനർഹയാകുകയും പ്രേക്ഷകരാൽ തിരിച്ചറിയപ്പെടുകയും ചെയ്തു.

1930 ഫെബ്രുവരി 27 ന് എലീനറുടേയും (മുമ്പ്, ട്രിമ്മിയർ) ചാൾസ് സ്ക്രിബ്നേർസ് ആൻറ് സൺസ് എന്ന പ്രസാധക കമ്പനിയുടെ വൈസ് പ്രസിഡൻറായിരുന്ന വേഡ് വുഡ്വാർഡ് ജൂനിയറിൻറേയും പുത്രിയായി ജോർജിയയിലെ തോമസ്വില്ലെയിൽ ജോവാൻ ഗിഗ്നില്ല്യറ്റ് ട്രിമ്മർ വുഡ്വാർഡ് ജനിച്ചു. അവരുടെ മധ്യനാമവും കുടുംബനാമവും "ജിഗ്നില്ലിയറ്റ് ട്രിമ്മിയർ" ഉത്ഭവം ആണ്. സിനിമകളോടുള്ള അവരുടെ മാതാവിന്റെ പ്രണയത്തിൽനിന്നാണ് ജോവാൻ അഭിനയരംഗത്തേയ്ക്ക് ആകൃഷ്ടയാകുന്നത്. അമേരിക്കൻ നടിയായിരുന്ന ജോവാൻ ക്രോഫോർഡിന്റെ പേരിലെ ജോവാൻ എന്ന ഭാഗമാണ് അവരുടെ മാതാവ് പുത്രിക്കായി കണ്ടെത്തിയത്. ജോർജിയയിലെ അറ്റ്ലാൻറായിൽ ഗോൺ വിത്ത് ദ വിൻറ് (1939) എന്ന ചിത്രത്തിന്റെ ആദ്യാവതരണസമയത്ത് ക്ഷണിക്കപ്പെട്ട സിനിമാതാരങ്ങളുടെ നിരയിൽ സന്നിഹിതനായിരുന്ന, നടി വിവിയൻ ലെയ്ഗിന്റെ പങ്കാളിയും ഭാവി ഭർത്താവുമായിരുന്ന ലോറൻസ് ഒലിവറിന്റെ മടിയിൽ ഒൻപതു വയസുകാരിയായ ജോവാൻ ചെന്നിരിക്കുകയും അദ്ദേഹത്തിന്റെ ശ്രദ്ധ നേടിയെടുക്കുകയും ചെയ്തു. ഒടുവിൽ അവർ ഒലിവിയറിനൊപ്പം 1977 ൽ കം ബാക്ക്, ലിറ്റിൽ ശേബ എന്ന ഒരു ടെലിവിഷൻ വീഡിയോയുടെ നിർമ്മാണത്തിൽ പ്രവർത്തിച്ചിരുന്നു. റിഹേഴ്സലുകളുടെ സമയത്ത്, പഴയ സംഭവം അവർ ഒലിവറിനെ ഓർമ്മപ്പെടുത്തുകയും അദ്ദേഹം അത് ഓർമ്മയിൽനിന്നു ചികഞ്ഞെടുക്കുകയും ചെയ്തു.


</doc>
<doc id="418359" url="https://ml.wikipedia.org/wiki?curid=418359" title="മാലിൻ ആകെർമാൻ">
മാലിൻ ആകെർമാൻ

ഒരു സ്വീഡിഷ്-കനേഡിയൻ അഭിനേത്രിയും മോഡലിംഗ്‌ ആർട്ടിസ്റ്റും ഗായികയുമാണ് മാലിൻ ആകെർമാൻ (Malin Maria Åkerman , /ˈmɑːlɪn ˈækərmæn/; ജനനം മെയ് 12, 1978)   പല കനേഡിയൻ ചലച്ചിത്രങ്ങളിലുമുള്ള  സാനിധ്യം മാലിൻ ആകെറുടെ പ്രശസ്തിക്കു വഴിയൊരുക്കി. രണ്ടായിരങ്ങളുടെ തുടക്കത്തിൽ "ദി ഉട്ടോപ്യൻ സൊസൈറ്റി" (2003), "ഹരോൾഡ് & കുമാർ ഗൊ ടു വയ്റ്റ് കാസ്റ്റൽ" (2004) ചിത്രങ്ങളിലും നിരവധി ടെലിവിഷൻ പരിപാടികളിലും   മാലിൻ ആകെർമാൻ പ്രത്യക്ഷപ്പെട്ടു. 2005 ൽ ‌ "ദ കംബാക്ക്" ടെലിവിഷൻ നർമ്മ പരമ്പരയായിലും വേഷമിട്ടു. 2007 ൽ  മാലിൻ ആകെർമാൻ  "ദ ഹേർട്ട് ബ്രേക്ക് കിഡ്" (2007)  "27 ഡ്രസ്സെസ്" (2008) എന്നീ നർമ്മ-കാല്പനിക ചിത്രങ്ങളിൽ ശ്രദ്ധേയമായ വേഷങ്ങളിൽ  പ്രത്യക്ഷപ്പെടാൻ മാലിൻ ആകെർമാന് സാധിച്ചു .

ഇൻഷുറൻസ് ബ്രോക്കറായിരുന്ന മാഗ്നസ് ആകെർമാന്റയും ഏറോബിക്സ് ടീച്ചറും മോഡലുമായിരുന്ന പിയ ആകെർമാന്റേയും മകളായി 1978 ലെ മെയ് 12 ന് സ്വീഡനിലെ സ്റ്റോക്ക്‌ഹോമിലാണ് മാലിൻ ആകെർമാൻ ജനിച്ചത്.മാലിന് രണ്ടു വയസ്സായപ്പോൾ പിതാവിന്റെ ജോലിയുമായി ബന്ധപ്പെട്ട് ആ കുടുംബം കാനഡയിലേക്ക് താമസം മാറി. 


</doc>
<doc id="418364" url="https://ml.wikipedia.org/wiki?curid=418364" title="നദിൻ വെലാസ്ക്വെസ്">
നദിൻ വെലാസ്ക്വെസ്

നദിൻ ഇ. വെലാസ്ക്വെസ് (ജനനം : 1978 നവംബർ 20) ഒരു അമേരിക്കൻ അഭിനേത്രിയും മോഡലുമാണ്. മൈ നെയിം ഈസ് ഏൾ എന്ന പരമ്പരയിലെ കാതലീന അരുക്ക, ദ ലീഗ് എന്ന പരമ്പരയിലെ സോഫിയ റക്സിൻ എന്ന കഥാപാത്രങ്ങളിലൂടെയാണ് അവർ പ്രേക്ഷകരുടെയിടയിൽ അറിയപ്പെടുന്നത്. വാർ ആൻറ് ഫ്ലൈറ്റ് പോലെയുള്ള സിനിമകളിൽ അഭിനയിക്കുകയും ടെലിവിഷൻ പരമ്പരയായ മേജർ ക്രൈംസിന്റെ 2,3, 6 സീസണുകളിൽ വേഷം അവതരിപ്പിക്കുകയും ചെയ്തിരുന്നു.

ഇല്ലിനോയിയിലെ ചിക്കാഗോയിലാണ് നദിൻ വെലാസ്ക്വെസ് ജനിച്ചത്. അവർ പ്യൂർട്ടോ റിക്കൻ വംശജയാണ്.നോത്രെ ഡാം ഗേൾസ് ഹൈസ്കൂളിൽ നിന്ന് ബിരുദപഠനത്തിനു ശേഷം 2001-ൽ ചിക്കാഗോയിലെ കൊളംബിയ കോളേജിൽനിന്ന് മാർക്കറ്റിംഗിൽ ബാച്ചിലർ ഓഫ് ആർട്സിൽ ബിരുദം കരസ്ഥമാക്കി.

വെലാസ്ക്വെസ് 2005 ൽ ഫിലാഡൽഫിയയിൽവച്ച് ടാലൻറ് ഏജൻറായ മാർക്ക് പ്രോവിസ്സിയെറോയെ വിവാഹം ചെയ്തു. 2011-ൽ അവർ വിവാഹമോചിതരായി.


</doc>
<doc id="418366" url="https://ml.wikipedia.org/wiki?curid=418366" title="അർമെൻ ഒഹാനിയാൻ">
അർമെൻ ഒഹാനിയാൻ

പ്രമുഖ അർമീനിയൻ നർത്തകിയും അഭിനേത്രിയുമായിരുന്നു അർമെൻ ഒഹാനിയാൻ (English: Armen Ohanian (Armenian: Արմեն Օհանյան), born Sophia Pirboudaghian (Armenian: Սոֆյա Էմանուելի Փիրբուդաղյան) എഴുത്തുകാരി വിവർത്തക എന്നീ നിലകളിലും ഇവർ അറിയപ്പെടുന്നുണ്ട്.
1887ൽ റഷ്യൻ സാമ്രാജ്യത്ത്വത്തിന്റെ ഭാഗമായിരുന്ന ഷമാഖയിൽ (ഇപ്പോൾ അസർബെയ്ജാന്റെ ഭാഗം) ജനിച്ചു. 1902ൽ വൻ നാശം വിതച്ച ഒരു ഭൂമിക്കുലുക്കത്തെ തുടർന്ന് അസെർബെയ്ജാന്റെ തലസ്ഥാനമായ ബാകുവിലേക്ക് ഇവർ കുടുംബസമേതം താമസം മാറ്റി. ബാകുവിലെ റഷ്യൻ സ്‌കൂളിൽ പഠനം നടത്തി. 1905ൽ ബിരുദം നേടി. 1905ൽ നടന്ന അർമേനിയൻ താതാർ കൂട്ടക്കൊലയിൽ പിതാവ് ഇമ്മാനുവൽ മരണപ്പെട്ടു. അർമേനിയൻ-ഇറാനിയൻ ഡോക്ടറായ ഹയ്ക് തേർ ഒഹാനിയാനെ വിവാഹം ചെയ്ത്. എന്നാൽ, ഈ ബന്ധം ഒരു വർഷത്തിനുള്ളിൽ വേർപ്പെട്ടു. 1908ൽ റഷ്യയിലെ മോസ്‌കോയിലേക്ക് താമസം മാറ്റി.



</doc>
<doc id="418368" url="https://ml.wikipedia.org/wiki?curid=418368" title="ഹെലൻ അബ്ബോട്ട് മൈക്കിൾ">
ഹെലൻ അബ്ബോട്ട് മൈക്കിൾ

ഹെലൻ സെസിലിയ ഡി സിൽവർ അബ്ബോട്ട് മൈക്കിൾ എം. ഡി. (ഡിസംബർ 23, 1857 - നവംബർ 29, 1904) ഒരു അമേരിക്കൻ ശാസ്ത്രജ്ഞ ആയിരുന്നു. ചെടികൾക്കും ചെടികളുടെ വളർച്ചക്കും രാസഘടകങ്ങൾ തമ്മിലുള്ള ബന്ധം ചിട്ടയോടുകൂടിയരീതിയിൽ ആദ്യമായി പഠിക്കുന്ന വ്യക്തിയായിരുന്നു. തങ്ങളുടെ വികസനഘട്ടത്തിൽ സസ്യങ്ങളുടെ രാസഘടകങ്ങൾ പരിണാമ സിദ്ധാന്തത്തിന് ഒരു ദൃഷ്ടാന്തം നൽകിയെന്നു മൈക്കിൾ സിദ്ധാന്തീകരിച്ചു. ടഫ്റ്റ്സ്, പിന്നീട് ഹാർവാർഡ് വിദ്യാർത്ഥിയായിരുന്ന മൈക്കിൾ ഓർഗാനിക് രസതന്ത്രജ്ഞനായ ആർതർ മൈക്കിളിനോടൊപ്പം പ്രവർത്തിക്കുകയും (മൈക്കൽ റിയാക്ഷൻ എന്ന് അറിയപ്പെടുന്നു) പിന്നീടവർ വിവാഹിതരാവുകയും ചെയ്തു.

ഹെലൻ സെസിലിയ ഡി സിൽവർ അബോട്ട് 1857- ൽ ഫിലാഡൽഫിയയിൽ ജെയിംസ് അബോട്ട്, കാരൊലിൻ മോനെലിയസ് എന്നിവർക്കു ജനിച്ചു. ഹെലൻ പിയാനോയിസ്റ്റ് ആയിട്ടാണ് ശ്രദ്ധ കേന്ദ്രീകരിച്ചത്, മിസ്സ് മേരി എഫ്. ഹോവലിന്റെ മാർഗ്ഗനിർദ്ദേശത്തിൽ അവർ വ്യാപകമായി പഠിച്ചു. 1881-ൽ പാരിസിലെ അഭിനയത്തിനു ശേഷം അമേരിക്കയിലേക്ക് മടങ്ങുമ്പോൾ, ഹെൽമോൾട്സിന്റെ ട്രീറ്റൈസ് ഓൺ ഫിസിയോളജിക്കൽ ഒപ്റ്റിക്സിന്റെ പകർപ്പ് വാങ്ങിച്ചതിന് ശേഷം ശാസ്ത്രത്തിലേക്ക് തിരിഞ്ഞു. ശാസ്ത്രീയ ചിന്തകൾ അവളെ വളർത്തി. അങ്ങനെ ഒപ്റ്റിക്സിലും ഭൗതികശാസ്ത്രത്തിലും അവർക്ക് താൽപര്യം തോന്നി. അക്കാലത്ത്, അവർക്ക് ജന്തുശാസ്ത്രത്തിലും താല്പര്യം തോന്നി.





</doc>
<doc id="418371" url="https://ml.wikipedia.org/wiki?curid=418371" title="ഹെർത സ്പോണെർ">
ഹെർത സ്പോണെർ

ഹെർത സ്പോണെർ (1 സെപ്റ്റംബർ 1895 - 27 ഫെബ്രുവരി 1968)ജർമ്മൻ ഭൗതികശാസ്ത്രജ്ഞയും, രസതന്ത്രജ്ഞയുമായിരുന്നു. ആധുനിക ക്വാണ്ടം മെക്കാനിക്സും മോളികുലാർ ഫിസിക്സും സംഭാവന ചെയ്ത സ്പോണെർ ഡ്യൂക്ക് സർവ്വകലാശാലയിലെ ഫിസിക്സ് ഫാക്കൽറ്റിയുടെ ആദ്യ വനിതയായിരുന്നു.

പ്രഷ്യൻ സൈലേഷ്യയിലെ നീസെയിൽ (നൈസ) സ്പോണെർ ജനിച്ചു. നീസെയിൽ നിന്ന് ഹൈസ്കൂൾ വിദ്യാഭ്യാസം നേടി. തുബിൻഗെൻ യൂണിവേഴ്സിറ്റിയിൽ ഒരു വർഷത്തോളം അവൾ ചെലവഴിക്കുകയും പിന്നീട് സ്പോണെർ ഗോട്ടിങ്ങൻ സർവ്വകലാശാലയിൽ ചേരുകയും 1920-ൽ പീറ്റർ ഡെബിയുടെ മേൽനോട്ടത്തിൽ അവിടെ നിന്ന് പി.എച്ച്.ഡി എടുക്കുകയും ചെയ്തു.




</doc>
<doc id="418374" url="https://ml.wikipedia.org/wiki?curid=418374" title="ജെന്ന ഡെവാൻ">
ജെന്ന ഡെവാൻ

ജെന്ന ഡെവാൻ ടാതം (ജനനം :ജെന്ന ലീ ഡെവാൻ, 1980 ഡിസംബർ 3) ഒരു അമേരിക്കൻ അഭിനേത്രിയും, ബിസിനസുകാരിയും, നർത്തകിയുമാണ്. ജാനറ്റ് ജാക്സന്റെ ഒരു ബാക്കപ്പ് ഡാൻസർ എന്ന നിലയിലാൺ അവരുടെ ഔദ്യോഗിക ജീവിതം ആരംഭിച്ചത്. പിന്നീട് പിങ്ക്, മിസി എലിയറ്റ്, ക്രിസ്റ്റീന അഗ്വലേറ എന്നീ കലാകാരന്മാരോടൊപ്പം വേദി പങ്കിട്ടിരുന്നു. 2006-ൽ പുറത്തിറങ്ങിയ സ്റ്റെപ്പ് അപ്പ് എന്ന ചിത്രത്തിൽ നോര ക്ലാർക്ക് എന്ന വേഷം ചെയ്തതിന്റെ പേരിൽ പ്രശസ്തയായിരുന്നു. NBC യുടെ അൽപായുസായ പരമ്പരയായ ദ പ്ലേബോയ് ക്ലബ്ബിലും FX പരമ്പരയായ അമേരിക്കൻ ഹൊറർ സ്റ്റോറിയിൽ ഒരു ആവർത്തന കഥാപാത്രമായും ശ്രദ്ധ നേടി. ലൈഫ് ടൈം നെറ്റ്വർക്കിന്റെ പരമ്പരയായ വിച്ചസ് ഓഫ് ഈസ്റ്റ് എൻഡിൽ ഫ്ലെയ ബ്യൂച്ചാമ്പ് എന്ന കഥാപാത്രത്തെ അവതരിപ്പിക്കുകയും 2016 ൽ സൂപ്പർഗേൾ എന്ന പരമ്പരയിൽ തുടർക്കഥാപാത്രമായ ലൂസി ലെയ്നിന്റെ വേഷമിടുകയും ചെയ്തു.


</doc>
<doc id="418376" url="https://ml.wikipedia.org/wiki?curid=418376" title="ഹെലെൻ സ്ലാറ്റർ">
ഹെലെൻ സ്ലാറ്റർ

ഹെലെൻ സ്ലാറ്റർ (ജനനം 1963, ഡിസംബർ 15) ഒരു അമേരിക്കൻ നടിയും ഗായികയും ഗാനരചയിതാവുമാണ്. 1984 ൽ സൂപ്പർ ഗേൾ എന്ന ചിത്രത്തിലെ ടൈറ്റിൽ കഥാപാത്രത്തെ അവതരിപ്പിക്കുകയും അതേ പേരിൽത്തന്നെയുള്ള ടെലിവിഷൻ പരമ്പരയിൽ അഭിനയിക്കുകയും ചെയ്തു. തുടർന്നുള്ള വർഷങ്ങളിൽ, അവർ റൂത്ത്ലെസ് പീപ്പിൾ (1986), ദി സീക്രട്ട് ഓഫ് മൈ സക്സസ് (1987), സിറ്റി സ്ളിക്കേർസ് (1991) തുടങ്ങിയ പല ഹാസ്യ-നാടകീയ ചിത്രങ്ങളിൽ തന്റെ അഭിനയ ചാതുര്യം കാഴ്ചവയ്ക്കുകയും ചെയ്തു. സിനിമയോടൊപ്പംതന്നെ ടെലിവിഷനിൽ ഒരു നടിയായും സ്റ്റേജ് പരിപാടികളിലും അധികമായി ജോലി ചെയ്യുകയും സ്മോൾവില്ലെ എന്ന പരമ്പരയിൽ (2007 - 2010) 3 തവണ അതിഥി താരമായി പ്രത്യക്ഷപ്പെടുകയും ചെയ്തു. ABC ഫാമിലി പരമ്പരയായിരുന്ന ദ ലയിങ്ങ് ഗെയിമിൽ രണ്ടു സീസണുകളിലായി (2011-2013) വേഷമിട്ടിരുന്നു. 2000-കളിൽ, സ്ലാറ്റർ അഞ്ച് ആൽബങ്ങൾ റിക്കാർഡ് ചെയ്തതിൽ സ്വന്തമായി രചന നടത്തി ആലപിക്കുകയും പിയാനോ വായിക്കുകയും ചെയ്തു.

ന്യൂയോർക്കിലെ ബെത്ത്പേജ് എന്ന സ്ഥലത്ത് ഒരു യഹൂദകുടുംബത്തിലാണ് സ്ലാറ്റർ ജനിച്ചത്. ന്യൂയോർക്ക് നഗരത്തിലെ ഒരു അഭിഭാഷകനും ആണവ നിരായുധീകരണ സമാധാന പ്രവർത്തകയുമായ ആലീസ് ജോവാൻ (മുമ്പ്, സിട്രിൻ), ടെലിവിഷൻ എക്സിക്യൂട്ടീവ് ആയിരുന്ന ജെറാൾഡ് സ്ലാറ്റർ എന്നിവരാണ് അവരുടെ മാതാപിതാക്കൾ. മാതാപിതാക്കൾ 1974 ൽ വിവാഹമോചിതരായിരുന്നു. അവരുടെ സഹോദരൻ ഡേവിഡ് ന്യൂയോർക്ക് നഗരത്തിൽ അഭിഭാഷകനാണ്. സ്ലാറ്റർ, ഗ്രേറ്റ് നെക്ക് സൗത്ത് ഹൈസ്കൂളിലെ പഠനത്തിനു ശേഷം ഹൈസ്കൂൾ ഓഫ് പെർഫോമിംഗ് ആർട്ടിൽ ചേരുകയും 1982 ൽ അവിടെനിന്നു ബിരുദം നേടുകയും ചെയ്തു. പേരുകൊണ്ടു തെറ്റിദ്ധാരണയുണ്ടാകാമെങ്കിലും, ദ ലെജെൻഡ് ഓഫ് ബില്ലീ ജീൻ എന്ന ചിത്രത്തിൽ അവരുടെ സഹോദരനായി അഭിനയിച്ച ക്രിസ്റ്റ്യൻ സ്ലാറ്റർ എന്ന നടനുമായി അവർക്കു യാതൊരു ബന്ധവുമില്ല.



</doc>
<doc id="418409" url="https://ml.wikipedia.org/wiki?curid=418409" title="ഖണ്ഡജാതി അടതാളം">
ഖണ്ഡജാതി അടതാളം

കർണ്ണാടക സംഗീതത്തിൽ ഇന്ന് പ്രചാരത്തിലിരിക്കുന്ന താളങ്ങളിൽ ഒന്നാണ് ഖണ്ഡജാതി അടതാളം. അടതാളം എന്നുമാത്രം പറഞ്ഞാൽ ഖണ്ഡജാതി അടതാളമാണ് വിവക്ഷിതം. കല്യാണി, തോടി എന്നീ രാഗങ്ങളിൽ ഖണ്ഡജാതി അടതാളത്തിലുള്ള കീർത്തനങ്ങളും കൃതികളും ചിട്ടപ്പെടുത്തിയിട്ടുണ്ട്. 
അടതാളത്തെ 1100 എന്ന രീതിയിൽ രേഖപ്പെടുത്താം . ഇതിൽ 1 എന്നത് ലഘുവിനെ സൂചിപ്പിക്കുന്നു (അതായത് ഒരു അടി ). 0 എന്നത് ദ്രുതത്തെ സൂചിപ്പിക്കുന്നു ( അതായത് ഒരു അടി, ഒരു വീശ്‌ ). അതായത് അടി - അടി -അടി വീശ്‌ - അടി വീശ്‌ എന്നതാണ് അട താളത്തിന്റെ ക്രമം. ഇതിൽ ഓരോ അടിക്കുംഅഞ്ചക്ഷരവും ധൃതത്തിനു രണ്ടക്ഷരവും കണക്കാക്കിയാൽ അത് ഖണ്ഡ ജാതി അട താളം ആയി . 

ഉദാഹരണത്തിന് ഒരു അടിക്കു അഞ്ച് അക്ഷരം; അതായത് "ത കി ട ത ക (അടി =1 ) + ത കി ട ത ക (അടി = 1 ) + രണ്ടക്ഷരം (അടി +വീശ്‌ = 0 )+ രണ്ടക്ഷരം (അടി +വീശ്‌ = 0 ). ഇവിടെ ലഘുവിന് ഖണ്ഡ ജാതി ആണ് . അതായത് ഒരു അടിക്കു ശേഷം നാല് വിരൽ എണ്ണം. അങ്ങനെ രണ്ടു ലഘു ചേർന്ന് 10 അക്ഷരം. ഒരു അടിയും ഒരു വീശും ( അഥവാ വിസർജിതം ) ചേർന്നാൽ ഒരു ദ്രുതം (രണ്ടക്ഷരം )ആയി. അങ്ങനെയുള്ള 2 ദ്രുതം ( 4 അക്ഷരം) ആദ്യത്തെ 2 ലഘുവിനോട് ചേർത്താൽ മൊത്തത്തിൽ 14 അക്ഷര കാലമാവും .ഇങ്ങനെ പതിനാല് ആക്ഷരങ്ങൾ (5 + 5 + 2 + 2 = 14) ഉള്ള ഈ ഒരു ക്രമത്തെ ഒരു താളവട്ടമായി കണക്കാക്കുമ്പോൾ അത് ഖണ്ഡ ജാതി അട താളമായി. 

പതിനെട്ടാം നൂറ്റാണ്ടിൽ ജീവിച്ചിരുന്ന പഷിമിരിയം ആദിയപ്പയ്യ രചിച്ച ഭൈരവി രാഗത്തിലുള്ള 'വിരിബോണി' എന്ന് തുടങ്ങുന്ന പ്രശസ്തമായ വർണം അട താളത്തിൽ (ഖണ്ഡ ജാതി അട താളം) ആണ് ചിട്ടപ്പെടുത്തിയിരിക്കുന്നത് .


</doc>
<doc id="420023" url="https://ml.wikipedia.org/wiki?curid=420023" title="ചേമ്പപ്പം">
ചേമ്പപ്പം

ചേമ്പിലയുടെ ഇലകളുപയോഗിച്ചു നിർമ്മിക്കുന്ന സ്വാദിഷ്ഠമായ വിഭവമാണ് ചേമ്പിലയപ്പം.ഔഷധഗുണമുള്ള ഒരു വിഭവമാണ് ഇത്.മുളക്,മഞ്ഞൾപ്പൊടി,കായം,ജീരകം,വാളൻപുളി എന്നിവ ചേർത്തരചെടുത്ത അരിമാവ് വൃത്തിയായി കഴുകിയെടുത്ത ചേമ്പിലയിൽ അണിയുക (പരത്തുക).വാളൻപുളി ഇതിലെ പ്രധാന ചേരുവയാണ്.ചേമ്പിലയുടെ ചൊറിച്ചിൽ ഇല്ലാതെയാക്കുന്നതു വാളന്പുളിയാണ്.അരിമാവ് അണിഞ്ഞ ചേമ്പില സാവധാനം ചുരുട്ടിയെടുത്തു ആവിയിൽ പുഴുങ്ങിയെടുക്കുക.നല്ലവണ്ണം തണുത്തുകഴിഞ്ഞാൽ വട്ടത്തിൽ അരിഞ്ഞെടുത്തു കഴിക്കാവുന്നതാണ്.ഉദരസംബന്ധമായ ചില അസുഖങ്ങക്കു ചേമ്പിലയപ്പം നല്ലൊരു ഔഷധമായ പറയപ്പെടുന്നു.കേരളത്തിലെ ഗൗഡസാരസ്വത വിഭാഗത്തിൽപ്പെടുന്ന ആളുകൾ ധാരാളമായി ഉപയോഗിക്കുന്ന ഒരു വിഭവമാണ്‌  ചേമ്പിലയപ്പം .


</doc>
<doc id="420029" url="https://ml.wikipedia.org/wiki?curid=420029" title="അക്‌മെല്ല">
അക്‌മെല്ല

ആസ്റ്ററേസീ സസ്യകുടുംബത്തിലെ ഒരു ജനുസാണ് അക്‌മെല്ല (Acmella). 1807 -ലാണ് ഇതിനെ ഒരു ജനുസായി വിവരിച്ചത്. അമേരിക്കകളിലെ തദ്ദേശവാസിയായ ഈ ജനുസ് ഏഷ്യ, ആഫ്രിക്ക, പസഫിക് ദ്വീപുകൾ, ആസ്ത്രേലിയ എന്നിവിടങ്ങളിലെല്ലാം എത്തിപ്പെട്ടിട്ടുണ്ട്.



</doc>
<doc id="420031" url="https://ml.wikipedia.org/wiki?curid=420031" title="ലൂയിസ് ക്ലോഡ് റിചാർഡ്">
ലൂയിസ് ക്ലോഡ് റിചാർഡ്

ഒരു ഫ്രഞ്ച് സസ്യശാസ്ത്രകാരനും സസ്യചിത്രകാരനുമായിരുന്നു ലൂയിസ് ക്ലോഡ് റിചാർഡ് (Louis Claude Marie Richard). (19 സെപ്തംബർ 1754 – 6 ജൂൺ1821).

വെർസൈലിസിൽ ആണ് റിചാർഡ് ജനിച്ചത്. 1781-89 കാലത്ത് അദ്ദേഹം മധ്യ അമേരിക്കയിൽ നിന്നും വെസ്റ്റ് ഇൻഡീസിൽ നിന്നും സസ്യഭാഗങ്ങൾ ശേഖരിച്ചു. തിരിച്ചെത്തിയ റിചാർഡ് പാരീസിലെ École de médecine -ൽ പ്രഫസറായി. അദ്ദേഹത്തിന്റെ ഗ്രന്ഥങ്ങളിൽ "Demonstrations botaniques" (1808), "De Orchideis europaeis" (1817), "Commentatio botanica de Conifereis et Cycadeis" (1826), "De Musaceis commentatio botanica" (1831) എന്നിവ ഉൾപ്പെടുന്നു. ഓർക്കിഡുകളെപ്പറ്റി പറയുമ്പോഴുള്ള pollinium, gynostemium എന്നീ വാക്കുകൾ അദ്ദേഹത്തിന്റെ സംഭാവനയാണ്. അരേസീയിലെ ജനുസായ റിക്കാർഡിയയുടെ പേര് ഇദ്ദേഹത്തിന്റെ ബഹുമാനാർത്ഥം നൽകപ്പെട്ടതാണ്. ഇന്നിത് "Zantedeschia" എന്ന ജനുസിന്റെ പര്യായമാണ്.

അദ്ദേഹത്തിന്റെ പുത്രനായ ആക്കിൽ റിച്ചാർഡും പ്രസിദ്ധനായ ഒരു സസ്യശാസ്ത്രകാരനാണ്.

കരീബിയനിൽ കാണുന്ന ഒരു പല്ലിയായ "Anolis richardii", ഇദ്ദേഹത്തിന്റെ പേരിലാണ് അറിയപ്പെടുന്നത്. കരീബിയനിലെ ഒരു പാമ്പായ "Typhlops richardii ഇദ്ദേഹ"ത്തിന്റെയോ മകനായ ആക്കിൽ റിചാർഡിന്റെയോ പേരിലാണ് അറിയപ്പെടുന്നത്.




</doc>
<doc id="420033" url="https://ml.wikipedia.org/wiki?curid=420033" title="തോമസ് ഹോർസ്ഫീൽഡ്">
തോമസ് ഹോർസ്ഫീൽഡ്

അമേരിക്കക്കാരനായ ഒരു ഡോക്ടറും പ്രകൃതിശാസ്ത്രകാരനുമായിരുന്നു തോമസ് ഹോർസ്ഫീൽഡ് (Thomas Horsfield M.D.) (മെയ് 12, 1773 – ജൂലൈ 24, 1859). വളരെ വ്യാപകമായി ഇന്തോനേഷ്യയിൽ ജോലി ചെയ്ത അദ്ദേഹം ആ സ്ഥലങ്ങളിൽ ധാരാളം മൃഗങ്ങളെയും സസ്യങ്ങളെപ്പറ്റിയും വിവരിച്ചിട്ടുണ്ട്. പിന്നീടദ്ദേഹം ഈസ്റ്റ് ഇന്ത്യ കമ്പനിയുടെ ലണ്ടനിലെ മ്യൂസിയത്തിൽ ക്യുറേറ്റർ ആയി ജോലി ചെയ്തു.

ഹോർസ്ഫീൽഡിനോടുള്ള ബഹുമാനാർത്ഥം ധാരാളം സസ്യങ്ങൾക്കും ജന്തുക്കൾക്കും അദ്ദേഹത്തിന്റെ പേർ നൽകിയിട്ടുണ്ട്, അവയിൽ ചിലത്:



</doc>
<doc id="420035" url="https://ml.wikipedia.org/wiki?curid=420035" title="തോമസ് ഹാർഡ്‌വിക്കി">
തോമസ് ഹാർഡ്‌വിക്കി

ഒരു ഇംഗ്ലീഷ് സൈനികനും പ്രകൃതിശാസ്ത്രകാരനുമായിരുന്നു തോമസ് ഹാർഡ്‌വിക്കി (Major-General Thomas Hardwicke) (1756 – 3 മാർച്ച് 1835). ഇദ്ദേഹം 1777-1823 കാലത്ത് ഇന്ത്യയിലായിരുന്നു ജോലിചെയ്തുകൊണ്ടിരുന്നത്. താൻ ശേഖരിച്ച് വിവിധങ്ങളായ ജൈവ-സസ്യ സ്പെസിമനുകൾ ഇന്ത്യയിലെ ചിത്രകാരന്മാരെക്കൊണ്ട് വർപ്പിക്കുകയും അതിൽനിന്നും നിരവഷി പുതിയ സ്പീഷിസുകളെ വിവരിക്കുകയും ചെയ്തു. ഇവയിൽ നിരവധി സ്പീഷിസുകൾ അദ്ദേഹത്തിന്റെ തന്നെ നാമം വഹിക്കുന്നു. തിരികെ ഇംഗ്ലണ്ടിലെത്തിയ അദ്ദേഹം ജീവശാസ്ത്രകാരനായ ജോൺ എഡ്‌വേഡ് ഗ്രേയുമായി സഹകരിച്ച് "Illustrations of Indian Zoology" (1830–35) എന്ന ഗ്രന്ഥം പ്രസിദ്ധീകരിച്ചു..

അദ്ദേഹത്തിന്റെ പക്ഷിശാസ്ത്രഗവേഷകൻ, പ്രകൃതിശാസ്ത്രജ്ഞൻ, ജന്തുശാസ്ത്രജ്ഞൻ എന്നീ നിലകളിലുള്ള സംഭാവനകൾക്കായി നിരവധി സ്പീഷിസുകൾ അദ്ദേഹത്തിന്റെ നാമം വഹിക്കുന്നുണ്ട്. അവയിൽ ചിലത്:
വില്യം റോക്സ്ബർഗ്. കടുപ്പമുള്ള തടിയുള്ള ഒരു വൃക്ഷമായ ആച്ചമരത്തിന് (Hardwickia binata) ഇദ്ദേഹത്തിന്റെ നാമം നൽകിയിട്ടുണ്ട്.



</doc>
<doc id="420037" url="https://ml.wikipedia.org/wiki?curid=420037" title="രാംസിസ് ഫിർഔൻ">
രാംസിസ് ഫിർഔൻ

ബി. സി. 1301 മുതൽ 1235 വരെ ഈജിപ്ത് ഭരിച്ചിരുന്ന ചക്രവർത്തിയാണ് രാംസെസ്സ് രണ്ടാമൻ എന്ന ഫിർഔൻ. മഹത്തായ ഗൃഹം പെറോ എന്ന വാക്കിൽ നിന്നാണ് ഫറവോ എന്ന വാക്ക് ഉണ്ടായത്. അതിക്രൂരമായ മർദ്ദന മുറകളിലൂടെയായിരുന്നു അദ്ദേഹം ഭരണം നടത്തിയിരുന്നത്. താൻ ദൈവം ആണെന്ന് സ്വയം അവകാശപ്പെട്ടാണ് അവർ ജനങ്ങളെ ഭരിച്ചിരുന്നത് .ഇത്രയും ക്രൂരൻ ആയ ഒരു ഭരണാധികാരി ലോകത്തിൽ ഉണ്ടായിരുന്നോ എന്ന് സംശയമാണ്. 

ഇനി ഫറവോയെ ബൈബിളിൽ വിവരിചിരിക്കുനത് ഒന്ന് കാണാം ഉല്പത്തി പുസ്തകത്തിൽപറഞ്ഞിരിക്കുന്നത് അബ്രാഹാമിന്റെ മകൻ ഇസഹാക്ക്..,മകൻ യാക്കൂബ് ..മകൻ ജോസഫ്‌ മകൻ മോശ.. ഇവരെ ഏകദൈവ വിശ്വാസം പ്രചരിപ്പിക്കാനും ഇസ്രായിലിനെ രക്ഷിക്കാന് മായി ഫറവോയുടെ അടുത്തേക്കയച്ചു എന്നാണ്.വി ഖുർആൻ അത് പറയുന്നതും കേൾക്കുക .ഏകദൈവമായ അല്ലാഹുവിൽ വിശ്വസിക്കാനും, അല്ലാഹുവിന്റെ നിർദ്ദേശങ്ങൾക്കനുസരിച്ച് ജീവിക്കാനും ഉപദേശിക്കാനായി, പ്രവാചകനായ മൂസാനബി(അ) യെ, അല്ലാഹു ഫിർഔന്റെ അടുക്കലേക്കയച്ചു. ഫിർഔൻ വിശ്വസിച്ചില്ല. താനല്ലാതെ, തന്റെ ജനങ്ങൾക്ക് വേറെ ഒരു രക്ഷിതാവില്ല എന്ന് അഹങ്കരിച്ച ഫിർഔൻ മൂസാനബി(അ)യേയും അനുയായികളേയും വധിക്കാനായി പരിവാരങ്ങളുമായി പുറപ്പെട്ടു.

ഇതിൽ നിന്നെല്ലാം നാം ഒരു കാര്യം മനസ്സിൽ ആക്കണം പരസ്പരം കുറ്റപ്പെടുതുന്നത്തിനും പഴിചാരുന്നതിനും മുൻപ് ഏതു കാര്യവും നമ്മൾ ഒന്ന് സ്വയം പഠിക്കുന്നത് നല്ലതാണ് .അല്ലാഹു ഫിർഓനെ ശപിച്ചത് കാണുക നിന്നെ ഭൂമിയിൽ ഒരാളും സ്വീകരിക്കില്ല വെള്ളമോ ,തീയോ മണ്ണോ ഒന്നിനും നിന്നെ ഉൾകൊള്ളാൻ ആവില്ല ,അതിന്നും ദൈവ നിക്ഷേധികൾക്ക് ഒരു പാടമായി നിലനിൽക്കുന്നു ആ സത്യം .

ദൈവിക ഗ്രന്ഥ്ങ്ങൾക്ക് അതിന്റെതായ ശക്തിയും കഴിവും ഉണ്ട് കാരണം ചെങ്കടലിൽ ഇത്ര അടി താഴെ ഫറവോയുടെ ശരീരം ഉണ്ട് എന്നും അതിനു യാതൊന്നും സംഭവിച്ചിട്ടില്ല എന്നും ഇത്ര വെക്തമായി പറയണമെങ്കിൽ ഒന്ന് ചിന്തിച്ചു കൂടെ നമുക്കും .

നമുക്കൊക്കെ ദൃഷ്ടാന്തമാകാൻ വേണ്ടി അല്ലാഹു കാത്തുസൂക്ഷിച്ച ഫിർഔന്റെജഡം 1898-ൽ ചെങ്കടലിൽനിന്ന് കണ്ടെടുത്തു. 3116 വർഷങ്ങൾ കടലിൽ കിടന്നിട്ടും ചീഞ്ഞുപോവുകയോ മത്സ്യം തിന്നുകയോ ചെയ്യാതിരുന്ന ഈ ജഡം ഇന്ന് ഈജിപ്ഷ്യൻ മ്യൂസിയത്തിൽ സൂക്ഷിച്ചിട്ടുണ്ട്. ഇപ്പോഴും യാതൊരു കേടും കൂടാതെ അല്ലാഹു അതിനെ കാത്തുസൂക്ഷിക്കുന്നു. ഇതിൽ പ്രത്യേകം എടുത്തു പറയേണ്ട കാര്യം ഫിർഔന്റെ ജഡം മമ്മിയല്ല എന്നതാണ്. അല്ലാഹുവിന്റെ കഴിവും ഖുർആന്റെ അമാനുഷികതയും ബോധ്യപ്പെടാൻ ഇതിൽപരം ഒരുദാഹരണം ആവശ്യമുണ്ടോ?ഇതൊന്നു ഇങ്ങനെ എഴുതാൻ എന്നെ പ്രേരിപ്പിച്ചത് ചില പോസ്റ്റുകളും കമെന്റുകളും ആണ്.ജനങ്ങൾ ഏതു പലരിൽ നിന്നും കേട്ട് കേട്ട് മടുത്ത വിഷയം ആണ് എങ്കിലും മത സൌഗാർത്ഥം നശിക്കാതിരിക്കാൻ പരസ്പരം മനസ്സിലാക്കുക എല്ലാ മതങ്ങളെയും കുറിച്ച് പഠിക്കാൻ ശ്രമിക്കുക .
ഫിർഔന്റെ ജഡവും, അല്ലാഹു നശിപ്പിച്ച നാടുകളുടെ അവശിഷ്ടങ്ങളും മറ്റും കാണിക്കുകയും വിശദീകരിക്കുകയും ചെയ്യുന്ന 'ഖുർആനിന്റെ ചരിത്രഭൂമികളിലൂടെ' എന്ന വീഡിയോയുടെ ലിങ്ക് താഴെ കൊടുക്കുന്നു.

http://www.youtube.com/watch?v=fhFRGdyHYlA
ആസിഫ് വയനാട്

</doc>
<doc id="420039" url="https://ml.wikipedia.org/wiki?curid=420039" title="ഇന്റർസ്റ്റീഷ്യം">
ഇന്റർസ്റ്റീഷ്യം

തൊലിയ്ക്കും അവയവങ്ങൾക്കോ , പേശികൾക്കോ അല്ലെങ്കിൽ രക്തചംക്രമണ വ്യൂഹത്തിനോ വളരെ അടുത്തു ചേർന്നിരിക്കുന്ന ദ്രാവകങ്ങൾ നിറഞ്ഞ ഇടമാണ് ഇന്റർസ്റ്റീഷ്യം. 

ഇന്റർസ്റ്റീഷ്യത്തിലെ ദ്രാവകത്തിനെ" ഇന്റർസ്റ്റീഷ്യൽ ഫ്ലൂയിഡ്" എന്ന് പറയുന്നു. എക്സ്ട്രാസെല്ലുലാർ ഫ്യൂയിഡും, അതിന്റെ ലായനിയും ചേർന്ന് ഭാഗമാണത്.ശരീരത്തോട് ബന്ധിപ്പിക്കുകയും, സപ്പോർട്ട് ചെയ്യുകയും ചെയ്യുന്ന പേശികൾ ഇന്റർസ്റ്റീഷ്യൽ ഭാഗത്ത് കാണാം. അവയെ എക്സ്ട്രാസെല്ലുലാർ മാട്രിക്സ് എന്നാണ് പറയുന്നത്. രക്തത്തിനും, ലിംഫിനും , പാരെൻ കൈമയ്ക്കും വെളിയിലും എക്സ്റ്റ്രാസെല്ലുലാർ മട്രിക് കാണപ്പെടുന്നു. 2018-ൽ, ഇന്റർസ്റ്റീഷ്യൽ ഇടത്തിന്റെ  ലിംഫിനാൽ നിറയ്ക്കപ്പെട്ട 60-70 മൈക്രോ മീറ്റർ ആഴത്തിൽ ഒരു ചെറിയ മൈക്രോസ്കോപിക് ഭാഗത്തെ കണ്ടെത്തി. അവ  ലസികാഗ്രന്ഥിയിലേക്ക് ഒഴുകുകയായിരുന്നു. അതിന്റെ രൂപഘടനയെ കോളാജൻ നെറ്റ്വർക്കാണ് സപ്പോർട്ട് ചെയ്യുന്നത്.

കോളാജന്റ വിവിധ ഘടനകളിലൊന്നായ ടൈപ്പ് l, lll, V എന്നിവയും, എലാസ്റ്റിനും , ഹൈലോർനേറ്റ് പ്രോട്ടിഗ്ലൈക്കൻസ് എന്നിവ ചേർന്നുണ്ടാകുന്ന ഹണികോമ്പ് രീതിയിലുള്ള റെറ്റിക്കുലം പോലുള്ള ഗ്ലൈക്കോസാമിനോഗ്ലൈക്കൻസും ചേർന്നതാണ് ഇന്റർസ്റ്റീഷ്യത്തിന്റെ രൂപഘടന. ശരീരത്തിന്റെ ജെനറൽ ഇന്റർസ്റ്റീഷ്യത്തിലും ഇതേ ആകൃതി കാണാം. കൂടാതെ ഹൃദയം, വൃക്ക പോലുള്ള അവയവങ്ങളിലും ഇത്തരം ഘടനകൾ കാണാം.

ലായനികളേയും, പോഷകങ്ങളേയും, വിവിധ സെല്ലുകളിലേക്കും, അവയവങ്ങളിലേക്കും സൂക്ഷ്മരക്തവാഹിനികളിലേക്കും എത്തിക്കുകയും, സെല്ലുകൾ തമ്മിലുള്ള ആശയനവിനിമയം സാധ്യമാക്കുകയും, ആന്റിജനുകളേയും, സൈറ്റോക്കീനുകളേയും രോഗപ്രതിരോധ വ്യവസ്ഥക്ക് സജ്ജമാക്കുകയും ചെയ്യുന്നത് ഇന്റർസ്റ്റീഷ്യൽ ഫ്ലൂയിഡാണ്. ഇതിന്റെ രാസഘടനകൾ അവയവങ്ങൾ , പ്രവർത്തനങ്ങൾ എന്നിവയുടെ അടിസ്ഥാനത്തിൽ മാറ്റതിതന് വിധേയമാകുന്നു. ശരീര വളർച്ച ഘട്ടങ്ങൾ, പൊള്ളലുകൾ, രോഗാവസ്ഥ, ഹൃദയാഘാതം , വൃക്കകളുടെ തകരാറുകൾ എന്നിവയുടെ അടിസ്ഥാനത്തിലും ഘടനകൾ വ്യത്യാസപ്പെടുന്നു. ഇതിനെ മനുഷ്യ ശരീരത്തിലെ എൺപതാമത്തെ അവയവമായി അടുത്തകാലത്ത് ശാസ്ത്രം സ്ഥിരീകരിച്ചു.


</doc>
<doc id="420040" url="https://ml.wikipedia.org/wiki?curid=420040" title="സെറിബ്രം">
സെറിബ്രം

മസ്തിഷ്കത്തിന്റെ ഒരു പ്രധാന ഭാഗമാണ് സെറിബ്രം (Cerebrum). സെറിബ്രൽ കോർട്ടക്സും ഹൈപ്പോതലാമസ്, ഒൾഫാക്ടറി ബൾബ് എന്നിവയും ചേർന്നതാണ് സെറിബ്രത്തിന്റെ ഘടന. മനുഷ്യമസ്തിഷ്കത്തിൽ, കേന്ദ്ര നാഡീവ്യവസ്ഥയുടെ ഏറ്റവും മുകളിലുള്ള ഭാഗമാണ് സെറിബ്രം. സെറിബ്രത്തിന്റെ ആരംഭഘട്ടത്തിലുള്ള രൂപമാണ് പ്രോസെൻസിഫലോൺ. സസ്തനികളിൽ, ഡോർസൽ ടെലെൻസിഫാലണോ പാലിയമോ സെറിബ്രൽ കോർട്ടക്സായും വെൻട്രൽ ടെലെൻസിഫാലണോ സബ്പാലിയമോ ബസൽ ഗങ്ലിയയായും രൂപം പ്രാപിക്കുന്നു. സെറിബ്രത്തിൽ രണ്ട് സെറിബ്രൽ അർധഗോളങ്ങൾ സ്ഥിതിചെയ്യുന്നുണ്ട്. 

സെറിബല്ലത്തിന്റെ സഹായത്തോടെ ശരീരത്തിലെ എല്ലാ ഐച്ഛിക ചലനങ്ങളെയും നിയന്ത്രിക്കുന്നത് സെറിബ്രമാണ്.

ലാറ്റിൻ ഭാഷയിൽ നിന്നാണ് "cerebrum" എന്ന പദം ഉത്ഭവിച്ചിരിക്കുന്നത്. മസ്തിഷ്കം എന്നാണ് ലാറ്റിൻ ഭാഷയിലെ ഈ പദത്തിന്റെ അർത്ഥം. 
മസ്തിഷ്കത്തിലെ ഏറ്റവും വലിയ ഭാഗമാണ് സെറിബ്രം. ചില ജീവികളിൽ ബ്രെയിൻസ്റ്റെമിന്റെ മുന്നിലായും ചില ജീവികളിൽ ബ്രെയിൻസ്റ്റെമിന്റെ മുകളിലായും സെറിബ്രം കാണപ്പെടുന്നു. മനുഷ്യരിൽ, മസ്തിഷ്കത്തിന്റെ അഞ്ച് ഭാഗങ്ങളിൽ ഏറ്റവും വികസിതമായതും വലുതുമായ ഭാഗമാണ് ഇത്. 

രണ്ട് സെറിബ്രൽ അർധഗോളങ്ങൾ, അവയുടെ കോർട്ടൈസുകൾ (ഗ്രേ മാറ്ററിന്റെ പുറംഭാഗം), വൈറ്റ് മാറ്ററിനുള്ളിലുള്ള ഭാഗങ്ങൾ എന്നിവയാലാണ് സെറിബ്രം നിർമ്മിതമായിരിക്കുന്നത്. 
സെറിബ്രത്തിന്റെ ഗ്രേ മാറ്ററിന്റെ പുറം ഭാഗമാണ് സെറിബ്രൽ കോർട്ടക്സ്. സസ്തനികളിൽ മാത്രം കാണപ്പെടുന്നവയാണിവ. വലിയ സസ്തനികളിൽ (മനുഷ്യനുൾപ്പെടെ) സെറിബ്രൽ കോർട്ടക്സിന്റെ പ്രതലത്തിൽ "gyri", "sulci" എന്നീ ഭാഗങ്ങൾ കാണപ്പെടുന്നു. ഇവ സെറിബ്രൽ കോർട്ടക്സിന്റെ പ്രതല വിസ്തീർണ്ണം വർധിപ്പിക്കാൻ സഹായിക്കുന്നു. 

സെറിബ്രൽ കോർട്ടക്സിനെ മുൻഭാഗം (frontal lobe), മുൻ ഭാഗത്തിനു തൊട്ടു മുൻപിലുള്ള ഭാഗം (partietal lobe), പിൻ ഭാഗത്തെ മധ്യമേഖല (occipital lobe), രണ്ടു വശങ്ങൾ (temporal lobes) എന്നിങ്ങനെ നാല് ഭാഗങ്ങളായി തിരിച്ചിട്ടുണ്ട്. 
സെറിബ്രത്തെ രണ്ട് അർധഗോളങ്ങളായി തിരിച്ചിട്ടുണ്ട്. ഇടത് സെറിബ്രൽ അർധഗോളം, വലത് സെറിബ്രൽ അർധഗോളം എന്നിവയാണവ. വലത് അർധഗോളം, ശരീരത്തിന്റെ വലതു ഭാഗത്തിലെ ശാരീരിക പ്രവർത്തനങ്ങളെ നിയന്ത്രിക്കുകയും ഏകോപിപ്പിക്കുകയും ചെയ്യുമ്പോൾ ഇടതു അർധഗോളം, ശരീരത്തിന്റെ ഇടതു ഭാഗത്തിലെ പ്രവർത്തനങ്ങളെ നിയന്ത്രിക്കുകയും ഏകോപിപ്പിക്കുകയും ചെയ്യുന്നു.
ശരീരത്തിന്റെ ഐച്ഛിക ചലനങ്ങളെ നിയന്ത്രിക്കുന്നത് സെറിബ്രമാണ്. പ്രാഥമിക മോട്ടോർ കോർട്ടക്സ്, മറ്റ് ഫ്രണ്ടൽ ലോബുകൾ എന്നിവയുടെ സഹായത്തോടെയാണ് സെറിബ്രം ചലിക്കാനുള്ള നിർദ്ദേശം നൽകുന്നത്. കോർട്ടക്സിന്റെ മോട്ടോർ ഭാഗങ്ങൾക്ക് സംഭവിക്കുന്ന ക്ഷതങ്ങൾ പല തരത്തിലുള്ള നാഡീ രോഗങ്ങൾക്ക് കാരണമാകുന്നു. ഇത് പേശികളുടെ ബലം കുറയാനും പക്ഷാഘാതത്തിനും കാരണമാകുന്നു. പ്രാഥമിക മോട്ടോർ കോർട്ടക്സിന്റെ മുകളിലുള്ള മോട്ടോർ ന്യൂറോണുകൾ, കീഴ്ഭാഗത്തുള്ള മോട്ടോർ ന്യൂറോണുകളിലേക്ക് ബ്രെയിൻ സ്റ്റെം, സുഷുമ്ന എന്നിവയിലൂടെ പേശികളെ ചലിപ്പിക്കാനാവശ്യമായ നിർദ്ദേശങ്ങൾ കൈമാറുന്നു. 

ഐച്ഛിക ചലനങ്ങളുടെ കേന്ദ്രമായി പ്രവർത്തിക്കുന്നതും സെറിബ്രമാണ്. 
സെറിബ്രൽ കോർട്ടക്സിലെ തിരിച്ചറിയാൻ ശേഷിയുള്ള ഭാഗങ്ങൾ കാഴ്ച, കേൾവി, സ്പർശനം, രുചി, ഗന്ധം എന്നിവയുമായി ബന്ധപ്പെട്ട വിവരങ്ങൾ സ്വീകരിച്ച് പ്രവർത്തിക്കുന്നു. മറ്റ് കോർട്ടിക്കൽ ഭാഗങ്ങളുടെ സഹായത്തോടെ മസ്തിഷ്കം, ഇന്ദ്രിയങ്ങൾ വഴി ലഭിക്കുന്ന അനുഭവങ്ങൾ തിരിച്ചറിയുന്നു. 

മസ്തിഷ്കത്തിൽ സ്ഥിതി ചെയ്യുന്ന ഒൾഫാക്ടറി ബൾബ് എന്ന ഭാഗമാണ് ഗന്ധം തിരിച്ചറിയാൻ സഹായിക്കുന്നത്. മനുഷ്യരിൽ ഈ ഭാഗം വളരെ ചെറുതാണ്. ഫ്രണ്ടൽ ലോബിന്റെ ചുവട്ടിലായാണ് ഒൾഫാക്ടറി ബൾബ് കാണപ്പെടുന്നത്. ഒൾഫാക്ടറി ബൾബിലെ ന്യൂറോണുകൾ ഒൾഫാക്ടറി കോർട്ടക്സിലേക്ക് നേരിട്ട് നിർദ്ദേശങ്ങളെത്തിക്കുന്നു. ഒൾഫാക്ടറി ബൾബിനുണ്ടാകുന്ന പ്രശ്നങ്ങൾ ഘ്രാണശക്തി നഷ്ടപ്പെടാൻ കാരണമാകുന്നു.
സെറിബ്രൽ കോർട്ടക്സിന്റെ ഭാഗങ്ങളാണ് സംസാരത്തെയും ഭാഷയെയും പ്രധാനമായും നിയന്ത്രിക്കുന്നത്. ഫ്രണ്ടൽ ലോബിലുള്ള ബ്രോക്ക മേഖലയാണ് ഭാഷയുടെ ഭാഗങ്ങളെ ബന്ധിപ്പിക്കുന്നത്. സംസാരത്തിനെ ബന്ധപ്പിക്കുന്നത് വെർണിക്ക് മേഖലയാണ്. ഈ രണ്ട് ഭാഗങ്ങൾ ആർക്യുേറ്റ് ഫാസിക്കുലസ് എന്ന ഭാഗത്താൽ ബന്ധിപ്പിക്കപ്പെട്ടിരിക്കുന്നു. ബ്രോക്ക മേഖലയ്ക്കുണ്ടാകുന്ന ക്ഷതങ്ങൾ "non-fluent aphasia" എന്ന അവസ്ഥയ്ക്കും വെർണിക്ക് മേഖലയ്ക്കുണ്ടാകുന്ന ക്ഷതങ്ങൾ "receptive aphasia" എന്ന അവസ്ഥയ്ക്കും കാരണമാകുന്നു ("fluent aphasia" എന്ന പേരിലും അറിയപ്പെടുന്നു).
വ്യക്തമായ ഓർമ്മശക്തിയ്ക്ക് സഹായിക്കുന്നത് ഹൈപ്പോകാംപസും ടെംപറൽ ലോബിന്റെ ചില ഭാഗങ്ങളുമാണ്. "Implicit memory" എന്ന വിഭാഗത്തിലെ ഓർമ്മശക്തിക്ക് സഹായിക്കുന്നത് ബസൽ ഗംഗ്ലിയയാണ്.

ചെറിയ നേരത്തേക്കുള്ള ഓർമ്മശക്തിയ്ക്ക് സഹായിക്കുന്നത് കോർട്ടക്സിന്റെ ചില ഭാഗങ്ങളാണ്. ഹൈപ്പോകാംപസും ഇതിന് സഹായിക്കുന്നുണ്ട്. 



</doc>
<doc id="420057" url="https://ml.wikipedia.org/wiki?curid=420057" title="പറക്കോട്ടുകാവ് ഭഗവതിക്ഷേത്രം">
പറക്കോട്ടുകാവ് ഭഗവതിക്ഷേത്രം

കേരളത്തിൽ തൃശ്ശൂർ ജില്ലയിൽ തിരുവില്വാമലയിലുള്ള പ്രസിദ്ധമായ ഒരു ഭഗവതിക്ഷേത്രമാണ് പറക്കോട്ടുകാവ് ശ്രീ ഭഗവതിക്ഷേത്രം. അത്യുഗ്രദേവതായ ഭദ്രകാളിയാണ് ക്ഷേത്രത്തിലെ പ്രതിഷ്ഠ. കൂടാതെ ഉപദേവതകളായി ഘണ്ഠാകർണൻ, ഭൈരവൻ, ഗണപതി, അയ്യപ്പൻ എന്നിവരും കുടികൊള്ളുന്നു. പ്രസിദ്ധമായ ശ്രീ വില്വാദ്രിനാഥക്ഷേത്രത്തിന്റെ തെക്കുപടിഞ്ഞാറായി സ്ഥിതിചെയ്യുന്ന ഈ ക്ഷേത്രത്തിൽ മേടമാസത്തിൽ നടക്കുന്ന താലപ്പൊലി മഹോത്സവം പ്രസിദ്ധമാണ്. കൊച്ചിൻ ദേവസ്വം ബോർഡിന്റെ കീഴിലാണ് ഈ ക്ഷേത്രം.


</doc>
<doc id="420060" url="https://ml.wikipedia.org/wiki?curid=420060" title="മെഗ് റയാൻ">
മെഗ് റയാൻ

മെഗ് റയാൻ (ജനനം : മാർഗരറ്റ് മേരി എമിലി ആനി ഹൈറ എന്ന പേരിൽ; 1961, നവംബർ 19) ഒരു അമേരിക്കൻ നടിയും സംവിധായികയും നിർമ്മാതാവുമാണ്. 1982 ൽ ‘ആസ് ദ വേൾഡ് ടേൺസ്’ എന്ന CBS സോപ്പ് ഓപ്പറയിൽ അഭിനയിക്കുന്നതിനു മുൻപ് 1981 ൽ ചെറുവേഷങ്ങളിൽ പ്രത്യക്ഷപ്പെട്ടുകൊണ്ടാണ് അഭിനയരംഗത്ത് തുടക്കം കുറിക്കുന്നത്. പിന്നീട് 1980-കളുടെ മധ്യത്തോടെ ഏതാനും സിനിമകളിൽ സഹനടിയുടെ വേഷങ്ങളിൽ പ്രത്യക്ഷപ്പെടാൻ തുടങ്ങുകയും റോബ് റെയ്നർ സംവിധാനം ചെയ്ത വെൻ ഹാരി മെറ്റ് സാലി (1989) എന്ന റൊമാന്റിക് കോമഡി ചിത്രത്തിലൂടെ വ്യാപകമായ ശ്രദ്ധയും ആദ്യ ഗോൾഡൻ ഗ്ലോബ് നാമനിർദ്ദേശവും നേടിയെടുക്കുന്നതിനുമുമ്പ് ‘പ്രോമിസ്ഡ് ലാന്റ്’ (1988) പോലെയുള്ള സ്വതന്ത്ര സിനിമകളിലൂടെ പ്രേക്ഷകരുടെ അംഗീകാരം നേടിയെടുക്കുകയും ചെയ്തിരുന്നു.

1990 കളിലും 2000 ത്തിന്റെ തുടക്കത്തിലും ഏറ്റവും പ്രശസ്തരായ നടിമാരിലൊരാളായി ദേശീയവും അന്തർദേശീയവുമായി ശ്രദ്ധ നേടുന്നതിനും അഭിനയരംഗത്ത് തന്റേതായ ഒരു സ്ഥാനം നിലനിറുത്തുന്നതിനും റയാന് കഴിഞ്ഞു. സ്ലീപ്പലെസ് ഇൻ സീറ്റിൽ (1993), ഫ്രഞ്ച് കിസ് (1995), യു ഹാവ് ഗോട്ട് മെയിൽ (1998), കെയിറ്റ് & ലെപ്പേർഡ് (2001) പോലെയുള്ള റൊമാന്റിക് കോമഡി ചിത്രങ്ങളിലെ അഭിനയം പ്രത്യേകം എടുത്തു പറയാവുന്നവയാണ്. അവരുടെ മറ്റു ചിത്രങ്ങളിൽ ദ ഡോർസ് (1991), വെൻ എ മാൻ ലവ്സ് എ വുമൺ (1994), കറേജ് അണ്ടർ ഫയർ (1996), അഡിക്റ്റഡ് ടു ലവ് (1997), സിറ്റി ഓഫ് ഏഞ്ചൽസ് (1998), പ്രൂഫ് ഓഫ് ലവ് (2000), ദ വിമൻ (2008) എന്നിവ ഉൾപ്പെടുന്നു. 2015 ൽ ആദ്യമായി ഇത്താക്ക എന്ന ചിത്രം സംവിധാനം ചെയ്യുകയും അതിൽ അഭിനയിക്കുകയും ചെയ്തിരുന്നു.

ഒരു മുൻ നടിയും ഇംഗ്ലീഷ് അദ്ധ്യാപികയുമായിരുന്ന സൂസൻ ജോർഡാൻ (മുമ്പ്, ദീഗാൻ), ഗണിതശാസ്ത്ര അധ്യാപകനായിരുന്ന ഹാരി ഹൈറ എന്നിവരുടെ പുത്രിയായി കണക്റ്റിക്കട്ടിലെ ഫെയർഫീൽഡിലാണ് മെഗ് റയാൻ ജനിച്ചതും വളർന്നതും. അവർ ജർമൻ, ഐറിഷ്, ഉക്രേനിയൻ വംശീയ പാരമ്പര്യമുള്ളയാളാണ്.


</doc>
<doc id="420062" url="https://ml.wikipedia.org/wiki?curid=420062" title="അണ്ണാമലൈയ്യർ ക്ഷേത്രം">
അണ്ണാമലൈയ്യർ ക്ഷേത്രം

ഇന്ത്യയിലെ തമിഴ്നാട്ടിൽ തിരുവണ്ണാമലൈ നഗരത്തിലെ അണ്ണാമലൈ കുന്നുകളുടെ ചുവട്ടിൽ സ്ഥിതി ചെയ്യുന്ന ഒരു ശിവക്ഷേത്രമാണ് അണ്ണാമലൈയ്യർ ക്ഷേത്രം (Annamalaiyar Temple). തമിഴ്നാട്ടിലെ ഏറ്റവും ആദരിക്കപ്പെടുന്ന പ്രദേശങ്ങളിലൊന്നാണിത്. "അപ്രാപ്യമായ മല" എന്നാണ് അണ്ണാമലൈ എന്ന വാക്കിനർത്ഥം. പ്രത്യേകിച്ച് അഗ്നിയുമായി ബന്ധപ്പെട്ട പഞ്ചഭൂത ക്ഷേത്രങ്ങളിലൊന്നാണിത്. ശിവൻ അണ്ണാമലൈയ്യർ അഥവാ അരുണാചലേശ്വർ എന്ന പേരിൽ ആരാധിക്കപ്പെടുന്ന ഇവിടത്തെ വിഗ്രഹം "അഗ്നി ലിംഗം" എന്നറിയപ്പെടുന്നു. പാർവതിയെ ഇവിടെ ഉണ്ണാമലൈ അമ്മൻ എന്നു വിശേഷിപ്പിക്കുന്നു. ഏഴാം നൂറ്റാണ്ടിൽ തമിഴ് ശൈവർ കൊത്തുപണികൾ ചെയ്തെടുത്തതാണ് ഇവിടുത്തെ പ്രതിഷ്ഠ. തമിഴ്കവിയായ നയനാർ എഴുതിയ തേവാരം എന്ന കവിതയിൽ പാടൽ പെട്ര സ്ഥലത്തിൽ പ്രതിപാദിക്കുന്ന 275 ക്ഷേത്രങ്ങളിലൊന്നാണ് ഇത്. ഒമ്പതാം നൂറ്റാണ്ടിലെ ശൈവ സന്യാസിയായ കവി മാണിക്കവാചകർ "തിരുവമ്പാവായി" എന്ന കൃതി ചിട്ടപ്പെടുത്തിയത് ഇവിടെ വച്ചാണ്.

10 ഹെക്ടർ ക്ഷേത്ര സമുച്ചയമുള്ള ഇന്ത്യയിലെ ഏറ്റവും വലിയ ക്ഷേത്രങ്ങളിലൊന്നാണ് ഇത്. ഗോപുരങ്ങൾ എന്നറിയപ്പെടുന്ന നാല് വാതിൽ ഗോപുരങ്ങളിൽ 11 അടി വീതിയും 66 മീറ്റർ ഉയരവുമുള്ള ഏറ്റവും ഉയരമേറിയ കിഴക്കൻ ഗോപുരം ഇന്ത്യയിലെ ഏറ്റവും ഉയരം കൂടിയ ക്ഷേത്ര ഗോപുരങ്ങളിൽ ഒന്നാണ്. ക്ഷേത്രത്തിനുള്ളിൽ നിരവധി ഉപക്ഷേത്രങ്ങൾ കാണപ്പെടുന്നു. "അണ്ണാമലൈയ്യരും ഉണ്ണാമലൈ അമ്മനു"മാണ് ഇവിടുത്തെ പ്രധാന പ്രതിഷ്ഠകൾ. ക്ഷേത്ര സമുച്ചയത്തിൽ പല ഹാളുകളും കാണപ്പെടുന്നു. വിജയനഗര കാലഘട്ടത്തിൽ പണികഴിപ്പിച്ച ആയിരത്തോളം തൂണുകളുള്ളതാണ് ഇവിടെ ഏറ്റവും ശ്രദ്ധേയമായത്. വർഷത്തിൽ 12 മാസത്തിലൊരിക്കൽ നടക്കുന്ന ഉത്സവത്തിൽ വെളുപ്പിന് 5:30 മുതൽ രാത്രി 10 മണി വരെ വിവിധ ദിവസങ്ങളിൽ ആറ് മണിക്കൂർ ദൈർഘ്യമുള്ള ആചാരങ്ങൾ നടത്തിവരുന്നു. നവംബറിനും ഡിസംബറിനും ഇടയിൽ വരുന്ന പൂർണ്ണചന്ദ്രദിവസം കാർത്തിക ദീപം ഉത്സവമായി ആചരിക്കുന്നു. ഇത് വലിയ ഒരു ദീപമായി കുന്നിൽമുകളിൽ വെളിച്ചം പരത്തുന്നു. ഈ കാഴ്ചയ്ക്ക് ഏകദേശം മൂന്നു ദശലക്ഷം തീർഥാടകർ സാക്ഷ്യം വഹിക്കുന്നു. ഓരോ പൂർണ്ണചന്ദ്രനു ശേഷമുള്ള ദിവസവും "ഗിരിവലം" എന്നറിയപ്പെടുന്ന ഒരു ആരാധനയിൽ ഓരോ വർഷവും ഒരു ദശലക്ഷം തീർത്ഥാടകർ പങ്കെടുക്കുന്നു. 9-ാം നൂറ്റാണ്ടിൽ ചോള സാമ്രാജ്യത്തിന്റെ കാലത്ത് നിർമ്മിച്ച ഇവിടുത്തെ കൊത്തുപണികൾ പിൽക്കാലത്ത് സംഘകാല സാമ്രാജ്യത്തിലെ വിജയനഗര രാജാക്കന്മാർ (1336-1485 CE), സാലുവ രാജവംശം, തുളുവ രാജവംശം (1491-1570) എന്നിവരാണ് പൂർത്തിയാക്കിയത്. തമിഴ്നാട്ടിലെ ഹിന്ദു റിലീജിയൻ ആന്റ് ചാരിറ്റബിൾ എൻഡോവ്മെൻറ് ഡിപ്പാർട്ട്മെന്റ് ആണ് ഈ ക്ഷേത്രത്തിന്റെ പരിപാലനം നടത്തുന്നത്.

ഹിന്ദു ഐതിഹ്യങ്ങളിൽ, ഭഗവാൻ ശിവന്റെ പത്നി പാർവ്വതി ഒരിക്കൽ തമാശയ്ക്കായി കൈലാസപർവ്വതത്തിലെ പൂന്തോട്ടത്തിലുള്ള ഒരു പുഷ്പം കൊണ്ട് ഭർത്താവിന്റെ കണ്ണുകൾ പൊത്തി. തത്സമയം തന്നെ ലോകം മുഴുവൻ വർഷങ്ങളോളം ഇരുട്ടിലായി. ദേവന്മാരെ സംബന്ധിച്ചിടത്തോളം ഒരു നിമിഷം മാത്രമേ ഇരുട്ട് അനുഭവപ്പെടുകയുള്ളൂ. എന്നാൽ പ്രപഞ്ചത്തിൽ നിന്ന് വെളിച്ചം മുഴുവൻ മാറുകയും ഭൂമി വർഷങ്ങളായി ഇരുട്ടിൽ മുങ്ങിപ്പോകുകയും ചെയ്തു. ഭൂമിയിലുള്ള ശിവഭക്തന്മാർ ബുദ്ധിമുട്ടിയപ്പോൾ പാർവ്വതിക്ക് ത്ന്റെ പ്രവൃത്തിയിൽ പശ്ചത്താപം തോന്നി. തുടർന്ന് അണ്ണാമലൈ കുന്നുകളുടെ മുകളിൽ പരമേശ്വരനായ ശിവൻ ഒരു അഗ്നിഗോളമായി പ്രത്യക്ഷപ്പെടുകയും ഭൂമിയിൽ ഇരുട്ടുമാറി വെളിച്ചം ലഭിക്കുകയും ചെയ്തു. പിന്നീട് അർദ്ധനാരീശ്വര ദേവനായ ശിവൻ അർദ്ധനാരീശ്വര രൂപത്തിൽ പാർവ്വതിയിൽ ലയിച്ചു. അണ്ണാമലൈ അഥവാ ചുവന്ന പർവ്വതം അണ്ണാമലൈ ക്ഷേത്രത്തിനു പുറകിലാണ് സ്ഥിതിചെയ്യുന്നത്. ശിവലിംഗം അല്ലെങ്കിൽ ശിവന്റെ പ്രതീകമായി അണ്ണാമലൈ കുന്നുകളെ കണക്കാക്കപ്പെടുന്നു.

ഒരിക്കൽ വിഷ്ണുവും ബ്രഹ്മാവും തങ്ങളിൽ ആർക്കാണ് മേൽക്കോയ്മ എന്നറിയുവാനായി മത്സരിച്ചിട്ടുണ്ടെന്നാണ് മറ്റൊരു ഐതിഹ്യം. ശിവൻ അഗ്നിരൂപത്തിലാണ് പ്രത്യക്ഷപ്പെട്ടത്. അഗ്നി മലയിലെ ശിവലിംഗത്തിന്റെ അടിസ്ഥാനം ഏതിന്മേൽ ഉറപ്പിച്ചു? എന്നറിയാനായി ബ്രഹ്മാവ് ഒരു അരയന്നമായി ആകാശത്തേക്കു പറന്നു അഗ്നി മലയുടെ മുകളിൽ വരുകയും വിഷ്ണുരൂപമായ വരാഹം ഭൂമിയ്ക്കടിയിലേയ്ക്കുപോകുകയും ചെയ്തു. ഈ രംഗത്തിന് "ലിംഗോത്ഭവ" എന്നു വിളിക്കുന്നു. കൂടാതെ മിക്ക ശിവക്ഷേത്രങ്ങളുടെയും പടിഞ്ഞാറ് ഭിത്തിയിലെ പവിത്രമായസ്ഥലത്ത് ലിംഗോത്ഭവ പ്രതിഷ്ഠിക്കപ്പെടുന്നു. ബ്രഹ്മാവിനോ വിഷ്ണുവിനോ ശിവലിംഗത്തിന്റെ സ്രോതസ്സിനെ കണ്ടെത്താനായില്ല. വിഷ്ണു തന്റെ തോൽവി സമ്മതിച്ചപ്പോൾ ബ്രഹ്മാവ് ഏറ്റവും ഉന്നതസ്ഥാനം കണ്ടെത്തിയെന്നും നുണ പറഞ്ഞു. ഇതിനുള്ള ശിക്ഷയായി ഭൂമിയിൽ ആരും ആരാധിക്കപ്പെടാതെ പോകട്ടെയെന്നുള്ള ശിവന്റെ ശാപവും ബ്രഹ്മാവിന് ലഭിക്കുകയുണ്ടായി.

ക്രിസ്തു വർഷം ഒൻപതാം നൂറ്റാണ്ടോടു കൂടി ആ കാലഘട്ടത്തിൽ ഭരിച്ചിരുന്ന ചോള രാജാക്കന്മാർ നിർമ്മിച്ച ഘടനയിലെ ഒരു ലിഖിതത്തിൽ നോക്കിയാൽ ഇന്നത്തെ കൊത്തുപണികളെയും ഗോപുരങ്ങളെയും കുറിച്ചുള്ള വിവരങ്ങൾ ലഭിക്കുന്നു. ഒൻപതാം നൂറ്റാണ്ടിനുമുമ്പ് കാഞ്ചീപുരത്ത് ഭരിച്ചിരുന്ന പല്ലവ രാജാക്കന്മാരുടെ കീഴിലായിരുന്നു തിരുവണ്ണാമലയെന്ന് കൂടുതൽ ലിഖിതങ്ങളും സൂചിപ്പിക്കുന്നു. ഏഴാം നൂറ്റാണ്ടിലെ നായനാർ സന്യാസിമാർ സമ്പന്തർ, അപ്പർ എന്നിവരുടെ കാവ്യ രചനകളായ തേവാരം എന്ന കൃതിയിൽ ഈ ക്ഷേത്രത്തെക്കുറിച്ച് എഴുതിയിരുന്നു. അപ്പർ, സംബന്ധർ എന്നിവർ അണ്ണാമലൈയ്യയെ ക്ഷേത്രത്തിൽ ആരാധിച്ചിരുന്നതായി പെരിയപുരാണത്തിൽ സെക്കിഴർ എഴുതി. ക്രി.വ. 850 മുതൽ ക്രി.വ. 1280 വരെ നാലു നൂറ്റാണ്ടുകളായി ഈ ഭൂപ്രദേശം ഭരിച്ചിരുന്ന ചോള രാജാക്കന്മാർ ക്ഷേത്ര രക്ഷാധികാരികളായിരുന്നു. രാജവംശത്തിന്റെ വിവിധ വിജയങ്ങളുടെ സ്മരണയ്ക്കായി ക്ഷേത്രത്തിന് ഭൂമി, ആട്, പശു, എണ്ണ എന്നിങ്ങനെ വിവിധ സമ്മാനങ്ങൾ നൽകിയിരുന്നതായി ചോള രാജാവിന്റെ ലിഖിതങ്ങൾ രേഖപ്പെടുത്തുന്നു. ക്രി.വ. 1328 മുതൽ ഹൊയ്‌സാല രാജാക്കന്മാർ തിരുവണ്ണാമലയെ തലസ്ഥാനമായി ഉപയോഗിച്ചു. സംഗമ രാജവംശം (1336-1485 CE) നിന്നും 48 ലിഖിതങ്ങളും, സലുവാ സാമ്രാജ്യത്തിൽ നിന്നുള്ള രണ്ട് ലിഖിതങ്ങളും, തുളുവാ സാമ്രാജ്യത്തിൽ നിന്നുള്ള 55 ലിഖിതങ്ങളും (1491-1570 CE ) വിജയനഗര സാമ്രാജ്യത്തിന്റെ പ്രതീകമായി, അവരുടെ ഭരണാധികാരികൾ ക്ഷേത്രത്തിന് സമ്മാനിച്ചിരുന്നു. ഏറ്റവും ശക്തനായ വിജയനഗര രാജാവായ കൃഷ്ണദേവരായരുടെ (1509-1529 CE) ഭരണത്തിൽ നിന്നുള്ള കൂടുതൽ ലിഖിതങ്ങളും ഇവിടെ കാണാം. വിജയനഗര ലിഖിതങ്ങളിൽ ഭൂരിഭാഗവും തമിഴിൽ എഴുതിയവയാണ്. ചിലത് കന്നഡയിലും സംസ്കൃതത്തിലും കാണാം. വിജയനഗര രാജാക്കന്മാരിൽ നിന്നുള്ള ക്ഷേത്രത്തിലെ ലിഖിതങ്ങൾ ഭരണപരമായ കാര്യങ്ങൾക്കും പ്രാദേശിക ആശങ്കകൾക്കും പ്രാധാന്യം നൽകുന്നു. എന്നാൽ ഇത് തിരുപ്പതി പോലുള്ള മറ്റ് ക്ഷേത്രങ്ങളിലെ അതേ ഭരണാധികാരികളുടെ ലിഖിതങ്ങളിൽ നിന്ന് വ്യത്യസ്തമാണ്. സമ്മാനവുമായി ബന്ധപ്പെട്ട ലിഖിതങ്ങളിൽ ഭൂരിഭാഗവും ഭൂദാനം തുടർന്ന് ചരക്കുകൾ, ധനദാനങ്ങൾ, പശുക്കൾ, വിളക്കുകൾ കത്തിക്കുന്നതിനുള്ള എണ്ണ എന്നിവയെക്കുറിച്ചാണ് കാണപ്പെടുന്നത്. തീർത്ഥാടന കേന്ദ്രങ്ങളെയും സൈനിക പാതകളെയും ബന്ധിപ്പിച്ച് വിജയനഗര സാമ്രാജ്യകാലത്ത് തന്ത്രപ്രധാനമായ ഒരു വഴിത്തിരിവിലായിരുന്നു തിരുവണ്ണാമല പട്ടണം സ്ഥിതിചെയ്തിരുന്നത്. നായക് ഭരിച്ച നഗരങ്ങളായ മധുരയ്ക്ക് സമാനമായി ക്ഷേത്രത്തിന് ചുറ്റും നഗരം വികസിച്ചുകൊണ്ടിരുന്നതിനാൽ, പ്രവിശ്യയ്ക്ക് മുമ്പുള്ള പ്രദേശത്തെ ഒരു നഗര കേന്ദ്രമായി കാണിക്കുന്ന ലിഖിതങ്ങളും ഇവിടെ കാണാം. 

എ.ഡി പതിനേഴാം നൂറ്റാണ്ടിൽ തിരുവണ്ണാമലൈ പട്ടണത്തോടൊപ്പം ക്ഷേത്രവും കർണാടിക് നവാബിന്റെ ആധിപത്യത്തിന് കീഴിലായിരുന്നു. 1753 ന് ശേഷം മുഗൾ സാമ്രാജ്യം അവസാനിച്ചതോടെ ആശയക്കുഴപ്പവും അരാജകത്വവും മൂലം നവാബിന് പട്ടണത്തിന്റെ നിയന്ത്രണം നഷ്ടപ്പെട്ടു. പിന്നീട് ഹിന്ദു-മുസ്ലിം മേൽനോട്ടങ്ങളുടെ കാലഘട്ടവും ഉണ്ടായിരുന്നു. മുരാരുരായ, കൃഷ്ണ റായ, മ്രിത്തിസ് അലി, ബുർഖത് ഉല്ലാഖാൻ എന്നിവരുടെ പിൻഗാമികൾ തുടർച്ചയായി ക്ഷേത്രത്തെ ഉപരോധിച്ചിരുന്നു. യൂറോപ്യൻ കടന്നുകയറ്റം പുരോഗമിക്കുമ്പോൾ, ഫ്രഞ്ച് സൂപ്രീസ്, സാമ്പ്രിനേറ്റ്, ഇംഗ്ലീഷ് ക്യാപ്റ്റൻ സ്റ്റീഫൻ സ്മിത്ത് എന്നിവരാണ് തിരുവണ്ണാമലയെ ആക്രമിച്ചത്. ചിലർ പിന്മാറിയിരുന്നെങ്കിലും മറ്റുള്ളവർ വിജയികളായി. 1757-ൽ ഫ്രഞ്ചുകാർ ഈ പട്ടണം കൈവശപ്പെടുത്തുകയും 1760-ൽ ക്ഷേത്രവും പട്ടണവും ബ്രിട്ടീഷുകാരുടെ നിയന്ത്രണത്തിലായി. CE എ.ഡി. 1750-99 കാലഘട്ടം ഭരിച്ച ടിപ്പു സുൽത്താൻ 1790-ൽ തിരുവണ്ണാമലൈ നഗരം പിടിച്ചെടുത്തു. പത്തൊൻപതാം നൂറ്റാണ്ടിന്റെ ആദ്യ പകുതിയിൽ ഈ പട്ടണവും ക്ഷേത്രവും ബ്രിട്ടീഷ് ഭരണത്തിൻ കീഴിലായിരുന്നു. 1951 മുതൽ, ഹിന്ദു മത-ചാരിറ്റബിൾ എൻ‌ഡോവ്‌മെൻറ് നിയമപ്രകാരം, ക്ഷേത്രം പരിപാലിക്കുന്നത് തമിഴ്‌നാട് സർക്കാരിന്റെ ഹിന്ദു മത-എൻ‌ഡോവ്‌മെൻറ് ബോർഡ് (എച്ച്ആർ & സിഇ) ആണ്. 2002-ൽ ആർക്കിയോളജിക്കൽ സർവ്വേ ഓഫ് ഇന്ത്യ ഈ ക്ഷേത്രത്തെ ഒരു ദേശീയ പൈതൃക സ്മാരകം ആയി പ്രഖ്യാപിക്കുകയും അതിന്റെ സംരക്ഷണ ചുമതല ഏറ്റെടുക്കുകയും ചെയ്തു. എന്നിരുന്നാലും, സുപ്രീംകോടതിയുമായി വ്യാപകമായ പ്രതിഷേധവും വ്യവഹാരവും പുരാവസ്തു സർവേയെ ക്ഷേത്രത്തെ ഹിന്ദു മത-എൻ‌ഡോവ്‌മെൻറ് ബോർഡിലേക്ക് തിരികെ കൊണ്ടുപോകുന്നതിലേയ്ക്ക് നയിച്ചു.

ഗോപുരസമുച്ചയങ്ങൾ
അരുണാചല മലയുടെ അടിവാരത്തിലുള്ള 25 ഏക്കറിൽ കിഴക്ക് മുഖമായിട്ടാണ് ക്ഷേത്രം സ്ഥിതിചെയ്യുന്നത്. കിഴക്കും പടിഞ്ഞാറുമുള്ള മതിലുകൾ 700 അടി (210 മീറ്റർ), തെക്ക് 1,479 അടി (451 മീ), വടക്ക് 1,590 അടി (480 മീറ്റർ) ആണ് കാണപ്പെടുന്നത്. ഇതിന് നാല് വശങ്ങളിൽ നാലു ഗോപുരവും കാണപ്പെടുന്നു. കിഴക്കേ ഗോപുരം രാജഗോപുരമാണ്. ക്ഷേത്രത്തിലെ ഏറ്റവും ഉയരം കൂടിയ ഗോപുരമാണിത്. രാജഗോപുരത്തിന്റെ അടിത്തറയിൽ നിന്ന് 135 അടി (30 മീറ്റർ) ഉയരത്തിൽ 135 അടി (41 മീറ്റർ) ഗ്രാനൈറ്റ് കൊണ്ട് നിർമ്മിച്ചതാണ്. വിജയനഗര സാമ്രാജ്യത്തിലെ രാജാവായ കൃഷ്ണദേവരായ (ക്രി.വ. 1509-29) ആരംഭിച്ചെങ്കിലും പൂർത്തിയാക്കിയത് സേവപ്പ നായക (1532-80 CE) ആയിരുന്നു. എ.ഡി 1572-ൽ ശിവനേശനും അദ്ദേഹത്തിന്റെ സഹോദരൻ ലോകനാഥിന്റെയും നിർദ്ദേശപ്രകാരം ഈ ഗോപുരം നിർമ്മിക്കപ്പെട്ടുവെന്നാണ് ലിഖിതങ്ങൾ സൂചിപ്പിക്കുന്നത്. ദക്ഷിണ ഗോപുരം തിരുമജ്ഞൻഗോപുരവും പടിഞ്ഞാറ് പൈ ഗോപുരവും വടക്കേ ഗോപുരം അമ്മണി അമ്മൻ ഗൌരമിയും എന്നാണ് അറിയപ്പെടുന്നത്. രഘുനാഥാഭ്യൂദയവും സംഗീത സുധയും നായക് തിരുവെഴുത്തുകളും ഗോപുരങ്ങളെ കുറിച്ചു വിവരിക്കുന്നു.കൃഷ്ണദേവരായർ ഈ ക്ഷേത്രത്തിന്റെ ഗോപുരവും പുറം അതിരുകളും നിർമ്മിച്ചിരിക്കുന്നതായി "തഞ്ചാവൂരി ആന്ധ്ര രാജ ചരിതമു"വിൽ പരാമർശിക്കുന്നു. ഈ ക്ഷേത്രത്തിൽ ആകെ അഞ്ച് ചുറ്റും മതിലുള്ള പ്രദേശം കാണപ്പെടുന്നു.ഇവയിൽ ഓരോന്നിലും വലിപ്പമുള്ള ശിവന്റെ വാഹനമായ കാളരൂപത്തിലുള്ള നന്ദിയെയും കാണാം. വള്ളാള മഹാരാജ ഗോപുരം, കിളി ഗോപുരം, അല്ലെങ്കിൽ തത്ത ഗോപുരം എന്നിവയും ഗോപുരങ്ങളിൽ ഉൾപ്പെടുന്നു.

ക്ഷേത്രത്തിലെ ഏറ്റവും പഴക്കമുള്ള കെട്ടിടമായ പ്രധാന കോവിലിൽ അരുണാചലേശ്വരയുടെ മുഖം കിഴക്കോട്ട് ആണ് കാണപ്പെടുന്നത്. നന്ദി, സൂര്യ എന്നീ ദേവന്മാരുടെ കോവിലുകളും കാണപ്പെടുന്നു. ക്ഷേത്രത്തിന്റെ മതിലുകൾക്ക് പിന്നിൽ വിഷ്ണുവിന്റെ അവതാരമായ വേണുഗോപാലസ്വാമിക്ക് ഒരു പ്രതിഷ്ഠയുണ്ട്. ശ്രീകോവിലിനുള്ളിൽ സോമസ്കന്ദർ, ദുർഗ, ചന്ദീക്യേശ്വർ, ഗജലക്ഷ്മി, അറുമുഖസ്വാമി, ദക്ഷിണാമൂർത്തി, സ്വർണ്ണഭൈരവർ, നടരാജൻ, ലിംഗോത്ഭവർ തുടങ്ങിയ പ്രതിഷ്ഠകൾ കൂടാതെ ശിവലിംഗവും കാണപ്പെടുന്നു. പ്രതിഷ്ഠകൾ വിശ്രമിക്കുന്ന പവിത്ര അറയായ പള്ളിയറയും കാണപ്പെടുന്നു. ശ്രീകോവിലിനു ചുറ്റുമുള്ള ആദ്യ ആസ്ഥാനത്ത് ഇത് സ്ഥിതിചെയ്യുന്നു. രണ്ടാമത്തെ മണ്ഡലത്തിൽ ഉണ്ണാമലൈ അമ്മന്റെ മന്ദിരവും സ്ഥിതി ചെയ്യുന്നു. അമ്മനെ നില്ക്കുന്ന നിലയിൽ ചിത്രീകരിച്ചിരിക്കുന്നു. സംബന്ധ വിനായകർ ബലിപീഠത്തിന്റെയും കൊടിമരത്തിന്റെയും വടക്ക് ഭാഗത്ത് സ്ഥിതിചെയ്യുന്നു. ആയിരം തൂണുകളുള്ള ഹാളിന്റെ തെക്ക് സുബ്രഹ്മണ്യനുവേണ്ടിയുള്ള ഒരു ചെറിയ കോവിലും ഒരു വലിയ കുളവും കാണപ്പെടുന്നു. ഭൂഗർഭ ശിവലിംഗം ആയ പാതാള ലിംഗം ഇരിക്കുന്നസ്ഥലം രമണ മഹർഷി (1879 – 1950 CE) പ്രായശ്ചിത്തം അനുഷ്‌ഠിച്ച സ്ഥലമാണെന്ന് വിശ്വസിക്കപ്പെടുന്നു. ശിവഗംഗ കുളത്തിന്റെ വടക്കൻ തീരത്ത് ശിവഗംഗ വിനായക ക്ഷേത്രം സ്ഥിതിചെയ്യുന്നു.

പതിനാറ് തൂണുകളുള്ള ഒരു ദീപ ദർശന മണ്ഡപം, അല്ലെങ്കിൽ മൂന്നാമത്തെ ചുറ്റും മതിലിനരികിൽ പ്രകാശമുള്ള ഒരു ഹാളുമുണ്ട്. പവിത്രവും ഔഷധവുമുള്ളതായി കണക്കാക്കുന്ന ക്ഷേത്രവൃക്ഷം ആയ ഇലഞ്ഞിമരത്തിൽ കുഞ്ഞുങ്ങളില്ലാത്ത ദമ്പതികൾ അതിന്റെ ശാഖകളിലെ ചെറിയ ശിഖരങ്ങളിൽ ചെറിയ തൊട്ടിലുകൾ ഭക്തിപൂർവ്വം കെട്ടി തൂക്കുന്നു. പ്രപഞ്ച സൃഷ്ടിക്ക് ശേഷം ഭൂമിയും ആകാശവും വേർപിരിഞ്ഞ സമയത്ത് ഈ മരം ക്ഷേത്രത്തിലെത്തിയതാകാമെന്ന് വേദങ്ങളിൽ എഴുതിയിരിക്കുന്നു.കല്യാണ മണ്ഡപം, വിവാഹ ഹാൾ, എന്നിവ തെക്കുപടിഞ്ഞാറ് ഭാഗത്ത് സ്ഥിതി ചെയ്യുന്നു. വിജയനഗര ശൈലിയിലാണ് ഇത് നിർമ്മിച്ചിരിക്കുന്നത്. ക്ഷേത്രത്തിന്റെ പുറമെയുള്ള തുറന്ന ആരാധനാലയത്തിൽ കല്ല് കൊണ്ടുള്ള ഒരു ത്രിശൂലം കാണപ്പെടുന്നു, വിശുദ്ധ വൃക്ഷത്തിനു ചുറ്റും കാണപ്പെടുന്നതു പോലെ ഇരുമ്പു കമ്പിവേലികൊണ്ടുള്ള സംരക്ഷണവലയം ഇവിടെ നിർമ്മിച്ചിരിക്കുന്നു. മൂന്നാമത്തെ ചുറ്റുമതിലിനരികിലുള്ള വസന്തകാല ഹാൾ എന്നറിയപ്പെടുന്ന വസന്തമണ്ഡപത്തിൽ കാളസ്തേശ്വര ക്ഷേത്രവും ക്ഷേത്ര ഓഫീസും കാണപ്പെടുന്നു.നാലാമത്തെ മതിലിനരികിൽ നന്ദി, ബ്രഹ്മ തീർത്ഥം എന്നിവ കാണപ്പെടുന്നു. ക്ഷേത്രക്കുളം, യാനായി തിരയി കൊണ്ട വിനായക ക്ഷേത്രം, ആറ് അടി ഉയരമുള്ള നന്ദിയുടെ ഒരു ഹാൾ എന്നിവ വല്ലാല മഹാരാജാവ് സ്ഥാപിച്ചതാണ്.

ക്ഷേത്രപൂജകൾ ക്ഷേത്ര പൂജാരികൾ (അനുഷ്ഠാനങ്ങൾ) ഉത്സവ ആഘോഷങ്ങളുടെ ഭാഗമായും അല്ലാതെ ദിവസേനയും നടത്തുന്നു. തമിഴ് നാട്ടിലെ മറ്റു ശിവ ക്ഷേത്രങ്ങളെപ്പോലെ തന്നെ, പൂജാരികൾ ബ്രാഹ്മണ ഉപജാതിക്കാരായ ശൈവ സമുദായത്തിൽ നിന്നുള്ളവരാണ്. ഉഷഃകാലം രാവിലെ 5:30 നും 8 മണിക്ക് കാലശാന്തി, രാവിലെ 10 മണിക്ക് ഉച്ചികാലം, വൈകിട്ട് 6:00 ന് സായരക്ഷയ്, വൈകിട്ട് 8 മണിക്ക് ഇരണ്ടകാലം രാത്രി 10:00 മണിക്ക് അർദ്ധജാമം എന്നീ ക്ഷേത്രത്തിന്റെ പൂജാവിധി ആചാരങ്ങൾ ദിവസത്തിൽ ആറു തവണ നടത്താറുണ്ട്. ഓരോ ആചാരാനുഷ്ഠാനത്തിന്റെ ഭാഗമായി അരുണാചലേശ്വര, ഉണ്ണാമലൈ അമ്മൻ എന്നിവർക്കായി അഭിഷേകം (പുണ്യസ്നാനം), അലങ്കാരം (അലങ്കാരത്തിന്), നെവേദ്യം (ഭക്ഷണ വഴിപാട്), ദീപാരാധനയ്ക്കായി വിളക്കുകൾ തുടങ്ങിയ നാല് ഘട്ടങ്ങൾ ഉൾപ്പെടുന്നു: നാഗസ്വര സംഗീതത്തിന് ചുറ്റുമായി പുരോഹിതന്മാർ വേദങ്ങളിലെ മന്ത്രങ്ങൾ ഉരുവിട്ടുകൊണ്ട് ആരാധിക്കുന്നു. ആഴ്ചതോറുമുള്ള ആചാരങ്ങളായ സോമവാരം, ശുക്രാവാരം രണ്ടാഴ്ചയിലൊരിക്കൽ പ്രദോഷം പോലുള്ള ആഘോഷങ്ങൾ, അമാവാസി പോലുള്ള പ്രതിമാസ ഉത്സവങ്ങൾ, പൂർണ്ണിമ, ചതുർത്ഥി എന്നിവയും ഇവിടെ നടത്തുന്നുണ്ട്.

വർഷം മുഴുവൻ നിരവധി ഉത്സവങ്ങൾ നടക്കാറുണ്ട്. ബ്രഹ്മോത്സവം നാലു പ്രധാന ഉത്സവങ്ങളായാണ് പ്രതിവർഷം ആഘോഷിക്കുന്നത്. ഇവയിൽ ഏറ്റവും പ്രധാനപ്പെട്ടത് നവംബർ മാസത്തിലും ഡിസംബർ മാസങ്ങളിലുമായി കാർത്തികൈ മാസത്തിൽ കാർത്തിക ദീപത്തിന്റെ ആഘോഷത്തോടുകൂടി നടക്കുന്ന ഉത്സവമാണ്. അരുണാചല കുന്നിന്റെ മുകളിലായി മൂന്ന് ടൺ നെയ്യ് ഉപയോഗിച്ച് വലിയൊരു അണ്ടാവ് പോലുള്ള പാത്രത്തിൽ കാർത്തികദീപം തെളിയിക്കുന്നു.ഉത്സവ ചടങ്ങുകൾക്കു വേണ്ടി അരുണാചലേശ്വരയുടെ പ്രതിബിംബത്തെ വഹിക്കുന്ന മരം കൊണ്ടുള്ള രഥം മലയ്ക്കു ചുറ്റിനും സഞ്ചരിക്കുന്നു.ചോള കാലഘട്ടത്തിനു (850 മുതൽ എ.ഡി. 1280 വരെ) മുമ്പുതന്നെ ആഘോഷം ആരംഭിച്ചിരുന്നതായി രേഖകൾ സൂചിപ്പിക്കുന്നു. ഇരുപതാം നൂറ്റാണ്ടിലെത്തിയപ്പോൾ ഇത് പത്തു ദിവസം വരെ നീണ്ടു. 

എല്ലാ പൗർണ്ണമിയിലും, പതിനായിരക്കണക്കിന് തീർത്ഥാടകർ അരുണാചല മലചുറ്റി നഗ്നപാദരായി അരുണാചലേശ്വരയെ ആരാധിക്കാനെത്തുന്നുണ്ട് ഈ പ്രദക്ഷിണം 14 കിലോമീറ്ററോളം (8.7 മൈൽ) ദൂരം വരെ നീണ്ട് നിൽക്കുന്നു. ഗിരിവലം എന്നാണ് ഇത് അറിയപ്പെടുന്നത്. ഹിന്ദു ഐതിഹ്യമനുസരിച്ച്, ഈ നടത്തം പാപങ്ങളെ നീക്കുകയും, ആഗ്രഹങ്ങൾ പൂർത്തീകരിക്കുകയും, ജനന ചക്രം മുതൽ പുനർജന്മത്തിൽ നിന്നും സ്വാതന്ത്ര്യം നേടാൻ സഹായിക്കുകയും ചെയ്യുന്നു. മലമുകളിലുള്ള കുന്നും കുളങ്ങളും, കോവിലുകളും, തൂണുകളുള്ള ധ്യാനകേന്ദ്രങ്ങളും, ഉറവകളും ഗുഹകളും പ്രദക്ഷിണം നടത്തിയാണ് നേർച്ച അർപ്പിക്കുന്നത്. മാസത്തിലുടനീളം ഇതു തുടരുന്നു. തമിഴ് കലണ്ടറിലെ പൗർണ്ണമി ദിനത്തിൽ നൂറുകണക്കിന് തീർത്ഥാടകർ ലോകമെമ്പാടും നിന്ന് അരുണചേലേശ്വരനെ കാണാൻ എത്തുന്നുണ്ട്. തേര് എന്നുവിളിക്കുന്ന തടിയിൽ കൊത്തുപണിചെയ്ത ക്ഷേത്രകാറുകൾ പ്രദക്ഷിണത്തിനായുപയോഗിക്കുന്നു.

എല്ലാ വർഷവും ജനുവരി പകുതിയോടെ തമിഴ്മാസം തായ് വരുമ്പോൾ ആദ്യ ആഴ്ചയിൽ മറ്റൊരു ആഘോഷം തിരൂഡൽ ആഘോഷിക്കുന്നു. ജനുവരി 15 നും 16 നും ഇടയിലുള്ള മാട്ടു പൊങ്കലിൽ, രാവിലെ പഴങ്ങൾ, പൂമാലകൾ, മധുരപലഹാരങ്ങൾ എന്നിവ കൊണ്ട് നന്ദിയെ അലങ്കരിക്കുന്നു.

പഞ്ചഭൂതസ്ഥലങ്ങളിൽ അല്ലെങ്കിൽ അഞ്ച് ശിവക്ഷേത്രങ്ങളിൽ ഒന്നായ അരുണാചലേശ്വര ക്ഷേത്രം ഭൂമി, ജലം, വായു, ആകാശം, തീ എന്നീ പ്രകൃതി മൂലഘടകങ്ങളുടെ സാക്ഷാൽക്കാരം ആണ്. തീകൊണ്ടുള്ള ഒരു ബൃഹത്തായ സതംഭം ആയ ശിവന്റെ തലയും കാല്പാദവും ഹിന്ദു ദേവന്മാരായ ബ്രഹ്മാവിനും, വിഷ്ണുവിനും കണ്ടുപിടിക്കാൻ സാധിച്ചില്ല എന്നു പറയപ്പെടുന്നു. ക്ഷേത്രത്തിലെ പ്രധാന ശിവലിംഗമായ അഗ്നി ലിംഗം കർമ്മം, നന്മ, ആത്മത്യാഗമനോഭാവം എന്നിവയെയും അഗ്നികല്പത്തിന്റെ അവസാനം സന്യാസ ജീവിതത്തിൽനിന്നുള്ള മുക്തിയെയും പരാമർശിക്കുന്നു.

മനുഷ്യ ശരീരഘടനയുടെ താന്ത്രിക ചക്രങ്ങളുടെ വ്യക്തിത്വമായി കണക്കാക്കപ്പെടുന്ന ശിവക്ഷേത്രങ്ങളാണ് ആധാര സ്ഥല. അരുണാചലേശ്വര ക്ഷേത്രത്തെ മണിപുര ചക്രവുമായി ബന്ധപ്പെട്ട് മണിപുരാഗ സ്ഥലം എന്നാണ് വിളിക്കുന്നത്. സോളാർ പ്ലെക്സസുമായി ബന്ധപ്പെട്ട ചക്രമാണ് മണിപുരാഗ.

ഏഴാം നൂറ്റാണ്ടിലെ തമിഴ് ശൈവ കവി തിരുഗ്നാന സമ്പന്ദർ ആദ്യത്തെ തിരുമുറൈ ആയി സമാഹരിച്ച തേവാരത്തിലെ പത്ത് വാക്യങ്ങളിൽ അരുണാചലേശ്വരനെയും ഉണ്ണാമലായ് അമ്മനെയും നമസ്‌ക്കരിക്കുന്നു. സാംബന്ദറിന്റെ സമകാലികനായ അപ്പാർ, അഞ്ചാം തിരുമുറൈ ആയി സമാഹരിച്ച തേവാരത്തിലെ 10 വാക്യങ്ങളിൽ അരുണാചലേശ്വരനെ നമസ്‌ക്കരിക്കുന്നു. ക്ഷേത്രത്തെ തേവാരത്തിൽ സൂചിപ്പിക്കുന്നതിനാൽ ഇതിനെ പാടൽ പെട്ര സ്ഥലം എന്ന് തരംതിരിക്കുന്നു. ശൈവ വിശ്വാസത്തിൽ പരാമർശിക്കുന്ന 276 ക്ഷേത്രങ്ങളിൽ ഒന്ന് ആണിത്.

ഒൻപതാം നൂറ്റാണ്ടിലെ തമിഴ് സന്യാസിയും കവിയുമായ മാണിക്കവാചകർ തന്റെ രചനയിൽ അരുണാചലേശ്വരനെ ആരാധിക്കുകയും ദേവതയെ "അണ്ണാമലൈ" എന്ന് വിശേഷിപ്പിക്കുകയും ചെയ്തിരിക്കുന്നു. തമിഴ് കലണ്ടർ മാർഗഴി മാസത്തിൽ അദ്ദേഹം ക്ഷേത്രത്തിൽ വച്ച് തിരുവേമ്പവായ് രചിച്ചു. ഇരുപത് സ്തുതിഗീതങ്ങളുടെ സമാഹാരമായ തിരുവേമ്പവായിയിൽ അദ്ദേഹം സ്വയം ഒരു സ്ത്രീയായി സങ്കൽപ്പിച്ചു പവായി നോൺബുവിനെ പിന്തുടർന്ന് ശിവനെ സ്തുതിക്കുന്നു. തിരുവേമ്പവായുടെ ഇരുപത് ഗാനങ്ങളും തിരുപ്പള്ളുന്തുറൈ പ്രഭുവിന്റെ തിരുപ്പള്ളിയെഴുച്ചിയുടെ പത്ത് ഗാനങ്ങളും പുണ്യമാസമായ മാർഗഴിയിൽ തമിഴ്‌നാടിലുടനീളം ആലപിക്കുന്നു (തമിഴ് കലണ്ടറിന്റെ ഒമ്പതാം മാസം, ഡിസംബർ, ജനുവരി). തിരുവണ്ണാമലൈയിൽ ജനിച്ച പതിനഞ്ചാം നൂറ്റാണ്ടിലെ തമിഴ് കവിയായിരുന്നു അരുണഗിരിനാഥർ. സഹോദരനെ സന്തോഷിപ്പിക്കാൻ അദ്ദേഹത്തിന്റെ സഹോദരി എപ്പോഴും സമ്പാദിച്ചതെല്ലാം നൽകിയിരുന്നു. എന്നാൽ കലാപകാരിയായും ഇടയ്ക്കിടെ ദേവദാസികളെയും സന്ദർശിച്ചുകൊണ്ട് അദ്ദേഹം തന്റെ ആദ്യകാലം ചെലവഴിച്ചു. ആരോഗ്യം നശിച്ച ശേഷം വടക്കൻ ഗോപുരത്തിൽ നിന്ന് സ്വയം ചാടി ആത്മഹത്യ ചെയ്യാൻ ശ്രമിച്ചുവെങ്കിലും മുരുകന്റെ കൃപയാൽ രക്ഷപ്പെട്ടു. അദ്ദേഹത്തിന് പിടിപെട്ട കുഷ്ഠം, പരിഷ്കരണത്തിന്റെയും ഭക്തിയുടെയും ഒരു വഴി തുറന്നുകൊടുക്കുകയും മനുഷ്യരാശിയുടെ പ്രയോജനത്തിനായി ഭക്തിഗാനങ്ങൾ സൃഷ്ടിക്കാൻ അദ്ദേഹത്തെ പ്രേരിപ്പിച്ചു. തുടർന്ന് കടുത്ത ഭക്തനായിത്തീർന്ന അദ്ദേഹം മുരുകനെ മഹത്ത്വപ്പെടുത്തുന്ന തമിഴ് ഗാനങ്ങൾ രചിച്ചു. അതിൽ ഏറ്റവും ശ്രദ്ധേയമായത് തിരുപ്പുകഴ് ആണ്. ആത്മഹത്യയിൽ നിന്ന് അത്ഭുതകരമായി രക്ഷപ്പെടുത്തിയതിന് ശേഷം അരുണഗിരി അണ്ണാമലൈയിൽ വച്ച് തന്റെ ആദ്യ ഗാനം 'മുത്തായ് തരൂ' രചിച്ചു. അരുണഗിരി ദക്ഷിണേന്ത്യയിലുടനീളമുള്ള ക്ഷേത്രങ്ങൾ സന്ദർശിക്കുകയും 16,000 ഗാനങ്ങൾ രചിക്കുകയും ചെയ്തെങ്കിലും രണ്ടായിരത്തോളം ഗാനങ്ങൾ മാത്രമേ ഈ ഭൂമിയിൽ അവശേഷിക്കുന്നുള്ളൂ. അദ്ദേഹത്തിന്റെ ഗാനങ്ങൾ പുണ്യത്തിന്റെയും നീതിയുടെയും ജീവിതത്തിലേക്കുള്ള വഴി കാണിക്കുകയും ഒരു പുതിയ ആരാധനാരീതിയായി സംഗീതാരാധനയ്ക്ക് സ്വരം നൽകുകയും ചെയ്യുന്നു.

ഇരുപതാം നൂറ്റാണ്ടിന്റെ മദ്ധ്യത്തിൽ രമണ മഹർഷിയുടെ (എ.ഡി. 1879-1950) കൃതിയിലൂടെ പാശ്ചാത്യ ലോകം തിരുവണ്ണാമലയെക്കുറിച്ച് അറിയാനിടയായി. തിരുവണ്ണാമലയിൽ എത്തിയ മഹർഷി അരുണാചലേശ്വര ക്ഷേത്രത്തിൽ പോകുകയും ആദ്യ ഏതാനും ആഴ്ചകൾ അദ്ദേഹം ആയിരം തൂണുകളുള്ള ഹാളിൽ ചെലവഴിക്കുകയും ചെയ്തു. തുടർന്ന് ക്ഷേത്രത്തിലെ മറ്റ് സ്ഥലങ്ങളിലേക്കും ഒടുവിൽ പാതാള-ലിംഗം നിലവറയിലേക്കും മാറി. അവിടെ, കീടങ്ങളുടെയും കടിയെക്കുറിച്ച് അദ്ദേഹം അറിയാത്ത വിധം ആഴത്തിലുള്ള സമാധിയിൽ ലയിച്ച് ദിവസങ്ങൾ ചെലവഴിച്ചു. പ്രാദേശിക സന്യാസിയായ ശേഷാദ്രി സ്വാമികൾ അദ്ദേഹത്തെ ഭൂഗർഭ നിലവറയിൽ കണ്ടെത്തി സംരക്ഷിക്കാൻ ശ്രമിച്ചു. അവിടെ ധ്യാനനിരതനായ രമണ മഹർഷിയുടെ ജീവനുള്ള ശരീരം ഉറുമ്പുകൾ ഭക്ഷിക്കുമ്പോൾ അദ്ദേഹത്തിന് പരമമായ അറിവ് ലഭിക്കാനിടയായി. രമണ മഹർഷി ധ്യാനിച്ച ഗുഹ അരുണാചല കുന്നുകളുടെ താഴത്തെ ചരിവുകളിലാണ്. പിന്നീട് താഴ്‌വരയിൽ അദ്ദേഹത്തിന്റെ ആശ്രമം നിർമ്മിക്കുകയുണ്ടായി. രക്ഷാസ്ഥലം എന്നർത്ഥമുള്ള മുക്തിസ്ഥാനം എന്നും ഈ സ്ഥലത്തെ വിളിക്കുന്നു. ശേഷാദ്രി സ്വാമികൾ, ഗുഗായ് നാമചിവായർ, യോഗി രാംസുരത്കുമാർ തുടങ്ങിയ വിശുദ്ധന്മാർ ഈ ക്ഷേത്രവുമായി ബന്ധപ്പെട്ടിരിക്കുന്നു.



</doc>
<doc id="420068" url="https://ml.wikipedia.org/wiki?curid=420068" title="ശരീരം തുളയ്ക്കൽ">
ശരീരം തുളയ്ക്കൽ

ഒരു ആഭരണമോ മററ്റോ ഇടാനായി ശരിരത്തിന്റെ വിവിധ ഭാഗങ്ങൾ കിഴിക്കുകയോ കീറുകയോ ചെയ്യുന്ന പ്രവർത്തനമാണ് ശരീരം തുളയ്ക്കൽ. കിഴിക്കുക എന്നാൽ ഇവിടെ ശരിരത്തിൽ ഏതെങ്കിലും രീതിയിൽ ശരീരത്തിൽ തുളകളിട്ട് മുറിവുണ്ടാക്കുകയാണ്. എങ്കിലും മുമ്പേതന്നെ ശരീരം ഈ രീതിയിൽ തുളയ്ക്കുന്നതിന്റെ ചരിത്രം വളരെ ഇരുളടഞ്ഞതാണെന്നുകാണാവുന്നതാണ്. പണ്ഡിതോചിതമായ തെളിവുകളോ എഴുതപ്പെട്ട ചരിത്രമോ ഏതു കാലത്തിതു തുടങ്ങിയെന്നതിനു വ്യക്താമായില്ല. ലോകവ്യാപകമായി പ്രാചീനകാലം മുതൽ സ്ത്രീയിലും പുരുഷന്മാരിലും ഇതു പ്രയോഗിച്ചിരുന്നിരിക്കണം എന്നു കരുതപ്പെടുന്നു. 

ചെവി തുളക്കൽ, മൂക്കു തുളക്കൽ എന്നിവ ലോകവ്യാപകമായി ചരിത്രത്തെളിവുകളിലും പ്രാചീന ശവക്കുഴികളിലെ വസ്തുക്കൾക്കിടയിലും കണ്ടെത്താനാവും. ഏറ്റവും പഴയ മമ്മികളിൽ കാതുകളിലായി കാണപ്പെട്ട കമ്മലുകൾ കാതു തുളക്കുന്ന സമ്പ്രദായത്തിനു 5000 വർഷമെങ്കിലും പഴക്കമുള്ളതാണെന്നു കാണിക്കുന്നുണ്ട്. മൂക്കുതുളക്കുന്ന സമ്പ്രദായം 1500 ബി സി ഇ പഴക്കമുള്ളതാണെന്നു തെളിയിക്കുന്നു. ഇത്തരം തുളക്കൽ രീതികൾ ലോകവ്യാപകമായി വിവിധ ഭാഗങ്ങളിൽ വിവിധ ജനവിഭാഗങ്ങളിൽ കണ്ടു വന്നിട്ടുണ്ട്. ആഫ്രിക്കൻ അമേരിക്കൻ ആദിവാസിവിഭാഗങ്ങളിൽ ചുണ്ടു തുളക്കൽ, നാവു തുളക്കൽ എന്നിവ കാണപ്പെടുന്നുണ്ട്. മുലഞെട്ടുകളും ലൈംഗികാവയവങ്ങളും തുളയ്ക്കുന്ന രീതി ലോകത്ത് പലയിടത്ത് കാണാം. മുലഞെട്ട് തുളയ്ക്കുന്ന രീതി കുറഞ്ഞത് പ്രാചീന റോമിൽ നടന്നിരുന്നു. 320 മുതൽ 550 സി ഇ കാലത്ത് ഇന്ത്യയിൽ ലൈംഗികാവയവങ്ങൾ തുളക്കുന്ന സമ്പ്രദായം നിലനിന്നുതുടങ്ങിയെന്നു കാണാം. എന്നാൽ പൊക്കിൾ തുളയ്ക്കുന്നതിന്റെ ചരിത്രം അത്ര വിശദമാക്കപ്പെട്ടിട്ടില്ല. പാശ്ചത്യരാജ്യങ്ങളിൽ ശരീരം തുളയ്ക്കൽ രണ്ടാം ലോകമഹായുദ്ധത്തിനുശേഷമാണ് വ്യാപകമായത്. 1970കളിൽ കാതു കൂടാതെ ശരീരത്തിന്റെ മറ്റു ഭാഗങ്ങളിൽ തുളയ്ക്കാൻ തുടങ്ങിയത് പുതിയ സാംസ്കാരികമാറ്റത്തോടനുബന്ധിച്ചാണ്. 1990കളോടേ ഈ മാറ്റം ലോകത്തെല്ലാ ജനസാമാന്യവുമെറ്റെടുത്തുതുടങ്ങി.

ഇങ്ങനെ ശരിരഭാഗങ്ങളായ കാതുൾപ്പെടെയുള്ള ഭാഗങ്ങൾ തുളയ്ക്കുന്നതിനോ തുളയ്ക്കാതിരിക്കുന്നതിനോ ഉള്ള കാരണങ്ങൾ പലതാണ്. ചിലർ മതപരമായതും ആത്മിയമായതുമായ കാരണങ്ങൾ കൊണ്ടാണ് കാതുൾപ്പെടെയുള്ള ശരിരഭാഗങ്ങൾ തുളയ്ക്കുക. എന്നാൽ മറ്റു ചിലർ സ്വയമവതരണത്തിനോ അല്ലെങ്കിൽ സൗന്ദര്യാത്മകമായതോ ആയ കാരണങ്ങൾകൊണ്ടോ ലൈംഗികസംതൃപ്തിക്കോ തങ്ങളുടെ സംസ്കാരത്തോടു ചേരാനോ അല്ലെങ്കിൽ സംസ്കാര പരിസരത്തെ വെല്ലുവിളിക്കാനൊ ആണിങ്ങനെ ചെയ്യുന്നത്. ചിലതരത്തിലുള്ള തുളയ്ക്കൽ പ്രത്യെകിച്ചും യുവാക്കളുമായി ബന്ധപ്പെട്ടവ തർക്കകാരണമാണ്. തുളയ്ക്കുന്ന ചിലതരം ശരീരഭാഗം പ്രദർശിപ്പിക്കുന്നത് ചില സ്കൂളുകളും തൊഴിൽസ്ഥാപനങ്ങളും മതസമുദായങ്ങളും തടയുകയോ നിരോധിക്കുകയോ നിയന്ത്രിക്കുകയോ ചെയ്യുന്നുണ്ട്. ഈ വിവാദങ്ങൽക്കിടയിലും ചിലർ തങ്ങളുടെ ശരിരത്തിൽ ഏറ്റവുമധികമെണ്ണം തുളകളിട്ട് ഗിന്നസുബുക്കുപോലുള്ള റിക്കാർഡിൽ കയറാൻ ശ്രമിക്കാറുണ്ട്. ഇവ നൂറോ ആയിരങ്ങളൊ എണ്ണം തുളകൾ ഇട്ട് ഇത്തരം പുസ്തകങ്ങളിൽ തങ്ങളുടെ ഇടം നേടുന്നു. . 

സമകാലീനമായി ഇത്തരം തുളകൾ ശരീരത്തിലുണ്ടാക്കാനായി വളരെ സുരക്ഷിതമായ ശരീരം തുളയ്ക്കുന്ന ഉപകരണങ്ങൾ ഉപയോഗിച്ചുവരുന്നു. ഇതിനായുള്ള പ്രത്യെക ഉപകരണങ്ങൾ കണ്ടുപിടിച്ചിട്ടുണ്ട്. ശരിർത്തിൽ നറ്റത്തുന്ന ഇത്തരം തുളകളുണ്ടാക്കുന്ന പ്രവർത്തനത്തിനു അനേകം റിസ്കുകളുണ്ട്. അലർജിക് റിയാക്ഷൻ, അണുബാധ, അനേകം പാടുണ്ടാകൽ, വിജാരിക്കാത്ത അനേകം സാരിരികമായ മറ്റു പ്രയാസങ്ങൾ എന്നിവയുണ്ടാകാനിടയാക്കുന്നു. എന്നാൽ ഇവ മുന്നിൽക്കണ്ട് ചെയ്യുന്ന മുങ്കരുതലുകളും തുളച്ചശേഷം ചെയ്യുന്ന ശുശ്രൂഷകളും ഇത്തരം റിസ്കുകളെ കുറയ്ക്കാൻ ഇടയാക്കും. ഇത്ത്രം തുളയിടൽ മൂളമുണ്ടാകുന്ന മുറിവുകൾ ഉണങ്ങാൻ കാലതാമസമുണ്ട്.
ചരിത്രം 

ശരിരതൊങ്ങലുകളെപ്പറ്റി ഈയടുത്ത കാലത്താണ് പര്യവേക്ഷകരായ ആർച്ചിയോളജിസ്റ്റുകൾ പണ്ഡിതോചിതമായി ചിന്തിക്കാൻ തുടങ്ങിയത്. പ്രാചീന രേഖകൾ ഇത്തരം ശരിരാവയവങ്ങൾ തുളയ്ക്കുന്നതിനെപ്പറ്റിയും അവയുടെ അർത്ഥത്തെപ്പറ്റിയും വളരെ അപൂർവ്വമായെ ചർച്ചചെയ്തിരുന്നുള്ളു. 

പ്രാചീന മനുഷ്യരുടെ അവശിഷ്ടങ്ങൾ കണ്ടെത്തിയ ഗുഹകളിലും സംസ്കാരസ്ഥലങ്ങളിലും മൂക്കിലും മറ്റു ശരീരാവയവങ്ങളിലും ഉപയോഗിച്ചിരുന്ന അനേകം ആഭരണങ്ങൾ കണ്ടെത്തിയിട്ടുണ്ട്. പക്ഷേ അന്നവ ഉപയോഗിച്ചിരുന്നവരുടെ ശരിരം ജീർണ്ണിച്ചുപൊയതിനാൽ അവ എങ്ങനെ എവിടെയാണ് കൃത്യമായി ധരിച്ചിരുന്നത് എന്നതിനെപ്പറ്റി വ്യക്തമായ ധാരണ കിട്ടാൻ പ്രയാസമായി.

ഇതുകൂടാതെ, ഡൗങ് മൊലൊയ്യുടെ ഇരുപതാം നൂറ്റാണ്ടിലെ കണ്ടുപിടിത്തങ്ങൾ ആധുനിക രേഖപ്പെടുത്തലുകൾ ദൂഷിതമാക്കി. 1960കളിലും 1970കളിലും മൊല്ലോയ് ചരിത്രത്തിന്റെ സ്വാധീനമുണ്ടെന്ന മട്ടിൽ അയാളുടെ സ്വന്തം വ്യാഖ്യാനത്തിൽ രൂപം കൊണ്ട തുളയ്ക്കല്വിദ്യകൾ മാർക്കറ്റിലിറക്കി. Body & Genital Piercing in Brief പോലുള്ള തന്റെ ചെറുപുസ്തകങ്ങളിൽ അയാൾ പ്രിൻസ് ആൽബർട്ട് ആണിതു കണ്ടെത്തിയത് എന്നു തന്റെ വലിയ ശിശ്നത്തെ മറയ്കാനായിരുന്നു ഇത് കണ്ടെത്തിയതെന്നും മറ്റും പ്രചരിപ്പിച്ചു. മൊല്ലോയിയുടെ ഇത്തരം സങ്കല്പങ്ങളെ യഥാർഥ തെളിവെന്ന രീതിയിൽ പുനഃപ്രസിദ്ധീകരിച്ച് ഈ പ്രവർത്തനത്തിന്റെ ചരിത്രത്തെ വികലമാക്കി.

പ്രാചീനകാലം തൊട്ടെ കാതുകൾ തുളയ്ക്കുന്നത് ലോകത്തെല്ലായിടത്തുമുണ്ടായിരുന്നു. ഇതിനെപ്പറ്റി എഴുതിയതും ഉത്ഘനനരൂപത്തിലുള്ളതുമായ തെളിവുകൾ വളരെയധികം നിലവിലുണ്ട്.കണ്ടുകിട്ടിയ മമ്മികളിൽ ചിലതിൽ ചെവി തുളച്ചു ആഭരണങ്ങളിട്ടതായി കണ്ടെത്തിയിട്ടുണ്ട്. 5300 വർഷം പഴക്കമുള്ളതും ഇറ്റലിയിലെ ഒരു ഗ്ലെസിയറിൽ നിന്നും ലഭിച്ചതുമായ ഊറ്റ്സി ദ ഐസ്മാന്റെ മമ്മിയിൽ ചെവിയിൽ തുളകൾ കണ്ടെത്തിയിട്ടുണ്ട്. ഈ മമ്മിയുടെ ചെവിയിലെ തുളയ്ക്ക് 7–11 mm വ്യാസമുണ്ടായിരുന്നു. 2500 ബി സി ഇ യിലെ ഒരു ശവക്കുഴിയിൽ ആണ് ഇതുവരെ കണ്ടെത്തിയ ഏറ്റവും പഴയ കമ്മൽ ഉണ്ടായിരുന്നത്. ഇവ സുമേറിയൻ പട്ടണമായ ഊർ, മെസപ്പൊട്ടേമിയ ൽ ആയിരുന്നു കണ്ടെത്തിയത്. ഈ സ്ഥലമായിരുന്നു ബൈബിളിലെ അബ്രഹാമിന്റെ ജന്മസ്ഥലം. കമ്മലിനെപ്പറ്റി ബൈബിളിൽ പരാമർശമുണ്ട്. ഉൽപ്പത്തിപ്പുസ്തകം 35:4ൽ, യാക്കോബ് തന്റെ കുടുംബക്കാരുടെ വിഗ്രഹങ്ങളോടൊപ്പം അവരുടെ കാതിലിടുന്ന ആഭരണങ്ങൾ കൂടി കുഴിച്ചിടുന്നുണ്ട്. പുറപ്പാട് പുസ്തകത്തിലെ 32ൽ, അഹറോൻ സ്വർണ്ണകമ്മലുകൾ ഉരുക്കി അതുകൊണ്ട് ഒരു സ്വർണ്ണ പശുക്കുട്ടിയെ നിർമ്മിക്കുന്നു. നിയമാവർത്തനം 15:12–17ൽ സ്വതന്ത്രനാവാൻ തിരഞ്ഞെടുക്കപ്പെടാത്ത ഒരു അടിമയുടെ കാതു തുളയ്ക്കാൻ ആജ്ഞാപിക്കുന്നു. വേദങ്ങളിലും കമ്മലിനെപ്പറ്റി പരാമർശമുണ്ട്. റഷ്യയ്ക്കും ചൈനയ്ക്കുമിടയിലുള്ള ഉകോക്ക് പ്രദേശത്ത് 400 and 300 BCEലെ ഒരു ശവസംസ്കാരപ്രദേശത്ത് തുളച്ച ചെവികൾക്കായുള്ള കമ്മലുകൾ കണ്ടെത്തിയിട്ടുണ്ട്.

പസിഫിക് ഉത്തരപശ്ചിമ പ്രദേശത്തുള്ള ആദിവാസിഗൊത്രമായ ത്ലിങ്കിറ്റ് ഗോത്രത്തിൽ കാതിലെ ആഭരണങ്ങൾ തങ്ങളുടെ ഔന്നത്യവും സമ്പത്തും കാണിക്കുന്ന പ്രതീകമായി കണക്കാക്കിവരുന്നു. ഒരു കുഞ്ഞിനുവേണ്ട കമ്മൽ വാങ്ങാൻ വലിയ തുക അവർ ചിലവിടുന്നു. ഈജിപ്തിലെ പതിനെട്ടാം രാജവംശത്തിന്റെ കാലത്ത് (1550–1292 BCE), സ്വർണ്ണക്കമ്മലുകൾ തൂങ്ങിക്കിടക്കുന്നതോ ചുറ്റുപോലുള്ളതോ ആയ ആകൃതിയിലാണുപയോഗിച്ചിരുന്നത്. രാജകീയതയുടെ പ്രതീകമായ ചെറുപാമ്പിന്റെ ആകൃതിയുള്ള കമ്മലുകളിൽ രത്നങ്ങൾ പതിച്ചിരുന്നു. പ്രാചീന ഗ്രീക്ക് നാഗരികതയിൽ അവിടത്തെ ആളുകൾ പതക്കങ്ങൾപോലുള്ള വിശുദ്ധ പക്ഷികളുടെയോ ദേവതമാരുടെയോ ആകൃതിയിലുള്ള കാതിലിടുന്ന ആഭരണങ്ങൾ അണിഞ്ഞു. അവിടത്തെ സ്ത്രീകളാകട്ടെ, വിലകൂടിയ രത്നങ്ങളാണ് കാതിലണിഞ്ഞത്.

യൂറോപ്പിൽ, സ്ത്രീകൾ, നാലാം നുറ്റാണ്ടിനും പത്താം നൂറ്റാണ്ടിനുമിടയിൽ തങ്ങളുടെ കാതുകൾ മറച്ചുവച്ചുനടന്നു. പിന്നീടവർ പതുക്കെ ഒന്നാം ലോകമഹായുദ്ധസമയത്ത് കാത് തുളയ്ക്കുന്നത് കുറച്ച് ക്ലിപ്പ് പോലുള്ള സംവിധാനം കൊണ്ട് കമ്മലുകൾ കാതിൽ ഘടിപ്പിച്ചു. ഫിലിപ് സ്റ്റബ്സിന്റെ"The Anatomie of Abuses"ൽ പതിനാറാം നൂറ്റാണ്ടിൽ സ്ത്രീകളേക്കാൾ പുരുഷന്മാരാണ് കാതിൽ ആഭരണങ്ങളണിഞ്ഞിരുന്നതെന്നു രേഖപ്പെടുത്തിയിട്ടുണ്ട്. 1577ൽ റാഫേൽ ഹോളിൻഷെഡ് വികാരവായ്പുള്ള സഭാംഗങ്ങളുടെയിറ്റയിലും ധീരരായ മാന്യന്മാരുടെയിടയിലും ഈ രീതി പിന്തുടർന്നിരുന്നുവെന്ന് രേഖപ്പെടുത്തുന്നു. മിക്കവാറും സ്പെയിനിൽ രൂപപ്പെട്ട കാതുകുത്തൽ, ഫ്രാൻസിലെ ചക്രവർത്തിയായിരുന്ന ഹെൻട്രി 3ആമന്റെ സദസ്സിലും അതിൽപ്പിന്നീട് ഇംഗ്ലണ്ടിൽ എലിസബത്ത് കാലത്തും ഈ രീതി പടർന്നു. ഇവിടെയൊക്കെ ഉന്നതരായ ആളുകൾ അവരുടെ ഒരു കാതിൽ മാത്രമേ കമ്മലണിഞ്ഞിരുന്നുള്ളു. ഇങ്ങനെ കമ്മലണിഞ്ഞവരിൽ പരധാനികളിൽ റോബർട്ട് കാർ, സോമർസെറ്റിലെ ആദ്യ ഏൾ, ഷേക്സ്പിയർ, സർ വാൾട്ടർ റിലേ, ഇംഗ്ലണ്ടിലെ ചാൾസ് ഒന്നാമൻ രാജാവ് എന്നിവർ പെടും. അന്ന് സാധാരണക്കാരായ പുരുഷന്മാരും കാതിൽ ആഭരണങ്ങൾ അണിഞ്ഞിരുന്നു. അന്ന് മദ്ധ്യകാല യൂറോപ്പിൽ നിലനിന്ന അന്ധവിശ്വാസമനുസരിച്ച് ഒരു കാതു തുളച്ചാൽ തങ്ങളുടെ ദൂരക്കാഴ്ച കൂടും എന്നു അവർ വിശ്വസിച്ചു. ആയതിനാൽ അന്നത്തെ കപ്പിത്താന്മാരും മറ്റു കപ്പൽ ജീവനക്കാരും പര്യവേക്ഷകരും ഇത്തരം ഒറ്റക്കമ്മൽ അണിഞ്ഞുനടന്നു. കപ്പലിലെ ജോലിക്കാർ മറ്റൊരു കാരണംകൊണ്ടുകൂടിയാണിങ്ങനെ സ്വർണ്ണക്കമ്മൽ അണിഞ്ഞത്. അവർക്ക് കടലിൽ വച്ച് അപകടം സംഭവിച്ചാൽ തങ്ങളുടെ ശവം കരയ്ക്കടിഞ്ഞാൽ അവരുടെ ശവസംസ്കാരം നടത്താൻ വേണ്ട പണം കാതിലെ ആഭരണം വഴി സംസ്കാരം നടത്തുന്നയാൾക്കു ലഭ്യമാകുമെന്നതിനാൽ അവർക്ക് ക്രിസ്തുമതാചാരപ്രകാരമുള്ള ശവസംസ്കാരം ലഭ്യമാകാൻ പ്രയാസമുണ്ടാക്കില്ല എന്നതാണവരെ ഇത്തരത്തിൽ കാതിൽ സ്വർണ്ണാഭരണം അണിയാൻ പ്രേരിപ്പിച്ചത്.

മൂക്കുതുളയ്ക്കലിനും വളരെ നീണ്ട ചരിത്രമുണ്ട്. 1500 BCEൽ, വേദങ്ങളിൽ മൂക്കുതുളയ്ക്കുന്നതിനെപ്പറ്റി പരാമർശമുണ്ട്. പക്ഷേ, ഇന്ത്യിൽ ആധുനികകാലത്ത് ഈ സമ്പ്രദായം നിലവിൽ വന്നത് നാടോടികളായ മദ്ധ്യപൂർവ്വദേശക്കാരിൽനിന്നും പതിനാറാം നൂറ്റാണ്ടിൽ മുഗൾവംശജരായ ചക്രവർത്തിമാർ വഴിയാണ്. ഇന്ത്യയിൽ പ്രത്യുത്പാദനപ്രായത്തിൽ ഒരു മൂക്കുത്തി അത്യവശ്യമായും ധരിക്കണമെന്ന നിർബന്ധം പല ആൾക്കാരിലും കണ്ടുവരുന്നുണ്ട്. 

ഉൽപ്പത്തിപ്പുസ്തകത്തിൽ 24:22ൽ, അബ്രഹാമിന്റെ വേലക്കാരി റബേക്കയ്ക്ക് ഒരു മൂക്കുത്തി നൽകുന്നുണ്ട്.മൂക്കു കുത്തുന്ന രീതി മദ്ധ്യപൂർവ്വേഷ്യയിലെ ബദോയിൻ ഗോത്രത്തിലും ആഫ്രിക്കയിലെ ബെർബർ ജനത, ബെജ ഗോത്രങ്ങളിലും കാണപ്പെടുന്നു. ആസ്ട്രേലിയൻ ആദിവാസികളിലും ഈ ആചാരം കാണാവുന്നതാണ്. അനേകം തദ്ദേശീയ അമേരിക്കൻ അലാസ്കൻ ഗോത്രങ്ങളും ഈ രീതി പിന്തുടർന്നുവരുന്നു. അസ്ടെക്, മായൻ സംസ്കാരങ്ങളിലും ന്യൂ ഗിനിയയിലെ ആദിവാസികളുടെ ഇടയിലും മൂക്കുകിഴിക്കൽ നടക്കുന്നുണ്ട്. ഇവരിൽ ചിലർ തങ്ങളുടെ മൂക്ക് കിഴിച്ചശേഷം എല്ലുകളും തൂവലുകളും കൊണ്ട് അലങ്കരിക്കുന്നു. സമ്പത്ത്, ലൈംഗികശക്തി ഇവയുടെ പ്രതീകമായാണിവ കനക്കാക്കുന്നത്. നെസ് പെർസ് എന്ന പേരുള്ള ഒരു ആദിവാസി സമുഹത്തിനു ആ പേർ ലഭിച്ചത് ഈ സമ്പ്രദായവുമായി ബന്ധപ്പെട്ടാണ്. പക്ഷേ, അവർ ഇപ്പോൾ, ഈ സമ്പ്രദായം അധികം പിന്തുടരുന്നില്ല. ആസ്ടെക്കുകളും മായൻ വംശജരും ഇങ്കകളും ഇത്തരത്തിൽ സ്വർണ്ണ റിങ്ങുകൾകൊണ്ട് അലങ്കരിക്കുന്നു. ഇന്നും ഈ രീതി പിന്തുടരുന്നത് പനാമയിലെ കൂനകൾ ആണ്. മൂക്ക് തുളയ്ക്കൽ പാകിസ്താൻ, ബംഗ്ലാദേശ്, മദ്ധ്യപൂർവ്വ ദേശത്തെ രാജ്യങ്ങൾ, അറബ് രാജ്യങ്ങൾ എന്നിവിടങ്ങളിൽ ഇന്നും തുടർന്നുവരുന്നുണ്ട്.

ആഫ്രിക്കയിലെയും വടക്ക് തെക്ക് അമേരിക്കൻ ഭൂഖണ്ഡങ്ങളിലെയും ആദിമവംശജരുടെ ഇടയിൽ ചുണ്ട് വിപുലപ്പെടുത്തുന്നതും ചുണ്ടു തുളയ്ക്കുന്നതും കാണപ്പെട്ടിരുന്നു. ആമസോൺ നദിയുടെ പ്രദേശങ്ങളിലുള്ള ജനതകളുടെയിടയിലും പാപ്പുവ ന്യൂ ഗിനിയയിലെ ട്ലിംഗിറ്റുകൾക്കിടയിലും ചുണ്ട് തുളയ്ക്കുന്നതിനു പ്രചാരമുണ്ട്.ആസ്ടെക്കുകളും മായന്മാരും ഇങ്ങനെ ചുണ്ട് തുളച്ച ശേഷം ആഭരണങ്ങൾ അണിയാറുണ്ട്. എന്നാൽ മാലിയിലെ ഡോഗൊൻ ജനതയുടെയിടയിലും നൈൽ താഴ്വാരങ്ങളിലെ ന്യൂബാ ജനതയുടെയിടയിലും ചുണ്ട് തുളച്ചശേഷം ഒരു വളയമിടുന്നതാണ് രീതി. ആഫ്രിക്കയിലെയും ഉത്തര പശ്ചിമ പസിഫിക് പ്രദേശങ്ങളിലേയും കൊളംബിയയിലെയും തെക്കേ അമേരിക്കയിലെയും ആദിവാസികൾ തങ്ങളുടെ ചുണ്ടുകൾ റിങ്ങുകളോ പ്ലേറ്റുകളോ മറ്റു വസ്തുക്കളോ കടത്തി തുളച്ചോ കീറിയോ മുറിവ് വിസ്തൃതിയുള്ളതാക്കുന്നു. മലാവി പോലുള്ള രാജ്യങ്ങളിൽ സ്ത്രീകൾ: തങ്ങളുടെ ചുണ്ടുകൾ ഡിസ്കുകളോ അതുപൊലുള്ള വസ്തുക്കളൊ കടത്തി വികസിപ്പിക്കുന്നു. ഈ തുളകൾ കുഞ്ഞായിരിക്കുമ്പോൾ ആണ് ഉണ്ടാക്കാൻ തുടങ്ങുന്നത്. ഈ ഡിസ്ക് പെലേലെ എന്നാണറിയപ്പെടുന്നത്. ങ്ങനെ കുഞ്ഞുന്നാളുതൊട്ടേ വികസിപ്പിച്ച് പ്രായമാകുമ്പോഴേയ്ക്കും അനേകം ഇഞ്ചുകളുള്ള തുളകളായി ഇവ മാറുന്നു. ഇത് കാലക്രമത്തിൽ തങ്ങളുടെ താടിയുടെ രൂപം തന്നെ മാറ്റിമറിക്കുന്നു. ചില സ്ഥലങ്ങളിൽ ഇത്തരം ചുണ്ട് വികസിപ്പിക്കുന്ന പ്രക്രിയ അല്ലെങ്കിൽ ആചാരം നടത്തിവരുന്നുണ്ട്. നൈൽ താഴവാരത്തിൽ താമസിക്കുന്ന നിയിലോട്ടിക് മുർസി ജനതയിലെ സ്ത്രീകൾ വിസ്താരം വരെയുള്ള വളയളങ്ങൾ ഇടാറുണ്ട്.

ചില പ്രീ-കൊളംബിയൻ ജനതകളിൽ ചുണ്ട് കിഴിച്ച് വളയങ്ങളിടുന്ന പതിവുണ്ടായിരുന്നു. ഇത് വർക്ക് ഒരു സ്ഥാനീയചിഹ്നമായി കണക്കാക്കിയിരുന്നു. ഹൈഡ സ്ത്രീകളിൽ ഇതൊരു സ്റ്റാറ്റസ് (സ്ഥാനീയ) ചിഹ്നമായി കരുതപ്പെട്ടിരുന്നു. എന്നാൽ പാശ്ചാത്യസ്വാധീനം മൂലം ഇത്തരം വളയമിടൽ ഈ ഗോത്രജനതയിൽനിന്നും അപ്രത്യക്ഷമായിട്ടുണ്ട്.

തങ്ങളുടെ അനുഷ്ഠാനചിഹ്നമായി നാവുതുളയ്ക്കലിനെ ആസ്ടെക്, ഓൽമെക്ക്, മായൻ ജനതകൾ കണക്കാക്കുന്നു. മായൻ സ്മാരകങ്ങളിൽ കാണപ്പെടുന്ന ചുമർചിത്രങ്ങളിൽ അന്നത്തെ സമൂഹത്തിലെ കുലീനർ തങ്ങളുടെ നാവുകൾ മുള്ളുകൾ ഉപയോഗിച്ച് തുളയ്ക്കുന്നു. അപ്പോൾ പുറത്തുവരുന്ന ചോര ഒരു മരത്തൊലിയിൽ ശേഖരിച്ച് മായന്മാരുടെ ദൈവങ്ങൾക്കായി കത്തിക്കുന്നു. ഹൈഡ, ക്വാക്കിയൂട്ടിൽ, ത്ലിങ്ഗിറ്റ് എന്നീ ജനതകളും മദ്ധ്യപൂർവ്വേഷ്യയിലെ സൂഫികളും, ഫക്കീറുകളും ഇത്തരം ശരീരം മുറിവേല്പിക്കുന്ന ആചാരത്തിൽ മുഴുകാറുണ്ട്. .


</doc>
<doc id="420091" url="https://ml.wikipedia.org/wiki?curid=420091" title="എഡ്വേർഡ് ലിവിങ്സ്റ്റൺ">
എഡ്വേർഡ് ലിവിങ്സ്റ്റൺ

എഡ്വേർഡ് ലിവിങ്സ്റ്റൺ (മേയ് 28, 1764 - മേയ് 23, 1836) ഒരു അമേരിക്കൻ നിയമജ്ഞനും ഭരണകർത്താവുമായിരുന്നു. 1825 ലെ ലൂസിയാന സിവിൽ കോഡ് തയ്യാറാക്കിയതിൽ ഇദ്ദേഹം സ്വാധീനിച്ചു. നെപ്പോളിയോണിക് കോഡ് അടിസ്ഥാനമാക്കിയുള്ള ഒരു സിവിൽ കോഡ് ആയിരുന്നു അത്. ന്യൂ യോർക്ക്, തുടർന്ന് ലൂസിയാന എന്നിവയിൽ ലിവിംഗ്സ്റ്റൺ പ്രതിനിധീകരിച്ച് 1831 മുതൽ 1833 വരെ അമേരിക്കയുടെ സ്റ്റേറ്റ് 

ന്യൂയോർക്കിലെ കൊളംബിയ കൗണ്ടിയിലെ ക്ലെർമോണ്ട് എന്ന സ്ഥലത്താണ് എഡ്വേർഡ് ലിവിങ്സ്റ്റൺ ജനിച്ചത്. റോബർട്ട് ലിവിംഗ്സ്റ്റണിലെ ഏറ്റവും ഇളയ മകൻ ഇദ്ദേഹവും ലിവിംഗ്സ്റ്റൺ കുടുംബത്തിലെ അംഗവുമായിരുന്നു. 1781 ൽ പ്രിൻസ്ടൺ സർവ്വകലാശാലയിൽ നിന്ന് ബിരുദം നേടി. 1785 ൽ അദ്ദേഹം ബാറിൽ പ്രവേശിച്ചു. ന്യൂ യോർക്ക് സിറ്റിയിൽ നിയമം പ്രാക്ടീസ് ചെയ്യാൻ തുടങ്ങി. 1795 മുതൽ 1801 വരെ അമേരിക്കയിലെ ന്യൂയോർക്കിൽനിന്നുള്ള അമേരിക്കൻ കോൺഗ്രസിലെ ഡെമോക്രാറ്റിക് റിപ്പബ്ലിക്കൻ യുഎസ് പ്രതിനിധി ലിവിങൺ, ജെയ്സിന്റെ ഉടമ്പടിയുടെ എതിരാളികളിൽ ഒരാളായിരുന്നു. പ്രസിഡന്റ് ജോർജ്ജ് വാഷിങ്ടൺ കോൺഗ്രസ്സിനെ ബ്രിട്ടനുമായുള്ള സമാധാന ഉടമ്പടിയുടെ ചർച്ചയുമായി ബന്ധപ്പെട്ട് രാഷ്ട്രപതി പങ്കുവെക്കാൻ വിസമ്മതിച്ചു. വാഷിംഗ്ടൺ ഭരണകൂടത്തിന്റെ അടുത്തുവെച്ച് അദ്ദേഹം ആൻഡ്രൂ ജാക്സണും മറ്റ് റാഡിക്കലുകളുമാണ് പ്രസിഡന്റിനു നൽകിയ അഭിമുഖത്തിൽ വോട്ടു ചെയ്തത്.

അലീൻ ആൻഡ് സീഡൈഷൻ നിയമങ്ങളുടെ പ്രധാന എതിരാളിയായിരുന്നു ലിവിങ്സ്റ്റൺ. അമേരിക്കൻ നാവികന്റെ പേരിന് നിയമനിർമ്മാണം ആസൂത്രണം ചെയ്തു. 1800-ൽ ഒരു ബ്രിട്ടീഷ് യുദ്ധക്കപ്പലിൽ വച്ച് കൊലപ്പെടുത്തിയ ജൊനാഥൻ റോബിൻസ് ബ്രിട്ടീഷ് സർക്കാരിന് കൈമാറ്റം ചെയ്യാനുള്ള അനുമതിക്ക് പ്രസിഡന്റിനെ ആക്രമിക്കുകയും ചെയ്തു. ഒരു തെക്കൻ കരോലിനയും ഒരു അമേരിക്കൻ പൗരനാണെന്ന് തെറ്റായി അവകാശപ്പെട്ടു. ഈ ചോദ്യത്തിനുമേലുള്ള ചർച്ചയിൽ ലിവിങ്സ്റ്റൺ ജോൺ മാർഷലിനെ എതിർത്തു.

1801-ൽ ന്യൂയോർക്കിലെ യു.എസ്. അറ്റോർണി ജനറലായി ലിവ്സ്റ്റൺ നിയമിതനായി. അതേ വർഷം ന്യൂയോർക്ക് നഗര മേയറായി നിയമിക്കപ്പെട്ടു. 1803-ലെ വേനൽക്കാലത്ത് മഞ്ഞ പനി കൊണ്ട് നഗരം സന്ദർശിക്കപ്പെട്ടു. ലിവിങ്സ്റ്റൺ രോഗത്തിന്റെ വ്യാപനത്തെ തടയാനും ദുരിതം ഒഴിവാക്കാനും തന്റെ പരിശ്രമത്തിൽ ധൈര്യവും ഊർജ്ജവും പ്രകടിപ്പിച്ചു. പനിബാധിതനായിരുന്നു അദ്ദേഹം, അപ്പോഴേക്കും ജനം അദ്ദേഹത്തോടുള്ള ബന്ധത്തിൽ അനേകം തെളിവുകൾ നൽകി.

തന്റെ വീണ്ടെടുപ്പിനുശേഷം അയാൾ തന്റെ സ്വകാര്യകാര്യങ്ങൾ ചില ആശയക്കുഴപ്പങ്ങളിൽ കണ്ടു. അതേ സമയം തന്നെ, രഹസ്യാന്വേഷണ ഗുളികന്റെ തെറ്റായ നടപടിയോ സത്യസന്ധതയോ വഴി നഷ്ടപ്പെട്ട പൊതു ഫണ്ടുകൾക്കായി അദ്ദേഹം ഗവൺമെന്റിന് അഗാധമായി കടപ്പെട്ടിരുന്നു. യു.എസ് അറ്റോർണി . 1803-ൽ തന്റെ രണ്ട് ഓഫീസുകളും അദ്ദേഹം രാജിവച്ചു, 1804-ൽ ന്യൂ ഓർലിയാൻസിലേക്ക് താമസം മാറ്റി. പെട്ടെന്നുതന്നെ ഓറിയൻസ് ടെറിട്ടറിയായി (1804-1812) മാറുകയും ചെയ്തു. അദ്ദേഹത്തിന്റെ മൂത്ത സഹോദരനായ റോബർട്ട് ആർ. ലിവിങ്സ്റ്റൺ, 1803-ൽ ലൂസിയാന പർച്ചേസ് നിർവഹിച്ചു. എഡ്വേർഡ് ലിവിങ്സ്റ്റൺ പെട്ടെന്നുതന്നെ ന്യൂ ഓർലിയാൻസിൽ ഒരു വലിയ നിയമപ്രവർത്തനം നടത്തി. 1826-ൽ അദ്ദേഹം ഫെഡറൽ ഗവൺമെൻറ് പൂർണ്ണമായി നിറവേറ്റുകയും ചെയ്തു. അക്കാലത്ത് തന്നെ അക്കാലത്തെ പ്രിൻസിപ്പാളിനെക്കാൾ കൂടുതൽ. 

റോമൻ, ഫ്രഞ്ചുകാർ, സ്പാനിൻ എന്നീ നിയമങ്ങൾ അടിസ്ഥാനമാക്കിയുള്ള നിയമാവലിയുടെ നിയമസംഹിത ലൂസിയാനയിൽ ഉടൻ വന്നുതുടങ്ങി. അവിടെ ഇംഗ്ലീഷ് നിയമത്തിന്റെ ജൂറിയും മറ്റും ഉൾപ്പെട്ട വിചാരണ ഇപ്പോൾ ആദ്യം അവതരിപ്പിക്കപ്പെട്ടപ്പോൾ, നിയമനിർമ്മാണസഭയുടെ 1805-ൽ വിജയിച്ച ഒരു നിയമപ്രകാരമുള്ള ജുഡീഷ്യൽ നടപടിക്രമത്തിന്റെ താൽക്കാലിക കോഡ് 1805 മുതൽ 1825 വരെ തുടർന്നു.

1807 ൽ ന്യൂ ഓർലിയാൻസിനു സമീപമുള്ള ബാറ്ററിലോ ഓൾയൂറിയൽ ലാൻഡിലിന്റെയോ ഭാഗമായി ഒരു ക്ലയന്റിന്റെ പേരിൽ ഒരു വിജയകരമായ സന്നിവേശം നടത്തിയ ശേഷം, ബൈറ്റർ സ്റ്റീനിൽ ഈ ഭൂമിയുടെ ഭാഗമായി (ലിവിംഗ് ഫീസ്) കിട്ടി. മേരി അദ്ദേഹത്തിനെതിരായ ജനപ്രീതി വളർന്നു. അവന്റെ ചങ്ങലകൊണ്ടു അവർ ഉറങ്ങുന്നവരായിരുന്നു. ഗവർണ്ണർ ഗവർണർ വില്യം സി. ക്ളിബോർണി, സംരക്ഷണത്തിനായി ആവശ്യപ്പെട്ടപ്പോൾ, ഈ ചോദ്യം ഫെഡറൽ സർക്കാരിന് നൽകി.

ലിവിങ്സ്റ്റൺ കേസ് അന്നത്തെ പ്രസിഡന്റ് തോമസ് ജെഫേഴ്സണെ തകരാറിലാക്കിയതായി ആരോപിക്കപ്പെട്ടു. 1800 ലെ പ്രസിഡന്റ് തിരഞ്ഞെടുപ്പിൽ ലിവിങ്സ്റ്റൺ ആരോൺ ബററിനെ പിന്തുണച്ചുവെന്ന് അദ്ദേഹം വിശ്വസിച്ചിരുന്നു. ലിവിങ്സ്റ്റൺ തന്റെ സ്വത്ത് തത്ത്വത്തിന് സുരക്ഷിതത്വം നൽകാൻ ജെഫേഴ്സൺ ശ്രമിച്ചില്ല. കാരണം, ഫെഡറൽ ഗവൺമെൻറിന്റെ ഉടമസ്ഥാവകാശം അതാണെന്ന് അവകാശപ്പെടുമ്പോൾ, ടെറിട്ടോറിയൽ കോടതിയിൽ നിന്നും ലഭിച്ച ലിവിങ്സ്റ്റൺ കിരീടം അസാധുവായി. [ഉത്തരം] ലിവിങ്സ്റ്റൺ ഒരു സിവിൽ കേസ് ഫയൽ ചെയ്തു 1810 ൽ ജെഫേഴ്സണെതിരെ കേസ്. ചീഫ് ജസ്റ്റിസ് ജോൺ മാർഷൽഡെ ഈ അധികാരം അപര്യാപ്തമായതിനാൽ കോടതി തള്ളിക്കളഞ്ഞതിനുശേഷം, 1812 ൽ ലിവിസ്സ്റ്റണെതിരെയുള്ള കേസിൽ "ആലോചനയുടെ ഉപയോഗത്തിനായി" ഉദ്ദേശിച്ച ഒരു ലഘുലേഖ പ്രസിദ്ധീകരിച്ചു. ലിവിംഗ്സ്റ്റൺ ഒരു മറുപടി പ്രസിദ്ധീകരിച്ചു.

യു.എസ്. കോൺഗ്രസ് വലിയ യുദ്ധമുന്നണിക്ക് എതിരായി യുദ്ധം ചെയ്യുന്നതിനു മുമ്പായി ഒന്നര മാസത്തിനു ശേഷം യു.എസ് സ്റ്റേറ്റ് ലീനിയലായി മാറി. ബ്രിട്ടീഷ് അധിനിവേശത്തിന്റെ ഭീഷണിക്ക് എതിരായി ന്യൂ ഓർലിയൻസിലെ ജനസംഖ്യാസംഘടനയെ ഉന്മൂലനം ചെയ്യുന്നതിൽ 1812 ലെ യുദ്ധകാലത്ത് എഡ്വേർഡ് ലിവിങ്സ്ടൺ സജീവമായിരുന്നു. ജീൻ ലാഫിറ്റും അദ്ദേഹത്തിന്റെ അനുയായികളും നഗരത്തെ സംരക്ഷിക്കാൻ സഹായിച്ചപ്പോൾ, മാലിന്യം സംരക്ഷിക്കുന്നതിനായി അദ്ദേഹം തന്റെ സ്വാധീനം ചെലുത്തി. 1814-15 കാലഘട്ടത്തിൽ, അദ്ദേഹത്തിന്റെ സുഹൃത്ത് മേജർ ജനറൽ ആൻഡ്രൂ ജാക്സണോട് ഉപദേശകൻ, അനലൈസിനുവേണ്ടി .

1821-ൽ ലൂസിയാന സ്റ്റേറ്റ് നിയമസഭയെ നിയമിക്കുക വഴി ഇദ്ദേഹം മുൻവർഷത്തെ ലൂസിയാന സഭ പ്രതിനിധികളുടെ അംഗമായിത്തീരുകയും ലിവിംഗ്സ്റ്റൺ ഒരു പുതിയ നിയമ നിയമവും നടപടിക്രമവും തയ്യാറാക്കുകയും ചെയ്തു. പിന്നീട് യൂറോപ്പിലും അമേരിക്കയിലും അറിയപ്പെട്ടു. "ലിവിംഗ്സ്ടൺ കോഡ്". ലൂസിയാനയിലെ പഠനാവശ്യങ്ങളുടെ ആവശ്യകതയ്ക്കനുസരിച്ച് ഫ്രഞ്ചുകാർക്കും ഇംഗ്ലീഷിലും ഇത് തയ്യാറാക്കപ്പെട്ടു. ഇതിൽ യഥാർഥത്തിൽ നാല് വിഭാഗങ്ങളായിരുന്നു: കുറ്റങ്ങൾ, ശിക്ഷകൾ, നടപടിക്രമങ്ങൾ, ക്രിമിനൽ കേസുകളിൽ തെളിവുകൾ, ജയിൽ ശിക്ഷണം എന്നിവ. 1824 ൽ അത് അപ്രത്യക്ഷമായിത്തുടങ്ങിയപ്പോൾ 1826 ൽ വീണ്ടും പൂർണ്ണമായി പൂർത്തിയാക്കിയെങ്കിലും 1833 വരെ കുറ്റകൃത്യങ്ങൾ അച്ചടിച്ചില്ല. അത് സംസ്ഥാന ഗവൺമെന്റ് സ്വീകരിച്ചില്ല.

ലിവിംഗ്സ്ടൺ കോഡ് ഇംഗ്ലണ്ടിലും, ഫ്രാൻസിലും, ജർമ്മനിയിലും പുനർന്നിന്യകമാവുകയും, അതിലെ ശ്രദ്ധേയമായ ലാളിത്യവും, പ്രത്യേകിച്ച്, പരിഷ്ക്കരണവും ജയിലിനുള്ള അച്ചടക്കവും അതിന്റെ മൂല്യവൽക്കരണത്തിന് കാരണമാവുകയും ചെയ്തു. വിവിധങ്ങളായ നിയമവ്യവസ്ഥകളെ രാജ്യങ്ങൾ. ലിസിസ്ടെൻസിന്റെ സർ ഹെൻറി മൈയീസ്പോക്ക് "ആധുനിക കാലത്തിന്റെ ആദ്യ നിയമജ്ഞൻ" എന്ന് ഈ കോഡ് പരാമർശിക്കുന്നതിനിടയിൽ, ലിവിങ്സ്റ്റന്റെ കോഡന്റെ മനോഭാവം കുറ്റാരോപിതരെക്കാൾ പരിഹാരമായിരുന്നു; വധശിക്ഷ നടപ്പാക്കുന്നതിനെ നിരോധിക്കുകയും, തടവുകാരെ നിർബന്ധിതനാക്കുകയും ചെയ്യുന്ന ഒരു ശിക്ഷയല്ല, എന്നാൽ നല്ല തീരുമാനത്തിനു വേണ്ടിയുള്ള ഒരു പ്രതിഫലവും, മെച്ചപ്പെട്ട താമസസൗകര്യവും നൽകിക്കൊണ്ടുള്ള ശിക്ഷയും. ലിബറൽ പ്രസിഡന്റ് ഫ്രാൻസിസ്കോ മൊറാസന്റെ കീഴിൽ ഹ്രസ്വകാലകാല ഫെഡറൽ റിപ്പബ്ലിക്ക് ഓഫ് സെൻട്രൽ അമേരിക്കയുടെ ഗവൺമെന്റ് അദ്ദേഹത്തിന്റെ പരിഷ്കരണ നിയമവും പ്രിസൺ ഡിസിപ്ലിനിയും സ്വീകരിച്ചു.

ലൂസിയാനയിലേക്ക് ഒരു പുതിയ സിവിൽ കോഡ് തയ്യാറാക്കാൻ ചുമതലപ്പെടുത്തിയ കമ്മീഷന്റെ മുൻനിര അംഗമായിരുന്നു ലിവിങ്സ്ടൺ. 1825 ൽ ഭൂരിപക്ഷം നിയമസഭാമണ്ഡലമായി. കരാറുകളിൽ അടക്കം എല്ലാം ഉൾപ്പെടുന്ന ഏറ്റവും പ്രധാന അധ്യായങ്ങൾ എഡ്വേർഡ് ലിവിംഗ്സ്റ്റൺ മാത്രം തയ്യാറാക്കിയത്. ലിവ്സ്റ്റൺ വീണ്ടും യു.എസ് പ്രതിനിധിസ്ഥാനം ആയി മാറി. ജെയിംസ് ബ്രൗൺ, ലൂയി മോറിയോ-ലിസലെറ്റ് എന്നിവർ പുതിയ സിവിൽ കോഡ് തയ്യാറാക്കുന്നതിന് പ്രാഥമിക പ്രവർത്തനങ്ങൾ പൂർത്തിയായി. 1808-ൽ ആർട്ടിക്കിൾസ് ഓർലിൻസ് നിയമപ്രകാരം ഇപ്പോൾ നടപ്പിലാക്കിയ പരിഷ്ക്കരണവും ഭേദഗതികളും, സർക്കാർ.

എഡ്വേർഡ് ലിവിംഗ്സ്ടൺ സി. അൻസൺ ഡിക്കിൻസൺ 1827

1823 മുതൽ 1829 വരെ ലൂസിയാനയിൽ നിന്നുള്ള യുഎസ് പ്രതിനിധി എന്ന നിലയിൽ ലിവൻസ്റ്റൺ സേവനമനുഷ്ഠിച്ചു. 1829 മുതൽ 1831 വരെ യുഎസ് സെനറ്റർ, രണ്ട് വർഷക്കാലം (1831-1833) അമേരിക്കൻ സ്റ്റേറ്റ് സ്റ്റേറ്റ് ഓഫ് സ്റ്റേറ്റ്സ്മാൻ പ്രസിഡന്റ് ജാക്സൺ എന്നിവരായിരുന്നു. ഈ അവസാന സ്ഥാനത്ത് അദ്ദേഹം ജാക്സന്റെ ഏറ്റവും വിശ്വസ്തരായ ഉപദേശകരിൽ ഒരാളായിരുന്നു. പ്രസിഡന്റ് ജാക്ക്സണെ സംബന്ധിച്ച ലിബററസ്റ്റ് സ്റ്റേറ്റ് പത്രിക തയ്യാറാക്കി. 1832 ഡിസംബറിലാണ് പ്രസിദ്ധമായ പ്രസിദ്ധീകരണത്തിന്റെ പ്രഥമവിഭാഗം.

1833 മുതൽ 1835 വരെ ഫ്രാൻസിനു ലിവിങ്സ്റ്റൺ സർവകലാശാലാ ഉദ്യോഗസ്ഥനായി സേവനമനുഷ്ഠിച്ചു. 1831-ൽ WC Rives- ന്റെ കരാറനുസരിച്ച് ഫ്രഞ്ച് സർക്കാറിന്റെ നിരാഹാരത്തിൽ നിന്നും ഫ്രാൻസിനു വേണ്ടി ഫ്രഞ്ചുകാർക്ക് ഫ്രഞ്ചുകാരുടെ ഇരുപത്തഞ്ചോളം ഫ്രാങ്ക് പ്രധാനമായും ബർലിൻ, മിലാൻഡ്രീസെ എന്നീ അമേരിക്കൻ ഷിപ്പിംഗിന്റെ ആനുകൂല്യങ്ങൾ, ഫ്രാൻസിന്റെ അവകാശവാദങ്ങൾക്ക് തൃപ്തികരമായ രീതിയിൽ ഫ്രാൻസ് 1,500,000 ഫ്രാങ്കുകളായി നൽകാമെന്ന് സമ്മതിച്ചു. ലിവിങ്സ്റ്റൺ ചർച്ചകൾ നടത്തിയിരുന്നു, പക്ഷേ 1833-ൽ കരാർ പ്രകാരം ആദ്യ ഗഡു നൽകാൻ ഫ്രഞ്ച് ചമ്പർ ഡെപ്യൂട്ടീസ് വിസമ്മതിച്ചു, ഈ രണ്ടു ഗവൺമെൻറുകളും തമ്മിലുള്ള ബന്ധം വഷളായി. ലിവിങ്സ്റ്റൺ ഒടുവിൽ നിയമവും അമേരിക്കയിലേക്ക് മടങ്ങിവരവുമാണ്.

ന്യുയോർക്കിലെ റൈൻബെക്കിൽ മോൺഗോമറി പ്ലെയ്സിൽ വെച്ച് ലിവിങ്സ്റ്റൺ മരിച്ചു. 1831 ൽ തന്റെ സഹോദരി അദ്ദേഹത്തെ വിട്ട് ഉപേക്ഷിച്ചു.

രണ്ടു തവണ വിവാഹം കഴിച്ചിരുന്നു. 1788 ഏപ്രിൽ 10 ന് അയാളുടെ ഭാര്യയായിരുന്ന മേരി മക്വേർസ് സ്കാർലറ്റ് ജ്വരം കുറഞ്ഞു.

ജൂൺ 1805-ൽ മാഡം മേയ് ലൂയിസ് മഗ്ദലേൻ വാലന്റൈൻ ഡി'എസ്സാക് ഡി കാസ്റ്റ ലിയാവു ഡാ ലസ്സിയെ 19 വയസ്സുമാസത്തെ വിവാഹം കഴിച്ചു. ഹെയ്തി വിപ്ലവത്തിൽ നിന്നുള്ള ന്യൂ ഓർലിയൻസിലെ അഭയാർത്ഥി ആയിരുന്നു. അസാധാരണമായ സൌന്ദര്യവും ബുദ്ധിശക്തിയും ഉള്ള ഒരു സ്ത്രീയായിരുന്നു അവൾ: "സ്ത്രീയുടെ പേര് ചുരുങ്ങും, പക്ഷേ അവൾ ദീർഘമായ ഒരു പഴ്സ് കൊണ്ട് സ്വേച്ഛാധികാരിയായിരിക്കും. ഭർത്താവിന്റെ പബ്ലിക് കരിയറിംഗിൽ സ്വാധീനിച്ചതായി പറയപ്പെടുന്നു. ലിവൈസ് ഡിവീസാക്ക് ലിവിംഗ്സ്ട്ടിന്റെ സഹോദരൻ അഗസ്റ്റീവ് ഡേവ്സാക്ക് ആയിരുന്നു

ലിവിംഗ്സ്ടൺ കോഡിന്റെ സ്മരണയിൽ, ഗ്വാട്ടിമാലയിലെ ലിവിങ്സ്റ്റൺ, എഡ്വേർഡ് ലിവിങ്സ്ടൺ എന്ന പേരിൽ അറിയപ്പെടുന്നു.

ഇല്ലിനോയി, മിഷിഗൺ, മിസ്സൗറി എന്നിവിടങ്ങളിൽ കൗണ്ടികളുടെ പേരിലാണ് എഡ്വേർഡ് ലിവിങ്സ്ടൺ. ലൂസിയാനയിലെ ലുഷിയൻ സ്റ്റേഡിയത്തിൽ ഒരു പാരിഷ്. ടെന്നസിയിലെ ഒരു നഗരവും ടെക്സസിലെ ലിവിംഗ്സ്റ്റൺ, ടെക്സസിലെ ലേക് ലിവിങ്സ്റ്റൺ, ലിവിങ്സ്ടൺ ഡാം എന്നിവയും അദ്ദേഹത്തിന്റെ പേരിലാണ്.

ന്യൂ ഓർലീൻസ്സിൽ എഡ്വേർഡ് ലിവിങ്സ്ടൺ ഹൈസ്കൂൾ (മുമ്പ് ഒരു മിഡിൽ സ്കൂൾ) അദ്ദേഹത്തിന് നാമകരണം ചെയ്യപ്പെട്ടു. 19-ാം നൂറ്റാണ്ടിലെ ഒരു തീരനഗരമായ ഫോർട്ട് ലൈവ്സ്റ്റൺ, ദക്ഷിണ ലൂസിയാനയിലെ ഫോർട്ട് ലിവിംഗ്സ്റ്റൺ സ്റ്റേറ്റ് കമ്മോമറേറ്റീവ് ഏരിയയിലും, എഡ്വേർഡ് ലിവിംഗ്സ്റ്റണിലുമാണ് അവലംബിച്ചത്.

അമേരിക്കൻ ആന്റിക്രൈസ് സൊസൈറ്റി 1833 ൽ അംഗമായി.

ഈ ലേഖനം ഇപ്പോൾ പൊതുജനാഭിപ്രായമുള്ള ഒരു പ്രസിദ്ധീകരണത്തിൽ നിന്നും പാഠം ഉൾക്കൊള്ളുന്നു: ചിഷോൽം, ഹ്യൂ, എഡ്. (1911). "ലിവിംഗ്സ്റ്റൺ, എഡ്വേർഡ്". എൻസൈക്ലോപീഡിയ ബ്രിട്ടാനിക്ക. 16 (11th ed.). കേംബ്രിഡ്ജ് സർവ്വകലാശാല പ്രസ്സ്. പേജ് 811-812.

ഹാച്ചർ, വില്യം ബി., എഡ്വേർഡ് ലിവിങ്സ്ടൺ: ജെഫേഴ്സൺ റിപ്പബ്ലിക്കൻ, ജാക്സോണിയൻ ഡെമോക്രാറ്റ്, ലൂസിയാന സ്റ്റേറ്റ് യൂണിവേഴ്സിറ്റി പ്രസ് (1940).


</doc>
<doc id="420092" url="https://ml.wikipedia.org/wiki?curid=420092" title="ബ്ലാക്ക് ലൈവ്സ് മാറ്റെർ">
ബ്ലാക്ക് ലൈവ്സ് മാറ്റെർ

ആഫ്രിക്കൻ-അമേരിക്കൻ ജനവിഭാഗങ്ങളിലെ കറുത്തവർക്കെതിരെ നടക്കുന്ന സംഘടിതമായ ആക്രമണങ്ങൾ, വർണ്ണ വിവേചനം എന്നിവക്കെതിരെയുള്ള  അന്താരാഷ്ട്ര തലത്തിലുള്ള ഒരു മുന്നേറ്റം ആണ് ബ്ലാക്ക് ലൈവ്സ് മാറ്റെർ (ബിൽഎം). ബ്ലാക്ക് ലൈവ്സ് മാറ്റെർ തുടർച്ചയായി കറുത്ത വർഗ്ഗക്കാരെ കൊല്ലുന്നതിനെതിരെയും പോലീസുകാരുടെ കറുത്ത വർഗ്ഗക്കാർക്കെതിരെയുള്ള മറ്റു അതിക്രമങ്ങൾക്കെതിരെയും വർണ്ണവിവേചനത്തിനുമെതിരായി ലോകമെമ്പാടുമായി ശക്തമായി സമരം ചെയ്യാറുണ്ട്.

2013-ഇൽ ആഫ്രിക്കൻ അമേരിക്കൻ ആയ ട്രേവോൺ മാർട്ടിൻ എന്ന പതിനേഴുവയസ്സുകാരനെ വെടിവച്ചുകൊന്ന കുറ്റത്തിൽനിന്നും ജോർജ് സിമ്മർമാനെ വിമുക്തനാക്കിയതിനുപിന്നാലെയാണ് ഈ മുന്നേറ്റം #BlackLivesMatter എന്ന ഹാഷ്ടാഗോടുകൂടി സമൂഹമാധ്യമങ്ങളിലൂടെ ആരംഭിച്ചത്. മൈക്കൽ ബ്രൗൺ, എറിക് ഗാർനർ എന്നീ രണ്ട് ആഫ്രിക്കൻ അമേരിക്കന്മാരൂടെ സമാനസാഹചര്യങ്ങളിലെ മരണങ്ങൾക്കു ശേഷമാണ് 2014-ഇൽ അമേരിക്കയാകെ ഈ മുന്നേറ്റം പ്രസിദ്ധിയാർജ്ജിച്ചത്.


</doc>
<doc id="420103" url="https://ml.wikipedia.org/wiki?curid=420103" title="വനിതാ ചരിത്രമാസം">
വനിതാ ചരിത്രമാസം

സ്ത്രീകൾ ചരിത്രത്തിലും സമകാലീന സമൂഹത്തിലും ചെയ്തിട്ടുള്ള സംഭാവനകൾ ഉയർത്തിക്കാട്ടുന്നതിനു വേണ്ടി പ്രഖ്യാപിക്കപ്പെട്ടിട്ടുള്ള മാസാചരണമാണ് വനിതാ ചരിത്ര മാസം.  അമേരിക്കൻ ഐക്യനാടുകളിലും ഇംഗ്ലണ്ടിലും ആസ്ത്രേലിയയിലും മാർച്ച് 8 ലെ അന്താരാഷ്ട്ര വനിതാ ദിനത്തോടനുബന്ധിച്ച് മാർച്ച് മാസത്തിലും കാനഡയിൽ 'പേർസൻസ് ഡേ' ആഘോഷങ്ങളോടനുബന്ധിച്ച് ഒക്ടോബറിലും ആണ് ഇത് ആചരിക്കാറ്.

1911ൽ അന്താരാഷ്ട്ര വനിതാ ദിനം ആചരിക്കാൻ ആരംഭിച്ചതോടെ തന്നെ അമേരിക്കയിൽ വനിതാ ചരിത്ര വാരത്തിന്റെ ചരിത്രവും തുടങ്ങുന്നു. 1978ൽ മാർച്ച് എട്ടിനോടനുബന്ധിച്ച് ഒരു വനിതാ ചരിത്ര വാരം കാലിഫോർണിയയിലെ സോണോമ കൗണ്ടിയിൽ ആചരിക്കപ്പെട്ടു. സ്ത്രീകളുടെ ചരിത്രത്തെക്കുറിച്ചുള്ള 15 ദിവസത്തെ സമ്മേളനം 1979ൽ ഗെർഡ ലെർണറുടെ അദ്ധ്യക്ഷതയിൽ സാറാ ലോറൻസ് കോളേജിൽ വെച്ച് നടക്കുകയുണ്ടായി. ഇത് സാറാ ലോറൻസ് കോളേജ്, വിമെൻസ് ആക്ഷൻ അലയൻസ്, സ്മിത് സോണിയൻ ഇൻസ്റ്റിറ്റ്യൂഷൻ എന്നിവ ചേർന്നാണ് നടത്തിയത്. സോണോമ കൗണ്ടിയിലെ വനിതാ ചരിത്ര വാരാഘോഷത്തിന്റെ വിജയത്തെക്കുറിച്ച് അറിഞ്ഞ അംഗങ്ങൾ അവരവരുടെ സ്ഥാപനങ്ങളിലും സമൂഹങ്ങളിലും സമാനമായ ആഘോഷങ്ങൾ ആരംഭിക്കാൻ തീരുമാനിച്ചു. ദേശീയവനിതാ ചരിത്ര വാരത്തിനു വേണ്ടിയുള്ള ശ്രമങ്ങളെ പിന്താങ്ങാനും അവർ തീരുമാനത്തിലെത്തി.

1980 ഫെബ്രുവരിയിൽ അന്നത്തെ പ്രെസിഡന്റ് ജിമ്മി കാർട്ടർ 1980 മാർച്ച് 8 ന്റെ ആഴ്ച ദേശീയ വനിതാ ചരിത്ര വാരമായി പ്രഖ്യാപിച്ചു. പ്രഖ്യാപനത്തിൽ നിന്ന്- "നമ്മുടെ തീരങ്ങളിൽ വന്ന ആദ്യ കുടിയേറ്റക്കാരും അവരുമായി സൗഹാർദ്ദത്തിലായ ആദ്യത്തെ അമേരിക്കൻ ഇന്ത്യൻ കുടുംബവും മുതൽ, ഈ രാജ്യം നിർമ്മിക്കാൻ സ്ത്രീകളും പുരുഷന്മാരും ഒരുമിച്ച് പ്രവർത്തിച്ചിട്ടുണ്ട്. മിക്കപ്പോഴും സ്ത്രീകളുടെ സംഭാവനകൾ ശ്രദ്ധിക്കപ്പെടാതെ പോയി. പക്ഷേ അമേരിക്ക കെട്ടിപ്പടുത്ത സ്ത്രീകളുടെ നേട്ടങ്ങളും നേതൃത്വവും ധൈര്യവും ശക്തിയും സ്നേഹവുമൊക്കെ അവരോടൊപ്പം പ്രവർത്തിച്ച, ഇന്നു നമുക്ക് നന്നായി അറിയാവുന്ന പുരുഷന്മാരുടെ സംഭാവനകൾ പോലെ തന്നെ നിർണായകമായിരുന്നു. ഡോ.ഗെർഡ ലെർണർ നിരീക്ഷിച്ചതുപോലെ 'സ്ത്രീകളുടെ ചരിത്രം സ്ത്രീകളുടെ അവകാശമാണ്.' അത് നമുക്ക് അഭിമാനവും സാന്ത്വനവും ധൈര്യവും ദീർഘവീക്ഷണവും തരുന്ന പ്രധാനവും അനുപേക്ഷണീയവുമായ പാരമ്പര്യമാണ്. ഞാൻ എന്റെ നാട്ടുകാരോട് ഈ പാരമ്പര്യത്തെ 1980 മാർച്ച് 2 മുതൽ 8 വരെയുള്ള ദേശീയ വനിതാ ചരിത്ര വാരത്തിൽ അനുയോജ്യമായ പ്രവർത്തനങ്ങളോടെ ആഘോഷിക്കാൻ ആഹ്വാനം ചെയ്യുന്നു. തുല്യതയ്ക്ക് വേണ്ടി സമരം ചെയ്ത നേതാക്കന്മാരായ സുസൻ ബി. ആന്തണി, സൊഴോണർ ട്രുത്, ലൂസി സ്റ്റോൺ, ലുക്രീഷ്യ മോട്, എലിസബത്ത് കാഡി സ്റ്റാന്റൺ, ഹാരിയറ്റ് ടുബ്മാൻ, ആലീസ് പോൾ എന്നിവരിൽ അവരുടെ വനിതാ ചരിത്ര വാരാചരണങ്ങൾ കേന്ദ്രീകരിക്കാൻ ഗ്രന്ഥശാലകൾ, സ്കൂളുകൾ, സമൂഹ്യ സംഘടനകൾ എന്നിവയെ ഞാൻ പ്രേരിപ്പിക്കുന്നു. നമ്മുടെ രാജ്യത്തിന്റെ യഥാർഥ ചരിത്രം മനസ്സിലാക്കുന്നത് നിയമത്തിനു കീഴിൽ എല്ലാവർക്കും പൂർണ തുല്യത കിട്ടേണ്ടതിന്റെ ആവശ്യകത മനസ്സിലാക്കാൻ നമ്മളെ സഹായിക്കും. 'ലിംഗഭേദം മൂലം ആരുടെയും നിയമപരമായ തുല്യത നിഷേധിക്കപ്പെടുകയോ അവകാശങ്ങളിൽ കുറവു വരുത്തുകയോ ചെയ്യാൻ പാടില്ല' എന്നു പറയുന്ന അമേരിക്കൻ ഭരണ ഘടനയുടെ ഇരുപത്തി ഏഴാം ഭേദഗതി നിലവിൽ വരുന്നതോടെ ഈ ലക്ഷ്യം നേടാൻ നമുക്ക് സാധിക്കും." 'തുല്യാവകാശ ഭേദഗതി'യെ കുറിച്ചാണ് ഇവിടെ കാർട്ടർ സൂചിപ്പിച്ചത്. എന്നാൽ അത് ഇരുപത്തി ഏഴാം ഭേദഗതിയായി നിലവിൽ വരികയുണ്ടായില്ല.

വനിതാ ചരിത്ര വാരത്തിന്റെ ജനപ്രീതി ഓറിൻ ഹാച്ചും ബാർബറ മിൽസ്കിയും ചേർന്ന് വനിതാ ചരിത്ര വാരം പ്രഖ്യാപിക്കുന്ന ആദ്യ സംയോജിത കോൺഗ്രഷണൽ പ്രമേയം 1981ൽ അവതരിപ്പിക്കുന്നതിലേക്ക് നയിച്ചു. 1982 മാർച്ച് 7 മുതൽ തുടങ്ങുന്ന ആഴ്ച "വനിതാ ചരിത്ര വാര"മായി പ്രഖ്യാപിക്കാൻ പ്രസിഡന്റിനോട് അഭ്യർത്ഥിക്കുകയും ചുമതലപ്പെടുത്തുകയും ചെയ്യുന്ന പ്രമേയം കോൺഗ്രസ്സ് പാസാക്കി. തുടർന്നുള്ള നിരവധി വർഷങ്ങളിൽ മാർച്ചിലെ ഒരു ആഴ്ച വനിതാ ചരിത്രവാരമായി പ്രഖ്യപിക്കുന്ന സംയുക്തപ്രമേയം കോൺഗ്രസ്സ് പാസാക്കി. രാജ്യത്തെ സ്കൂളുകളും അവരുടെതായ വനിതാ ചരിത്ര വാര ആഘോഷങ്ങളും വനിതാ ചരിത്ര മാസ ആഘോഷങ്ങളും നടത്തിത്തുടങ്ങി. 1986 ആയപ്പോഴേക്ക് 14 സംസ്ഥാനങ്ങൾ മാർച്ച് വനിതാ ചരിത്ര മാസമായി പ്രഖ്യാപിച്ചു.

ദേശീയ വനിതാ ചരിത്ര പദ്ധതി(National Women's History Project)യുടെ അപേക്ഷപ്രകാരം 1987 മാർച്ച് മാസം വനിതാ ചരിത്ര മാസമായി പ്രഖ്യാപിക്കുന്ന പ്രമേയം കോൺഗ്രസ് പാസാക്കി. എല്ലാ വർഷവും മാർച്ച് മാസം വനിതാ ചരിത്ര മാസമായി പ്രഖ്യാപിക്കാൻ പ്രസിഡന്റിന്റെ അധികാരപ്പെടുത്തുന്ന പ്രമേയങ്ങൾ 1988 നും 1994 നും ഇടയിൽ പാസാക്കി. 

സംസ്ഥാന വിദ്യാഭ്യാസ വകുപ്പുകളും ക്ലാസ്സ് റൂമികളിൽ ലിംഗസമത്വം മെച്ചപ്പെടുത്താനായി വനിതാ ചരിത്ര മാസാചരണം പ്രോൽസാഹിപ്പിച്ചു തുടങ്ങി. മെരിലാൻഡ്, പെൻസിൽവേനിയ, അലാസ്ക, ന്യൂയോർക്ക്, ഒറെഗൺ തുടങ്ങിയ സംസ്ഥാനങ്ങൾ പാഠ്യ സാമഗ്രികൾ വികസിപ്പിക്കുകയും വിതരണം ചെയ്യുകയും ചെയ്തു. കുറച്ചു വർഷങ്ങൾക്കകം ആയിരക്കണക്കിന് സ്കൂളുകൾ വനിതാ ചരിത്ര മാസം ആചരിച്ചു തുടങ്ങി. അവർ ചരിത്രത്തിലും സമൂഹത്തിലും സ്ത്രീകളുടെ പങ്കിനെക്കുറിച്ച് താല്പര്യമുണർത്തുന്നതും രസകരവുമായ പ്രവർത്തനങ്ങൾ ഗവർണർമാർ, സിറ്റി കൗൺസിലുകൾ, സ്കൂൾ ബോർഡുകൾ, യു എസ് കോൺഗ്രസ്സ് എന്നിവയുടെ സഹായത്തോടെ ആസൂത്രണം ചെയ്തു.

2011 മാർച്ചിൽ ഒബാമ ഭരണകൂടം അമേരിക്കയിൽ സ്ത്രീകളുടെ അവസ്ഥയും അത് എങ്ങനെ കാലങ്ങളായി മാറി വന്നു എന്നും കാണിക്കുന്ന 'അമേരിക്കയിലെ സ്ത്രീകൾ: സാമൂഹ്യവും സാമ്പത്തികവുമായ സുസ്ഥിതിയുടെ സൂചകങ്ങൾ' ("Women in America: Indicators of Social and Economic Well-Being") എന്ന റിപ്പോർട്ട് പ്രസിദ്ധപ്പെടുത്തി. 1963ൽ സ്തീകളുടെ അവസ്ഥയെക്കുറിച്ച് സ്ത്രീ പദവി സമിതി(Commission on the Status of Women) തയ്യാറാക്കിയ റിപ്പോർട്ടിനു ശേഷം ഉള്ള ആദ്യ ഫെഡറൽ റിപ്പോർട്ട് ആയിരുന്നു ഇത്.

പ്രസിഡന്റ് സമിതിയുടെ നേതൃത്വത്തിൽ സമീപകാലത്ത് രാജ്യമെമ്പാടും ഹിയറിംഗുകൾ നടത്തുകയുണ്ടായി. വിമെൻസ് പ്രോഗ്രസ് കമ്മിഷൻ അമേരിക്കൻ സ്ത്രീ ചരിത്രത്തിൽ പ്രസക്തമായ മേഖലകളിൽ താല്പര്യം നിലനിർത്തുന്നതിനായി ഹിയറിംഗുകൾ ഉടൻ തന്നെ നടത്തും. സ്റ്റേറ്റ് ഹിസ്റ്റോറിക്കൽ സൊസൈറ്റികൾ, സ്ത്രീ സംഘടനകൾ ഗേൾ സ്കൗട്സ് ഓഫ് യു എസ് അ എന്നിവയാണ് ഈ പ്രവത്തനങ്ങൾ പ്രചരിപ്പിക്കുന്ന ചില സംഘടനകൾ

1980 (scroll down) 
1982 
1983 
1984 
1985 
1986


"കാനഡക്കാർക്ക് സമൂഹത്തിനും ഇന്നത്തെ ജീവിത നിലവാരത്തിനും സ്ത്രീകളുടെയും പെൺകുട്ടികളുടെയും സംഭാവനകളെക്കുറിച്ച് പഠിക്കാനുള്ള അവസരമായി" 1992ൽ ആണ് വനിതാ ചരിത്ര മാസം പ്രഖ്യാപിക്കപ്പെട്ടത്. കനേഡിയൻ സ്ത്രീകൾക്ക് സെനറ്റർമാരാകുന്നതിനും രാഷ്ട്രീയാധികാരത്തിലെ പദവികളിൽ പുരുഷന്മാരോടൊപ്പം എല്ലാ അവകാശങ്ങളും ലഭിക്കുന്നതിനും ഇടയാക്കിയ പെർസൺസ് കേസ് എന്ന് അറിയപ്പെടുന്ന Edwards v. Canada കേസിലെ 18 ഒക്റ്റോബർ 1929 ലെ വിധിയുടെ വാർഷികം ആഘോഷിക്കുന്നതുമായി യോജിച്ചു വരുന്നതിനായി ഒക്റ്റോബർ ആണ് ഇതിനായി തെരഞ്ഞെടുക്കപ്പെട്ടത്.

ആസ്ത്രേലിയയിൽ ഹെലൻ ലെനോഡിന്റെ നേതൃത്വത്തിൽ 2000ൽ ആണ് വനിതാ ചരിത്ര മാസം ആദ്യമായി ആചരിക്കപ്പെട്ടത്. ആസ്ത്രേലിയൻ വിമെൻസ് ഹിസ്റ്ററി ഫോറത്തിന്റെ പ്രവർത്തനവുമായി ബന്ധപ്പെട്ടാണ് വാർഷിക വനിതാ ചരിത്ര വാരം ആചരിക്കുന്നത്. 

വിവിധ മേഖലകളിലുള്ള സ്ത്രീകളുടെ നേട്ടങ്ങളെ കേന്ദ്രീകരിച്ചാണ് ആഘോഷങ്ങൾ നടന്നു വന്നത്.

ഇംഗ്ലണ്ടിൽ 2011, 2012 വർഷങ്ങളിൽ വനിതാ ചരിത്ര മാസം ആചരിക്കുകയുണ്ടായി. ഒരു വെബ്സൈറ്റും ആരംഭിക്കുകയുണ്ടായെങ്കിലും പിന്നീട് ഉപേക്ഷിക്കപ്പെട്ടു.

കൂടുതൽ കൂടുതൽ ആളുകൾ സ്ത്രീകളുടെയും പെൺകുട്ടികളുടെ സംഭാവനകളെക്കുറിച്ച് അവബോധമുള്ളവരാകുന്നതോടെ വനിതാ ചരിത്ര ആഘോഷങ്ങളുടെ ജനപ്രീതി വർദ്ധിച്ചു വരികയാണ്.  



</doc>
<doc id="420108" url="https://ml.wikipedia.org/wiki?curid=420108" title="ടിപ്പി ഹെഡ്രെൻ">
ടിപ്പി ഹെഡ്രെൻ

നതാലീ കൈ “ടിപ്പി” ഹെഡ്രെൻ (ജനനം: 1930, ജനുവരി 19) ഒരു അമേരിക്കൻ അഭിനേത്രി, മൃഗസംരക്ഷണപ്രവർത്തക, മുൻ ഫാഷൻ മോഡൽ എന്നീ നിലകളിൽ പ്രശസ്തയായ വ്യക്തിയാണ്. അവരുടെ 20 കളിൽ ഒരു പ്രശസ്തയായ ഫാഷൻ മോഡലായിരുന്ന ടിപ്പി, ലൈഫ്, ഗ്ലാമർ തുടങ്ങിയ മാഗസിനുകളുടെ മുഖച്ചിത്രമായി അക്കാലത്തു പ്രത്യക്ഷപ്പെട്ടിരുന്നു. 1961 ൽ ഒരു വാണിജ്യ ടെലിവിഷൻ പരിപാടിയിൽ സംബന്ധിക്കവേ സംവിധായകൻ ആൽഫ്രഡ് ഹിച്ച്കോക്കാണ് ടിപ്പിയിലെ അഭിനേതാവിനെ ആദ്യമായി കണ്ടെത്തിയത്. 1963 ലെ സസ്പെൻസ് ത്രില്ലറായ ദ ബേർഡ്സ്, മനശാസ്ത്ര നാടകീയ ചലച്ചിത്രമായ മാർനീ എന്നീ രണ്ടു ചിത്രങ്ങളിലൂടെ അവർക്ക് ലോകവ്യാപകമായ അംഗീകാരം ലഭിച്ചിരുന്നു. ദ ബേർഡ്സ് എന്ന ചിത്രത്തിലെ പ്രകടനത്തിന് ഒരു ഗോൾഡൻ ഗ്ലോബ് പുരസ്കാരം ലഭിച്ചു. ചാർലി ചാപ്ലിന്റെ അവസാന ചിത്രമായ എ കൌണ്ടസ് ഫ്രം ഹോങ്കോങ് (1967), അലക്സാണ്ടർ പെയ്നിന്റെ രാഷ്ട്രീയ ആക്ഷേപഹാസ്യചിത്രമായ സിറ്റിസൺ റൂത്ത് (1996) ഡേവിഡ് ഒ. റസ്സലിന്റെ അസ്‌തിത്വവാദ കോമഡിയായ ഐ ഹാർട്ട് ഹക്കാബീസ് (2004) ഉൾപ്പെടെ ഏകദേശം 80 ചലച്ചിത്രങ്ങളിലും ടെലിവിഷൻ പരിപാടികളിലും ടിപ്പി ഭാഗഭാക്കായിരുന്നു. ലോക സിനിമയ്ക്ക് അവർ നൽകിയ സംഭാവനകൾക്കു പാരിതോഷികമായി ജൂലിയസ് വെർനെ അവാർഡു നൽകുകയും ഹോളിവുഡ് വാക്ക് ഓഫ് ഫെയിമിൽ മറ്റു പ്രമുഖ താരങ്ങളോടൊപ്പം ഒരു താരകം പതിക്കുന്നതിന് അർഹത നേടുകയും ചെയ്തു.

1969 ൽ ആഫ്രിക്കയിൽവച്ച് രണ്ടു സിനിമകളുടെ ചിത്രീകരണവേളയിലാണ് ടിപ്പി ഹെഡ്രെന്റെ മൃഗസംരക്ഷണത്തിനുള്ള ശക്തമായ പ്രതിബദ്ധത ആരംഭിക്കുന്നത്. വന്യജീവികളുടെ പ്രത്യേകിച്ച് ആഫ്രിക്കൻ സിംഹങ്ങളുടെ പരിതാപകരമായ അവസ്ഥ പുറംലോകത്ത് അവതരിപ്പിക്കുന്നതിൽ അവർ വിജയിച്ചു. വന്യജീവി സംരക്ഷണ അവബോധം ജനങ്ങളിൽ സൃഷ്ടിക്കുന്നതിനും, റോർ (1981) എന്ന സിനിമ വെള്ളിത്തിരയിലെത്തിക്കുന്നതിനുമായി ഏകദേശം 11 വർഷങ്ങളോളം ചിത്രീകരണപ്രവർത്തനങ്ങൾ‌ക്കായി ചിലവഴിക്കുകയുണ്ടായി. 1983 ൽ 80 ഏക്കർ (32 ഹെക്ടർ) വിസ്തീർണ്ണമുള്ള ‘ദ ഷമ്പാല പ്രിസർവ്വ്’ എന്ന വന്യജീവി സങ്കേതം പരിരക്ഷിക്കുന്നതിനെ പിന്തുണയ്ക്കുന്നതിനായി ‘ദ റോർ ഫൌണ്ടേഷൻ’ എന്ന പേരിൽ സ്വന്തമായി ലാഭേച്ഛയില്ലാത്ത ഒരു സംഘടന ആരംഭിച്ചു. ഇത് സിംഹങ്ങളുടേയും കടുവകളുടേയും പരിപാലനവും സംരക്ഷണവും തുടരുന്നതിനു പ്രചോദനമായിത്തീർന്നു. ഭൂകമ്പങ്ങൾ, ചുഴലിക്കാറ്റുകൾ, ക്ഷാമം, യുദ്ധം എന്നിവയെത്തുടർന്നുള്ള ദുരിതാശ്വാസ പ്രവർത്തനങ്ങൾ നടത്താനായി ഹെഡ്രെൻ ലോകമെങ്ങും സഞ്ചരിച്ചിരുന്നു. അമേരിക്കയിൽ വിയറ്റ്നാമീസ്-അമേരിക്കൻ നഖങ്ങൾക്കായുള്ള ഫാഷൻ സലൂണുകളുടെ വികസനത്തിലും അവരുടെ പങ്ക് പ്രധാനമായിരുന്നു.

1930, ജനുവരി 19 ന് മിന്നസോട്ടയിലെ ന്യൂ ഉൽമിൽ, ബെർനാർഡ് കാൾ, ഡെറോത്തിയ ഹെൻറിയേറ്റ (മുൻകാലത്ത്, എക്ഹാർഡട്ട്) ഹെഡ്രെന്റെയും പുത്രിയായി ജനിച്ചു. ഔദ്യോഗിക ജീവിതത്തിലേറെക്കാലവും ഹെഡ്രെന്റെ ജനന വർഷം റിപ്പോർട്ട് ചെയ്യപ്പെട്ടത് 1935 എന്നായിരുന്നു. എന്നാൽ 2004 ൽ അവർ യഥാർഥത്തിൽ 1930 ൽ ജനിച്ചതായി വെളിപ്പെടുത്തിയിരുന്നു. (മിന്നെസോട്ട ഹിസ്റ്റോറിക്കൽ സൊസൈറ്റിയിലെ ജനന രജിസ്ട്രേഷൻ സൂചികയുമായി ഇതു പൊരുത്തപ്പെടുന്നുണ്ട്). അവളുടെ പിതാവു വഴിയുള്ള പ്രപിതാമഹീമഹന്മാർ സ്വീഡിഷ് കുടിയേറ്റക്കാരായിരുന്നു, അതേസമയം അമ്മയുടെ വംശാവലി ജർമനും നോർവീജിയനുമാണ്. അവരുടെ പിതാവ് മിനസോട്ടയിലെ, ലഫായെറ്റിൽ ഒരു ചെറിയ ഡിപ്പാർട്ട്മെന്റ് സ്റ്റോർ നടത്തിയിരുന്നു. ചെറുപ്പകാലത്ത് "ടിപ്പി" എന്ന വിളിപ്പേരിലാണ് അവർ അറിയപ്പെട്ടിരുന്നത്. അവർക്ക് നാലു വയസ് പ്രായമുള്ളപ്പോൾ മാതാപിതാക്കളോടൊപ്പം മിന്നിയാപോളിസിലെത്തി. ഡിപ്പാർട്ട്മെന്റ് സ്റ്റോറുമായി ബന്ധപ്പെട്ട ഫാഷൻ ഷോകളിൽ കൌമാരകാലത്ത് അവർ പങ്കെടുത്തിരുന്നു. അവർ ഒരു ഹൈസ്ക്കൂൾ വിദ്യാർത്ഥിനിയായിരിക്കെ മാതാപിതാക്കൾ കാലിഫോർണിയയിലേയ്ക്കു മാറിത്താമസിച്ചു.

ഇരുപതാം ജന്മദിനത്തിൽ ഹെഡ്രെൻ ന്യൂയോർക്ക് നഗരത്തിലേക്ക് ഒരു ടിക്കറ്റ് വാങ്ങി യാത്രചെയ്യുകയും എലീൻ ഫോർഡ് ഏജൻസിയിൽ ചേരുകയും ചെയ്തു. ഈ വർഷത്തിനകം തന്നെ അനൗദ്യോഗിക ചിത്രമായ "ദ പെറ്റി ഗേൾ" എന്ന മ്യൂസിക്കൽ കോമഡി ചിത്രത്തിൽ ആദ്യമായി പ്രാധാന്യമില്ലാത്ത ഒരു വേഷത്തിൽ പ്രത്യക്ഷപ്പെട്ടു.  

അഭിമുഖങ്ങളിൽ അവർ 'ദി ബേർഡ്' എന്ന ചിത്രത്തെ താൻ ഔദ്യോഗികമായി ആദ്യം അഭിനയിച്ച ചിത്രമായി പരാമർശിക്കാറുണ്ട്. അക്കാലത്ത് നിരവധി സിനിമാ വാഗ്ദാനങ്ങൾ ലഭിച്ചിരുന്നെങ്കിലും ഹെഡ്റൻ അഭിനയത്തിൽ താല്പര്യം കാണിച്ചിരുന്നില്ല. കാരണം ആ രംഗത്തു വിജയിക്കാൻ ബുദ്ധിമുട്ടാണെന്ന് അവർ കരുതിയിരുന്നു. 1950 കളിലും 1960 കളിലും വളരെ വിജയകരമായി മോഡലിംഗ് രംഗത്ത് അവർ ശോഭിക്കുകയും ‘ലൈഫ്’, ദ സാറ്റർഡേ ഈവിംഗ് പോസ്റ്റ്, മക്കോൾസ്, ഗ്ലാമർ തുടങ്ങിയ പ്രശസ്ത മാഗസിനുകളുടെ മുഖചിത്രങ്ങളിൽ പ്രത്യക്ഷപ്പെട്ടു. 1961 ൽ നടൻ പീറ്റർ ഗ്രിഫീത്തുമായുള്ള 7 വർഷത്തെ വിവാഹബന്ധത്തിനുശേഷം ഹേഡ്രൻ വിവാഹമോചനം നേടുകയും മകൾ മെലാനീ ഗ്രിഫിത്തുമായി കാലിഫോർണിയയിലേക്ക് മടങ്ങുകയും ഷെർമാൻ ഓക്സിൽ  വിലയേറിയ ഒരു വീട് വാടകയ്ക്കെടുക്കുകയും ചെയ്തു.  ന്യൂയോർക്കിലുണ്ടായിരുന്ന കാലത്തെ പോലെ തന്റെ കരിയറിൽ തുടരാൻ കഴിയുമെന്ന് അവർ കരുതിയെങ്കിലും അങ്ങനെയല്ലായിരുന്ന സംഭവിച്ചതെന്ന് അവർ പിന്നീട് ഓർമ്മിച്ചിരുന്നു.

1961 ഒക്ടോബർ 13 ന് ഒരു ഏജന്റിൽ നിന്നും ഹെഡ്രെന് ഒരു കോൾ വരുകയും ഒരു നിർമ്മാതാവിന് അവരോടൊപ്പം പ്രവർത്തിക്കാൻ താത്പര്യമുണ്ടെന്ന് അറിയിക്കുകയും ചെയ്തു. അത് പ്രശസ്ത സംവിധായകനും നിർമ്മാതായവുമായിരുന്ന ആൽഫ്രെഡ് ഹിച്കോക്കാണെന്നും അവരെ അറിയിച്ചു. ദ റ്റുഡേ ഷോ എന്ന ടെലിവിഷൻ പരിപാടിയിൽ സെഗോ എന്ന ഡയറ്റ് പാനീയത്തിലെ ഹെഡ്രൻ ഉൾപ്പെട്ട വാണിജ്യ പരസ്യം നിരീക്ഷിക്കുകയായിരുന്ന ഹിച്ച്കോക്ക്, അവരുമായി ഏഴ് വർഷത്തെ കരാറിൽ ഒപ്പുവെയ്ക്കാൻ സമ്മതിച്ചു. അവരുടെ ആദ്യ സമാഗമത്തിൽ, ഇരുവരും ഏറെ കാര്യങ്ങളെക്കുറിച്ചു സംസാരിച്ചുവെങ്കിലും ഹെഡ്രെനുവേണ്ടി നീക്കിവച്ചിരിക്കുന്ന കഥാപാത്രത്തെക്കുറിച്ചുമാത്രം സംസാരിക്കുകയുണ്ടായില്ല. ആൽഫ്രഡ് ഹിച്കോക്ക് പ്രെസെന്റ്സ് എന്ന ടെലിവിഷൻ പരമ്പരക്ക് വേണ്ടിയായിരുന്നു അതെന്നുള്ളത് ബോദ്ധ്യപ്പെടുന്നത് അനേക ആഴ്ചകൾക്കു ശേഷമായിരുന്നു. ഹിച്കോക്ക് പിന്നീട് പറഞ്ഞു, "അവരുടെ വ്യക്തിപരമായ ആകാരം എങ്ങനെയുണ്ടെന്നു പ്രാഥമികമായി ഞാൻ പരിഗണിച്ചതേയില്ല. ഏറ്റവും പ്രധാനപ്പെട്ടത് അവർ സ്ക്രീനിൽ എങ്ങനെ പ്രത്യക്ഷപ്പെടുന്നുവെന്നുള്ളതായിരുന്നു, എനിക്ക് ഉടൻ തന്നെ അവരെ ഇഷ്ടപ്പെടുകയും ചെയ്തു. അവരിൽ മുൻകാലതാരങ്ങളായിരുന്ന ഐറിൻ ഡണ്ണെ, ഗ്രെയിസ് കെല്ലി, ക്ലൌഡെറ്റ് കോൾബാർട്ട് തുടങ്ങിയവരേപ്പോലെ ഉന്നത നിലവാരമുള്ള സ്ത്രീകളുടെ, ഇന്ന് തികച്ചും അപൂർവ്വമായ, ആ ശൈലീസ്പർശമുണ്ടായിരുന്നു”.

ഹിച്ച്കോക്ക് ടിപ്പി ഹൈഡ്രനെ സമഗ്രമായ കളർ സ്ക്രീൻ പരീക്ഷണങ്ങൾക്കു വിധേയയാക്കി. അത് രണ്ടു ദിവസം നീണ്ടുനിന്നതും 25,000 ഡോളർ ചെലവിട്ടുള്ളതുമായിരുന്നു. ഹിച്ച്കോക്കിന്റെ മുൻ സിനിമകളായ റെബേക്ക, നോട്ടോറിയസ്, ടു കാച്ച് എ തീഫ് തുടങ്ങിയ ചിത്രങ്ങളിൽനിന്നുള്ള ഭാഗങ്ങൾ, നടൻ മാർട്ടിൻ ബാൽസമിനൊപ്പം ചെയ്തു കാണിച്ചു. ബാൽസം പറഞ്ഞതനുസരിച്ച്, അവർക്കു വളരെ ബുദ്ധുമുട്ട് അനുഭവപ്പെട്ടിരുന്നുവെങ്കിലും ഓരോ വരികളും അവർ ശ്രദ്ധയോടെ പഠിക്കുകയും, എല്ലാ ചലനങ്ങളും അവരുടേയായ രീതിയിലും ഏറ്റവും നന്നായി ചെയ്യാനും ശ്രമിച്ചിരുന്നു.

ഹെഡ്രന്റെ സ്വകാര്യജീവിതത്തിന് അനുയോജ്യമായ വസ്ത്രങ്ങൾ രൂപകൽപ്പന ചെയ്യുവാനും ഹിച്ചകോക്ക് തന്റെ കോസ്റ്റ്യൂം ഡിസൈനറായിരുന്ന എഡിത് ഹെഡിനോട് ആവശ്യപ്പെടുകയും വ്യക്തിപരമായി വീഞ്ഞും നല്ല ഭക്ഷണം കഴിക്കുവാനും ഉപദേശിച്ചിരുന്നു. പ്രചരണങ്ങൾക്കായി ടിപ്പി ഹെഡ്രനെക്കുറിച്ച് ഉദ്ധരിക്കുന്നിടത്ത്'ടിപ്പി" എന്ന ഭിന്ന നാമമാണ് പ്രസിദ്ധീകരിക്കേണ്ടത് എന്ന് ഹിച്ചകോക്ക് പത്രപ്രവർത്തകരോടു നിർദ്ദേശിച്ചിരുന്നുവെങ്കിലും ഭിന്ന ഉദ്ധരണികൾ അവരുടെ പേരിന് വ്യതിരിക്തതയും, നിഗൂഢതയും നൽകുമെന്നതു വ്യക്തമാക്കി  സംവിധായകന്റെ നിർദ്ദേശം പ്രധാനമായും അവഗണിക്കപ്പെട്ടിരുന്നു. ഹെഡ്രനെ ഹിച്കോക്ക് വളരെയധികം ആകർഷിച്ചിരുന്നു. പ്രൊഡക്ഷൻ ഡിസൈനറായ റോബർട്ട് എഫ്. ബയേൽ വിശദീകരിച്ചിരുന്നത് ഇങ്ങനെയാണ് "കുലീന വനിതകളേപ്പോലെ പെരുമാറുന്ന സ്ത്രീകളെ ഹിച്ച്കോക്ക് എല്ലായ്പ്പോഴും ഇഷ്ടപ്പെട്ടിരുന്നു. ആ ഗുണം ദ്യോതിപ്പിക്കുന്നതിൽ ടിപ്പി ഏറെ വിജയിച്ചിരുന്നു.”

അതിനുശേഷം ഹിച്ച്കോക്ക്, അദ്ദേഹത്തിന്റെ പത്നി അൽമ, യൂണിവേഴ്സൽ സ്റ്റുഡിയോയുടെ തലവൻ ലെവ് വസ്സർമാൻ എന്നിവർക്കൊപ്പം ഹിച്ച്കോക്കിനു ഏറ്റവും പ്രിയങ്കരമായ ഹോട്ടലായ ചാസെൻസിലേയ്ക്ക്  വിരുന്നിനു ക്ഷണിക്കപ്പെട്ടു. മൂന്നു ചെറു മുത്തുകളാൽ അലങ്കരിച്ച, പറക്കാൻതുടങ്ങുന്ന മൂന്ന് പറവകളുടെ രൂപമുള്ള ഒരു സുവർണ്ണ അലങ്കാര സൂചി അവിടെവച്ച് അവർക്കു സമ്മാനിക്കപ്പെടുകയും തന്റെ ‘ദ ബേർഡ്സ്’ എന്നു പേരിട്ട അടുത്ത ചിത്രത്തിൽ ഒരു പ്രധാന വേഷം അഭിനയിക്കാൻ ഹിച്ച്കോക്ക് ആവശ്യപ്പെടുകയും ചെയ്തു. “ഞാൻ വളരെ ആശ്ചര്യപ്പെട്ടുപോയി. മുമ്പൊരിക്കലും സംഭവിച്ചിട്ടില്ലാത്ത കാര്യമാണിത്. ഇത്രയും വലിയ ചലച്ചിത്രത്തിൽ ഒരു പ്രധാന വേഷം അവതരിപ്പിക്കുമെന്ന് ഞാൻ സ്വപ്നേനി ചിന്തിച്ചിട്ടില്ലായിരുന്നു.  എന്റെ നേത്രങ്ങളിലൂടെ സന്തോഷാശ്രു ധാരധാരയായി ഒഴുകിയിറങ്ങി" ഹെഡ്രെൻ പിന്നീട് അനുസ്മരിച്ചു.

'ദ ബേർഡ്സ്' (1963) എന്ന ചിത്രം ഹെഡ്രെന്റെ വെള്ളിത്തിരയിലേയ്ക്കുള്ള അരങ്ങേറ്റചിത്രമായി കണക്കാക്കപ്പെട്ടു. ഹിച്കോക്ക് അവരുടെ നാടക പരിശീലകൻകൂടിയായി മാറി. അദ്ദേഹം ഹെഡ്രെന് സിനിമയുടെ നിർമ്മാണത്തെക്കുറിച്ച് അറിവുകൾ പകർന്നു നൽകുകയും ചെയ്തു.  ഹിച്ച്കോക്കിന്റെ നിർമ്മാണ യൂണിറ്റിന്റെ നിരവധി കൂടിക്കാഴ്ച്ചകളിൽ, സ്ക്രിപ്റ്റ്, സംഗീതം ഫോട്ടോഗ്രാഫി യോഗങ്ങൾ എന്നിവയിൽ പങ്കെടുത്തുകൊണ്ട് അവർ ഒരു സ്ഥിരം സാന്നിദ്ധ്യമായി മാറിയിരുന്നു. ഹെഡ്രെന്റെ വാക്കുകളിൽ പറഞ്ഞാൽ: “പഠിക്കുവാൻ ഒരു 15 വർഷങ്ങളെങ്കിലും എടുക്കുമായിരുന്ന നിരവധി കാര്യങ്ങൾ ഏതാണ്ട് 3 വർഷങ്ങൾക്കൊണ്ടാണ് ഞാൻ പഠിച്ചത്." തുടർന്നുകൊണ്ടിരിക്കുന്ന ഒരു കഥാപാത്രത്തിൽ നിന്ന് പെട്ടെന്ന് മറ്റൊരു കഥാപാത്രത്തിലേയ്ക്കു വ്യതിചലിപ്പിക്കുവാൻ ഒരു സ്ക്രിപ്റ്റിനെ എങ്ങനെ സ്തംഭനാവസ്ഥയിലെത്തിക്കണമെന്നും വിവിധ കഥാപാത്രങ്ങൾ തമ്മിലുള്ള ബന്ധം മനസ്സിലാക്കുവാനും ഞാൻ വളരെപ്പെട്ടെന്നു പഠിച്ചു.” ഹിച്ച്കോക്ക് ആവശ്യപ്പെട്ടതുപ്രകാരം മെലാനി ഡാനിയേൽസ് എന്ന കഥാപാത്രത്തെ അവർ അവതരിപ്പിച്ചുകാണിക്കുകയും ചെയ്തു. അവർ തുടരുന്നു “തന്റെ അഭിനേതാക്കൾക്കു വളരെക്കുറച്ചുമാത്രം പ്രവർത്തന സ്വാതന്ത്ര്യം അദ്ദേഹം നൽകുന്നു. നമുക്കു പറയാനുള്ളത് അദ്ദേഹം ശ്രദ്ധയോടെ കേൾക്കുന്നു എന്നാൽ തന്റെ കഥാപാത്രങ്ങൾ എങ്ങനെ പ്രവർത്തിക്കണമെന്ന് അദ്ദേഹത്തിന്റെ മനസ്സിൽ വ്യക്തമായ രൂപരേഖയുണ്ട്. എന്റ കാര്യം പറഞ്ഞാൽ, അദ്ദേഹത്തിന്റെ നിർദ്ദേശങ്ങൾ എനിക്കു സുഗ്രാഹ്യമാണ്, കാരണം ഞാൻ ജാഢ കാട്ടുന്ന ഒരു നടിയല്ല, അദ്ദേഹത്തിന്റെ മാർഗനിർദ്ദേശങ്ങൾ ഞാൻ എപ്പോഴും സ്വാഗതം ചെയ്തിരുന്നു."

ആറ് മാസത്തെ മുഖ്യ ചിത്രീകരണത്തിൽ, ഹെഡ്രെന്റെ ഷെഡ്യൂൾ വളരെ ദുഷ്കരമായി അവർക്ക് അനുഭവപ്പെട്ടിരുന്നു. ആഴ്ചയിൽ ഒരു ദിവസം ഉച്ചയ്ക്ക് മാത്രമേ അവർക്ക് ഒഴിവു സമയം കിട്ടിയിരുന്നുള്ളൂ. ചിത്രീകരണത്തിന്റെ തുടക്കം അവർ ആസ്വദിക്കുകയും അത്ഭുതകരമെന്നു വിശേഷിപ്പിക്കുകയം ചെയ്തു. ചിത്രീകരണം ആരംഭിച്ച്  ഏതാനും ആഴ്ചകൾക്കുശേഷം ഹിച്ച്കോക്ക് ഒരു റിപ്പോർട്ടർമാരോട് പറഞ്ഞു, "അവൾ പ്രശംസാർഹയാണ്, അവൾ ഇപ്പോൾത്തന്നെ ഭീതിയുടെ ഉന്നതിയിലേയ്ക്കും താഴ്ചയിലേയ്ക്കും എത്തിച്ചേർന്നിരിക്കുന്നു." എന്നിരുന്നാലും, ചിത്രത്തിലെ പക്ഷികളുടെ ആക്രമണം നേരിടുന്ന അവസാന സീൻ രണ്ടാം നിലയിലെ ഒരു കിടപ്പുമുറിയിൽ ചിത്രീകരിച്ചത്, തന്റെ ജീവിതത്തിലെ ഏറ്റവും മോശമായ സന്ദർഭമായി അവർ ഓർമ്മിച്ചെടുക്കുന്നു. ചിത്രീകരിച്ചതിന് തൊട്ടു മുമ്പ്, ഹിച്ച്കോക്കിനോട് തന്റെ കഥാപാത്രം രണ്ടാംനിലയിലേയ്ക്കു പോകാനുള്ള പ്രേരണയെക്കുറിച്ച് സംശയം ചോദിച്ചപ്പോൾ, "ഞാൻ നിന്നോട് ആവശ്യപ്പെടുന്നതുകൊണ്ടാണ്" എന്നായിരുന്നു ഹിച്ച്കോക്കിന്റെ പെട്ടെന്നുള്ള മറുപടി. ഷൂട്ടിംഗ് സംഘം രംഗത്ത് യന്ത്രപ്പക്ഷികൾ ഉപയോഗിക്കുമെന്ന് ഹെഡ്രെന് ഉറപ്പുനൽകിയിരുന്നു. അതിനുപകരം, ചിത്രീകരണത്തിൽ ഹെഡ്രെന്റെ ശരീരത്തെ ലക്ഷ്യമാക്കി പറക്കുന്ന നിരവധി യഥാർത്ഥ കടൽപ്പക്ഷികൾ, മലങ്കാക്കകൾ, എന്നിവ ചിത്രീകരണത്തിനായി ഉപയോഗിക്കപ്പെട്ടു. (അവയുടെ ചുണ്ടുകൾ ഇലാസ്റ്റിക് ബാൻഡുകൾ കൊണ്ട് ബന്ധിച്ചിരുന്നു) അവർ ലതർ കയ്യുറകളും മറ്റും ധരിച്ചിരുന്നു. എങ്കിലും മൂർച്ചുയുള്ള കൊക്കുമായി വിഭ്രാന്തിയിൽ ശരവേഗത്തിൽ വന്ന പക്ഷികളിലൊന്ന് അവളുടെ കവിളിൽ കൊത്തുകയും കണ്ണുകളിൽ ഭാഗ്യത്തിനു പരിക്കു പറ്റാതിരിക്കുകയും ചെയ്തു. ഹെഡ്രെൻ സെറ്റിന്റെ തറയിൽ ഇരുന്നു കരഞ്ഞുതുടങ്ങിയിരുന്നു. ഒരു ഡോക്ടർ അവരോട് വിശ്രമം ഒരാഴ്ചത്തെ ആവശ്യപ്പെട്ടുവെങ്കിലും ഹിച്ച്കോക്ക് ഇതിനെ പ്രതിരോധിക്കുകയും ചിത്രീകരണം തുടരാൻ തീരുമാനിക്കുകയും ചെയ്തു. ഹെഡ്രെൻ പറഞ്ഞതനുസരിച്ച്, ഹെഡ്രനുവേണ്ടി വാദിക്കുവാൻ അവർ മാത്രമേ അവിടയുണ്ടായിരുന്നുള്ളു എന്ന അവസ്ഥയായിരുന്നു. "നിങ്ങൾ അവളെ കൊല്ലാൻ ശ്രമിക്കുകയാണോ?" എന്ന് ഡോക്ടർ ഹിച്ച്കോക്കിനോടു ചോദ്യമുയർത്തുകയും ചെയ്തു. സിനിമയുടെ ചിത്രീകരണം സംവിധായകന്റെ ഇംഗിതത്തിനൊത്തു നീങ്ങുകയും ഹെഡ്രെന് ആ ആഴ്ച്ചത്തെ ചിത്രീകരണവും ഒരു അഗ്നിപരീക്ഷയായി അനുഭവപ്പെടുകയും ചെയ്തു.

ഹെഡ്രെനെ മുൻനിരക്കാരിയാക്കി ചിത്രമെടുക്കുവാനുള്ള ഹിച്ച്കോക്കിന്റെ തീരുമാനത്തെ യൂണിവേഴ്സൽ സ്റ്റുഡിയോയുടെ നിർവ്വാഹക സമിതി പിന്തുണച്ചിരുന്നില്ലെങ്കിലും ചിത്രത്തിലെ അവരുടെ അതുല്യ പ്രകടനം പിന്നീട് അവരിൽ മതിപ്പുളവാക്കിയിരുന്നു. വാസ്സെർമാൻ അവരുടെ അഭിനയത്തെ "അസാധാരണം" എന്നു വിശേഷിപ്പിച്ചു. ദ ബേർഡിന്റെ പ്രചരണത്തിനിടെ ഹിച്ച്കോക്ക് തന്റെ പിന്തുണക്കാരിയെ പ്രശംസകൾക്കൊണ്ടു മൂടുകയും അവരെ ഗ്രേസ് കെല്ലി എന്ന നടിയോടുപമിക്കുകയും ചെയ്തു. അദ്ദേഹം പറയുന്നതിനുസരിച്ച്, “ടിപ്പിക്ക് കൂടുതൽ താളക്രമവും, വാക്ചാതുര്യവും കൂടുതൽ നർമ്മബോധവുമുണ്ട്, ഒരുപക്ഷേ ഗ്രേസ് കെല്ലിയേക്കാള് കൂടുതൽ. സുനശ്ചിതയും ഉത്സാഹഭരിതയും ചുറുചുറുക്കുള്ളവളുമാണ്, തലയാട്ടിയുള്ള ആ നടത്തത്തിനുതന്നെ വല്ലാത്ത ഒരു ആകർഷകത്വമാണുള്ളത്.  സ്ക്രിപ്റ്റിലെ വരികൾ അവൾ വളരെ അസാധാരണമായി മനസ്സിലാക്കുകയും സൂക്ഷമായി അവതിപ്പിക്കുകയും ചെയ്യുന്നു." 1963 ലെ കാൻസ് ഫിലിം ഫെസ്റ്റിവലിലെ മത്സരവിഭാഗത്തിൽ ക്ഷണിക്കപ്പെട്ടവരുടെ സദസ്സിനു മുന്നിൽ മെയ് മാസത്തിൽ ഈ ചിത്രം പ്രദർ‌ശിപ്പിച്ചിരുന്നു. വെറൈറ്റി മാഗസിന്റെ അവലോകനത്തിൽ ഹെഡ്രെന്റെ പ്രകടനം പ്രശംസിക്കപ്പെട്ടിരുന്നു.  എൽക് സോമ്മെർ, ഉർസല ആൻഡ്രെസ് എന്നിവർക്കൊപ്പം ആ വർഷത്തെ (1964) മികച്ച പുതുമുഖത്തിനുള്ള ഗോൾഡൻ ഗ്ലോബ് പുരസ്കാരം ലഭിച്ചിരുന്നു. ചിത്രത്തിലെ മെലാനി ഡാനിയേൽസ് എന്ന കഥാപാത്രം എക്കാലത്തേയും മികച്ച കഥാപാത്രങ്ങളിലൊന്നായി പ്രീമിയർ മാഗസിൻ തെരഞ്ഞെടുത്തിരുന്നു.

ഹെഡ്രന്റെ അഭിനയ ശേഷിയിൽ വളരെ ആകർഷണീയനായിരുന്ന ഹിച്ച്കോക്ക്, 'ദ ബേർഡ്സ്' ചിത്രീകരിച്ചുകൊണ്ടിരിക്കുന്നവേളയിൽ തന്റെ അടുത്ത  ചിത്രമായ മാർനീ (1964)  എന്ന റൊമാന്റിക് നാടകീയ മനശാസ്ത്ര ചിത്രത്തിൽ അവർക്കു നായികാവേഷം നൽകുന്നതിനു തീരുമാനിച്ചു. വിൽസ്റ്റൺ ഗ്രഹാമിന്റെ നോവലിനെ ആസ്പദമാക്കി നിർമ്മിക്കുന്ന ചിത്രമായിരുന്നു ഇത്. ഹെഡ്രെൻ വളരെ അതിശയിക്കുകയും ഇത്രയും സങ്കീർണ്ണമായതും, ദുഃഖിതയും, ദുരന്തങ്ങളിലൂടെ കടന്നു പോകുന്നതുമായ ഒരു സ്ത്രീയെ അവതരിപ്പിക്കുവാൻ അവസരം ലഭിച്ചത് ഏറ്റവും വലിയ ഭാഗ്യമായി കരുതുകയും ചെയ്തു. ഇത്തരം ഒരു കഥാപാത്രത്തെ അവതരിപ്പിക്കുവാൻ അവസരം ലഭിക്കുകയെന്നത് ജീവിതത്തിലൊരിക്കൽ മാത്രം സംഭവിക്കുന്നതാണെന്ന് അവർ കണക്കുകൂട്ടിയിരുന്നു. ഇത്രയും പ്രാധാന്യമുള്ള ഒരു കഥാപാത്രത്തെ അവതരിപ്പിക്കുന്നതനുള്ള തന്റെ കഴിവ് സംബന്ധിച്ച് അവർ ഹിച്ച്കോക്കിനോടു സംശയം പ്രകടിപ്പിക്കുകയും ചെയ്തിരുന്നു. എന്നാൽ ഹിച്കോക്ക് അവൾക്ക് അത് ചെയ്യാൻ കഴിയുമെന്ന് ഉറപ്പുകൊടുത്തു. ദ ബേർഡ് എന്ന സിനിമയിലേതിന് വിപരീതമായി അവർക്ക് ഈ ചിത്രത്തിൽ എല്ലാ മാർഗദർശനവും ലഭിച്ചിരുന്നു. ഹിച്കോക്കിനൊപ്പം ചേർന്ന് സിനിമയ്ക്കു വേണ്ടിയുള്ള എല്ലാ രംഗങ്ങളും അവർ നന്നായി പഠിച്ചിരുന്നു.

ഹിച്ച്കോക്കുമായി താൻ ചെയ്ത രണ്ടു ചിത്രങ്ങളിൽ തനിക്ക് ഏറ്റവും പ്രിയപ്പെട്ടത് മാർനീ ആയിരുന്നുവെന്ന് ഹെഡ്രെൻ ഓർമ്മിച്ചെടുക്കുന്നു. ഈ ചിത്രത്തിൽ, തന്റെ തൊഴിലുടമകളെ കവർച്ച ചെയ്യുന്നതിനായി കപടവേഷങ്ങളാടി നഗരങ്ങളിൽനിന്നു നഗരങ്ങളിലേയ്ക്കു സഞ്ചരിക്കുന്ന ഭാവതരളിതയും ലോല ഹൃദയയുമായ യുവതിയെ അവതരിപ്പിക്കുകയെന്ന കൃത്യം അത്യന്തം വെല്ലുവിളി നിറഞ്ഞതായിരുന്നു. ചിത്രീകരണ സമയത്ത്, ഹെഡ്രനെ ചൂണ്ടിക്കാട്ടി ഹിച്ച്കോക്ക്ഹി ഉദ്ധരിച്ചത്, "ഒരു അക്കാഡമി അവാർഡ് പ്രകടനം പിറക്കാൻ പോകുന്നുവെന്നാണ്". പുറത്തിറങ്ങിയ ഈ ചിത്രം പ്രേക്ഷകരുടെയിടയിൽ മിശ്രപ്രതികരണമുളവാക്കുകയും ശരാശരിയായ വരുമാനം മാത്രം ലഭിക്കുകയും ചെയ്തു. ചിത്രത്തിന് ഓസ്കാർ നാമനിർദ്ദേശങ്ങളൊന്നും ലഭിക്കുകയുണ്ടായില്ല. യഥാർത്ഥത്തിൽ ഗ്രെയ്സ് കെല്ലിക്ക് അവരുടെ വെള്ളിത്തിരയിലേയ്ക്കുള്ള പുനപ്രവേശനത്തിനായി വാഗ്ദാനം ചെയ്തിരുന്ന വേഷമാണ് മിസ് ഹെഡ്രെൻ ഏറ്റെടുത്തത്. സിനിമയിറങ്ങിയ കാലത്തിനും അതീതമായി ചിത്രീകരിക്കപ്പെട്ട ഒന്നായിരുന്നു ഇതെന്ന് അവർ പിന്നീടു പറഞ്ഞിരുന്നു.  ചിത്രത്തിന്റെ തണുത്ത പ്രതികരകണത്തിനു വിരുദ്ധമായി പിന്നീട് ഈ ചിത്രം പ്രശംസിക്കപ്പെടുകയും ഒരു മാസ്റ്റർപീസായി വിശേഷിപ്പിക്കപ്പെടുകയും ചെയ്തു. ഏതൊരു ഹിച്ച്കോക്ക് ചിത്രങ്ങളിലേതിനേക്കാളും അഭിനയമികവായിരുന്നു ഈ ചിത്രത്തിൽ അവർ നടത്തിയതെന്ന് പിന്നീടു വിലയിരുത്തപ്പെട്ടു. ദ ന്യൂയോർക്കർ മാഗസിന്റെ റിച്ചാർഡ് ബ്രോഡി 2016 ലെ ഈ ചിത്രത്തേക്കുറിച്ചുള്ള ഒരു അവലോകനത്തിൽ എഴുതിയത്, ഹെഡ്രെന്റെ പ്രകടനം സിനിമയുടെ ചരിത്രത്തിലെതന്നെ ഏറ്റവും മികച്ചതായിരുന്നുവെന്നാണ്.

ഹെഡ്രെനും ഹിച്ച്കോക്കും സഹകരിച്ച രണ്ടാമത്തെയും അവസാനത്തെയും ചിത്രമായിരുന്നു മാർനീ. 1973 ൽ, ജീവിത ശൈലിയിലുള്ള വലിയ അന്തരം അവരുടെ ബന്ധത്തിൽ പിളർപ്പ് സൃഷ്ടിച്ചുവെന്ന് അവർ സമ്മതിച്ചിരുന്നു. "അദ്ദേഹത്തിനു കൂടുതൽ അധീശത്വവും നിയന്ത്രണവും ആവശ്യമായിരുന്നു, എന്നാൽ എനിക്ക് ആരുടേയും അധീശത്വം അംഗീകരിക്കാൻ കഴിയില്ലായിരുന്നു. 1983-ൽ, ഡൊണാൾഡ് സ്പോട്ടോ എന്ന ഗ്രന്ഥകാരിൻ ഹിച്കോക്കിനെക്കുറിച്ചുള്ള തന്റെ രണ്ടാമത്തെ പുസ്തകം ദി ഡാർക്ക് സൈഡ് ഓഫ് എ ജീനിയസ് എന്ന പേരിൽ പ്രസിദ്ധീകരിച്ചിരുന്നു. ഇത്തരുണത്തിൽ, ഹെഡ്രെൻ ആദ്യമായി സംവിധായകനോടുള്ള തന്റെ ബന്ധത്തെക്കുറിച്ച് തുറന്നു സംസാരിക്കാൻ സമ്മതിച്ചിരുന്നു. ഈ പുസ്തകത്തിലെ ഇതിവൃത്തം വിവാദമുണ്ടായിരുന്നു. തങ്ങൾക്ക് പരിചയമുള്ള ഒരു ഹിച്കോക്കിനെയല്ല ഈ പുസ്തകത്തിലൂടെ അവതരിപ്പിച്ചിരിക്കുന്നതെന്ന് സുഹൃത്തുക്കൾ ഉറപ്പിച്ചു പറഞ്ഞു. ഈ പുസ്തകം പുറത്തിറങ്ങിയതിനു ശേഷം വർഷങ്ങൾ കഴിഞ്ഞപ്പോൾ, ഹെഡ്റൻ ഇതേക്കുറിച്ച് അഭിമുഖങ്ങളിൽ പരാമർശിക്കാതെയിരിക്കുവാൻ ശ്രദ്ധിച്ചിരുന്നു. എന്നാൽ, പുസ്തകത്തിൽ തനിക്കായി അവതിരിപ്പിച്ച അധ്യായത്തിൽ " അദ്ദേഹം എന്തായിരുന്നുവെന്നു അതിൽ പറയുന്നുവോ, അതു കൃത്യതയുള്ളതാണ്" എന്നായിരുന്നു അവരുടെ മറുപടി. പിന്നീട് സംഭവങ്ങൾ വിശദീകരിക്കുന്നതിനുമുമ്പായി അവരുടെ നീണ്ട നിശ്ശബ്ദതയ്ക്കുള്ള കാരണവും വിശദീകരിച്ചിരുന്നു. " അത് ലജ്ജാശീലവും അപമാനകരവുമായിരുന്നു, ഞാൻ പറയാതിരുന്നതിനു നിരവധി കാരണങ്ങൾ ഉണ്ടായിരുന്നു. അതിൽനിന്ന് പ്രയോജനങ്ങളോ മുൻതൂക്കമോ ഞാൻ ആഗ്രഹിച്ചില്ല, അതിനെക്കാളുപരി വളരെ മ്ലേഛമായ ഒരു അവസ്ഥയായിരുന്നു അത്.” സ്പോട്ടോയുടെ പുസ്തകം പറയുന്നതനുസരിച്ച്, ദ ബേർഡിന്റെ ചിത്രീകരണ സമയത്ത്, ഹിച്ച്കോക്ക് തന്റെ സിനിമാ സംഘത്തിലെ രണ്ട് അംഗങ്ങളെ ഹെഡ്രെന്റെ എല്ലാ പ്രവർത്തികലെ ശ്രദ്ധാപൂർവ്വം നിരീക്ഷിക്കുവാൻ ചുമതലപ്പെടുത്തിയിരുന്നു. സെറ്റിൽനിന്ന് അവർ എപ്പോൾ പോയി, എവിടെ പോയി, ആരെയാണ് അവർ സന്ദർശിച്ചത്, അവരുടെ വിശ്രമവേള എങ്ങനെ ചിലവഴിച്ചു എന്നത്യാദി കാര്യങ്ങൾ സൂക്ഷമായി നിരീക്ഷിക്കപ്പെട്ടിരുന്നു. എന്താണു കഴിക്കേണ്ടത്, ആരെയൊക്കെയാണ് കാണേണ്ടത്, എങ്ങനെ ജീവിക്കണം എന്നീ കാര്യങ്ങിലും ഹിച്ച്കോക്ക് ഉപദേശിച്ചിരുന്നു. ചിത്രീകരണ യൂണിറ്റിലെ അംഗങ്ങൾ ഹെഡ്രെനോടു സംസാരിക്കുവാൻ പാടില്ലായെന്ന കർശനനിർദ്ദേശമുണ്ടായിരുന്നു. ദ ബേർഡ്സിലെ അവരുടെ സഹനടനായിരുന്ന റോഡ് ടെയ്ലർ ഓർമ്മയിൽനിന്നു സ്മരിച്ചു, “ടിപ്പിയുടെമേൽ ഹിച്ച്കോക്ക് മേധാവിത്വവും മോഹാവേശവും പുലർത്തിയിരുന്നു. അത് അവർക്കു സഹിക്കാൻ കഴിയുന്നതിനും അപ്പുറത്തായിരുന്നു. ചിത്രീകരണ സമയത്ത് ഭൗതികമായി ടിപ്പിയുടെ സമീപത്തേയ്ക്കു പോലും ആരും അടുക്കാൻ സമ്മതിച്ചിരുന്നില്ല. എന്നോടുതന്നെ ആവർത്തിച്ചു പറഞ്ഞിരുന്നത് ‘ഞാൻ കട്ട് പറഞ്ഞതിനുശേഷം ആ പെൺകുട്ടിയെ സ്പർശിക്കരുത്’ എന്നാണ്”. ഹിച്ച്കോക്ക് ഒരു സന്ദർഭത്തിൽ, സെറ്റിലേയ്ക്കു കാറോടിച്ചു പോകവേ പിൻസീറ്റിൽവച്ച് അവരെ പ്രചണ്ഡമായി കടന്നുപിടിക്കാനും ചുംബിക്കുവാൻ ശ്രമിക്കുകയും ചെയ്തു. ഹെഡ്രെൻ തന്റെ അസിസ്റ്റന്റായിരുന്ന പെഗ്ഗി റോബർട്സണോടും സ്റ്റുഡിയോ മേധാവിയായിരുന്ന ല്യൂ വാസ്സർമാനോടും പറഞ്ഞത്, മുഴുവൻ സാഹചര്യങ്ങളിലും താൻ വളരെ അസന്തുഷ്ടയായിക്കൊണ്ടിരിക്കുന്നുവോന്നാണ്. “എന്നാൽ അദ്ദേഹം അതിപ്രശസ്തനായ സംവിധായകൻ ആൽഫ്രെഡ് ഹിച്കോക്ക് ആണ്. ഞാൻ അനുഭവജ്ഞാനമില്ലാത്ത  ടിപ്പി ഹൈഡെൻ എന്ന സ്വാധീനമില്ലാത്ത ഒരു നടി മാത്രവുമാണ്." കരിമ്പട്ടികയിലുൾപ്പെടാൻ സാദ്ധ്യതയുള്ളതിനാലും മറ്റൊരു ജോലി കണ്ടെത്താൻ കഴിയാത്തതിനാലും അവർ കരാർ തുടരാൻ തീരുമാനിച്ചു. ഹെഡ്രെന്റെ സ്വന്തം മകൾ മെലാനി ഗ്രിഫിത്ത് ഓർമ്മിക്കുന്നത്,  ദ ബേർഡ്ന്റെ ചിത്രീകരണ സമയത്ത് ഹിച്കോക്ക് അവളുടെ മാതാവിനെ തന്നിൽനിന്ന് അടർത്തിക്കൊണ്ടു പോകുമെന്നു കരുതിയെന്നാണ് "പെട്ടെന്നുള്ള തീരുമാനത്തിൽ, എന്റെ മാതാവിനെ സ്റ്റുഡിയോയിൽ ചെന്നു കാണാൻ പോലും എന്നെ അനുവദിച്ചില്ല."

മാർനീയുടെ ചിത്രീകരണം പുരോഗമിച്ചുകൊണ്ടിരിക്കെ, ഹിച്ച്കോക്കിന്റെ തന്നോടുള്ള  പെരുമാറ്റം കൂടുതൽ സങ്കീർണ്ണമായിരിക്കുന്നതായും സഹനത്തിന്റ പരിധി കൈവിട്ടുകഴിഞ്ഞതായും ഹെഡ്രെൻ മനസ്സിലാക്കി. “എന്റെ സാന്നിദ്ധ്യം അദ്ദേഹത്ത വല്ലാതെ അലോസരപ്പെടുത്തുന്നതായി കാണാമായിരുന്നു. ഓരോ ദിവസത്തിനും ഒടുവിൽ ഒരു ഗ്ലാസ് വൈനോ ഷാമ്പൈനോ കയ്യിലേന്തി ഏകയായി ഞാൻ അദ്ദേഹത്തിനുടുത്തുണ്ടാവണമായിരുന്നു. മറ്റുള്ളവരിൽനിന്നെല്ലാം അദ്ദേഹം എന്നെ അകറ്റി നിർത്തിയിരുന്നു.” മാർനീയിൽ ടിപ്പിയോടൊപ്പം അഭിനയിച്ച് ഡയാനേ ബേക്കർ പിൽക്കാലത്ത് ഓർമ്മിച്ചെടുക്കുന്നത് ഇപ്രകാരമാണ്, “ഞങ്ങളോടൊപ്പം ഒരുമിച്ചുകൂടി നിൽക്കാൻ അവൾക്ക് അനുവാദമില്ലായിരുന്നു, അതുപോലെതന്നെ ഹെഡ്നും ഹിച്ചും തമ്മിലുള്ള ഓരോ സംഭാഷണങ്ങളും സ്വകാര്യമായിട്ടായിരിക്കണമെന്നും നിഷ്ക്കർഷിക്കപ്പെട്ടിരുന്നു... ഏറ്റവും ഭീതിജനകമായി എനിക്കു തോന്നിയത്,  ആ സിനിമയുടെ സെറ്റിലെത്തി അവളെ കണ്ടുമുട്ടുന്ന നിമിഷം അവൾ അർഹിക്കുന്ന രീതിയിൽ പരിഗണിക്കാൻ പോലും ഞങ്ങൾക്കു സാധിച്ചിരുന്നില്ല എന്നതാണ്”. ഹിച്ച്കോക്ക് തനിക്ക് ഹെഡ്രനോടുള്ള സമീപനം ഒരു സന്ദർഭത്തിൽ തുറന്നു കാണിക്കുകകൂടി ചെയ്തു. തനിക്ക് ഹെഡ്രെനെക്കുറിച്ച് മനസ്സിൽ തികട്ടിത്തിട്ടി വരുന്ന ഒരു സ്വപ്നമുണ്ടെന്ന് ഹിച്ച് ഒരിക്കൽ പറഞ്ഞു, “നീ ഒരുദിവസം എന്റെ മുന്നിലേയ്ക്കു വന്നു പറയണം, “ഹിച്ച് ഞാൻ നിന്നെ സ്നേഹിക്കുന്നു, ഞാൻ എല്ലായ്പ്പോഴും നിന്നെ സ്നേഹിക്കുന്നു..” എന്ന്. ഇതു കേട്ടതും താമസംവിനാ ഹെഡ്രെന്റെ മറുപടിയു എത്തി. “എന്നാൽ ഇത് സ്വപ്നമാണ്, ഒരു സ്വപ്നം മാത്രമാണ്”. തന്റെ വികാരങ്ങൾക്ക് ഹിച്ച്കോക്ക് യാതൊരു വിലയും കൽപ്പിക്കുന്നില്ല എന്ന് അവർ വിശ്വസിച്ചു. ഒരു രംഗം ചിത്രീകരിക്കുന്നതിനുമുമ്പ് അദ്ദേഹത്തെ സ്പർശിക്കുവാൻ തന്നോടാവശ്യപ്പെട്ടത്  അപമാനിതായയതുപോലെയാണെന്ന് അവർ വിശ്വസിച്ചു. "മറ്റാരും കേൾക്കുകയില്ലെന്ന് അദ്ദേഹം ഉറപ്പുവരുത്തിയിരുന്നു, അദ്ദേഹത്തിന്റെ തരളിത ഭാവവും കടാക്ഷവും സ്വരഭേദവും അദ്ദേഹത്തിന്റെ ഉള്ളിലിരുപ്പു  വ്യക്തമാക്കിയിരുന്നു. ദ മോസ്റ്റ് പ്രോമിസിംഗ് ന്യൂ സ്റ്റാർ പുരസ്കാരം ഏറ്റുവാങ്ങുവാനായി താൻ നിർബന്ധമായും സംബന്ധിക്കേണ്ടിയിരുന്ന ദ ടുനൈറ്റ് ഷോയിൽ പങ്കെടുക്കുവാൻ ന്യൂയോർക്കിലേയ്ക്കു പോകുവാനുള്ള അനുവാദം ഹെഡ്രെൻ ആവശ്യപ്പെട്ടുവെങ്കിലും അത് അനുവദിക്കപ്പെട്ടില്ലായിരുന്നു. അദ്ദേഹത്തിന്റെ ജീവചിരിത്രകാരൻ പറയുന്നതുപ്രകാരം യാത്രകാരണം ചിത്രത്തിനുണ്ടാകുന്ന ഇടവേള അവരുടെ പ്രകടനത്തെ ബാധിക്കുമെന്ന് അദ്ദേഹം വാദിച്ചിരുന്നു. ആ കൂടിക്കാഴ്ചയിലായിരുന്നു തള്ളിക്കളയാനോ കേവല മറുപടി നൽകുവാനോ കഴിയാത്ത രീതിയിൽ ഹെഡ്രെനോട് ഹിച്ച് ഒരു തുറന്ന ലൈഗിംക താത്പര്യം തന്റെ മുമ്പത്തേതുപോലുള്ള സംജ്ഞകളിലൂടെ പ്രകടിപ്പിച്ചത്. ഹിച്കോക്കിനെക്കുറിച്ചുള്ള സ്പോട്ടോയുടെ മൂന്നാമത്തെ പുസ്തകമായ സ്പെൽബൌണ്ട് ബൈ ബ്യൂട്ടിയിൽ (2008) ഹിച്കോക്ക് ഹെഡ്രെനോട് യഥാർത്ഥത്തിൽ വളരെ അനിഷ്ടകരമായ ആവശ്യങ്ങൾ നടത്തിയിരുന്നുവെന്നു വെളിപ്പെടുത്തിയിരുന്നു. “അദ്ദേഹം എന്ന തുറിച്ചുനോക്കിക്കൊണ്ട് സ്വതേയെന്ന മട്ടിൽ, അത് ലോകത്തിലെ ഏറ്റവും സ്വാഭാവികമായ സംഗതിയാണ് എന്നതുപോലെ പറയുകയും, ആ സമയം മുതൽ ഞാൻ‌ എവിടെയായിരുന്നാലും എപ്പോഴായിരുന്നാലും അദ്ദേഹത്തിന് ആവശ്യമുള്ളപ്പോഴൊക്കെ ലൈംഗികമായി ലഭ്യമായിരിക്കുവാനും എത്തിച്ചേരാനും എന്നെ പ്രേരിപ്പിച്ചിരുന്നു”. ഹെഡ്രെൻ വിവരിച്ചതനുസരിച്ച്, ഹിച്ച്കോക്കിന്റെ ആവശ്യങ്ങൾ ഒരു "ഒരു ഭീകരമായ ഏറ്റുമുട്ടലിലേയ്ക്കു" അവരെ നയിച്ചിരുന്നു. അദ്ദേഹം എനിക്കു നേരേ ഈ ആവശ്യങ്ങൾ ഉന്നയിക്കുകയും അവയോടു സമ്മതിക്കുകയല്ലാതെ എനിക്കു വേറേ വഴിയൊന്നുമില്ലായിരുന്നു.

രണ്ടുപേരും തമ്മിൽ സഹകരിക്കുന്ന അവസാന ചിത്രമായിരിക്കും മാർനീ എന്ന് ഹെഡ്രെൻ ഹിച്ച്കോക്കിനെ ഓർമ്മപ്പെടുത്തിയിരുന്ന ഹെഡ്രെനോട്, തന്റെ കരിയർ തകർക്കുമെന്നുള്ള ഹിച്ച്കോക്കിന്റെ മറുപടി അവർ ഓർമ്മിച്ചെടുക്കുന്നു. താങ്കളുമായുള്ള കരാറിൽ നിന്ന് പുറത്തുകടക്കാൻ ആഗ്രഹിക്കുന്നു എന്ന ആവശ്യത്തിന്  ഹിച്ച്കോക്കിന്റെ മറുപടി ഇങ്ങനെയായിരുന്നു  “പറ്റില്ല, നിങ്ങൾക്ക് നിങ്ങളുടെ മകളെ വളർത്തേണ്ടതുണ്ട്, അതുപോലെ നിങ്ങളുടെ മാതാപിതാക്കൾ പ്രായമായവരാണ്.' 'ഞാൻ പറഞ്ഞു:  ഇങ്ങനെയുള്ള ഒരു സാഹചര്യത്തിൽ ഞാൻ തുടരാൻ ഒരുത്തരും ആഗ്രഹിക്കുകയില്ല”. പുറത്തു പോകാൻ ആഗ്രഹിക്കുന്നുവെന്നുള്ള കാര്യത്തിൽ ഹെഡ്രെൻ ഉറച്ചുനിന്നതോടെ ഹിച്ച്കോക്ക് പറഞ്ഞു, 'ഞാൻ നിങ്ങളുടെ ഭാവി നഷ്ടപ്പെടുത്തും.' “നിങ്ങൾക്കു ചെയ്യാൻ പറ്റുന്നതു ചെയ്യുക.” എന്നു ഹെഡ്രെനും പറഞ്ഞു.  പറഞ്ഞതുപോലെതന്നെ അദ്ദേഹം ഔദ്യോഗിക ജീവിതം നശിപ്പിക്കുകയാണ് ചെയ്തത് എന്ന് ഹെഡ്രെൻ വെളിപ്പെടുത്തുന്നു. “അദ്ദേഹം എന്നെ കരാറെന്ന കുരുക്കിൽ തളച്ചിച്ചിട്ടു. രണ്ടു വർഷങ്ങളോളം ജോലിയിലേർപ്പെടുത്താതെ കരാർപ്രകാരം ശമ്പളം നൽകി.” അപമാനിക്കപ്പെടുന്നതായി അനുഭവപ്പെട്ട ഹെഡ്രെൻ ഒരിക്കൽ സെറ്റിലുണ്ടായിരുന്നവരുടെ മുന്നിൽവച്ചു സംവിധായകനെ ‘തടിച്ച പന്നി’ എന്നു വിശേഷിപ്പിച്ചു. ജീവചരിത്രകാരനായ ജോൺ റസ്സെൽ ടെയ്ലർക്കു മുന്നിൽ ഈ സംഭവത്തെക്കുറിച്ച് ഹിച്ച്കോക്ക് ഒറ്റവാക്കിൽ പറഞ്ഞത്, “അവൾ എന്റെ ഭാരത്തെക്കുറിച്ച് സൂചിപ്പിച്ചു" എന്നാണ്. സിനിമയുടെ ബാക്കി ഭാഗങ്ങളുടെ ചിത്രീകരണ സമയത്ത് ഇരുവരും ആശയവിനിമയം നടത്തിയത് മൂന്നാമതൊരാളുടെ സഹായത്തോടെയായിരുന്നു.   മാർനീയുടെ തിരക്കഥാകൃത്തായ ജേ പ്രെസ്സൻ അല്ലൻ പറഞ്ഞത്, ഹെഡ്രന്റെ മേൽ ഹിച്ചകോക്കിന് ഭ്രാന്തു പിടിച്ചതുപോലെയാണെന്നാണ്. ഈ സാഹചര്യങ്ങളിൽ ജേ പ്രെസ്നന് രണ്ടുപേരോടും അത്യധികം അതൃപ്തി തോന്നിയിരുന്നു, ഒരു വൃദ്ധന്റെ ഹൃദയവിലാപം എന്നാണ് അവർ ഇതിനെ വിശേഷിപ്പിച്ചത്. ഹിച്ചകോക്കിന് അവരോടുള്ളത് “പിഗ്മാലിയൻ കോപ്ലക്സ് (സ്വയം കൊത്തിയെടുത്ത പ്രതിമയുടെ സൌന്ദര്യത്തിൽ ആകൃഷ്ടനായ ഗ്രീക്ക് ഇതിഹാസത്തിലെ ശിൽപ്പി പിഗ്മോലിയോണിന്റെ പ്രതിമയോടുള്ള പ്രണയം)” ആണെന്ന് അവർ അതോടൊപ്പം കൂട്ടിച്ചേർത്തു പറഞ്ഞു. സിനിമ പൂർത്തിയാക്കി തന്റേതായ ഒരു ജീവിതത്തിലേയ്ക്കു പ്രവേശിക്കുവാൻ ജേ പ്രെസ്സെൻ ഹെഡ്രെനെ പ്രോത്സാഹിപ്പിച്ചിരുന്നു. ഹെഡ്രെന്റെ കേശാലങ്കാര വിദഗ്ദ്ധയായിരുന്ന വിർജീനിയ ഡാർസി ഹിച്ച്കോക്കിനോട് അവർ അദ്ദേഹത്തിന്റെ സ്വകാര്യ സ്വത്തല്ല എന്നു ഉണർത്തിക്കുകപോലും ചെയ്തിരുന്നു. താൻ ഹിച്ച്കോക്കിന്റെ സ്വകാര്യ സ്വത്തല്ല എന്നു ടിപ്പിക്ക് തോന്നിയെങ്കിലും കരാർ ഉയർത്തിപ്പിടിച്ച് അദ്ദേഹം പറഞ്ഞത് “എന്റെ കയ്യിൽ ഒരു കരാറുണ്ട്” എന്നാണ്." ഹെഡ്രെനു ചുറ്റും ഒരു വേലി കെട്ടിയതുപോലെ സ്വയം ആനന്ദം അനുഭവിച്ച ഹിച്ച്, ഹെഡ്രെനെ ഉപയോഗിപ്പെടുത്തി മറ്റൊരു സിനിമയ്ക്കു കോപ്പുകൂട്ടിയിരുന്നെങ്കിലും അവർ തന്റെ വിസമ്മതം പ്രകടിപ്പിക്കുകയും തന്റെ നിലപാടിൽ ഉറച്ചു നിൽക്കുകയും ചെയ്തു. കരാർ വ്യവസ്ഥകൾ പ്രകാരം ഹെഡ്രെൻ ഏറ്റെടുക്കുന്ന എല്ലാ ജോലിയുടേയും അന്തിമതീരുമാനം ഹിച്ചിന്റെ നിയന്ത്രണത്തിലായിരുന്നു.  ഹെഡ്രെന്റെ അസാന്നിദ്ധ്യത്തിൽ അവരെ തേടിയെത്തിയ നിരവധി വേഷങ്ങൾ ഹിച്ചിനാൽ നിരസിക്കപ്പെട്ടു. ഫ്രഞ്ച് സംവിധായകൻ ഫ്രാങ്കോയിസ് ട്രുഫൗട്ടിൽനിന്നുള്ള ഒരു വേഷം നിരസിക്കപ്പെട്ടത് അവരിൽ അത്യധികമായ അതൃപ്തിയുണ്ടാക്കുന്നതിനു കാരണമായി. യൂണിവേഴ്സലിന്റെ ക്രാഫ്റ്റ് സസ്പെൻസ് തീയേറ്റർ (1965), റൺ ഫോർ യുവർ ലൈഫ് എന്നീ ടെലിവിഷൻ പരിപാടികളെ അഭിനയത്തിനു ശേഷം1966 ൽ ഹിച്ച്കോക്ക് ഹെഡ്രെന്റെ കരാർ അവസാനമായി യൂണിവേഴ്സൽ സ്റ്റുഡിയോയ്ക്ക് കൈമാറ്റം നടത്തി. യൂണിവേഴ്സലിന്റെ ഒരു ടെലിവിഷൻ പരിപാടിയിൽ പങ്കെടുക്കുന്നതിനു വിസമ്മതം പ്രകടിപ്പിച്ചതിനുശേഷം യൂണിവേഴ്സൽ സ്റ്റുഡിയോ അവർക്ക് കരാറിൽനിന്ന് അവരെ മോചിപ്പിച്ചു.2012-ൽ, ഹിച്കോക്കും ഹെഡ്രെനും തമ്മിലുള്ള ബന്ധത്തെക്കുറിച്ചു പറയുന്ന HBO/BBC ചിത്രം 'ദ ഗേൾ' എന്ന പേരിൽ പുറത്തിറങ്ങി.  2009 ൽ ഡോണാൾഡ് സ്പോട്ടോ രചിച്ച എന്ന പുസ്തകത്തെ ആധാരമാക്കി നിർമ്മിച്ച ചിത്രമായിരുന്നു ഇത്.  ഈ പ്രൊജക്റ്റിനെക്കുറിച്ച് ഹെഡ്രെനോടു സംസാരിച്ചപ്പോൾ അതെക്കുറിച്ച് മിശ്രവികാരങ്ങളാണുള്ളതെന്ന് അവർ പ്രതികരിച്ചിരുന്നു. ജീവിച്ചിരിക്കുന്ന കാലത്തു തന്നെ ഒരാളെക്കുറിച്ച് സിനിമ നിർമ്മിക്കപ്പെടുന്നത് വിസ്മയാവഹവും അവിശ്വസനീയവും ഭീതിദവുമായ അനുഭവമാണ് എന്നവർ കൂട്ടിച്ചേർത്തു. ഹെഡ്രെൻ, ഹിച്ച്കോക്ക് എന്നിവരെ യഥാക്രമം സിയന്ന മില്ലെർ, ടോബി ജോൺസ് എന്നിവരാണ് അവതരിപ്പിച്ചത്. കഥാപാത്രമായുള്ള മില്ലറുടെ തിരഞ്ഞെടുപ്പിനെക്കുറിച്ച് തനിക്ക് സന്തോഷമേ ഉണ്ടായിരുന്നുള്ളൂ എങ്കിലും, ചിത്രത്തിലെ തന്നെ ഒരു ശക്തമായ കഥാപാത്രമായി ആവിഷ്കരിക്കാതിരുന്നതിനെക്കുറിച്ച് അവർ അസ്വസ്ഥയാകാതെയിരുന്നില്ല.  "ഞാൻ എപ്പോഴും ശക്തയായിരുന്നു – ഇന്നും അങ്ങനെതന്നെയാണ്. മിസ്റ്റർ ഹിച്കോക്കിനെ നേരിടുന്നതിന് എനിക്ക് വളരെ ശക്തയായി പ്രവർത്തിക്കേണ്ടിയിരുന്നു. ഈ സിനിമ കണ്ട നിമിഷത്തേക്കുറിച്ച് അവർ പ്രതികരിച്ചതിങ്ങനെയാണ്, “എന്റെ ഇതുവരെയുള്ള ജീവിതത്തിലെ ഒരുപക്ഷേ, ഞാൻ ഏറ്റവും കൂടുതൽ മുഴുകിയ, വൈകാരികമായി പിരിമുറുക്കമുള്ള 90 മിനിറ്റുകളായിരുന്നു അത്.” ചിത്രത്തിന്റെ റിലീസ് സമയത്ത്, ഹെഡ്രെൻ പ്രിതിവചിച്ചത്, ഹിച്ച്കോക്കിന്റെ തന്നോടുള്ള മനോഭാവം കൃത്യമായി ചിത്രീകരിച്ചുവെന്ന് വിശ്വസിക്കുന്നുവെങ്കിലും വെറും 90 മിനിറ്റുമാത്രം ദൈർഘ്യമുള്ള സിനിമയുടെ സമയപരിധി, ഹിച്ച്കോക്കുമായുള്ള തന്റെ ഔദ്യോഗികജീവിതത്തിലെ മുഴുവൻ കഥയും വെളിപ്പെടുത്തുന്നതിനു തടസമായി എന്നാണ്. ഇതിനിടെ തികച്ചും മനോഹരവും വിസ്മയവും എന്ന് വിശേഷിപ്പിക്കപ്പെടാവുന്ന കാലങ്ങളുണ്ടെന്ന് അവർ ഓർമ്മിപ്പിച്ചു.  ചിലപ്പോഴൊക്കെ അദ്ദേഹം വളരെ തമാശക്കാരനാവുകയും ചെയ്തിരുന്നു. അദ്ദേഹത്തിന്റെ കർമ്മരംഗത്ത് അദ്ദേഹം അവിശ്വസനീയമായ മികവു പുലർത്തുകയും ചെയ്തിരുന്നു. ഇതു വിവാദം നിറഞ്ഞ ഒരു ചലച്ചിത്രമായിരുന്നു. ഹിച്ച്കോക്കുമായി നേരിട്ടു പരിചയുമുള്ളവരും ജോലി ചെയ്തിട്ടുള്ളവരുടേയും പ്രതികരണം അനുകൂലമായിരുന്നില്ല. വെർട്ടിഗോ (1958) എന്ന ചിത്രത്തിൽ ഹിച്ച്കോക്കിനോടൊപ്പം പ്രവർത്തിച്ച കിം നൊവാക്ക്, അദ്ദേഹത്തെ ദ ഗേൾ എന്ന ഈ ചിത്രത്തിൽ ഒരു ലൈംഗിക വേട്ടക്കാരിനായി ചിത്രീകരിച്ചതിൽ തർക്കമുന്നയിച്ചിരുന്നു. അദ്ദേഹം ആരെയെങ്കിലും അപമാനിക്കുകയോ ആരോടെങ്കിലും വിചിത്രമായി പെരുമാറിയതായോ തനിക്ക് അറിയില്ല. അദ്ദേഹം അങ്ങനെയുള്ള ആളായിരുന്നുവെങ്കിൽ ഞാൻ നേരിട്ടു കാണേണ്ടതാണ് അല്ലെങ്കിൽ മോശെ സാഹചര്യത്തിൽ  മറ്റൊരാളോടൊപ്പം  അദ്ദേഹത്തെ  കാണേണ്ടതാണല്ലോ. തന്നെ പ്രതിരോധിക്കാൻ നിലവിലില്ലാത്ത ഒരാളെക്കുറിച്ച് ഇത്തരത്തിൽ വാർത്തകൾ പരക്കുന്നത് ദൗർഭാഗ്യകരമാണെന്ന് താൻ കരുതുന്നുവെന്നും അവർ പറഞ്ഞു. ഹിച്ച്കോക്ക് ഒരു മാന്യനായ വ്യക്തിയെന്നായിരുന്നു നൊവാക്കിന്റെ മുൻനിലപാടിൽനിന്നു വിരുദ്ധമായി, അദ്ദേഹത്തിന്റെ തരംതാണ സ്വഭാവത്തെക്കുറിച്ചുള്ള വാർത്തകളെക്കുറിച്ച് ചോദിച്ചപ്പോൾ നൊവാക്കിന്റെ പ്രതികരണം "ഞാൻ അദ്ദേഹത്തെപ്പോലുള്ള ആൾ അല്ല" എന്നായിരുന്നു.

ലൈംഗിക പീഡനത്തെക്കുറിച്ചുള്ള അവരുടെ തീവ്ര വിവരണങ്ങൾ 1979 ൽ ഹിച്ച്കോക്കിനെ ആദരിച്ചുള്ള AFI ലൈഫ് അച്ചീവ്മെന്റ് അവാർഡിലെ ചടങ്ങിലും  ഹിച്കോക്കിന്റെ ശവസംസ്കാരച്ചടങ്ങിൽ സംബന്ധിച്ച് സമയത്തുമുള്ള അവരോട് അഭിമുഖത്തിൽ ചോദിച്ചിരുന്നു. ഹെഡ്രെൻ വിശദീകരിച്ചു: "എന്റെ കരിയർ അദ്ദേഹം നശിപ്പിച്ചു, പക്ഷേ എന്റെ ജീവിതത്തെ അദ്ദേഹം നശിച്ചിപ്പിച്ചില്ല. എന്റെ ജീവിതത്തിലെ ആ മോശം സമയം അവസാനിച്ചു. എന്നിരുന്നാലും ആ മനുഷ്യനെ ഞാൻ ഇപ്പോഴും ബഹുമാനിക്കുന്നു. ആ മനുഷ്യനിലെ രണ്ടു വ്യത്യസ്ത ഭാഗങ്ങളേയും വേർതിരിച്ചെടുക്കാൻ എനിക്കു കഴിഞ്ഞു, കലാകാരൻ എന്ന നിലയിൽ ആ മനുഷ്യൻ, സിനിമാ വ്യവസായത്തിനു നൽകയ സംഭാവനകളെ ഒരിക്കലും തള്ളിക്കളയാനാവില്ല, ഞാൻ തീർച്ചയായും അതിനു ശ്രമിക്കില്ല. മറുവശത്ത്, അദ്ദേഹത്തിന്റെ ആ ഇരുണ്ട വശം ശരിക്കും നടുക്കമുളവാക്കുന്നതാണത് ".

മാർനീ എന്ന ചിത്രത്തിനു ശേഷം ഹെഡ്രെൻ പ്രത്യക്ഷപ്പെട്ട പ്രധാന ഫീച്ചർ സിനിമ മർലോൺ ബ്രാണ്ടോ, സോഫിയാ ലോറൻ എന്നിവർക്കൊപ്പം അഭിനയിച്ച "എ കൌണ്ടെസ് ഫ്രം ഹോങ്ങ് കോങ്ങ്" ആയിരുന്നു. ബ്രാണ്ടൊയുടെ പിരിഞ്ഞുപോയ പത്നിയായി ഒരു പ്രമുഖ വേഷമായിരുന്നതിനാൽ തിരക്കഥ വായിക്കാതെ തന്നെ വേഷം സ്വീകരിക്കേണ്ടതാണെന്ന് എഴുത്തുകാരനും സംവിധായകനുമായ ചാർലി ചാപ്ലിൻ പറഞ്ഞു. എന്നിരുന്നാലും അവർ ഇംഗ്ലണ്ടിൽ ചിത്രീകരണ സ്ഥലത്തെത്തിയപ്പോൾ തിരക്കഥ ലഭിക്കുകയും ഒരു അപ്രധാന വേഷമാണെന്നു ഹെഡ്രെനു മനസ്സിലാകുകയും ചെയ്തു. ഹെഡ്റൻ മുഴുവൻ കാര്യത്തെക്കുറിച്ച് അൽപ്പം അസ്വസ്ഥയായിരുന്ന ഹെഡ്രെൻ എന്തുകൊണ്ടാണ് തന്നോടു നുണ പറഞ്ഞതെന്ന് ചാപ്ലിനോട് ആരാഞ്ഞു. എന്തുകൊണ്ടാണ് അത് ഒരു ചെറിയ കഥാപാത്രമാണെന്ന് എന്നോടു പറയാനാകാത്തത്? എന്തായാലും ഞാൻ ഈ സിനിമ ചെയ്യുമെന്നു ഹെഡ്രെൻ പറഞ്ഞു. നിങ്ങൾ വരുമെന്നു ഞാൻ കരുതിയിരുന്നില്ല എന്നായിരുന്നു ചാപ്ലന്റെ മറുപടി. അദ്ദേഹം വളരെ ബുദ്ധിമാനായിരുന്നു. ഹെഡ്റൻ ഈ കഥാപാത്രത്തെ വിപുലീകരിക്കാൻ ചാപ്ലിനോട് ആവശ്യപ്പെട്ടു. എന്നിരുന്നാലും അവരെ പരിഗണിക്കാൻ അദ്ദേഹം തന്നാൽ കഴിവതു ശ്രമിച്ചിരുന്നുവെങ്കിലും സാധിച്ചില്ല. കഥ മിക്കവാറും ഒരു കപ്പലിലാണു നടക്കുന്നത്. ഈ സിനിമയുടെ അവസാനഭാഗത്താണ് ഹെഡ്രെൻറ കഥാപാത്രം എത്തുന്നത്. ഒടുവിൽ ഹെഡ്രെൻ സിനിമയിൽ തുടർന്നു. പിന്നീട് അവർ പറഞ്ഞത് ചാപ്ലിനൊപ്പം പ്രവർത്തിക്കാൻ സാധിച്ചതു രസകരവും വിചിത്രവുമായിരുന്നു എന്നാണ്. അവരുടെ അഭിപ്രായത്തിൽ വളരെ ഗൗരവമുള്ള ഒരു മനുഷ്യനായിരുന്നു അദ്ദേഹം. സംവിധാനത്തോടുള്ള അദ്ദേഹത്തിന്റെ സമീപനം അവർക്ക് ഇഷ്ടപ്പെട്ടിരുന്നു. അദ്ദേഹം സംവിധാനം ചെയ്ത രീതി ഞാൻ മറ്റൊരാളിലും കണ്ടിട്ടില്ല. എല്ലാ ഭാഗങ്ങളും അദ്ദേഹം അഭിനയിച്ചു കാണിച്ചിരുന്നു. അദ്ദേഹം സോഫിയയുടെ ഭാഗം അഭിനിയിച്ചുകാണിച്ചു, പിന്നെ മാർലോണിന്റെ ഭാഗം തുടർന്ന് എൻറേത്, എന്നിട്ടു പറഞ്ഞു "ശരി, ഇപ്പോൾ നിങ്ങൾക്ക് അത് ചെയ്യാൻ കഴിയും." അത് അവിശ്വസനീയമായിരുന്നു. ഞങ്ങളിലാരും അതു വിശ്വസിച്ചില്ല. എന്നാൽ മാർലോൺ അതിനെ വെറുത്തു.

"എ കൌണ്ടെസ് ഹോങ്കോങ്" പുറത്തിറങ്ങിയതിനുശേഷം ഹെഡ്രിന്റെ കരിയർ പത്രപ്രവർത്തകരുടെ ഭാഷയിൽ ഗംഭീരമെന്നു എന്ന് വിശേഷിപ്പിക്കപ്പെട്ടു. 1968 ൽ ഫാർലി ഗ്രാൻഗർ, ജെഫ്രി ഹണ്ടർ എന്നിവരോടൊപ്പം അമേരിക്കൻ ആഭ്യന്തരയുദ്ധം ആസ്പദമാക്കിയുള്ള ഫൈവ് എഗൈൻസ്റ്റ് കൻസാസ് എന്ന ചിത്രത്തിൽ അഭിനയിക്കുവാൻ കരാറിലേർപ്പെട്ടിരുന്നുവെങ്കിലും ഈ പ്രൊജക്റ്റ് ഒരിക്കലും പ്രാവർത്തികമായില്ല.1968 ൽ ഒരു കൊലയാളിയെ പിടികൂടുവാൻ തന്റെ ബോയ്ഫ്രണ്ടിനെ (ജോർജ്ജ് ആംസ്ട്രോംഗ് ചെയ്ത വേഷം) സഹായിക്കുന്ന ഒരു സോഷ്യലൈറ്റിന്റെ വേഷത്തിൽ ടൈഗർ ബൈ ദ ടെയിൽ എന്ന സിനിമയിലൂടെ അവർ തിരിച്ചെത്തി. 1970 മുതൽ 1971 വരെ, ദി കോർട്ഷിപ്പ് ഓഫ് എഡ്ഡീസ് ഫാദർ എന്ന പരമ്പരയിൽ രണ്ടു തവണ അതിഥിതാരമായിരുന്നു അവർ. സാത്താൻസ് ഹാർവെസ്റ്റ് (1970), മിസ്റ്റർ കിങ്ങ്സ്ട്രീറ്റ്സ്് വാർ (1973) എന്നീ ചിത്രങ്ങളിൽ പങ്കെടുക്കാൻ അവർ സമ്മതിച്ചു. ഇവയുടെ റിലീസ് തീയതിയിൽ വൈരുദ്ധ്യമുണ്ടായിരുന്നെങ്കിലും അവ ആഫ്രിക്കയിൽ ചിത്രീകരിക്കപ്പെട്ടു എന്ന മുഖ്യ കാരണത്താൽ അവ ഒന്നിനു പുറകേ ഒന്നായി ചിത്രീകരിക്കപ്പെട്ടു. 1973 ൽ ഹെഡ്രെൻ ഒരു പരീക്ഷണാത്മക ലൈംഗിക വിദ്യാലയത്തിലെ അധ്യാപികയായി ജെയിംസ് വിറ്റ്മോർ, ഡോൺ ജോൺസൺ എന്നിവരോടൊപ്പം അഭിനയിച്ചു. രണ്ടാമതു പറഞ്ഞയാൾ പിൽക്കാലത്ത് അവരുടെ മകളായ മെലാനി ഗ്രിഫ്ഫിത്തിന്റെ ഭർത്താവായി. അവർ അക്കാലത്ത് പലപ്പോഴും വിഷാദരോഗത്തിന് അടിപ്പെട്ടിരുന്നുവെന്ന് അവർ സമ്മതിച്ചു, കാരണം വലിയ ചിത്രങ്ങളൊന്നും ചെയ്യാനുണ്ടായിരുന്നില്ല. അവർ ഒരു മാഗസിനോടു പറഞ്ഞത്, എന്റെ ഭർത്താവ് എല്ലാ വ്യാപാര മാഗസിനുകളുമായുള്ള കരാറുകളും റദ്ദാക്കിയിരുന്നു, കാരണം എന്റെ അസംതൃപ്തിയുടെ ഉറവിടം ഞാൻ മുറിച്ചു മാറ്റണമെന്ന് അദ്ദേഹം കരുതി.

റോർ (1974–1981)1969 ൽ, ആഫ്രിക്കയിൽവച്ച് സാത്താൻസ് ഹാർവെസ്റ്റ് എന്ന സിനിമയുടെ ചിത്രീകരണ വേളയിൽ, ഹെഡ്രെനും അവരുടെ അക്കാലത്തെ ഭർത്താവ് നോയെൽ മാർഷലും ആഫ്രിക്കൻ സിംഹങ്ങളുമായി അവിടെയുള്ള ആളുകൾ എങ്ങനെ അടുത്തു സഹകരിച്ചു വർത്തിക്കുന്നു എന്നതിനെക്കുറിച്ചു നേരിട്ടു കണ്ടുമനസ്സിലാക്കുകയും ഇതേക്കുറിച്ച് ഒരു സിനിമ രപീകരിക്കുന്നതു രസകരമായിരിക്കുമെന്നു ചിന്തിക്കുകയും ചെയ്തു. തിരികെ വീട്ടിലെത്തിയ മാർഷൽ ലയൺസ്, ലയൺസ് ആൻറ് മോർ ലയൺ എന്ന പേരിൽ ഒരു സിനിമ ഒരു തിരക്കഥ എഴുതുന്നതിൽ മുഴുകി. ഈ ചലച്ചിത്രം പിന്നീട് റോർ എന്ന പുതിയ പേരിൽ, സിംഹങ്ങളുടെയും കടുവകളുടെയും വലിയ മാർജ്ജാരന്മാർക്കുമിടയിൽ ഒരു ഗവേഷണ പാർക്കിലകപ്പെട്ട ഒരു കുടുംബത്തിലെ അനർത്ഥങ്ങളെ കേന്ദ്രീകരിച്ചു ചിത്രീകരിക്കപ്പെട്ടു. ഈ ചിത്രത്തിലെ പ്രധാന വേഷം ഹെഡ്രെൻ ചെയ്യുകയും മകളായ മെലാനി ഗ്രിഫിത്ത്, നോയൽ മാർഷൽ, സ്വന്തം പുത്രന്മാരായ ജെറി, ജോൺ എന്നിവർ സഹനടന്മാരായി അഭിനയിക്കുകയും ചെയ്തു. ഹെഡ്രെനും മാർഷലും ഒൻപതുമാസത്തെ ഷൂട്ടിങിനായി ഹോളിവുഡിൽനിന്നുള്ള മൃഗങ്ങളെ വാടകയ്ക്കെടുക്കാൻ ശ്രമിച്ചു. എന്നിരുന്നാലും പിന്തുണയ്ക്കായി മൃഗപരിശീലകരെ സമീപിച്ചപ്പോൾ അവർ നിരുത്സാഹപ്പെടുത്തുകയും സിംഹങ്ങളുടെ സ്വാഭാവികമായ ആക്രമണോത്സുകത കണക്കിലെടുത്ത്, തിരക്കഥയിൽ പറയുന്നതുപ്രകാരം മുപ്പതുമുതൽ നാൽപ്പുതു വരെ എണ്ണം സിംഹങ്ങളെ എത്തിച്ചുകൊടുക്കാവാൻ ആരും തയ്യാറായിരുന്നില്ല. ഈ ദമ്പതികളോട് അവരുടെ ഉദ്ദേശ്യപൂർത്തീകരണത്ത്നാിയി സ്വന്തമായി പരദേശ ജന്തുക്കളെ ശേഖരിച്ച് പരിശീലനം ആരംഭിക്കാൻ നിർദ്ദേശിക്കപ്പെട്ടു. റോൺ ഓക്സ്ലിയേപ്പോലുള്ള മൃഗപരിശീലകർ പറഞ്ഞത്, സിംഹങ്ങളെക്കുറിച്ച് അറിയാൻ, കുറച്ചു കാലത്തേക്ക് നിങ്ങൾ അവരോടൊപ്പം താമസിക്കണമെന്നാണ്. അവർ അവരുടെ ഷേർമാൻ ഓക്സിലെ വീട്ടിൽ നെയിൽ എന്നു പേരുള്ള ഒരു സിംഹക്കുട്ടിയെ വളർത്തുവാൻ തുടങ്ങുകയും മൃഗം ഉറങ്ങാൻ കിടക്കുന്നത് അതിനു നിർദ്ദേശിച്ചിട്ടുള്ള സ്ഥലത്താണെന്ന് ഉറപ്പു വരുത്തുകയും ചെയ്തു. 1971-ൽ വൈൽഡ് ലൈഫ് ഫോട്ടോഗ്രാഫറായിരുന്ന മൈക്കിൾ റൗജിയർ കുടുംബത്തിലെ മുഴുവൻ അംഗങ്ങളും സിംഹവുമൊത്തുള്ള ജീവിതത്തെ ചിത്രീകരിച്ചിരുന്നു. വീടിനകത്തും പുറത്തും ഹെഡ്രെന്റെ മകളുടെ കിടപ്പുമുറി, സ്വീകരണമുറി, നീന്തൽക്കുളം എന്നിവടങ്ങളിലെല്ലാം സിംഹവുമൊത്തുള്ള രംഗങ്ങൾ ചിത്രീകരിക്കപ്പെട്ടു. അയൽവാസികളുടെ പരാതികൾക്കുശേഷം, ഹെഡ്രെനും മാർഷലും ലോസ് ആഞ്ചലസ് പട്ടണത്തിനു പുറത്തുള്ള ആക്റ്റണിൽ ഒരു മേച്ചിൽപ്രദേശം വാങ്ങുകയും റോർ സിനിമയുടെ സെറ്റിനായി അതു പരിരക്ഷിക്കുകയും ചെയ്തു. നിരവധി സിംഹങ്ങൾ കടുവകൾ, ഏതാനും ജോഡി ആഫ്രിക്കൻ ആനകൾ, മറ്റ് പുറം നാട്ടിൽനിന്നുള്ള മാർജ്ജാരവംശം എന്നിവയെ ഇവിടെ പരിരക്ഷിക്കാനായി അവിടെ അവർക്ക് അനുമതി ലഭിച്ചിരുന്നു.

1974 ൽ ചിത്രീകരണം ആരംഭിച്ച ഈ സിനിമയുടെ ഫോട്ടോഗ്രാഫി പൂർത്തിയാക്കാൻ മാത്രം അഞ്ചു വർഷമെടുത്തു. സിംഹങ്ങളെ ഉൾക്കൊള്ളുന്ന എല്ലാ രംഗങ്ങളും കൂടുതൽ മെച്ചപ്പെടുത്തുകയും നാല് ചിലപ്പോൾ എട്ടു ക്യാമറകൾവരെ ഉപയോഗിച്ച് ഷൂട്ട് ചെയ്തിരുന്നു. നൂറിലധികം പേർ ഫിലിം യൂണിറ്റിൽ ജോലി ചെയ്യുകയും നൂറുകണക്കിന് പരിശീലിപ്പിക്കപ്പെടാത്ത സിംഹങ്ങൾ കടുവകൾ പുള്ളിപ്പുലികൾ ചീറ്റകൾ എന്നിവ ചിത്രീകരണത്തിൽ ഉൾപ്പെടുകയും ചെയ്തിരുന്നു. ചിത്രീകരണസമയത്ത് മൃഗങ്ങൾക്കു പരിക്കേറ്റതായി റിപ്പോർട്ട് ചെയ്യപ്പെട്ടില്ല, എങ്കിലും അഭിനേതാക്കളിലേയും സാങ്കേതിത വിദഗ്ദ്ധരിലേയും ഏകദേശം 70 പേർക്കെങ്കിലും മൃഗങ്ങളിൽനിന്ന് മാന്തൽകൊണ്ടുള്ള പിരക്കേറ്റിരുന്നു. മാർഷലിന്റെ മകനായ ജോൺ ഇങ്ങനെ പ്രസ്താവിക്കുന്നു: "നിങ്ങൾ യാതൊരു ഭയവും കാണിക്കാതിരിക്കുന്നിടത്തോളം കാലം, സിംഹങ്ങളോടും, കടുവകളോടുമൊത്തുള്ള സഹവാസം സുഖകരമാണ്. എന്നാൽ പ്രശ്നം സിനിമയിടെ രംഗം നമ്മെ ഭയം കാണിക്കാൻ ആവശ്യപ്പെടുന്ന തരത്തിലുള്ളതാണ്. നമ്മെ അനുസരിക്കുന്നതിനും മര്യാദയായി പെരുമാറുന്നതിനും പഠിപ്പിക്കപ്പെട്ട ഈ മൃഗങ്ങൾ തികച്ചും സിനിമയുടെ ചിത്രീകരണസമയത്ത് നാം അഭിനയിക്കുമ്പോൾ ആശയക്കുഴപ്പത്തിലായിരുന്നു." ഛായാഗ്രഹകനായ ജാൻ ഡി ബോണ്ടിന്റെ ശിരോചർമ്മം ഒരു സിംഹത്തിന്റെ കടിയാൽ ഉരിക്കപ്പെടുകയും 200 തുന്നലുകൾ ഇടേണ്ടിവരുകയും ചെയ്തിരുന്നു. ഹെഡ്രെൻ കാലിന് ഒടിവു പറ്റുകയും, തലയോടിൽ മുറിവുകളുണ്ടാകുകയും ചെയ്തു. ആനസവാരി നടത്തവെ ആന അവരെ പുറത്തുനിന്നു തള്ളിയിട്ടതിനാലാണ് ഇതു സംഭവിച്ചത്. ഒരു സിംഹത്തിന്റെ കടി കഴുത്തിലേൽക്കുകയും അതിന് 38 തുന്നലുകളിടേണ്ട് ആവശ്യമുണ്ടാകുകയും ചെയ്തു. ഈ സംഭവം ചിത്രത്തിൽ കാണാൻ കഴിയും. മെലാനി ഗ്രിഫിത്തും മൃഗങ്ങളുടെ ആക്രമണത്തിന് വിധേയമായി, 50 തുന്നലുകൾ അവളുടെ മുഖത്ത് ഇടേണ്ടിവന്നു; കണ്ണുകൾ നഷ്ടപ്പെടുമെന്ന് ഭയന്നിരുന്നുവെങ്കിലും, മുഖം വികലമാക്കപ്പെടാതെ വീണ്ടെടുത്തു. മാർഷൽ പല തവണ ആക്രമിക്കപ്പെടുകയും ഉണങ്ങാത്ത വ്രണത്തിനു ചികിത്സ തേടുകയും ചെയ്തു. 1979 ൽ നടന്ന അത്തരം ഒരു സംഭവത്തിൽ, ഒരു കാട്ടുതീയിൽനിന്നു മൃഗങ്ങളെ സംരക്ഷിക്കുമ്പോൾ ഒരു ചീറ്റ അദ്ദേഹത്തെ മാന്തീക്കീറിയിരുന്നു. എല്ലാ മൃഗങ്ങളെയും ഒഴിപ്പിച്ചതിനു ശേഷം തന്റെ പരിക്കുകളിൽനിന്നു മുക്തി നേടുവാൻ അദ്ദേഹം അനേക വർഷങ്ങളെടുത്തു. 1978 ൽ ഒരു വലിയ വെള്ളപ്പൊക്കം ചിത്രത്തിന്റെ സെറ്റുകൾ നശിപ്പിക്കുകയും സിംഹങ്ങളിൽ മൂന്നെണ്ണം കൊല്ലപ്പെടുകയും ചെയ്തു. ഈ പദ്ധതി നിരവധി വർഷങ്ങൾ പിന്നിട്ടു. സിനിമ പൂർണ്ണമാക്കുവാൻ എല്ലാവരും തീരുമാനിച്ചുവെന്നുവെന്ന് ഹെഡ്രെൻ പിന്നീട് പറഞ്ഞു. "സിനിമ എല്ലാ അർത്ഥത്തിലും ഞങ്ങൾ വിചാരിച്ചിരുന്നതുപോലെ ഒരു വിജയമായി തീരും എന്ന് ഞങ്ങൾ കരുതിയിരുന്നു."

1981 ൽ ലോകവ്യാപകമായി (അമേരിക്കൻ ഐക്യനാടുകളിലൊഴിച്ച്) 'റോർ' റിലീസ് ചെയ്യപ്പെട്ടു. ഹെഡ്രെൻ പറയുന്നതനുസരിച്ച്, "അമേരിക്കയിലെ വിതരണക്കാർ സിനിമയുടെ ലാഭത്തിന്റെ സിംഹഭാഗം ആവശ്യപ്പെട്ടുവെങ്കിലും അത് സിനിമ പൂർത്തീകരിക്കുവാൻ‌ സഹായിച്ച ആ സിനിമയിലെ മനോഹരങ്ങളായ മൃഗങ്ങൾക്കായി പോകണമെന്ന് ഞങ്ങൾ കരുതി." 17 മില്യൺ ഡോളർ ചെലവാക്കിയി ഈ ചിത്രം 2 മില്ല്യൺ ഡോളർ മാത്രം നേടി . എന്നിരുന്നാലും, ഹിഡ്രെന്റെ ജീവിതത്തിലെ ഒരു വഴിത്തിരിവായിരുന്നു ഈ സിനിമ. 1983-ൽ അവർ ലാഭേശ്ചയില്ലാത്ത സംഘടനയായ 'ദ റോർ ഫൌണ്ടേഷൻ' സ്ഥാപിച്ചു. അവർ പിന്നീടു പറഞ്ഞതനുസരിച്ച്, "ഞങ്ങളുടെ സിനിമ അവസാനിച്ചതിനു ശേഷം, ഈ മൃഗങ്ങൾ മറ്റെവിടെയെങ്കിലും പോകുന്നത് കാണാൻ കഴിയാത്തതിനാൽ, ഞങ്ങൾ ഒരു ഫൗണ്ടേഷൻ ആയി നിലനിൽക്കുന്നതിനും സംഭാവനകൾ സ്വീകരിച്ച്, വലിയ പൂച്ചകളെ ഇവിടെത്തന്നെ നിലനിർത്താൻ കഴിയുമെന്നു പ്രത്യാശിക്കുകയും ചെയ്തു, ഞങ്ങൾ ചെയ്തതു അതു തന്നെയാണ്." റോർ പിന്നീട് 2015 ൽ വീണ്ടും റിലീസ് ചെയ്യപ്പെട്ടുവെങ്കിലും സിനിമയുടെ പ്രമോഷനിൽ കൃത്യതയില്ലായ്മ നിരഞ്ഞതായി അനുഭവപ്പെട്ടതിനാൽ ഹെഡ്രെൻ ഇതെക്കുറിച്ചു ചർച്ച ചെയ്യാൻ വിസമ്മതിച്ചിരുന്നു." എങ്കിലും, 1970 കളിൽ തന്റെ കുടുംബത്തോടൊപ്പം പൂർണ്ണ വളർച്ചെയെത്തിയ ഒരു സിംഹത്തെ പോറ്റി വളർത്തുകയന്ന അത്യന്തം അപകടസാദ്ധ്യതയുള്ള കൃത്യത്തിന് അവർ ഖേദം പ്രകടിപ്പിച്ചിരുന്നു. വിശ്വസിക്കാൻ കഴിയുന്നതിനപ്പുറമുള്ള മണ്ടത്തരമാണ് ഒരു സിഹം വീട്ടിനുള്ളിലുണ്ടായിരുന്നുവെന്നത് എന്നവർ കൂട്ടിച്ചേർത്തിരുന്നു. "നമ്മൾ അത്തരം റിസ്ക്കുകളെടുക്കുവാൻ പാടില്ലാത്തതാണ്. ഈ മൃഗങ്ങൾ അതീവ വേഗതയുളളവരാണ്, അവർ നിങ്ങളെ പിന്തുടർന്നുപിടിക്കാൻ തീരുമാനിച്ചാൽ, മസ്തിഷ്കത്തിലേയ്ക്കു പായിക്കപ്പെടുന്ന ഒരു വെടിയുണ്ടയ്ക്കു മാത്രമേ അവയുടെ നിശ്ചയത്തെ തടഞ്ഞുനിറുത്താൻ സാധിക്കുകയുള്ളൂ." 

തന്റെ നേതൃത്വത്തിലുള്ള ഫൌണ്ടേഷന്റെ നേതൃത്വത്തിൽ ഷമ്പാല പ്രിസർവ്വിലെ മൃഗങ്ങളുടെ പരിപാലനം, സംരക്ഷണം, പാർപ്പിടം, അതിന്റെ അറ്റകുറ്റപ്പണികൾ എന്നിവയ്ക്കായുള്ള ഫണ്ട് സ്വരൂപിക്കുന്നതിനായി റോർ എന്ന സിനിമയ്ക്കു ശേഷം ഹെഡ്രെൻ തന്നെത്തേടിയെത്തിയ സിനിമയിലേയും ടെലിവിഷനിലേയും ചെറിയ വേഷങ്ങൾവരെ സ്വീകരിക്കുവാൻ തുടങ്ങിയിരുന്നു. 1982 ൽ അല്ലെൻ ബാരൻ സംവിധാനം ചെയ്ത ഫോക്സ്ഫയർ ലൈറ്റ് എന്ന ചിത്രത്തൽ ലെസ്ലീ നീൽസനോടൊപ്പം അഭിനയിച്ചു. 1983 ലെ ടെലിവിഷൻ പരമ്പരയായിരുന്ന ഹാർട്ട് ടു ഹാർട്ട്, 1984 ലെ രാത്രി വൈകി പ്രക്ഷേപണനം ചെയ്തിരുന്ന ഹൊറർ പരമ്പരയായ ടെയിൽസ് ഫ്രം ദ ഡാർക്ക്സൈഡ് ഉൾപ്പെടെ 1980 കളിലെ നിരവധി ടെലിവിഷൻ സീരിയലുകളിൽ ഹെഡ്രെൻ പ്രത്യക്ഷപ്പെട്ടിരുന്നു. 1985 ൽ ദ ന്യൂ ആൽഫ്രഡ് ഹിച്ച്കോക്ക് പ്രസന്റ്സിന്റെ പൈലറ്റ് എപ്പിസോഡിൽ ഒരു ബാറിൽ, അവരുടെ മകൾ മെലാനി ഗ്രഫിത്ത് അവതരിപ്പിച്ച കഥാപാത്രമായ ഇടപാടുകാരിയെ ശകാരിക്കുന്ന വിളമ്പുകാരിയായി ഒരു ഹ്വസ്വവേഷം അവതരിപ്പിച്ചിരുന്നു. 1990 ൽ പസഫിക് ഹൈറ്റ്സ് എന്ന ചിത്രത്തിൽ, സംഭാഷണ പ്രാധാന്യമില്ലാത്തതും മൈക്കേൾ കീറ്റൺ അവതരിപ്പിച്ച കഥാപാത്രത്തിന്റെ പ്രേമഭാജനവുമായ ധനാഢ്യയായ വിധവയുടെ ചെറിയ വേഷം അവതരിപ്പിച്ചിരുന്നു. ഈ ചിത്രത്തിലും അവരുടെ മകൾ പ്രധാന വേഷം ചെയ്തിരുന്നു. അതേ വർഷം തന്നെ, ദി ബോൾഡ് ആന്റ് ബ്യൂട്ടിഫുൾ എന്ന പകൽസമയ സോപ്പ് ഓപ്പറയിൽ അഭിനയിച്ചു.

1994-ൽ ഹെഡ്രന്റെ പരിദേവനം ഇങ്ങനെയായിരുന്നു, " അഭിനയിക്കുന്നതിൽ ഇനി എനിക്ക് താൽപര്യമില്ല,  മൃഗസംരക്ഷണ പ്രവർത്തനങ്ങളുമായി ബന്ധപ്പെട്ട ജോലി ചെയ്യുന്നതിൽ മാത്രമാണു താൽപര്യം എന്നവർ കരുതുന്നു. വ്യക്തമായും ഞാൻ ആ തോന്നൽ അവർക്കു നൽകിയിട്ടുണ്ട്, പക്ഷേ എനിക്ക് അങ്ങനെയല്ല തോന്നുന്നത്. ഞാൻ ഒരു നല്ല നടിയാണെന്നുതന്നെയാണ് എന്റെ അഭിപ്രായം. എന്റെ ആകാരവും അതനുസരിച്ചാണെന്നു ഞാൻ കരുതുന്നു. ഞാൻ എല്ലായ്പ്പോഴും ജോലി ചെയ്യാത്തതെന്തുകൊണ്ടാണെന്നു് എനിക്ക് മനസ്സിലാകുന്നല്ല.  അതേ വർഷം തന്നെ, എന്ന പേരിൽ നിർമ്മിക്കപ്പെട്ട, ബേർഡ്സ് എന്ന സിനിമയുടെ തുടർച്ചയിൽ യഥാർത്ഥ സിനിമയുടേതിൽനിന്നു തികച്ചു വ്യത്യസ്തമായ ഒരു വേഷത്തിൽ പ്രത്യക്ഷപ്പെട്ടിരുന്നു.  എന്നിരുന്നാലും ഒരു നായികാ കഥാപാത്രം ആ ചിത്രത്തിൽ ലഭിക്കാതെയിരുന്നതിലുള്ള ഇച്ഛാഭംഗം അവർ അറിയിച്ചിരുന്നു.  “ഇത് പ്രധാനകഥാപാത്രങ്ങളുടെ നിഴലിലൊതുങ്ങുന്ന കഥാപാത്രമായിരിക്കില്ലെന്നു ഞാൻ ആഗ്രഹിച്ചിരുന്നു.  പക്ഷേ ആ കഥാപാത്രം എന്റെ സിംഹങ്ങളെയും കടുവകളെയും പോറ്റാൻ എന്നെ സഹായിച്ചു "

1994 മുതൽ 1996 വരെ “ഡ്രീം ഓൺ” എന്ന ഹാസ്യ പരമ്പരയിൽ ഹെഡ്റെൻ അതിഥിയായി അഭിനയിച്ചിരുന്നു.  “ഈ പരമ്പര ഹാസ്യം ചെയ്യുവാൻ എനിക്ക് അവസരം നൽകി.  ഞാൻ മുമ്പ് ഒരിക്കലും കോമഡി ചെയ്തിട്ടില്ലായിരുന്നു. അത് എനിക്ക് ചെയ്യാൻ കഴിഞ്ഞത് അത്ഭുതകരമാണ്, എല്ലാരും ചിന്തിച്ചിരുന്നത്  ഞാൻ ഒരു സീരിയസ്  ഒരു നല്ല നടി മാത്രമാണെന്നായിരുന്നു.  ഇത്തരമൊരവസരം തന്നതിനും ഞാൻ‌ എക്സിക്യൂട്ടിവ് പ്രൊഡ്യൂസറായിരുന്ന ജോൺ ലാന്റിസിനോട്  കടപ്പെട്ടിരിക്കുന്നു.” 1996 ൽ അലക്സാണ്ടർ പെയ്നിന്റെ രാഷ്ട്രീയ ആക്ഷേപഹാസ്യമായ “സിറ്റിസൺ റൂത്ത്” എന്ന ചിത്രത്തിൽ ലൌറാ ഡേണിനൊപ്പം ഒരു  ഗർഭഛിദ്ര നിയമാവകാശപ്രവർത്തകയായി വേഷമിട്ടിരുന്നു . 1998 ൽ, ബില്ലി സെയ്ൻ, ക്രിസ്റ്റീന റിക്കി എന്നിവയ്ക്കൊപ്പം, “ഐ വോക്ക് അപ്പ് ഏർലി ദ ഡേ ഐ ഡൈഡ്”എന്ന ചിത്രത്തിൽ ഹെഡ്രെൻ സ്വയം അവിശ്വസനീയമായി അനുഭവപ്പെട്ട ഒരു വേഷം ചെയ്തു.  "ഞാൻ യഥാർത്ഥത്തിൽ ആ സിനിമയെ സ്നേഹിച്ചിരുന്നു എന്നുതന്നെ പറയണം, അത് ഒരു പ്രത്യേകതരം ചലച്ചിത്രമായിരുന്നു, കാരണം അതിൽ ഒരു സംഭാഷണങ്ങളൊന്നുംതന്നെ ഉണ്ടായിരുന്നില്ല  എന്നതിനാൽ അതു വളരെ വളരെ വ്യത്യസ്തമായിരുന്നു". അതേ വർഷം, ഹിച്ച്കോക്ക് സിനിമകളോട് ആദരവു പ്രകടിപ്പിച്ചുകൊണ്ടുള്ള പരമ്പരയായ “ചിക്കാഗോ ഹോപ്പ്”ന്റെ പ്രത്യക എപ്പിസോഡായ “സൈക്കോട്രാമാ”യിൽ അതിഥിതാരമായി അഭിനയിച്ചു. ഹെഡ്രെന്റെ ഇതിലെ കഥാപാത്രമായ ആൽഫ്രെഡ പെർക്കിൻസ്, 1960 ൽ പുറത്തിറങ്ങിയ സംവിധായകന്റെ ചിത്രമായ ‘സൈക്കോ’യിലെ നടനായിരുന്ന ആന്റണി പെർക്കിൻസിനെ സൂചിപ്പിക്കുന്നതായിരുന്നു.

1981 ൽ റോർ എന്ന ചിത്രത്തിന്റെ നിർമ്മാണമാരംഭിച്ച ഹെഡ്രൻ അതു പൂർത്തിയാക്കുവാൻ 11 വർഷങ്ങളെടുക്കുകയും ഇതിനുവേണ്ടി 17 മില്ല്യൺ ഡോളർ ചിലവഴിക്കുകയും ചെയ്തു. ഡസൻ കണക്കിന് ആഫ്രിക്കൻ സിംഹങ്ങൾ ഈ സിനിമയുടെ ചിത്രീകരണത്തിൽ പങ്കെടുത്തിരുന്നു. "ഒരുപക്ഷേ ഇത് ഹോളിവുഡ് ഇതുവരെ കണ്ടിട്ടുള്ളതിൽവച്ച് ഏറ്റവും അപകടകരമായ ഒരു ചിത്രമായിരിക്കും", അവർ അഭിപ്രായപ്പെട്ടു. “ചിത്രീകരണത്തിനിടെ ആരും കൊല്ലപ്പെട്ടില്ല എന്നതുതന്നെ അത്ഭുതകരമായ സംഗതിയാണ്.”റോറിന്റെ ചിത്രീകരണസമയത്ത് അക്കാലത്ത് അവരുടെ ഭർത്താവായിരുന്ന നോയൽ മാർഷലും പുത്രി മെലാനിയും  സിംഹങ്ങളുടെ ആക്രമണത്തിനിരയായിരുന്നു. ഛായാഗ്രഹകനായിരുന്ന ജാൻ ഡി ബോണ്ടിന്റെ തലയ്ക്കു പരിക്കേറ്റിരുന്നു. പിന്നീട് ഈ അനുഭവങ്ങളുടെ വെളിച്ചത്തിൽ ഹെഡ്രെൻ “ക്യാറ്റ്സ് ഓഫ് ഷമ്പാല”എന്ന പുസ്തകത്തിന്റെ രചനയിൽ സഹകരിച്ചിരുന്നു. ലോകമെമ്പാടുമായി 2 മില്ല്യൺ ഡോളർ മാത്രമാണ് ഈ ചിത്രം കളക്റ്റു ചെയ്തത്. ഒരു വർഷത്തിനുശേഷം 1982 ൽ നോയൽ മാർഷലുമായി ഹെഡ്രെൻ വേർപിരിഞ്ഞു. ഈ ചലച്ചിത്രം 1983 ൽ നേരിട്ട്, ലാഭേച്ഛയില്ലാത്ത റോർ ഫൌണ്ടേഷന്റെയും ലോസ് ആഞ്ചെലസിന് 40 മൈൽ (64 കിലോമീറ്റർ) വടക്കുകിഴക്കായി, കാലിഫോർണിയയിലെ അക്റ്റോണിൽ മോജാവേ മരുഭൂമിയുടെ അറ്റത്ത് ആന്റിലോപ്പ് താഴ്വരയുടേയും സാന്താ ക്ലാരിറ്റ താഴ്വരയുടേയും ഇടയ്ക്കുള്ള  ഹെഡ്രെന്റെ ഷംബാല പ്രിസർവിന്റെ രൂപീകരണത്തിലേയ്ക്കും നയിച്ചിരുന്നു.

1952-ൽ ഹെഡ്രെൻ 18 വയസ്സുള്ള പിൽക്കാല പരസ്യപ്രചാരകനായ പീറ്റർ ഗ്രിഫീത്തിനെ കണ്ടുമുട്ടി. അവരുടെ മകൾ മെലാനി ഗ്രിഫിത് 1957 ഓഗസ്റ്റ് 9 നാണ് ജനിച്ചത്. 1961 ലാണ് അവർ വിവാഹമോചിതരായി. 1964 സെപ്തംബർ 22 ന് ഹെഡ്രെൻ തന്റെ അപ്പോഴത്തെ ഏജൻറും പിന്നീട് അവരുടെ മൂന്നു സിനിമകൾ നിർമ്മിച്ചയാളുമായ നോയൽ മാർഷലിനെ വിവാഹം കഴിച്ചുവെങ്കിലും 1982 ൽ അവർ വിവാഹമോചിതരായി. 1985 ൽ അവർ സ്റ്റീൽ നിർമ്മാതാവായിരുന്ന ലൂയിസ് ബാരെനെച്ചിയയെ വിവാഹം കഴിക്കുകയും 1995-ൽ വിവാഹമോചനം നേടുകയും ചെയ്തു. 2002-മുതൽ മൃഗവൈദ്യനായിരുന്ന മാർട്ടിൻ ഡിന്നെസുമായുള്ള ബന്ധം 2008 മദ്ധ്യത്തോടെ അവസാനിച്ചു.



</doc>
<doc id="420121" url="https://ml.wikipedia.org/wiki?curid=420121" title="ബാർട്ടൺ ഹിൽ">
ബാർട്ടൺ ഹിൽ

തിരുവനന്തപുരം നഗരത്തിലെ ഒരു സ്ഥലം.ഗവൺമെന്റ് സെക്രട്ടറിയേറ്റിന്റെ ശിൽപ്പിയായ ബാർട്ടൺ സായ്പ് താമസിച്ചിരുന്ന ബംഗ്ലാവ് ഇവിടെ ആയിരുന്നു.ഇപ്പോൾ സർക്കാർ ഏൻജിനീറിംഗ് കോളേജും,സർക്കാർ നിയമ കോളേജും സ്ഥിതി ചെയ്യുന്നതു ഇവിടെ ആണു.


</doc>
<doc id="420127" url="https://ml.wikipedia.org/wiki?curid=420127" title="ജ്യോത്സ്ന മിലൻ">
ജ്യോത്സ്ന മിലൻ

ഗുജറാത്തി സാഹിത്യകാരിയും വിവർത്തകയുമായിരുന്നു ജ്യോത്സ്ന മിലൻ .(ജ:1941 ജൂലൈ 19-മുംബൈ മ: 5 മെയ് 2014) ഗുജറാത്തി സാഹിത്യത്തിലും ഇംഗ്ലീഷ് സാഹിത്യത്തിലും ബിരുദാനന്തര ബിരുദം നേടിയിട്ടുണ്ട്. സ്ത്രീ ശാക്തീകരണപ്രവർത്തനങ്ങളിലും പങ്കെടുത്തിരുന്നു.ഗുജറാത്തി കവിതകളും ഇളാ.ആർ.ഭട്ടിന്റെ കൃതികളും പരിഭാഷപ്പെടുത്തിയിട്ടുണ്ട്.വനിതകൾക്കുള്ള പത്രമായ അനസൂയയുടെ പത്രാധിപരായി 20 വർഷത്തിലേറെ സേവനമനുഷ്ഠിച്ചു.


മധ്യപ്രദേശ് സർക്കാർ ഏർപ്പെടുത്തിയ മുക്തിബോധ്ഫെലോഷിപ്പും (1985-86), മാനവശേഷി വികസന മന്ത്രാലയം ഏർപ്പെടുത്തിയ (1993) സീനിയർ ഫെലോഷിപ്പും ജ്യോത്സ്നയ്ക്കു ലഭിക്കുകയുണ്ടായി.


</doc>
<doc id="420128" url="https://ml.wikipedia.org/wiki?curid=420128" title="സിൽവിയ ആലിസ് ഏർലി">
സിൽവിയ ആലിസ് ഏർലി

അമേരിക്കയിലെ സമുദ്ര ജീവശാസ്ത്രജ്ഞയും പര്യവേക്ഷകയും എഴുത്തുകാരിയും അദ്ധ്യാപികയുമാണ് സിൽവിയ ആലീസ് ഏർലി (Sylvia Earle). 1935 ഓഗസ്റ്റ് 30 നായിരുന്നു ജനനം. 1998 മുതൽ നാഷണൽ ജ്യോഗ്രഫിക് പര്യവേക്ഷകയായി പ്രവർത്തിച്ചു വരുന്നു . യു.എസ്. നാഷണൽ ഓഷ്യാനിക് ആന്റ് അറ്റ്മോസ്ഫിയറിക് അഡ്മിനിസ്ട്രേഷന്റെ ആദ്യത്തെ വനിതാ ശാസ്ത്രജ്ഞയായിരുന്നു ഇവർ പ്രവർത്തിച്ചു വന്നു. 1998-ൽ പ്ലാനെറ്റിന്റെ ആദ്യ നായികയായി ടൈം മാഗസിൻ ഇവരെ നാമകരണം ചെയ്തു. സമുദ്രവും സമുദ്രത്തിലെ അസാധാരണജീവികളെയും സംരക്ഷിക്കുന്നതിനായി സമർപ്പിച്ചിരിക്കുന്ന പ്രധാന സംഘത്തിന്റെ (Ocean Elders) ഭാഗമാണ് സിൽവിയ.

1935 ൽ, ന്യൂജേഴ്സിയിലെ ഗ്ലോവ്വിസ്റ്റർ കൗണ്ടിയിലെ ഗ്വിബ്സ്റ്റൗൺ വിഭാഗത്തിൽ പെട്ട, ലൂയിസ് റീഡിന്റേയും ആലിസ് ഫ്രീസിന്റേയും (റിച്ചി) മകളായി സിൽവിയ ജനിച്ചു. പ്രകൃതിസംരക്ഷണത്തിനുള്ള തങ്ങളുടെ മകളുടെ ആദ്യകാല താല്പര്യങ്ങളെ സംരംക്ഷിക്കുന്നതിലും പ്രോത്സാഹിപ്പിക്കുന്നതിലും മാതാപിതാക്കൾ ഏറെ പ്രാധാന്യം കൊടുത്തു വന്നിരുന്നു. സിൽവിയയുടെ ബാല്യകാലത്തിൽ ഈ കുടുംബം ഫ്ലോറിഡയിലെ പടിഞ്ഞാറൻ തീരങ്ങളിലേക്ക് താമസം മാറി. സെന്റ് പീറ്റേർസ്ബർഗിൽ നിന്നായിരുന്നു സിൽവിയ ജൂനിയർ ബിരുദം നേടിയത്. 1952 ൽ ഫ്ലോറിഡ സ്റ്റേറ്റ് സർവകലാശാലയിൽ നിന്ന് ബിരുദം നേടി. ഡ്യൂക്ക് യൂണിവേഴ്സിറ്റിയിൽ നിന്ന് 1956 ൽ ബിരുദാനന്തര ബിരുദവും 1966 ഇൽ ഫിസിയോളജിയിൽ ഡോക്ടറേറ്റും നേടി.

കാലിഫോർണിയ സർവകലാശാലയിലെ കാലിഫോർണിയ അക്കാദമി ഓഫ് സയൻസിൽ ഫിസിയോളജി വിഭാഗത്തിൽ ആ വിഭാഗത്തിന്റെ ചുമതല വഹിക്കുന്ന ആൾ (സൂപ്രണ്ട്) ആയി 1979-1986 കാലയളവിൽ പ്രവർത്തിച്ചു. തുടർന്ന്, ബെർക്കിലി (1969-1981), റാഡ്ക്ലിഫ് ഇൻസ്റ്റിറ്റ്യൂട്ട് സ്കോളർ (1967-1969), ഗവേഷക സംഘത്തിലുമൊക്കെയായി (1967 -1981) ഹാർവാർഡ് സർവകലാശാലയിൽ പ്രവർത്തിച്ചു വന്നു.

ഹാർവാർഡിൽ ഒരു ഗവേഷകയായി പ്രവർത്തിച്ചു വരുമ്പോൾ 1966 ൽ അവരുടെ പി.എച്ച്.ഡി ലഭിക്കുന്നു. പിന്നീട് കേപ് ഹെയ്സ് മറൈൻ ലബോറട്ടറിയിലെ റസിഡന്റ് ഡയറക്ടർ ആയി ഫ്ലോറിഡയിലേക്ക് മടങ്ങി വന്നു. 1969 ൽ വിർജിൻ ഐലന്റ് തീരത്തുള്ള കടലിൽ ഉപരിതലത്തിന്റെ അൻപത് അടി താഴെയുള്ള ടെക്ടൈറ്റ് പ്രോജക്ടിൽ ചേർന്നു. ഇതിനായി ശാസ്ത്രജ്ഞർക്ക് അവരുടെ പഠന മേഖലയിൽ ഏതാനും ആഴ്ചകൾ വരെ താമസിച്ചു പഠിക്കാനായുള്ള അനുവാദം ലഭിച്ചിരുന്നു. ആയിരത്തിലേറെ മണിക്കൂറുകൾ സമുദ്രാന്തരത്തിൽ ഗവേഷണത്തിന്റെ ദൈർഘ്യ വേളകൾ വേണ്ടതായി കാണിച്ച് തുടർപരിപാടികളിലേക്ക് പ്രവേശിച്ചെങ്കിലും, ഈ പരിപാടിയിൽ നിന്ന് സിൽവിയ പിന്തള്ളപ്പെട്ടു.

1979 ൽ ഓവുവിലെ(Oahu) സമുദ്രത്തിൽ ഒരു തുറന്ന സമുദ്രം ജിം സ്യൂട്ട് ഡൈവുണ്ടാക്കി, 381 മീറ്ററോളം (1,250 അടി) ആഴത്തിലേക്ക് പോയി ഒരു സ്ത്രീയുടെ സമുദ്രാന്തരത്തിലേക്കുള്ള യാത്രയുടെ രേഖ ഉണ്ടാക്കാനായി ശ്രമിച്ചിരുന്നു . 1979 ൽ കാലിഫോർണിയ അക്കാദമി ഓഫ് സയൻസിലെ ഫിസിയോളജിയിലെ കാര്യവാഹകയായി ജോലിയിൽ പ്രവേശിച്ചു. അവിടെ അവർ 1986 വരെ സേവനം ചെയ്തു. 1980 മുതൽ 1984 വരെ സിൽവിയ സമുദ്ര സേവനത്തിനും അന്തരീക്ഷ സംരക്ഷണത്തിനും വേണ്ടിയുള്ള നാഷണൽ അഡ്വൈസറി കമ്മിറ്റിയിലും ( National Advisory Committee on Oceans and Atmosphere.) സേവനം അനുഷ്ടിച്ചു. 1982 ൽ അവരും ഒരു എൻജിനിയറും സബ്മറൈൻ ഡിസൈനറുമായ അവരുടെ ഭർത്താവ് ഗ്രഹാം ഹാക്കേസും ചേർന്ന് ഡൈപ് ഓഷ്യൻ എൻജിനീയറിങ്ങ് പൈലറ്റ്, റോബോട്ടിക് സേർസി സിസ്റ്റങ്ങൾ രൂപകൽപന ചെയ്യുകയും പ്രവർത്തിക്കുകയും പിന്തുണയ്ക്കുകയും ചെയ്തു.
1985 ൽ ഡീപ് ഓഷ്യൻ എൻജിനീയറിംഗ് ടീം 1,000 മീറ്റർ (3,300 അടി) താഴേക്ക് പ്രവർത്തിയ്ക്കുന്ന ഡീപ്പ് റോവർ റിസർച്ച് അന്തർവാഹിനി നിർമ്മിച്ചു. 

1986 ആയപ്പോഴേക്കും ഡീപ്പ് റോവർ പരീക്ഷിക്കപ്പെട്ടു. ബഹാമാസിലെ ലീ സ്റ്റിക്കറിംഗ് ഐലൻഡിൽ നിന്നും പരിശീലനം നടത്തുന്ന സംഘത്തിൽ ആണ് സിൽവിയ എത്തിയത്. 1990-ൽ നാഷണൽ ഓഷ്യാനിക് ആന്റ് അറ്റ്മോസ്ഫിയറിക് അഡ്മിനിസ്ട്രേഷനിൽ ചീഫ് സയന്റിസ്റ്റ് ആയി നിയമിക്കപ്പെട്ടു. അവിടെ അവർ 1992 വരെ താമസം മാറി. ഈ സ്ഥാനം വഹിച്ച ആദ്യത്തെ സ്ത്രീയായിരുന്നു അവൾ.

1992 ൽ, ഡീയൽ ഓഷ്യൻ എക്സ്പ്ലോറേഷൻ ആൻഡ് റിസേർച്ച് (DOER മറൈൻ) എന്നറിയപ്പെടുന്ന മെറിൻ എൻജിനീയറിങ് സ്ഥാപിക്കാൻ സിൽവിയയ്ക്ക് കഴിഞ്ഞു.. സിൽവിയയുടെ മകൾ എലിസബത്തിന്റെ നേതൃത്വത്തിൽ പ്രവർത്തിക്കുന്ന കമ്പനിയാണ് ഡീപ്-ഓഷ്യൻ, ഈ കമ്പനി പരിതഃസ്ഥിതികൾക്കുള്ള ഉപകരണങ്ങൾ രൂപകൽപന ചെയ്യുകയും നിർമ്മിക്കുകയും പ്രവർത്തിപ്പിക്കുകയും ചെയ്യുന്നു. 

1998 മുതൽ, ഇർലെ ഒരു ദേശീയ ജിയോഗ്രാഫർ എക്സ്പ്ലോറർ ഇൻ റെസിഡൻസ് ആണ് ഇവർ. "ഹെർ ഡീപ്നസ്" (Her Deepness) അല്ലെങ്കിൽ "ദി സ്റ്റർജ്ജൺ ജനറൽ" (The Sturgeon General) എന്നും ഇവർ വിളിക്കപ്പെടുന്നു. 


</doc>
<doc id="420137" url="https://ml.wikipedia.org/wiki?curid=420137" title="ബബുഷ്ക ലേഡി">
ബബുഷ്ക ലേഡി

അമേരിക്കൻ പ്രസിഡന്റ് ജോൺ എഫ്. കെന്നഡി വെടിയേറ്റ് കൊല്ലപ്പെട്ട സമയത്ത് ഡാളസിലെ ഡിയലി പ്ലാസയിൽ നടന്ന സംഭവങ്ങൾ ചിത്രീകരിച്ചുവെന്നു കരുതുന്ന അജ്ഞാതവനിതയാണ് ബബുഷ്ക ലേഡി. പ്രായമായ റഷ്യൻ വനിതകൾ തലയിൽ ധരിക്കുന്ന സ്കാർഫുകൾക്ക് സമാനമായ അവരുടെ വസ്ത്രധാരണത്തിൽ നിന്നാണ് ഈ വിളിപ്പേർ ഉരുത്തിരിഞ്ഞത്. റഷ്യൻ ഭാഷയിൽ മുത്തശ്ശി അല്ലെങ്കിൽ വൃദ്ധസ്ത്രീ എന്നോ ബബുഷ്ക എന്ന വാക്കിനർത്ഥമുണ്ട്. ദൃക്സാക്ഷികളുടെ വിവരണത്തിലും കൊലപാതക സമയത്തെ ഫോട്ടോഗ്രാഫുകളിലും ഇവരുടെ സാന്നിദ്ധ്യം സംഭവസ്ഥലത്ത് അന്വേഷണസംഘം ഉറപ്പിച്ചിരുന്നു. എമ്മിന്റെയും(‌ELM )മെയിൻ സ്ട്രീറ്റിന്റേയും മധ്യത്തിലെ ഒരു പുൽത്തകിടിയിൽ നിൽക്കുന്ന അവർ സാപ്രൂഡർ ഫിലിം, ഓർവിൽ നിക്സ്, മേരി മച്ച്മോർ, മാർക്ക് ബെൽ എന്നിവർ ചിത്രീകരിച്ച ഫോട്ടോഗ്രാഫുകളിൽ ദൃശ്യമായിരുന്നു.ഏകദേശം 44 മിനിട്ടുകളിലെ ചിത്രീകരണങ്ങളിൽ മുഖംതീർത്തും വ്യക്തമാകാത്തരീതിയിൽ സ്വന്തം കാമറകൊണ്ട് തന്നെ മുഖം മറയ്ക്കപ്പെട്ട രീതിയിലാണ് അവരുടെ ചിത്രം ദൃശ്യമാകുന്നത്.ഈ സ്ത്രീയെ തിരിച്ചറിയാനോ അവർ പകർത്തിയ ചിത്രം ഇതുവരെ ലഭ്യമാകുകയോ ചെയ്തിട്ടില്ല.

ടെക്സാസിലെ ഒരു സദസ്സിൽ വച്ച് 1970-ൽ ബെവർലി ഒലിവർ എന്ന സ്ത്രീ, ഗൂഢാലോചനസിദ്ധാന്തങ്ങൾ ഗവേഷണവിഷയമാക്കുന്ന ഒരു വ്യക്തിയായ ഗാരി ഷോയോട് താനാണ് ബബുഷ്ക ലേഡി എന്ന് അവകാശപ്പെടുകയുണ്ടായി ഒരു "യാഷിക്ക സൂപ്പർ 8 ഫിലിം" എന്ന കാമറകൊണ്ട് വധശ്രമരംഗങ്ങൾ പകർത്തിയതെന്ന് ഒലിവർ അവകാശപ്പെട്ടു. എഫ്.ബി.ഐ ഏജൻറുമാരാണെന്ന് സ്വയം പരിചയപ്പെടുത്തിയ രണ്ടുപേർക്ക് ഫിലിം നൽകിയതായും രസീതുകൾ ആവശ്യപ്പെടുകയോ,പിന്നീട് അതിനെക്കുറിച്ച് അന്വേഷിക്കുകയോ ഉണ്ടായിട്ടില്ല എന്നും ബെവർലി പ്രസ്താവിച്ചിരുന്നു."ദി മെൻ ഹു കിൽഡ് കെന്നഡി" എന്ന 1988 ലെ ഡോക്യുമെന്ററിയിൽ അവർ തന്റെ അവകാശവാദം വീണ്ടും ആവർത്തിച്ചു. വിൻസെന്റ് ബഗ്ലിയോസി, ഡിയലി പ്ലാസയിൽ ഒലിവർ ആ സമയം ഉണ്ടായിരുന്നുവെന്ന വാദം തൃപ്തികരമോ വിശ്വസനീയമോ അല്ലെന്നു ചൂണ്ടിക്കാട്ടിയിരുന്നു. കൂടാതെ അവർ ചിത്രീകരിച്ചുവെന്നു അവകാശപ്പെട്ട കാമറ 1969 വരെ നിർമ്മിച്ചിരുന്നില്ല എന്ന വസ്തുതയും വെളിവായപ്പോൾ, ഒരു സുഹൃത്തിൽ നിന്ന് പരീക്ഷണാടിസ്ഥാനത്തിലാണ് അത് ലഭിച്ചതെന്നും എന്നാൽ അതിൽ നിർമ്മാതാവിന്റെ പേര് ഉണ്ടായിരുന്നുവോയെന്ന് ഉറപ്പില്ലെന്നും ഒലിവർ പ്രതികരിച്ചു.

യുണൈറ്റഡ് സ്റ്റേറ്റ്സ് ഹൗസ് സെലക്ട് കമ്മിറ്റി ഓഫ് അസ്സാസിനേഷൻസിന്റെ ഫോട്ടോഗ്രാഫിക് തെളിവെടുപ്പു സമിതി ബബുഷ്കാ ലേഡിയുടേതെന്നു കരുതുന്ന ഒരു ചിത്രീകരണവും കണ്ടെത്താൻ സാധിച്ചില്ല എന്ന് സൂചിപ്പിച്ചു.


</doc>
<doc id="420149" url="https://ml.wikipedia.org/wiki?curid=420149" title="മലപ്പുറം കോ-ഓപ്പറേറ്റീവ് സ്പിന്നിംഗ് മിൽ">
മലപ്പുറം കോ-ഓപ്പറേറ്റീവ് സ്പിന്നിംഗ് മിൽ

സഹകരണ നിയമപ്രകാരം 1979 ൽ മലപ്പുറം ജില്ലയിയിലെ പട്ടർകടവിൽ സ്ഥാപിതമായ ഒരു വ്യവസായ സ്ഥാപനമാണ്‌ മലപ്പുറം കോ-ഓപ്പറേറ്റീവ് സ്പിന്നിംഗ് മിൽ (The Malappuram Co operative Spinning Mill Ltd). 1980 ൽ ആണ് വാണിജ്യാടിസ്ഥാനത്തിൽ ഉത്പാദനം ആരംഭിച്ചത്. ഈ മില്ല് മാനേജ് ചെയ്യുന്നത് കേരള സർകാരിന്റെ വ്യവസായ വകുപ്പിന് കീഴിലുള്ള Texfed ആണ്. അഞ്ഞൂറോളം തൊഴിലാളികൾ മൂന്ന് ഷിഫ്റ്റിലായി ഈ സ്ഥാപനത്തിൽ ജോലി ചെയ്യുന്നുണ്ട്.

കോട്ടൺ നൂലുകൾക്ക് പുറമെ പോളിസ്റ്റർ നൂലുകളും ഇവിടെ ഉത്പാദിപ്പിക്കുന്നുണ്ട്.


</doc>
<doc id="420171" url="https://ml.wikipedia.org/wiki?curid=420171" title="കേരള സംസ്ഥാന ഭവന നിർമ്മാണ ബോർഡ്">
കേരള സംസ്ഥാന ഭവന നിർമ്മാണ ബോർഡ്

ഒരു കേരള സർക്കാർ പൊതുമേഖലാ സ്ഥാപനമാണ് കേരള സംസ്ഥാന ഭവന നിർമ്മാണ ബോർഡ് (ചുരുക്കെഴുത്ത്: KSHB; ). 1971 ഒക്‌ടോബർ 14 ൽ ഒന്നാം സംസ്ഥാന ഭവന നിർമ്മാണ ബോർഡ് നിലവിൽ വന്നു.

1961 ൽ‌ സ്‌ഥാപിതമായ തിരുവനന്തപുരം നഗര പരിഷ്കരണ ട്രസ്റ്റിന്റെ തുടർച്ചയായി ദേശീയ നയത്തിനും കാഴ്ചപ്പാടിനും അനുസരിച്ച്‌ 1971 മാർച്‌ 5-ആം തീയതിയാണ്‌ കേരള സംസ്ഥാന ഭവന നിർമ്മാണ ബോർഡ് ആവിർഭാവം‌ കൊണ്ടത്. 1971 ലെ കേരള സംസ്ഥാന ഭവന നിർമ്മാണ ബോർഡ് ആക്‌ടിലെ വ്യവസ്ഥകൾ‌ക്ക്‌ വിധേയമായി സംസ്ഥാനതെ ഭവന നിർമ്മാണ പ്രവർത്തനങ്ങൾക്ക്‌ ഏകേപിതവും ആസൂത്രിതവുമായ ദിശാബേധ‌ം‌ നൽകുന്നതിനും വിവിധ വരുമാന വിഭാഗം‌ ജനങ്ങളുടെ പാർപ്പിട ആവശ്യങ്ങൾക്ക്‌ പരിഹാരം‌ കാണുന്നതിന്‌ അനുയേജ്യമായ ഭവന നിർമ്മാണ/വായ്പാ പദ്ധതികളും ആവിഷ്ക്കരിച്‌ നടപ്പിലാക്കുന്നതിനാണ്‌ ബോർഡ് സ്‌ഥാപിക്കപ്പെട്ടത്‌.
കേരളത്തിലെ സാധാരണക്കാർക്കായി വൈവിദ്ധ്യവും മാതൃകാപരവുമായ ഒട്ടേറെ ഭവന വായ്പാ പദ്ധതികളും നിരവധി ചെറുകിട നിർമ്മാണ പ്രവർത്തനങ്ങൾ മുതൽ സാങ്കേതിക തികവുള്ള വൻ‌കിട പദ്ധതികൾ വരെ കേരള സംസ്ഥന ഭവന നിർമ്മാണ ബോർഡ് നടത്തുകയുണ്ടായി. കേരളത്തിലെ പാവപ്പെട്ടവർക്കു വേണ്ടി ഇത്രയേറെ സേവനങ്ങൾ നിർ‌വഹിച്ച ഒരു സ്ഥാപനം എന്നനിലയിൽ ഭവന നിർമ്മാണ ബോർഡിന്റെ പ്രവർത്തനങ്ങൾ ശ്ലാഘനീമാണ്‌. ഏഴു ലക്ഷത്തിൽ പരം വീടുകൾ സംസ്ഥാനത്തൊട്ടാകെ നിർമ്മിക്കുന്നതിൽ മുഖ്യപങ്ക് വഹിക്കുകയും പന്ത്രണ്ട് ലക്ഷത്തില്പരം ചതുരശ്ര അടി ഓഫീസ് - വാണിജ്യ സമുച്ചയങ്ങൾ നിർമ്മിക്കുകയും ചെയ്ത ഭവന നിർമ്മാണ ബോർഡ്, സംസ്ഥാന പർപ്പിട രംഗത്ത് നൽകിയ നിസ്തുല സംഭാവനകളും മികവുറ്റ നേതൃത്വവും പരക്കെ അംഗീകരിക്കപ്പെടുന്നതാണ്‌. സംസ്ഥാന ഗവണ്മെന്റിന്റെ അതിരറ്റ സഹായവും ജീവനക്കാരുടെ പ്രവർത്തനങ്ങളും ഭവന നിർമ്മാണ ബോർഡിനെ ഈ നിലയിൽ എത്തിക്കുന്നതിൽ നിർണ്ണായക പങ്ക് വഹിച്ചു എന്നത് എടുത്തു പറയേണ്ട വസ്തുതയാണ്‌. 
ബഹുമാനപ്പെട്ട കേരളാ മുഖ്യമന്ത്രിയായിരുന്ന ശ്രീ. പട്ടം താണുപിള്ള, ശ്രീ. കുഞ്ഞികൃഷ്ണപിള്ള ഐ.എ.എസ് ചെയർമാനായും ശ്രീ.അഡ്വ. ആർ. മോഹനനഥൻ നായർ സെക്രട്ടറിയായും, 1960 ലെ (ആക്ട് ഒന്ന് 1960) ഇം‌പ്രൂവ്മെന്റ് നിയമമനുസരുച്ച് രൂപീകരിച്ച തിരുവനന്തപുരം നഗര പരിഷ്കരണ ട്രസ്റ്റിനെ, ജനങ്ങളുടെ പാർപ്പിടാവശ്യം തൃപ്തികരമായി നിരവേറ്റുന്നതിന്‌ സംഘടിതവും ആസൂതൃതവുമായ സം‌വിധാനങ്ങൾ ആവശ്യമാണെന്ന് കണ്ടറിഞ്ഞതിന്റെ അടിസ്ഥാനത്തിൽ, ശ്രീ. സി. അച്യുതമേനോൻ മുഖ്യമന്ത്രിയും ശ്രീ. എം.എൻ. ഗോവിന്ദൻ നായർ ഭവന വകുപ്പ് മന്ത്രിയും ആയിരിക്കെ ശ്രീ കെ.സി. ശങ്കര നാരായണൻ ഐ.എ.എസ് ആദ്യ ചെയർമാനും ശ്രീ. അഡ്വ. ആർ. മോഹനനഥൻ നായർ സെക്രട്ടറിയായും 05.03.1971 - ൽ ഭവന നിർമ്മാണ ബോർഡ് പ്രവർത്തനമാരംഭിച്ചു. 
ബോർഡിന്റെ ഔപചാരിക പ്രവർത്തനോദ്ഘാടനം 1971 മാർച്ച് 20- ൽ തിരുവനന്തപുരം കനകക്കുന്ന് കൊട്ടാരത്തിൽ വച്ച് നടന്നു. 1971 ഒക്‌ടോബർ 11 ലെ 158/72/എൽ.എ.ഡി നമ്പർ സർക്കാർ ഉത്തരവ് പ്രകാരം ശ്രീ. കെ. ടി. ജേക്കബ്ബ് ചെയർമാനും, ശ്രീ. എസ്. ഗോപാലൻ (ഐ.എ.എസ്) സെക്രട്ടറിയായും ഒക്‌ടോബർ 14 ൽ ഒന്നാം ബോർഡ് നിലവിൽ വന്നു.
1972 ൽ കേരള സർക്കാർ ലക്ഷം വീട് പദ്ധതി  ആരംഭിച്ചത്. ഒരു വീടിന്‌ 1250 രൂപയ്ക്കും 1500 രൂപയ്ക്കും  ഇടയിൽ ചെലവ് വരുന്ന രീതിയിലാണ്‌ പദ്ധതി ആവിഷ്കരിച്ചത്. രണ്ട് മുറികളും ഒരു അടുക്കളയോടും കൂടിയ 250 sq.ft ഉള്ള ഭവനങ്ങളാണ്‌  ഓരോ കുടുംബത്തിനും നിർമ്മിച്ചു നൽകിയത്. ഗുണഭോക്താക്കൾക്ക് സൗജന്യമായാണ്‌ വീടുകൾ നിർമ്മിക്കുവാൻ ഉദ്ദേശിച്ചിരുന്നത്. എന്നാൽ ഗുണഭോക്താക്കളുടെ പങ്കാളിത്തവും സ്വന്തം എന്ന ബോധവും ഉണ്ടാകുന്നതിനായി, അനുവദം നൽകിയ എല്ലാ ഗുണഭോക്താക്കളിൽ നിന്നും 110 രൂപ വീതം സമാഹരിക്കുകയുണ്ടായി. ആവശ്യമായ വസ്തു വാങ്ങുന്നതിനും ഭൂമി വീട് നിർമ്മാണത്തിനുതകുന്ന രീതിയിൽ മാറ്റുന്നതിനുമുള്ള ധനസഹായം മുഴുവനും കേന്ദ്ര സർക്കാരിൽ നിന്നും ലഭിച്ചു.






</doc>
<doc id="420179" url="https://ml.wikipedia.org/wiki?curid=420179" title="കെ.പി.ഭാനുമതി">
കെ.പി.ഭാനുമതി

എറണാകുളം സ്വദേശിനിയായ ഇന്ത്യൻ മാദ്ധ്യമപ്രവർത്തകയാണ് കെ. പി. ഭാനുമതി. നാഷണൽ ഹെറാൾഡ്, ടൈംസ് ഓഫ് ഇന്ത്യ, ദ ഹിന്ദുസ്ഥാൻ ടൈംസ്, ദ ഹിന്ദു, ദ സ്റ്റേറ്റ്സ്മാൻ, ദ ന്യൂ ഇന്ത്യൻ എക്സ്പ്രസ്സ് എന്നീ പത്രങ്ങളിൽ പംക്തികൾ കൈകാര്യം ചെയ്തു. ആൾ ഇന്ത്യാ റേഡിയോയിലും ജോലി ചെയ്തിട്ടുണ്ട്. 5 ദശകങ്ങൾ നീണ്ടു നിന്ന പത്രപ്രവർത്തന ജീവിതത്തിൽ ഏണസ്റ്റോ ചെ ഗുവേര, ജവഹർലാൽ നെഹ്രു, ഇന്ദിരാ ഗാന്ധി, ചൗ എൻ ലായി, അഗത ക്രിസ്റ്റി തുടങ്ങി ഒട്ടേറെ പ്രമുഖരെ ആൾ ഇന്ത്യാ റേഡിയോയ്ക്ക് വേണ്ടിയും വിവിധ പത്രങ്ങൾക്ക് വേണ്ടിയും അഭിമുഖം ചെയ്തിട്ടുണ്ട്. 70 പ്രധാന അഭിമുഖങ്ങൾ നാഷണൽ ബുക്ക് ട്രസ്റ്റ് 'കാൻഡിഡ് കോൺവെർസേഷൻസ് വിത്ത് ടവറിംഗ് പേർസൻസ്' എന്ന പേരിൽ പ്രസിദ്ധീകരിച്ചു. 

</doc>
<doc id="420183" url="https://ml.wikipedia.org/wiki?curid=420183" title="ആന്റണി ഈസ്റ്റ്മാൻ">
ആന്റണി ഈസ്റ്റ്മാൻ

ഒരു മലയാള സിനിമാ പ്രവർത്തകനാണ് ആന്റണി ഈസ്റ്റ്മാൻ.സിനിമാ മേഖലയിൽ നിശ്ചല ഛായാഗ്രാഹകനായി ആരംഭിച്ച്, സംവിധാനം, നിർമ്മാണം, തിരക്കഥ, കഥ, എന്നീ മേഖലകളിലെല്ലാം വ്യക്തിമുദ്ര പതിപ്പിച്ച ആളാണ് ആന്റണി ഈസ്റ്റ്മാൻ.

തൃശ്ശർ ജില്ലയിലെ കുന്നംകുളം ചൊവ്വന്നൂരിൽ മുരിങ്ങാത്തേരി കുരിയാക്കോസിന്റെയും മാർത്തയുടെയും മകനായി 1946 ഓഗസ്റ് 26 നു ജനിച്ചു. ചൊവ്വന്നൂർ സെന്റ്. തോമാസ് സ്‌കൂളിലും കുന്നംകുളം ഗവ. ഹൈസ്‌കൂളിലും പഠനം. അറുപതുകളുടെ മധ്യത്തോടെ ഫോട്ടോഗ്രാഫറായി ജീവിതം ആരംഭിച്ചു.പിന്നീട് എറണാകുളത്തേക്കു മാറുകയും ഈസ്റ്റ്മാൻ എന്ന പേരിൽ ഒരു സ്റ്റുഡിയോ ആരംഭിക്കുകയും ചെയ്തു. അങ്ങനെ ആന്റണി ഈസ്റ്റ്മാൻ എന്ന പേരിൽ അറിയപ്പെട്ടു തുടങ്ങി. ആദ്യം പത്രങ്ങൾക്കു വേണ്ടി ഫോട്ടോയെടുക്കാൻ തുടങ്ങിയതിനു ശേഷം പല വാരികകൾക്കും വേണ്ടി സിനിമാക്കാരുടെ ചിത്രങ്ങൾ എടുത്തു തുടങ്ങി. പിന്നീട് എറണാകുളത്തു കാർട്ടൂണിസ്റ് തോമാസിന്റെ ഡിസൈനേഴ്സ് എന്ന പരസ്യസ്ഥാപനത്തിനുവേണ്ടി മോഡൽ ഫോട്ടോഗ്രാഫി ചെയ്യാൻ ആരംഭിച്ചു. അതുവരെയുണ്ടായിരുന്ന നിശ്ചല ഛായാഗ്രഹണ സങ്കൽപ്പങ്ങൾക്ക് പുതിയൊരു മാനം നൽകി.

സിനിമാലോകത്ത് പ്രശസ്തരായിത്തീർന്ന സിൽക്ക് സ്മിത, സംഗീതസംവിധായകൻ ജോൺസൺ തുടങ്ങി ഒട്ടേറെപ്പേർ അരങ്ങേറ്റം കുറിച്ച ഇണയെത്തേടി ആയിരുന്നു ആദ്യം സംവിധാനം ചെയ്ത ചിത്രം. തുടർന്ന് വർണ്ണത്തേര്, മൃദുല, ഐസ്‌ക്രീം, അമ്പട ഞാനേ, വയൽ എന്നീ ചിത്രങ്ങൾ സംവിധാനം ചെയ്തു. രചന, ഈ ലോകം ഇവിടെ കുറെ മനുഷ്യർ, ഇവിടെ ഈ തീരത്ത്, ഐസ്‌ക്രീം, മൃദുല, മാണിക്യൻ, തസ്‌ക്കരവീരൻ, ക്ലൈമാക്‌സ് എന്നീ ചിത്രങ്ങൾക്ക് കഥയും മൃദുല എന്ന ചിത്രത്തിന്റെ തിരക്കഥയുമെഴുതി. പാർവ്വതീപരിണയം എന്ന ചിത്രത്തിന്റെ നിർമ്മാതാവാണ്. അക്ഷരം എന്ന ചിത്രത്തിന്റെ പ്രൊഡക്ഷൻ എക്സിക്യൂട്ടീവായി. ഗീതം, രാരീരം, തമ്മിൽ തമ്മിൽ, രചന, രക്തമില്ലാത്ത മനുഷ്യൻ, സീമന്തിനി, അവൾ വിശ്വസ്തയായിരുന്നു, ഈ മനോഹര തീരം, വീട് ഒരു സ്വർഗ്ഗം, മണിമുഴക്കം എന്നീ ചിത്രങ്ങളുടെ നിശ്ചല ഛായാഗ്രഹണം നിർവഹിച്ചു.


__പുതിയവിഭാഗംകണ്ണി__

</doc>
<doc id="420186" url="https://ml.wikipedia.org/wiki?curid=420186" title="വിഷ്ണു ശർമ്മ (ഛായാഗ്രാഹകൻ)">
വിഷ്ണു ശർമ്മ (ഛായാഗ്രാഹകൻ)

മലയാളം സിനിമകളിൽ പ്രവർത്തിക്കുന്ന ഒരു ഛായാഗ്രാഹകൻ ആണ് വിഷ്ണു ശർമ്മ. ആശാൻ മെമ്മോറിയൽ കോളേജിൽ വിഷ്വൽ കമ്യൂണിക്കേഷനിൽ ബിരുദം നേടിയ ഇദ്ദേഹം എസ്കേപ് ഫ്രം ഉഗാണ്ട (2013) എന്ന സിനിമയിൽ ആണ് ഛായാഗ്രഹണം തുടക്കം കുറിച്ചത് കുഞ്ഞിരാമായണം, ഗോദ, വെളിപാടിന്റെ പുസ്തകം എന്നിവയും ശ്രദ്ധേയമായ സിനിമകൾ ആണ്. 

</doc>
<doc id="420196" url="https://ml.wikipedia.org/wiki?curid=420196" title="ഫാബേൽസ്">
ഫാബേൽസ്

ഏ പി ജി 2 വിഭജനരീതിപ്രകാരം പുഷ്പിക്കുന്ന സസ്യങ്ങളിൽ യൂഡികോട്ടിലെ റോസിഡ് ഗ്രൂപ്പിൽ ഉള്ള ഒരു നിരയാണ് ഫാബേൽസ് (Fabales).

പപിലിയോണിഡേ എന്ന ഉപകുടുംബമൊഴികെയുള്ള എല്ലാ കുടുംബങ്ങളും ഉത്തരഅർദ്ധഗോളത്തിലെങ്ങും വ്യാപകമായി കാണപ്പെടുന്നുണ്ട്.


</doc>
<doc id="420199" url="https://ml.wikipedia.org/wiki?curid=420199" title="എം.സി. എഷർ">
എം.സി. എഷർ

മൗറിറ്റ്സ് കോർണേലിയസ് ഏഷർ (; 17 June 1898 – 27 March 1972) പ്രശസ്തനായ ഒരു ഡച്ച് ചിത്രകാരൻ ആയിരുന്നു. പ്രധാനമായും വുഡ്കട്ടുകൾ, ലിത്തോഗ്രാഫുകൾ, മെസോടിന്റുകൾ എന്നീ സങ്കേതങ്ങൾ ഉപയോഗിച്ചായിരുന്നു അദ്ദേഹത്തിന്റ ചിത്രരചന.

അസാധ്യവസ്തുക്കൾ (), അനന്തത, പ്രതിഫലനം, സമമിതി, വീക്ഷണകോൺ (), അതിവലയജ്യാമിതി (), ടെസ്സല്ലഷൻ () തുടങ്ങിയ ഗണിതശാസ്ത്രസങ്കേതങ്ങളുടെ സൗന്ദര്യം ആവാഹിയ്ക്കപ്പെട്ടതായിരുന്നു അദ്ദേഹത്തിന്റെ രചനകൾ. ഔപചാരികമായി ഒരു ഗണിതശാസ്ത്രജ്ഞനല്ലായിരുന്നിട്ടും പല വിഖ്യാത ഗണിതശാസ്ത്രജ്ഞൻമാരുമായും അദ്ദേഹം ഇടപഴകുകയും ടെസ്സല്ലഷൻ എന്ന ഗണിതസങ്കേതത്തിൽ ഗവേഷണം നടത്തുകയും ചെയ്തിരുന്നു.

അദ്ദേഹത്തിന്റെ ആദ്യകാലരചനകൾ മിക്കതും പ്രകൃതിയിൽ നിന്നും പ്രചോദനം കൊണ്ടുള്ളതായിരുന്നു. ഷഡ്പദങ്ങളേയും പ്രകൃതിദൃശ്യങ്ങളേയും ലിച്ചെൻ പോലെയുള്ള ചെടികളെയും സൂക്ഷ്മനിരീക്ഷണത്തിനു വിധേയമാക്കിയ അദ്ദേഹം തന്റെ രചനകളിൽ ഈ സൂക്ഷ്മത ആവാഹിച്ചു. പിൽക്കാലത്തു് അദ്ദേഹം സ്പെയിനിലും ഇറ്റലിയിലും വ്യാപകമായി സഞ്ചരിയ്ക്കുകയും അവിടുത്തെ കെട്ടിടങ്ങളേയും നാഗരികദൃശ്യങ്ങളെയും വാസ്തുവിദ്യയെയും തന്റെ ചിത്രങ്ങളിൽ പകർത്തി. അൽഹംബ്രയിലെയും () കോർഡോബയിലെ മെസ്ക്വീട്ടയിലെയും ടൈലിങ് അദ്ദേഹത്ത ആകർഷിയ്ക്കുകയും പിന്നീട് ഈ ടൈലിങ്ങുകളുടെ ഗണിതപരമായ സവിശേഷതകളിൽ അത്യധികം തല്പരനായി തീർന്നു.

അദ്ദേഹത്തിന്റെ രചനകൾ ശാസ്ത്രജ്ഞരുടെയും ഗണിതകാരന്മാരുടെയും സവിശേഷശ്രദ്ധയ്ക്ക് പാത്രമായിട്ടുണ്ട്. ഏപ്രിൽ 1996ലെ സയന്റിഫിക് അമേരിക്കൻ () മാസികയിൽ മാർട്ടിൻ ഗാർഡ്നർ അദ്ദേഹത്തെപ്പറ്റി എഴുതിയ ലേഖനം അദ്ദേഹത്തെ കൂടുതൽ പൊതുശ്രദ്ധയിൽ കൊണ്ടുവന്നു. അതിനുമുൻപ് 1979'ൽ ഡഗ്ലസ് ഹോഫ്സ്റ്റാഡ്റ്റർ () എഴുതിയ പ്രശസ്തവും പുലിറ്റ്സർ പുരസ്കാരം നേടിയതുമായ ഗ്വോഡൽ, എഷർ, ബാഹ് () എന്ന പുസ്തകത്തിന്റ ഒരു പ്രമുഖ പ്രചോദനം എഷർ ആയിരുന്നു.

ഇത്രയേറെ ജനപ്രിയൻ ആയിരുന്നിട്ടും കലാലോകത്ത് അദ്ദേഹം അത്രയ്ക്കധികം ബഹുമാനിയ്ക്കപ്പെട്ടിരുന്നില്ല. അദ്ദേഹത്തിന്റെ ജന്മനാടായ നെതർലാൻഡ്സിൽ പോലും അദ്ദേഹത്തിന്റെ ഒരു പ്രത്യവലോകനപ്രദർശനം സംഘടിപ്പിയ്ക്കുന്നത് അദ്ദേഹത്തിന് 70 വയസ്സ് ആയതിനു ശേഷം മാത്രമായിരുന്നു. എന്നാൽ ഇരുപത്തൊന്നാം നൂറ്റാണ്ടിൽ ലോകത്താകമാനം അദ്ദേഹത്തിന്റ ചിത്രങ്ങളുടെ പ്രദർശനങ്ങൾ നടക്കുകയും അദ്ദേഹത്തിന്റെ കലാവാസന കൂടുതൽ അംഗീകരിയ്ക്കപ്പെടുകയും ചെയ്തു.

1898 ജൂൺ 17നു നെതർലൻഡ്‌സിലെ എന്ന പട്ടണത്തിൽ മൗറിറ്റ്സ് കോർണേലിയസ് ഏഷർ ജനിച്ചു. ഇദ്ദേഹം ജനിച്ച ഭവനം ഇന്ന് ഭാഗമാണ്. ഒരു സിവിൽ എഞ്ചിനീയർ ആയിരുന്ന ജോർജ് അർണോൾഡ് ഏഷറിന്റെയും അദ്ദേഹത്തിന്റ രണ്ടാം ഭാര്യയായിരുന്ന സാറ ഗ്ലൈഷ്മാൻ'ന്റെയും മകനായിട്ടാണ് അദ്ദേഹം ജനിച്ചത്.1903'ൽ അദ്ദേഹത്തിന്റെ കുടുംബം ആൺഹേം എന്ന പട്ടണത്തിലേയ്ക്ക് താമസം മാറുകയും അദ്ദേഹം തന്റെ പ്രൈമറി, സെക്കന്ററി വിദ്യാഭ്യാസം ഇവിടെ നിർവഹിയ്ക്കുകയും ചെയ്തു. അദ്ദേഹത്തിന്റെ കുടുംബവും സുഹൃത്തുക്കളും അദ്ദേഹത്ത 'മൗക്' എന്നാണ് വിളിച്ചിരുന്നത്. ചിത്രകലയിൽ വളരെ മികച്ചു നിന്നിരുന്നുവെങ്കിലും പഠനകാര്യങ്ങളിൽ പുറകോട്ടായിരുന്നു.

1918'ൽ അദ്ദേഹം ഡെൽഫ്ത്തിലെ ടെക്നിക്കൽ കോളേജിൽ ചേർന്നു. 1919 മുതൽ 1922 വരെ ഹാർലെം സ്കൂൾ ഓഫ് ആർക്കിടെക്ചർ ആൻഡ് ഡെക്കറേറ്റീവ് ആർട്സ് എന്ന സ്ഥാപനത്തിൽ ചിത്രകലയും വുഡ്കട്ട് അധിഷ്ഠിതമായ കലാസൃഷ്ടികളുടെ നിർമ്മാണവും പഠിച്ചു.

1922 അദ്ദേഹത്തിന്റെ ജീവിതത്തിലെ പ്രധാനപ്പെട്ട ഒരു വർഷം ആയിരുന്നു. ഇക്കാലത്താണ് അദ്ദേഹം ആദ്യമായി ഇറ്റലി, സ്പെയിൻ എന്നീ രാജ്യങ്ങൾ സന്ദർശിയ്ക്കുന്നത്. സ്പെയിനിലെ ഗ്രനാഡയിലെ പതിനാലാം നൂറ്റാണ്ടിൽ പണികഴിപ്പിച്ച അൽഹംബ്രയിയുടെ () മൂറിഷ് വാസ്തുവിദ്യ () അദ്ദേഹത്തെ വളരെ ആകർഷിച്ചു. അവിടുത്തെ അലങ്കാരപ്പണികൾ പ്രധാനമായും ജ്യാമിതീയസമമിതിയിൽ അധിഷ്ഠിതമായതായിരുന്നു. ചുമരുകളിലും മച്ചുകളിലും കാണപ്പെട്ടിരുന്ന അലങ്കാരടൈലുകളുടെ സമമിതമായ ഡിസൈൻ അദ്ദേഹത്തിൽ സവിശേഷ താല്പര്യം ഉണർത്തി. അദ്ദേഹത്തിന്റെ പിൽക്കാല രചനകളിൽ ഈ ടെസ്സല്ലഷനുകളുടെ സ്വാധീനം വ്യക്തമായി കാണാം.

1923 മുതൽ 1935 വരെ അദ്ദേഹം ഇറ്റലിയിലെ റോമിൽ ആണ് താമസിച്ചിരുന്നത്. ഇവിടെ വെച്ചാണ് അദ്ദേഹം തന്റെ ഭാര്യയായി മാറിയ ജെറ്റ ഉമീക്കറിനെ കണ്ടുമുട്ടുന്നതും വിവാഹം കഴിയ്ക്കുന്നതും. ഇക്കാലത്ത് അദ്ദേഹം ഇറ്റലിയിലും സ്പെയിനിലും മാറിമാറി സഞ്ചരിയ്ക്കുകയും കലാസൃഷ്ടികൾ നടത്തുകയും ചെയ്തിരുന്നു. എന്നാൽ ഇക്കാലത്തെ സൃഷ്ടികൾ മിയ്ക്കതും സ്വന്തം നിരീക്ഷണങ്ങളുടെ നേർപ്പതിപ്പുകൾ (observational) ആയിരുന്നു. എന്നാൽ 1937'നു ശേഷം അദ്ദേഹത്തിന്റെ കലാസൃഷ്ടികൾ മിയ്ക്കതും സ്റ്റുഡിയോയ്ക്കകത്താണ് രൂപപ്പെട്ടിരുന്നത്. അതോടെ നിരീക്ഷണത്തിനു പകരം ജ്യാമിതീയവിശകലനങ്ങളും ഭാവനയും അദ്ദേഹത്തിന്റെ കലാസൃഷ്ടികളുടെ അടിസ്ഥാനമായി മാറി.

1935'ഓടെ രാഷ്ട്രീയകാരണങ്ങളാൽ ഇറ്റലിയിലെ വാസം അദ്ദേഹത്തിനു മടുക്കുകയും സ്വിറ്റ്സർലൻഡിലേയ്ക്ക് താമസം മാറ്റുകയും ചെയ്തു. 1941 മുതൽ 1970 വരെ തന്റെ ജന്മദേശമായിരുന്ന നെതർലൻഡ്‌സിൽ തന്നെയായിരുന്നു അദ്ദേഹം വസിച്ചിരുന്നത്.

1970ൽ അദ്ദേഹം നെതെർലാൻഡ്സിലെ റോസാ സ്പയർ ഹുയിസ് () എന്ന സ്ഥലത്തേയ്ക്ക് മാറുകയും 1972 മാർച്ച് 27നു അദ്ദേഹം ഹിൽവെർസം'ലെ () ഒരു ആശുപത്രിയിൽ തന്റെ 73'ആം വയസ്സിൽ മരിയ്ക്കുകയും ചെയ്തു.

എഷറിന്റെ രചനകളെല്ലാം ഗണിതത്തിന്റെ സങ്കേതങ്ങളിൽ അധിഷ്ഠിതമാണ്. ജനപ്രിയനായിരിയ്ക്കുമ്പോഴും കലാലോകം അദ്ദേഹത്തെ വേണ്ടവിധത്തിൽ അംഗീകരിയ്ക്കാത്തതിന് ഇതൊരു കാരണമായേക്കാം. അദ്ദേഹത്തിന്റെ രചനകളിലെ മൗലികതയും ഗണിതനിഘൂടതകളും എല്ലാവരും അംഗീകരിയ്ക്കുന്നുണ്ടെകിലും അവ അത്ര കാവ്യാത്മകമല്ലെന്നാണ് ഒരു അഭിപ്രായം..

ഒരു പ്രതലത്തിന്റെ ക്രമമായ വിഭജനം (ടെസ്സല്ലേഷൻ) ആയിരുന്ന അദ്ദേഹത്തിന്റ ഒരു പ്രിയപ്പെട്ട ഗണിതശാസ്ത്രസങ്കേതം. അൽഹംബ്രയിലെയും ( Alhambra) കോർഡോബയിലെ മെസ്ക്വീട്ടയിലെയും ടൈലിങ് വസ്തുവിദ്യകൾ അദ്ദേഹത്തെ വളരെ ആകർഷിച്ചിരുന്നു. ഇതിൽ നിന്നും പ്രചോദനം കൊണ്ടാണ് അദ്ദേഹത്തിന്റെ ടെസ്സല്ലേഷൻ അടിസ്ഥാനമാക്കിയുള്ള പല രചനകളും. വളരെ ലഘുവായ ജ്യാമിതീയ രൂപങ്ങളിൽ തുടങ്ങിയ അദ്ദേഹത്തിന്റെ ടൈലുകൾ പിന്നീട് പക്ഷികളും മത്സ്യങ്ങളും ഉഭയജീവികളും പോലെയുള്ള സങ്കീർണ ആകൃതികളിൽ രൂപപ്പെട്ടു തുടങ്ങി. സ്റ്റഡി ഓഫ് റെഗുലർ ഡിവിഷൻ ഓഫ് ദി പ്ലെയിൻ വിത്ത് റെപ്‌റ്റൈൽസ്(1939), മെറ്റാമോർഫോസിസ്(1937), ഡേ ആൻഡ് നൈറ്റ്(രാത്രിയും പകലും, 1938) തുടങ്ങിയവ ടെസ്സല്ലേഷന്റെ സാധ്യതൾ ഉപയോഗപ്പടുത്തിയിട്ടുള്ള രചനകളാണ്.

ജ്യാമിതി ആയിരുന്നു അദ്ദേഹത്തിന്റെ മറ്റൊരു പ്രചോദനം. അദ്ദേഹത്തിന് ഔപചാരികമായ ഗണിത വിദ്യാഭ്യാസം ലഭിച്ചിരുന്നില്ല. അതിനാൽ അദ്ദേഹത്തിന്റെ ഗണിത വിജ്ഞാനം സ്വയം ആർജിതവും ദൃശ്യങ്ങളെ അടിസ്ഥാനപ്പെടുത്തിയുള്ളതുമായിരുന്നു. അതിനാൽ ജ്യാമിതി സ്വാഭാവികമായിത്തന്നെ അദ്ദേഹത്തിന്റെ രചനകളെ സ്വാധീനിച്ചു. വീക്ഷണകോണുകളെ അദ്ദേഹം സമർത്ഥമായി ഉപയോഗിച്ചു. തൽഫലമായി ഉണ്ടായ സങ്കീർണരചനകൾ 'അസാദ്ധ്യവസ്തുക്കളെ' ചിത്രീകരിച്ച ഒരു ഫലം ഉണ്ടാക്കി. സ്റ്റിൽ ലൈഫ് ആൻഡ് സ്ട്രീറ്റ്(1937), റിലേറ്റിവിറ്റി(1953), ഹൗസ് ഓഫ് സ്റ്റയേഴ്‌സ്(1951) തുടങ്ങിയ ചിത്രങ്ങൾ അസാദ്ധ്യവസ്തുക്കളുടെ ചിത്രീകരണത്തിന് ഉദാഹരണങ്ങളാണ്..

അടിസ്ഥാന ത്രിമാനരൂപങ്ങളെ (platonic solids) അദ്ദേഹം തന്റെ രചനകളിൽ ധാരാളമായി ഉപയോഗിച്ചിട്ടുണ്ട്. 1952'ൽ രചിച്ച ഗ്രാവിറ്റേഷൻ എന്ന ജലഛായാചിത്രം അത്തരം ഒരു സ്റ്റെല്ലേറ്റഡ് ഡോഡെകാഹെഡ്രോണെ ചിത്രീകരിയ്ക്കുന്നു. 1948 ലെ സ്റ്റാർസ് എന്ന വുഡ് എൻഗ്രേവ്ഡ് പ്രിന്റ് അഞ്ചു തരത്തിലുള്ള സ്റ്റെല്ലേറ്റഡ് ത്രിമാനരൂപങ്ങളെയും ഉപയോഗിച്ചുള്ളതാണ്.

അനന്തതയും അതിവലയ ജ്യാമിതിയും അദ്ദേഹത്തിന്റെ ഇഷ്ടപ്പെട്ട മറ്റു വിഷയങ്ങളായിരുന്നു. അദ്ദേഹത്തിന്റെ വാട്ടർഫാൾ, അസെന്റിങ് ആൻഡ് ഡിസെൻഡിങ് എന്നീ ചിത്രങ്ങൾ അനന്തമായ ചലനത്തിന്റെ പ്രതിരൂപങ്ങൾ ആയിരുന്നു.

1938 രചിയ്ക്കപ്പെട്ട ഈ ചിത്രം വുഡ് കട്ട് സങ്കേതം ഉപയോഗിച്ച് ജപ്പാൻ പേപ്പറിൽ പ്രിന്റ് ചെയ്യപ്പെട്ടതാണ്.. 1930 കളിൽ എഷറിനുണ്ടായ ഭ്രമങ്ങളിലൊന്നാണ് ഒരു പ്രതലത്തെ സമമായി എങ്ങനെ വിഭജിയ്ക്കാം എന്ന്. ഈ തീം'ലുള്ള ഒരു പരീക്ഷണമാണ് ഈ ചിത്രം. ഒരു ഗ്രാമദൃശ്യമാണ് ഇവിടുത്തെ പ്രതലം. ഇതിനെ തലങ്ങും വിലങ്ങും ക്രമമായി ഭാഗിയ്ക്കുന്ന പക്ഷികളുടെ ഒരു പറ്റം. അതിൽ വലത്തേയ്ക്ക് പറക്കുന്ന ഒരു പറ്റം വെളുത്ത പക്ഷികളും ഇടത്തേയ്ക്ക് പറക്കുന്ന മറ്റൊരുപക്ഷം കറുത്ത പക്ഷികളും. ഈ രണ്ടു കൂട്ടങ്ങളും പരസ്പരം ഇടകലർന്നാണ് കാണപ്പെടുന്നത്. കറുത്ത കൂട്ടത്തിലെ പക്ഷികളുടെ ഇടയിലുള്ള ശൂന്യസ്ഥലം വെളുപ്പാണ്. യഥാർത്ഥത്തിൽ ഈ വെളുത്ത ശൂന്യസ്ഥലമാണ് വെളുത്ത പക്ഷികളെ സൃഷ്ടിയ്ക്കുന്നത്. അതുപോലെ തിരിച്ചും. കറുപ്പിന്റെയും വെളുപ്പിന്റെയും ഈ സമ്മിശ്രണം വരച്ചിരിയ്ക്കുന്ന പ്രതലത്തെ സമാന്തരമായ രണ്ടു വ്യത്യസ്ത പ്രതലങ്ങാളാക്കി മാറ്റുന്നത് പോലെ തോന്നും. ഒരേ സമയം പാർശ്വ സമമിതിയും പ്രതല സമമിതിയും ഈ ചിത്രത്തിൽ കാണാം.

1948ൽ രചിച്ച ഈ ചിത്രം ഒരു ലിത്തോഗ്രാഫ് ആണ്. എഷറിന്റെ ഏറ്റവും പ്രസിദ്ധമായ രചനകളിലൊന്നാണ് ഇത്. ഒരു പേപ്പറിൽ പരസ്പരം വരയ്ക്കാൻ ശ്രമിയ്ക്കുന്ന രണ്ടു കൈകളാണ് ഇതിലെ മുഖ്യ കാഴ്ച്ച. ഒരു പേപ്പറിന്റെ പ്രതലത്തിന്റെ പരപ്പും അതിൽ ഏതാനും സ്ട്രോക്കുകൾ ഉപയോഗിച്ച് സൃഷ്ടിയ്ക്കാൻ സാധിയ്ക്കുന്നു ത്രിമാനത്തിന്റെ സാധ്യതകളും തമ്മിലുള്ള വൈരുദ്ധ്യമായിരുന്നു അദ്ദേഹത്തിന്റെ ഒരു പ്രിയവിഷയം. ഈ ചിത്രം ആ വിഷയത്തെ ആവോളം കാണിയ്ക്കുന്നുണ്ട്. ഇതിലും പാർശ്വസമമിതി ഒരു വലിയ ആകർഷണം ആണ്.

1935'ൽ രചിച്ച ഈ ലിത്തോഗ്രാഫിന്റെ വിഷയം പ്രതിഫലനവും അതിന്റെ ത്രിമാന സാധ്യതകളും ആണ്. ഇത് അദ്ദേഹത്തിന്റെ തന്നെ പ്രതിബിംബം ഒരു ഗോളത്തിൽ പ്രതിഫലിയ്ക്കുന്നതിനെ സ്വയം വരച്ചതാണ്. ചിത്രത്തിൽ കാണുന്നത് ഒരു ഇടതുകൈ ഗോളത്തെ താങ്ങിപ്പിടിച്ചിരിയ്ക്കുന്നതായിട്ടാണ്. എന്നാൽ ഇത് കല്ലിൽ വരച്ച് അതിന്റെ പ്രിന്റ് എടുക്കുന്ന സാങ്കേതികവിദ്യ ആയതുകൊണ്ട് യഥാർത്ഥത്തിൽ അദ്ദേഹം വലതുകൈയിൽ ആണ് ഗോളം പിടിച്ചിട്ടുള്ളത്. ചിത്രകാരന്റെ കണ്ണുകൾ ഒത്തനടുവിൽ വരുന്നവിധത്തിലാണ് ഇത് ചിത്രീകരിച്ചിരിയ്ക്കുന്നത്..

1960 വരച്ച ഈ ചിത്രം അദ്ദേഹത്തിന്റ 'അസാധ്യവസ്തുക്കൾ' എന്ന വിശേഷണത്തിന് അർഹമായ ഇല്ല്യൂഷനുകളിൽ വളരെ പ്രധാനപ്പെട്ട ഒന്നാണ്. കുറെ മനുഷ്യർ നാലു വശങ്ങളുള്ള ഒരു അനന്തമായ കോണിപ്പടിയിലൂടെ കയറി ഇറങ്ങിക്കൊണ്ടിരിയ്ക്കുന്നതാണ് ഇതിന്റെ തീം. ഏതാണ് ഇറങ്ങുന്ന വശം ഏതാണ് കയറുന്ന വശം എന്ന് തീരുമാനിയ്ക്കാൻ കാഴ്ചക്കാരന് കഴിയില്ല. പ്രശസ്ത ഭൗതിക, ഗണിത ശാസ്ത്രജ്ഞൻ സർ റോജർ പെൻറോസ് തന്റെ പിതാവും ജനിതകശാസ്ത്രജ്ഞനുമായ ലയണൽ പെൻറോസുമായി ചേർന്ന് ഈ ചിത്രത്തെ അടിസ്ഥാനമാക്കി ഒരു ഗണിത പ്രബന്ധം എഴുതിയിട്ടുണ്ട്. അദ്ദേഹത്തിന്റ പല പുസ്തകങ്ങളിലും ഇതിനെ പരാമർശിയ്ക്കുന്നുമുണ്ട്.



</doc>
<doc id="420204" url="https://ml.wikipedia.org/wiki?curid=420204" title="ഐഡ.എസ്.സ്കഡ്ഡർ">
ഐഡ.എസ്.സ്കഡ്ഡർ

അമേരിക്കയിൽ നിന്നുള്ള ഒരു മെഡിക്കൽ മിഷണറി ആയിരുന്നു ഐഡ സോഫിയ സ്കഡ്ഡർ (ഡിസംബർ 9, 1870 - മേയ് 23, 1960) 
ഭാരതത്തിൽ മിഷണറി പ്രവർത്തനങ്ങൾ നടത്തിവന്നിരുന്ന ഡോക്ടറായ ജോൺ സ്കഡ്ഡേർ ജൂനിയറും സോഫിയയും ആയിരുന്നു മാതാപിതാക്കൾ. 1899 ൽ ന്യൂയോർക്കിലെ കോർണെൽ മെഡിക്കൽ കോളേജിൽ നിന്ന് 1899 ൽ ബിരുദം നേടിയ ഐഡ ചികിത്സാരംഗത്തേയ്ക്കും മിഷണറി പ്രവർത്തനങ്ങളിലേയ്ക്കും തിരിഞ്ഞു.

മാൻഹാട്ടനിലെ ഒരു ബാങ്കറായ ഷെൽ ഭാര്യയുടെ സ്മരണയ്ക്ക് 10,000 ഡോളർ ഐഡയ്ക്ക് അനുവദിക്കുകയുണ്ടായി.ഇന്ത്യയിൽ തിരിച്ചെത്തിയ ഐഡ ഈ തുകകൊണ്ട് മദ്രാസിൽ നിന്ന് 75 മൈൽ ദൂരെയുള്ള വെല്ലൂരിൽ ഒരു ചെറിയ ഡിസ്പെൻസറിയും ക്ലിനിക്കും ആരംഭിച്ചു.ഇന്ത്യൻ സ്ത്രീകളുടെ അനാരോഗ്യം, ബ്യൂബോണിക് പ്ലേഗ്, കോളറ, കുഷ്ഠം എന്നിവയ്ക്കെതിരായ പോരാട്ടത്തിൽ അവർ പൂർണ്ണസമയവും സമർപ്പിച്ചിരുന്നു.1918 ൽ ഏഷ്യയിലെ ഏറ്റവും പ്രധാനപ്പെട്ട ആശുപത്രിയായ വെല്ലൂർ ക്രിസ്ത്യൻ മെഡിക്കൽ കോളേജ് ആശുപത്രിയ്ക്ക് ഇതോടെ തുടക്കവുമായി.1928 ൽ മഹാത്മാ ഗാന്ധി മെഡിക്കൽ സ്കൂൾ സന്ദർശിച്ചിരുന്നു.

ലോകത്തിലെ ഏറ്റവും വലിയ ക്രൈസ്തവ മിഷനറി ആശുപത്രിയായ വെല്ലൂർ മെഡിക്കൽ കോളേജിൽ 2000 കിടക്കകളും ആധുനിക സംജ്ഞീകരണങ്ങളും ഉണ്ട്. ഭാരതത്തിലെ പ്രധാന മെഡിക്കൽ കോളെജുകളിൽ ഒന്നാണിത്.

ക്രിസ്ത്യൻ മെഡിക്കൽ കോളെജിന്റെ ശതാബ്ദി ആഘോഷങ്ങളുടെ ഭാഗമായി 2000 ആഗസ്ത് 12 ന് ഒരു സ്റ്റാമ്പ് പുറത്തിറക്കുകയുണ്ടായി. കോളേജ് ചാപ്പൽ, മെഡിക്കൽ കോളേജ്, ആശുപത്രി എന്നിവ ഇതിൽ ചിത്രീകരിച്ചിട്ടുണ്ട്.


</doc>
<doc id="420207" url="https://ml.wikipedia.org/wiki?curid=420207" title="നാസർ (നടൻ)">
നാസർ (നടൻ)

ഒരു ഇന്ത്യൻ ചലച്ചിത്ര അഭിനേതാവും സംവിധായകനും നിർമ്മാതാവുമാണ് എം. നാസർ. നിലവിൽ നടികർ സംഘത്തിന്റെ പ്രസിഡന്റാണ്. തമിഴ്, മലയാള, തെലുഗു, കന്നഡ, ഹിന്ദി ചലച്ചിത്രങ്ങളിൽ അഭിനയിച്ചിട്ടുണ്ട്. 
1958 മാർച്ച് 5ന് മെഹബൂബ് ബാഷ, മുംതാസ് എന്നിവരുടെ മകനായി തമിഴ്നാട്ടിൽ ജനിച്ചു. ചെങ്കൽപ്പേട്ടിലെ സെന്റ് ജോസഫ് ഹയർ സെക്കന്ററി സ്കൂളിൽ പ്രാഥമിക വിദ്യാഭ്യാസം പൂർത്തിയാക്കി. തുടർന്ന് ചെന്നൈയിലേക്ക് (മദ്രാസ്) താമസം മാറി. മദ്രാസ് ക്രിസ്റ്റ്യൻ കോളേജിൽ നിന്നും പ്രീ-യൂണിവേഴ്സിറ്റി വിദ്യാഭ്യാസം പൂർത്തിയാക്കി. മദ്രാസ് ക്രിസ്റ്റ്യൻ കോളേജിലെ നാടക സമിതിയിലെ അംഗമായിരുന്നു. തുടർന്ന് ഇന്ത്യൻ വ്യോമസേനയിൽ പ്രവർത്തിക്കുകയുണ്ടായി. ദ സൗത്ത് ഇന്ത്യൻ ഫിലിം ചേമ്പർ ഓഫ് കൊമേഴ്സ് ഫിലിം ഇൻസ്റ്റിറ്റ്യൂട്ട്, തമിഴ്നാട് ഇൻസ്റ്റിറ്റ്യൂട്ട് ഫോർ ഫിലിം ആന്റ് ടെലിവിഷൻ ടെക്നോളജി എന്നിവിടങ്ങളിൽ അഭിനയം പരിശീലിച്ചിട്ടുണ്ട്.
1985-ൽ കെ. ബാലചന്ദർ സംവിധാനം ചെയ്ത് പുറത്തിറങ്ങിയ കല്യാണ അഗതികൾ എന്ന ചലച്ചിത്രത്തിലായിരുന്നു ആദ്യമായി അഭിനയിച്ചത്. ഈ ചിത്രത്തിൽ സഹനടനായാണ് അഭിനയിച്ചത്. തുടർന്ന് എസ്.പി. മുത്തുരാമൻ സംവിധാനം ചെയ്ത വേലൈക്കാരൻ, വണ്ണ കനവുകൾ എന്നീ ചലച്ചിത്രങ്ങൾ വില്ലൻ വേഷത്തിലും അഭിനയിക്കുകയുണ്ടായി. യുഗി സേതു സംവിധാനം ചെയ്ത കവിതൈ പാട നേരമില്ലൈ എന്ന ചലച്ചിത്രമായിരുന്നു നായകനായി ആദ്യം അഭിനയിച്ച ചിത്രം. മണിരത്നത്തിന്റെ നായകൻ എന്ന ചിത്രത്തിലും പ്രധാന വേഷത്തിൽ അഭിനയിച്ചു. ഈ ചിത്രത്തിൽ ഒരു പോലീസ് ഉദ്യോഗസ്ഥനെയാണ് നാസർ അവതരിപ്പിച്ചത്. തുടർന്ന് പുറത്തിറങ്ങിയ മണിരത്നത്തിന്റെ റോജാ (1992), തേവർ മകൻ (1992), ബോംബേ (1994), കുരുതിപുനൽ (1995) എന്നീ ചിത്രങ്ങളിലും പ്രധാന കഥാപാത്രങ്ങളെ അവതരിപ്പിക്കുകയുണ്ടായി.

1995-ൽ പുറത്തിറങ്ങിയ അവതാരം എന്ന ചലച്ചിത്രമായിരുന്നു സംവിധാനം ചെയ്ത ആദ്യ ചിത്രം. തെരുവു കലാകാരന്മാരുടെ ജീവിതമായിരുന്നു ഈ ചിത്രത്തിന്റെ ഉള്ളടക്കം. ബാല്യകാലത്തിൽ കണ്ടിട്ടുള്ള തെരു കൂത്ത് എന്ന കലാരൂപവുമായി ബന്ധപ്പെട്ട ഓർമ്മകളാണ് ചിത്രത്തിന്റെ കഥയ്ക്ക് കാരണമായതെന്ന് നാസർ പറയുകയുണ്ടായി. എന്നാൽ ഈ ചിത്രത്തിന് വ്യാവസായികമായി വിജയം നേടാൻ സാധിച്ചില്ല. തുടർന്ന് 1997-ൽ ദേവതൈ എന്ന ചിത്രവും സംവിധാനം ചെയ്തു. 1990-കളുടെ അവസാനത്തിൽ മിൻസാര കനവു് (1997), മണിരത്നത്തിന്റെ ഇരുവർ (1997), എസ്. ഷങ്കറിന്റെ ജീൻസ് (1998) എന്നീ ചലച്ചിത്രങ്ങളിൽ പ്രധാന വേഷങ്ങൾ അവതരിപ്പിച്ചു. മിൻസാര കനവിൽ അന്ധനായ സംഗീതജ്ഞനായും ഇരുവരിൽ ഒരു രാഷ്ട്രീയ പ്രവർത്തകനായും ജീൻസിൽ ഇരട്ടക്കുട്ടികളുടെ അച്ഛനായുമാണ് അഭിനയിച്ചത്. 2015-ൽ പുറത്തിറങ്ങിയ എന്ന ചലച്ചിത്രത്തിൽ പ്രധാന കഥാപാത്രത്തെ അവതരിപ്പിച്ചു. ഇൗ ചലച്ചിത്രത്തിന്റെ രണ്ടാം ബാഗമായ ഇതേ കഥാപാത്രത്തെ നാസർ അവതരിപ്പിച്ചിരുന്നു.

2015-ൽ തമിഴ് സിനിമാ രംഗത്തെ അഭിനേതാക്കളുടെ കൂട്ടായ്മയായ നടികർ സംഘത്തിന്റെ പ്രസിഡന്റായി തിരഞ്ഞെടുക്കപ്പെട്ടു. ആർ. ശരത് കുമാർ ശേഷമാണ് നാസർ പ്രസിഡന്റായി തിരഞ്ഞെടുക്കപ്പെട്ടത്. 
കമീലയെയാണ് നാസർ വിവാഹം ചെയ്തിരിക്കുന്നത്. മൂന്ന് മക്കളാണ് ഇവർക്കുള്ളത്. മൂത്ത മകൻ അബ്ദുൾ അസൻ ഫൈസൽ, ടി. ശിവ നിർമ്മിക്കുന്ന ചിത്രത്തിൽ അഭിനയിക്കുമെന്ന് അഭ്യൂഹങ്ങളുണ്ടായിരുന്നുവെങ്കിലും അഭിനയിക്കാൻ സാധിച്ചില്ല. രണ്ടാമത്തെ മകനായ ലുത്ഫുദീൻ, 2014-ൽ എ.എൽ. വിജയ് സംവിധാനം ചെയ്ത് പുറത്തിറങ്ങിയ സൈവം എന്ന ചലച്ചിത്രത്തിൽ അഭിനയിച്ചിരുന്നു. ഈ ചിത്രത്തിൽ നാസർ അവതരിപ്പിച്ച കഥാപാത്രത്തിന്റെ ചെറുമകനായാണ് ലുത്ഫുദീൻ അഭിനയിച്ചത്. ഇളയ മകൻ അബി മെഹ്ദി ഹസൻ, നാസർ തന്നെ സംവിധാനം ചെയ്ത സൺ സൺ താത്താ എന്ന ചലച്ചിത്രത്തിൽ അഭിനയിച്ചിട്ടുണ്ട്. 



</doc>
<doc id="420209" url="https://ml.wikipedia.org/wiki?curid=420209" title="ടോയോഹിരോ അകിയാമ">
ടോയോഹിരോ അകിയാമ

1990 ൽ സോവിയറ്റ് സോയുസ് ബഹിരാകാശവാഹനത്തിൽ മിർ ബഹിരാകാശ നിലയത്തിലേക്ക് പുറപ്പെട്ട ഒരു ജാപ്പനീസ് മാധ്യമപ്രവർത്തകനാണ് ടോയോഹിരോ അകിയാമ (ജ: ജൂലൈ 22, 1942).ബഹിരാകാശത്തെത്തിയ ആദ്യത്തെ ജപ്പാൻ പൗരനുമാണ് അകിയാമ.ബഹിരാകാശത്തെ മാധ്യമപ്രവർത്തകൻ എന്നു ഇദ്ദേഹത്തെ വിശേഷിപ്പിയ്ക്കുന്നു.

ടോക്കിയോയിലെ മിറ്റാക്കയിലുള്ള ഇന്റർനാഷണൽ ക്രിസ്റ്റ്യൻ യൂണിവേഴ്സിറ്റിയിൽ അക്കാദമിയിൽ നിന്നും ബിരുദം. തുടർന്ന് 1966 മുതൽ
ടോക്കിയോ ബ്രോഡ്കാസ്റ്റിംഗ് സിസ്റ്റത്തിൽ (ടി.ബി.എസ്) പത്രപ്രവർത്തകനായി.1967 മുതൽ 1971 വരെ ബ്രിട്ടീഷ് ബ്രോഡ്കാസ്റ്റിങ് കോർപ്പറേഷൻ വേൾഡ് സർവീസിൽ പ്രവർത്തിച്ചു. 1984 മുതൽ 1988 വരെ അകിയാമ വാഷിംഗ്ടൺ ഡി.സിയിൽ ടിബിഎസിന്റെ പ്രധാന ലേഖകനായിരുന്നു.
ആഗസ്റ്റ് 1989 ൽ ടിബിഎസും സോവിയറ്റ് യൂണിയനും തമ്മിലുണ്ടാക്കിയ ഒരു കരാർ പ്രകാരം അകിയാമ ബഹിരാകാശയാത്രാപരിശീലനത്തിനായി തിരഞ്ഞെടുക്കപ്പെട്ടു. ചരിത്രത്തിൽ ആദ്യമായി വാണിജ്യോദ്ദേശത്തോടെ സംഘടിപ്പിച്ച ഒരു ബഹിരാകാശപര്യടനമായിരുന്നു ഇത്. 163 ടിബിഎസ് ജീവനക്കാരിൽ നിന്നും അകിയാമയും ഛായാഗ്രാഹകയായ റയ്കോ കികുചിയും രണ്ട് അന്തിമ സ്ഥാനാർത്ഥികളായി തിരഞ്ഞെടുക്കപ്പെട്ടു.വിക്ഷേപണത്തിനു ഒരു ആഴ്ച മുൻപ് കികുച്ചി അപ്പൻഡിസൈറ്റിസ് രോഗബാധ കാരണം അയോഗ്യയായപ്പോൾ അന്തിമഘട്ടത്തിൽ അകിയാമയെ യാത്രയ്ക്ക് തെരെഞ്ഞെടുക്കുകയായിരുന്നു.
1990 ഡിസംബർ 2 ന് മിർ ബഹിരാകാശ കേന്ദ്രത്തിലേക്ക് വിക്ഷേപിയ്ക്കപ്പെട്ട സോയുസ് ടി -11 ദൗത്യപേടകത്തിൽ അകിയാമ മിഷൻ കമാൻഡർ വിക്ടർ അഫ്നാസ്യേവ്, എൻജിനീയർ മൂസ മാനറോവ് എന്നിവരോടൊപ്പം പ്രവർത്തിച്ചു. മിറിൽ തങ്ങുന്ന വേളയിൽ എല്ലാ ദിവസവും തത്സമയ റിപ്പോർട്ടുകൾ അകിയാമ തയ്യാറാക്കി അവതരിപ്പിച്ചു.


</doc>
<doc id="420218" url="https://ml.wikipedia.org/wiki?curid=420218" title="ഈഡിപ്പസ് റെക്സ്">
ഈഡിപ്പസ് റെക്സ്

സോഫക്കിൾസിന്റെ ഒരു ദുരന്തനാടകമാണ് ഈഡിപ്പസ് റെക്സ് അഥവാ ഈഡിപ്പസ് രാജാവ്‌. ഏതൻസിലാണ് ഈ നാടകം ആദ്യമായി 429-ൽ അവതരിപ്പിക്കുന്നത്. തുടക്കത്തിൽ പുരാതന ഗ്രീക്കുകാർക്ക്, ഈ ശീർഷകം ലളിതമായ ഈഡിപ്പസ് ആയിരുന്നു. അരിസ്റ്റോട്ടിലിന്റെ പോയെറ്റിക്സ് എന്നാ കൃതിയിലാണ് ഇങ്ങനെ നൽകിയിരുന്നത്. "ഈഡിപ്പസ് കൊളോണസിൽ നിന്ന്" എന്ന കൃതിയിൽ നിന്നും വേർതിരിച്ചറിയാൻ ഈഡിപ്പസ് ടെറാനൂസ് എന്ന് പുനർനാമകരണം നൽകുകയായിരുന്നു.

സോഫക്കിൾസിന്റെ പുറത്തിറങ്ങിയ മൂന്ന് തീബൻ നാടകങ്ങളിൽ, ഈഡിപ്പസിന്റെ കഥയെ കൈകാര്യം ചെയ്ത ഈഡിപ്പസ് റെക്സ് രണ്ടാമത് എഴുതിയതാണ്. എന്നിരുന്നാലും, നാടകങ്ങൾ വിവരിക്കുന്ന സംഭവങ്ങളുടെ കാലഗണനയുടെ അടിസ്ഥാനത്തിൽ, ഇത് ആദ്യം വന്നെത്തും, അതിനുശേഷം കൊളോണസും ആന്റിഗണിനും ഈഡിപ്പസിന്റെ കഥ തുടരുന്നത്.

"ഈഡിപ്പസ് റെക്സ്" ആരംഭിക്കുന്നതിന് മുൻപ്, ഈഡിപ്പസ് തീബ്സിന്റെ രാജാവായിത്തീർന്നു. തന്റെ പിതാവായ ലയസിനെ (മുൻ രാജാവ്) കൊല്ലുകയും തന്റെ അമ്മയായ ജോക്കസ്റ്റയെ വിവാഹം ചെയ്യുകയും ചെയ്തു ഈഡിപ്പസ്. സോഫക്കിൾസിന്റെ നാടകത്തിൽ, ഈഡിപ്പസ് രാജാവ് മുന്നത്തെ രാജാവായിരുന്ന ലയസിന്റെ കൊലപാതകിയെ അന്വേഷിക്കുന്നത് വായനകാർക്ക് കാണാം, തീബസ് രാജ്യത്തിനെ മാരകമായ ഒരു മാറാവ്യാധിയിൽ നിന്നും രക്ഷിക്കാൻ വേണ്ടിയാണു ഈഡിപ്പസ് രാജാവ് ലയസിന്റെ പാതകനെ അന്വേഷിക്കുന്നത്. നാടകത്തിന്റെ ഒടുവിൽ, സത്യം പുറത്തുവരുകയാണ്. ഈഡിപ്പസ് രാജാവാണ് ലയസിന്റെ ഘാതകൻ. ഇതറിയുമ്പോൾ ജോക്കസ്റ്റ തൂങ്ങിമരിക്കുന്നു. തുടർന്ന് ഈഡിപ്പസ് ജോക്കസ്റ്റയുടെ സ്വർണ നിറത്തിലുള്ള പിൻ ഊരി സ്വന്തം കണ്ണുകൾ കുത്തിപോട്ടിക്കുന്നു.
പുരാതന ഗ്രീക്ക് ദുരന്തത്തിന്റെ മാസ്റ്റർപീസ് ആയി പല പണ്ഡിതന്മാരും ഈഡിപ്പസ് റെക്സ് എന്ന നാടകത്തിനെ കണക്കാക്കുന്നു. അദ്ദേഹത്തിന്റെ എപ്പികുകളിൽ, അരിസ്റ്റോട്ടിലിന്റെ കഥാപാത്രത്തിന്റെ പ്രത്യേകതകളെ സൂചിപ്പിക്കുന്നതിന് സന്ദർഭങ്ങൾ ഈ നാടകത്തിൽ നിരവധി തവണ പരാമർശിക്കുന്നു.

തീബ്സിന്റെ രാജാവായ ഈഡിപ്പസ് തന്റെ ഭാര്യാസഹോദരനായ ക്രയോണിനെ ഡെല്ഫിയിലെ കോമരംത്തിനെ കാണാൻ അയക്കുന്നു. തീബ്സിനെ അലട്ടുന്ന മാറാവ്യാധിയെ കുറിച്ച അറിയാനാണ് ഈഡിപ്പസ് ഇങ്ങനെ ചെയ്യുന്നത്. തുടർന്ന് കോമരം മുൻ രാജാവായ ലയസിന്റെ മരണമാണ് തീബസ് ജനതയെ അലട്ടുന്നത് എന്ന് മറുപടി നൽകുന്നു. രാജാവിന്റെ ഘാതകനെ കണ്ടെത്തിയാൽ തീബിയൻ ജനതയുടെ കഷ്ടപാടുകൾ മാറുമെന്നും അദ്ദേഹം അരുൾ ചെയുന്നു. കൊലപാതകിയെ കണ്ടുപിടിക്കാൻ ഈഡിപ്പസ് തയ്യാറെടുക്കുന്നു.

സഹായത്തിനുവേണ്ടി ഈഡിപ്പസ് അന്ധനായ പ്രവാചകൻ ട്ടയറിഷ്യസ്സിനെ സമീപിക്കുന്നു. ട്ടയറിഷ്യസ്സ് എത്തുമ്പോൾ, ഈഡിപ്പസിന്റെ ചോദ്യങ്ങൾക്ക് ഉത്തരം അറിയാമെന്ന് അദ്ദേഹം അവകാശപ്പെടുന്നുണ്ടെങ്കിലും, സംസാരിക്കാൻ വിസമ്മതിക്കുന്നു ഈഡിപ്പസ് തന്റെ തിരച്ചിൽ ഉപേക്ഷികണമെന്നും ട്ടയറിഷ്യസ്സ് പറയന്നു. 

ട്ടയറിഷ്യസ്സിന്റെ നിർദ്ദേശം നിരസിച്ച ഈഡിപ്പസ് കോപാകുലനാകുന്നു, ലയസ് രാജാവിന്റെ കൊലപാതകത്തിൽ ട്ടയറിഷ്യസ്സിന് പങ്കുണ്ടെന്ന് ഈഡിപ്പസ് സംശയിക്കുന്നു. ഇത് കേൾകുമ്പോൾ കുപിതനായ ട്ടയറിഷ്യസ്സ് ഈഡിപ്പസ് തന്നെയാണ് കൊലയാളിയാണെന്ന് അരുൾ ചെയ്യുന്നു. ഇത് ഈഡിപ്പസ് മനസ്സിലാക്കുന്നില്ല. ക്രയോൺ തന്നെ തകർക്കാനുള്ള ശ്രമത്തിൽ പ്രവാചകന് പണം കൊടുത്തിരികണം എന്ന് അദ്ദേഹം അനുമാനിക്കുന്നു. രണ്ടുപേരും രൂക്ഷമായി വാദിക്കുന്നു. ഈഡിപ്പസ് ട്ടയറിഷ്യസ്സിന്റെ അന്ധതയെ കളിയാക്കുന്നു. തിരിച്ച ഈഡിപ്പസാണ് അന്ധൻ എന്ന് ട്ടയറിഷ്യസ്സ് പറയുന്നു. പിന്നീട ട്ടയറിഷ്യസ്സ് വെളിപ്പെടുത്തുന്നു, കൊലപാതകിയെ കണ്ടെത്തുമ്പോൾ അവൻ "തീബിയൻ ജനതയിലെ ഒരാളായിരിക്കും, സ്വന്തം കുഞ്ഞുങ്ങൾക്ക് സഹോദരനും പിതാവുമായിരിക്കും അതുപോലെ സ്വന്തം അമ്മയ്ക്ക് മകനും ഭർത്താവും ആയിരിക്കും" എന്ന് ട്ടയറിഷ്യസ്സ് പറയുന്നു.
ഈഡിപ്പസിന്റെ ആരോപണങ്ങൾ നേരിടാൻ ക്രയോൺ എത്തുന്നു. ക്രയോണിനു വധശിക്ഷ നടപ്പാക്കണമെന്ന് ഈഡിപ്പസ് രാജാവ് ആവശ്യപ്പെടുന്നു. എന്നിരുന്നാലും, കോറസ് ഈഡിപ്പസിന്റെ തീരുമാനത്തെ എതിർക്കുന്നു. ഈഡിപ്പസിനെ ആശ്വസിപ്പിക്കാൻ രാജ്ഞിയായ ജോക്കോസ്റ്റ ശ്രമിക്കുന്ന, അവർ ഈഡിപ്പസിനോട് പ്രവാചകന്മാരെ ശ്രദ്ധിക്കാതിരിക്കാൻ പറയുന്നു. തെളിവ് എന്ന നിലയിൽ, അവർ ലയസിനും തനിക്കും ലഭിച്ച വെളിപാടിനെ കുറിച്ച പറയുന്നു. ലയസ് തന്റെ സ്വന്തം മകനാൽ വധിക്കപ്പെടുമെന്ന് പണ്ടെങ്ങോ ഒരു കോമരം പ്രസ്താവിച്ചു. എന്നാൽ ഡെല്ഫിയിലെക്കുള്ള വഴിയിൽവെച്ച് ഒരു കൂട്ടം കൊള്ളക്കാർ ലയസ് രാജാവിനെ ആക്രമിച്ച് കൊലപ്പെടുത്തുന്നു. ഇതിനാൽ തന്നെ കോമരങ്ങൾ എപ്പോഴും സത്യമാവില്ല എന്ന് ജോക്കോസ്റ്റ ഈഡിപ്പസിനെ പറഞ്ഞ് അശ്വസിപ്പിക്കുന്നു.

തുടർന്ന് ഈഡിപ്പസ് കൊലയാളിക്കുള്ള തിരച്ചിൽ ശക്തമാക്കുന്നു. കോറിന്തിലെ പോളിബസ് രാജാവും മെറോപ്പ് രാജ്ഞിക്കും ഒരു ആട്ടിടയൻ നൽകിയ കുഞ്ഞാണ് ഈഡിപ്പസ് എന്ന സത്യം പുറത്ത് വരുന്നു. ലയസിനെ തിരിച്ച് അറിഞ്ഞ ഈഡിപ്പസ് ജോക്കോസ്റ്റയെ തെടിപോകുന്നു. അപ്പോഴാണ് സത്യം മനസ്സിലാകിയ ജോക്കോസ്റ്റ പള്ളിയറയിൽ തൂങ്ങി മരിക്കുന്നത്. തന്റെ മാതാവിനെയും പിതാവിനെയും തിരിച്ചറിയുന്ന ഈഡിപ്പസ് മാതാവായ ജോക്കോസ്റ്റയുടെ വസ്ത്രത്തിലെ സ്വർണ പിൻ ഊരി എടുത്ത് കണ്ണിൽ കുത്തുന്നു.



</doc>
<doc id="420219" url="https://ml.wikipedia.org/wiki?curid=420219" title="നന്ദിത ബോസ്">
നന്ദിത ബോസ്

1970കളിൽ മലയാളസിനിമയിൽ നിറഞ്ഞുനിന്നിരുന്ന ഒരു നടിയാണ്നന്ദിത ബോസ്.മലയാളത്തിനുപുറമേ തമിഴ്, ഹിന്ദി , ബംഗാളി സിനിമകളിലും അഭിനയിച്ചിട്ടുണ്ട്. അച്ചാണി(1973), പണിതീരാത്തവീട്(1973) and ധർമ്മയുദ്ധം (1973) തുടങ്ങിയവ നന്ദിതബോസ് അഭിനയിച്ച പ്രമുഖ ചിത്രങ്ങളാണ്. ഇപ്പോൾ സീരിയൽ രംഗത്ത് സജീവമാണ്.

നന്ദിത ബംഗാളിയാണ്. ഡി.പി ബോസിനെ വിവാഹം ചെയ്തെങ്കിലും പിരിഞ്ഞു. ദേബാദിശ് ബോസ് എന്ന ഒരു മകനും ദേബരതി ബോസ് എന്ന ഒരു മകളും ഉണ്ട്.. 






</doc>
<doc id="420223" url="https://ml.wikipedia.org/wiki?curid=420223" title="ഐ ലവ്ഡ് യൂ">
ഐ ലവ്ഡ് യൂ

ആധുനിക റഷ്യൻ സാഹിത്യത്തിന്റെ കുലപതിയും റഷ്യൻ കവിയുമായ അലക്സാണ്ടർ പുഷ്കിൻ എഴുതിയ കവിതയാണ് ഐ ലവ്ഡ് യൂ (റഷ്യൻ: Я вас любил - ya vas lyubil). റഷ്യയിൽ മോസ്കോ നഗരത്തിലാണ് അദ്ദേഹം ജീവിച്ചത്. തന്റെ ഭാര്യാസഹോദരന്റെ കുത്തേറ്റാണു പുഷ്കിൻ അന്തരിക്കുന്നത്. റഷ്യൻ സാഹിത്യത്തിൽ കാല്പനികതയുടെ വിത്ത് പാവിയ വ്യക്തിയാണ് പുഷ്കിൻ. അതുപോലെ തന്നെ നിയോ-ക്ലാസിസിസത്തിനും റിയലിസത്തിനും അദ്ദേഹം പുതിയ മാനം നൽകി പുഷ്കിൻ. 

നഷ്ടപ്രണയത്തിന്റെ തീവ്രതയെ കാണിച്ചുതരുന്ന മനോഹരമായ കാവ്യമാണ് പുഷ്കിന്റെ ഈ കാവ്യം. സ്ത്രീകളോടുള്ള കവിയുടെ മനോഭാവത്തിനെയും ഈ കവിതയിൽ കാണാൻ കഴിയും. ഒരു "ഇന്റെർണൽ മോണോലോഗിലാണ്" കവിത ചിട്ടപ്പെടുത്തിയിരിക്കുന്നത്. പല കവികളുടെ തർജമ്മകൾ ഈ കവിതയ്ക്ക് ലഭ്യമാണ്. 

ഒരു സ്ത്രീ കഥാപാത്രത്തിനോടാണ് കവി തന്റെ കവിത സമർപ്പിക്കുന്നത്. ആ സ്ത്രീയുടെ സൗന്ദര്യത്തിൽ കവി വളരെ അധികം ആകൃഷ്ടനാണ്. പക്ഷേ, അയാൾ അവളുടെ മേലിൽ യാതൊരുവിധ അവകാശവാദവും ഉന്നയികുന്നില്ല. ആ സ്ത്രീ തന്നെ വിട്ടു പോയപോൾ കവി സങ്കടത്തിലോ സന്തോഷത്തിലോ വീണുപോയിരുന്നില്ല. അദ്ദേഹത്തെ വിട്ടു അവൾ പോയിരുന്നുയെങ്കിലും അവളെ അയാൾ ശപികുകയോ അവൾക്ക് ദോഷങ്ങൾ വരണം എന്നോ ചിന്തിക്കുന്നില്ല. 

കവി ഒരിക്കലും സ്വാർത്ഥബുദ്ധിയോട് കൂടിയല്ല അയാളുടെ പ്രണയിനിയെ കണ്ടെത്. അവൾ അയാളിൽ നിന്നും പിരിഞ്ഞു പോയാലും അയാൾ അവളുടെ നന്മയ്ക്ക് വേണ്ടി പ്രാർത്ഥിക്കാൻ തയ്യാറായിരുന്നു. അവൾക്ക് ലഭിക്കുന്ന ഭർത്താവ്‌ അയാളെ പോലെ നല്ലവൻ ആയിരകണമെന്ന് അദ്ദേഹം ആഗ്രഹിച്ചു. 

പുഷ്കിൻ അദ്ദേഹത്തിന്റെ കാമുകിയെ സ്നേഹിച്ചിരുന്നു എന്നാണ് പറയുന്നത്. എന്നാൽ ഇപ്പോഴും പ്രണയത്തിന്റെ കനലുകൾ തന്റെ ഉള്ളിൽ എരിയുന്നുണ്ടെന്ന് അദ്ദേഹം ഏറ്റു പറയുന്നു. അണയാതെ തന്റെ ഉള്ളിൽ കിടക്കുന്ന പ്രണയം അദ്ദേഹത്തിന്റെ കാമുകിക്ക് യതൊരു വിധ അസ്വസ്ഥതയക്കും കാരണമാകരുതെന്നു അദ്ദേഹമാഗ്രഹിച്ചിരുന്നു. അവളെ വേദനിപ്പിക്കുന്ന ഒന്നും അദ്ദേഹം ചെയ്യാൻ തയ്യാറായിരുന്നില്ല. കാമുകിയോട് തന്റെ പ്രണയം തുറന്നു പറഞ്ഞാൽ അവൾ തന്നെ സ്വീകരിക്കും എന്ന് യാതൊരു വിധ പ്രതീക്ഷയും അദ്ദേഹത്തിനുണ്ടായിരുന്നില്ല. ഒരിക്കലും അവൾ തനിക്ക് അർഹിച്ചതല്ല എന്ന കാഴ്ച്ചപാടിലാണ് അദ്ദേഹം നിന്നിരുന്നത്. എന്തെല്ലാം സഹിച്ചാലും അവൾ എന്നും സുഖമായി ഇരിക്കണമെന്ന് അദ്ദേഹം ആഗ്രഹിച്ചിരുന്നു. കവിത വായിക്കുമ്പോൾ കവിയുടെ ഉള്ളിൽ നീറി പുകയുന്ന വേദനയും സ്നേഹവും അനുവാചകന് കാണാൻ കഴിയും. തിരകെ ഒന്നും പ്രതീക്ഷികാത്ത സ്നേഹമാണ് ഉദാത്തമായ സ്നേഹം എന്ന് നിലപാടിലാണ് കവി ഈ കവിത എഴുതിയിരിക്കുന്നത്.

കവിതയിൽ നിന്ന്, പെൺകുട്ടി അയാൾക്ക് സ്വന്തം ആയിരിക്കില്ലെന്ന് കവി അറിയുന്നു. അനുവാചകന് വ്യക്തമായി ആ വസ്തുത മനസ്സിലാക്കാം. ഈ കവിതയിൽ നിന്ന് കവി തന്റെ വികാരവിചാരങ്ങൾ അവസാന വരിയിൽ വിവരിക്കുന്നു. 'നിന്നെ വീണ്ടും സ്നേഹിക്കാൻ ദൈവം മറ്റൊരാളെ അനുവദിക്കെട്ടെ'. തന്റെ ജീവിതത്തിന്റെ വെളിച്ചം എന്ന നിലയിൽ താൻ ആരാധിക്കുന്ന ഈ സ്ത്രീയുടെ സന്തോഷത്തെക്കുറിച്ചാണ് അദ്ദേഹം ചിന്തിക്കുന്നത്. അവളുടെ സന്തോഷമാണ് അദ്ദേഹത്തിന് വലുത്.



"I Loved You" (Russian: Я вас любил - ya vas lyubil) is a poem by Pushkin written in 1829 and published in 1830. It has been described as "the quintessential statement of the theme of lost love" in Russian poetry, and an example of Pushkin's respectful attitude towards women.


</doc>
<doc id="420230" url="https://ml.wikipedia.org/wiki?curid=420230" title="താമരശ്ശേരി രൂപത">
താമരശ്ശേരി രൂപത

റോമൻ കത്തോലിക്കാ സഭയിൽ സുറിയാനി ആരാധനാക്രമം നടത്തുന്ന കേരളത്തിലെ ഒരു രൂപതയാണ് താമരശ്ശേരി രൂപത. കോഴിക്കോട് ജില്ലയിലെ താമരശ്ശേരിയിലാണ് രൂപതയുടെ ആസ്ഥാനം. മാർ റമഞ്ചിയോസ് ഇൻഞ്ച്നാലിൽ ആണ് രൂപതാ മെത്രാൻ. സെന്റ് അൽഫോൻസയാണ് ഈ രൂപതയുടെ രക്ഷാധികാരി.

രൂപതയിലെ കത്തോലിക്കർ കേരളത്തിന്റെ മദ്ധ്യഭാഗത്ത് നിന്നുള്ള കുടിയേറ്റരാണ്. ബിഷപ്പ് മാർ സെബാസ്റ്റ്യൻ മങ്കുഴിക്കരി താമരശേരിയുടെ ആദ്യത്തെ ബിഷപ്പായി നിയമിതനായി. 1986ൽ താമരശേരി രൂപതയുടെ ഉദ്ഘാടനം ഔദ്യോഗികമായി ഉദ്ഘാടനം ചെയ്തു. 1995 ജൂൺ 7 ന് താമരശ്ശേരി ബിഷപ്പായി മാനന്തവാടി ബിഷപ്പായി ബിഷപ്പായിരുന്ന ജേക്കബ് തൂംകുഴി ചുമതലയേറ്റു. 1996 നവംബർ 11 ന് തൃശൂരിൽ ആർച്ച് ബിഷപ്പായി നാമനിർദ്ദേശം ചെയ്യപ്പെട്ടു. കല്യാണിന്റെ ബിഷപ്പായിരുന്ന മാർ പോൾ ചിറ്റിലപ്പിള്ളി, 1996 നവംബർ 11 ന് താമരശ്ശേരി ബിഷപ്പായി ചുമതല ഏറ്റെടുത്തു. 












2007ൽ സിപിഐഎം സംസ്ഥാന സെക്രട്ടറിയായിരുന്ന പിണറായി വിജയൻ വിവാദമായ ‘നികൃഷ്ടജീവി’ പരാമർശത്തിനെതിരെ രൂപത സിപിഐഎമ്മിനെതിരെ രംഗത്ത് വന്നിരുന്നു. 

തിരുവമ്പാടി എം.എൽ.എ. ആയിരുന്ന മത്തായി ചാക്കോയുടെ അന്ത്യകർമങ്ങളുമായി ബന്ധപ്പെട്ട വിവാദത്തെത്തുടർന്നാണു പിണറായി വിജയൻ, താമരശേരി ബിഷപ്പായിരുന്ന മാർ ചിറ്റിലപ്പിള്ളിക്കെതിരേ നികൃഷ്ടജീവി പ്രയോഗം നടത്തുകയായിരുന്നു. മത്തായി ചാക്കോയുടെ സംസ്കാരം പാർട്ടി ഏറ്റെടുത്തു നടത്തിയതിനെ വിമർശിച്ചതിനു മറുപടിയായിരുന്നു പിണറായി വിജയന്റെ പരാമർശം. 


</doc>
<doc id="420234" url="https://ml.wikipedia.org/wiki?curid=420234" title="ധർമ്മജൻ ബോൾഗാട്ടി">
ധർമ്മജൻ ബോൾഗാട്ടി

ഒരു ചലച്ചിത്രനടനും നിർമ്മാതാവും ടെലിവിഷൻ അവതാരകനും മിമിക്രി താരവുമാണ് ധർമ്മജൻ ബോൾഗാട്ടി.
കുമാരൻ-മാധവി ദമ്പതികളുടെ മകനായി കൊച്ചിയിലെ മുളവുകാട് എന്ന സ്ഥലത്ത് ജനിച്ചു. മുളവുകാട് ഹൈസ്കൂളിലായിരുന്നു പ്രാഥമിക വിദ്യാഭ്യാസം. പിന്നീട് കൊച്ചിയിലെ സെന്റ് ആൽബർട്ട്സ് കോളേജിൽ ചേർന്നു. സ്റ്റേജ് പരിപാടികൾ അവതരിപ്പിച്ചു കൊണ്ടായിരുന്നു കലാരംഗത്ത് തുടക്കം. ദേ മാവേലി കൊമ്പത്ത് പോലെയുള്ള കോമഡി സ്കിറ്റുകളുടെ രചനയിലും പങ്കെടുത്തു.
ഏഷ്യാനെറ്റ് പ്ലസ് ചാനലിൽ രമേശ് പിഷാരടിയോടൊപ്പം ബ്ലഫ് മാസ്റ്റേഴ്സ് എന്ന ഹാസ്യപരിപാടിയുടെ അവതാരകനായി മിനിസ്ക്രീനിൽ എത്തിയതോടെയാണ് ധർമ്മജൻ ശ്രദ്ധിക്കപ്പെടുന്നത്. പിന്നീട് രമേശ് പിഷാരടി, മുകേഷ് എന്നിവർ പ്രധാന അവതാരകരായ ‘ബഡായി ബംഗ്ലാവ്’ എന്ന ഹാസ്യപരിപാടിയിലും സ്ഥിരം സാന്നിധ്യമായി പ്രേക്ഷകപ്രീതി നേടി.

2010-ൽ പുറത്തര്രങ്ങിയ പാപ്പി അപ്പച്ചാ എന്ന ചിത്രത്തിലൂടെയായിരുന്നു സിനിമയിൽ രംഗപ്രവേശം ചെയ്തത്. പിന്നീട് ഓർഡിനറി, മൈ ബോസ്, സൗണ്ട് തോമ, പ്രേതം, ആട് ഒരു ഭീകരജീവിയാണ് തുടങ്ങി നിരവധി ചിത്രങ്ങളിൽ ശ്രദ്ധേയമായ വേഷങ്ങൾ ചെയ്തു. കട്ടപ്പനയിലെ ഹൃത്വിക് റോഷൻ എന്ന ചിത്രത്തിലൂടെ വലിയ ജനപ്രീതി നേടി. ഈ ചിത്രത്തിലെ അഭിനയത്തിന് മികച്ച സഹനടനുള്ള ഏഷ്യാനെറ്റ് ഫിലിം അവാർഡ് നാമനിർദ്ദേശം ലഭിച്ചു. ധർമ്മജൻ നിർമ്മിച്ച് വിഷ്ണു ഉണ്ണികൃഷ്ണൻ സംവിധാനം ചെയ്ത 'നിത്യഹരിതനായകൻ' എന്ന ചിത്രത്തിൽ ഇദ്ദേഹം ഒരു ഗാനവും ആലപിച്ചിട്ടുണ്ട്.

അനുജയാണ് ഭാര്യ. വൈഗ, വേദ എന്നീ രണ്ട് പെണ്മക്കളാണ് ഈ ദമ്പതികൾക്ക്.


</doc>
<doc id="420237" url="https://ml.wikipedia.org/wiki?curid=420237" title="യൂളിസീസ് (കവിത)">
യൂളിസീസ് (കവിത)

യൂളിസീസ് എന്ന കവിത വിക്ടോറിയൻ കവിയായ ആൽഫ്രെഡ് ലോർഡ് ടെന്നിസൺ (1809-1892), 1833-ൽ എഴുതി 1842 ൽ പ്രസിദ്ധക്കരിച്ച രണ്ടാം ഭാഗത്തിലുള്ള കവിതയാണ് ഇത്. നാടകീയമായ രംഗങ്ങളെ ഉദാഹരിക്കാൻ വളരെയധികം ഉപയോഗിച്ചിരുന്നു കവിതയായിരുന്നു യൂളിസീസ്. ഇന്നത്തെ കാലഘട്ടത്തിലും ഈ കവിതയ്ക്ക് പ്രചാരമുണ്ട്. വാർധക്യം നേരിടുന്ന പുരാണ കഥാപാത്രമായ യൂളിസീസ്, തന്റെ ദീർഘദൂര യാത്രകൾക്കളെ സ്മരിക്കുന്നു. അദേഹം ഇഥാക്ക എന്ന തന്റെ രാജ്യത്ത് വളരെ അസ്വാസ്ഥ്യവാനാണ്. ഭാര്യ പെനെലോപിനെയും പുത്രനായ ടെലിമാക്കസിനെയും തിരിച്ച ലഭിച്ചെങ്കിലും യൂളിസീസ് തന്റെ യാത്രകളെ വളരെ അധികം ആഗ്രഹിക്കുന്നു.

സാഹിത്യത്തിൽ വിപുലമായി പര്യവേക്ഷണം ചെയ്യപ്പെട്ട കഥാപാത്രമായിരുന്നു യൂളിസീസ് (ഗ്രീക്കിൽ, ഒഡീസിയസ്) എന്ന കഥാപാത്രം. ഒഡീസിയസിന്റെ സാഹസങ്ങൾ ആദ്യം ഹോമറിന്റെ ഇലിയഡിലും ഒഡീസിയിലും (800-700 ബി. സി.) രേഖപ്പെടുത്തിയിട്ടുണ്ട്, ടെന്നിസന്റെ കവിതയിൽ ഹോമർ എഴുതിയ വിവരണത്തിലാണ് ഇത്. എന്നിരുന്നാലും, ടെന്നിസന്റെ യൂളിസിസ് ഡാന്റെയുടെ 'യൂളിസിസിനെ' ഇൻഫർനോയിൽ (1320) വീണ്ടും ഓർമ്മിപ്പിച്ചുവെന്ന് മിക്ക വിമർശകരും പറയുന്നു. ഡാന്റെയുടെ പുനർവിചാരണത്തിൽ, മനുഷ്യരുടെ പരിധിക്കപ്പുറം വിജ്ഞാനത്തെ പിന്തുടരുന്നതിനും ട്രോജൻ കുതിരയിലുടെ വഞ്ചിച്ചതിനുമായി യൂളിസിസിനെ നരകാഗ്നിയിൽ ബലിയാടാക്കുന്നു.

ഈ കവിതയുടെ ചരിത്രത്തിൽ അധികവും വായനക്കാർ യൂളിസിസിന്റെ ദൃഢനിശ്ചയത്തിനും വീരത്വത്തിനെയും ആഘോഷിച്ചുപോന്നു. 

"പരിശ്രമിക്കുക, അന്വേഷിക്കുക, കണ്ടെത്തുക, ഒരിക്കലും വഴങ്ങാൻ പാടില്ല" 

എന്ന തന്റെ തീരുമാനത്തിനു വേണ്ടി മറ്റുള്ളവർ അദ്ദേഹത്തെ പ്രശംസിക്കുകയായിരുന്നു. ടെന്നിസൺ ഒരു കഥാപാത്രത്തെ ഉദ്ദേശിച്ച ആ കാഴ്ചപ്പാടാണ് കവിതയെക്കുറിച്ചുള്ള അദ്ദേഹത്തിന്റെ പ്രസ്താവനകളും അദ്ദേഹത്തിന്റെ ജീവിതത്തിലെ സംഭവവികാസങ്ങളും - അദ്ദേഹത്തിന്റെ അടുത്ത സുഹൃത്തിന്റെ മരണവും - എഴുതാൻ പ്രേരിപ്പിച്ചത്. ഇരുപതാം നൂറ്റാണ്ടിൽ "യൂളിസിസിന്റെ" മറ്റു വ്യാഖ്യാനങ്ങൾ കാവ്യലോകത്ത് ശക്തമായ വാക്കുകളെ ഉദ്ധരിച്ചുകൊണ്ട് ഓളങ്ങൾ സൃഷ്ടിച്ചു. ഉദാഹരണത്തിന്, യൂളിസീസ് സ്വന്തം രാജ്യവും കുടുംബവും സ്വാർഥമായി ഉപേക്ഷിക്കാൻ ആഗ്രഹിക്കുന്നെന്ന് അവർ വാദിച്ചു. മുൻ സാഹിത്യത്തിലെ അപര്യാപ്ത കഥാപാത്രങ്ങളെ പോലെയാണെന്നു തെളിയിച്ചുകൊണ്ട് യൂളിസിസിന്റെ സ്വഭാവത്തെക്കുറിച്ച് കൂടുതൽ നല്ല വിലയിരുത്തലുകൾ അവർ ചോദ്യം ചെയ്തു.
കവിത ആരംഭിക്കുന്നത്, യൂളിസീസ് ട്രോജൻ യുദ്ധത്തിൽ പോരാട്ടത്തിനു ശേഷം ദീർഘയാത്ര താണ്ടി തന്റെ രാജ്യം, ഇഥാക്കയിലേക്ക് തിരിച്ചു എത്തുന്നു. ആഭ്യന്തര ജീവിതതം യൂളിസീസിനെ വല്ലാതെ മടുപ്പിക്കുന്നു. താൻ ഭരിക്കുന്ന "കാട്ടാള വർഗ്ഗത്തേ (ലൈൻ 4) നോക്കുന്നതിൽ തനിക്കുള്ള അതൃപ്തി അസഹ്യമായ നൊമ്പരവും യൂളിസീസിനെ വേദനിപ്പിക്കുന്നു. യൂളിസീസ് തന്റെ വാർദ്ധക്യത്തെയും മരണത്തെയും കുറിച്ചു ചിന്തിക്കുകയും, അറിവും ജ്ഞാനവും തന്റെസമ്പത്തായാണ് യൂളിസീസ് കാണുന്നത്.

താൻ രാജ്യം വിട്ടു പോയാലും തന്റെ രാജ്യം വളരെ സുരക്ഷിതമായ കൈകളിൽ തന്നെയാവുമെന്നു യൂളിസീസിന് നല്ല ഉറപ്പ് ഉണ്ടായിരുന്നു. തന്റെ മകനായ ടെലിമാക്കസ് രാജ്യഭരണം വളരെ നന്നായിത്തന്നെ ചെയ്യുമെന്ന യൂളിസീസ് ഉറപിക്കുന്നു. അവസാന യാത്ര എന്ന പോലെ തന്റെ കൂടെ വന്ന നാവികരെ വിളിച്ചുകൊണ്ടു യൂളിസീസ് അവരെ ഒരു ദീർഘദൂര യാത്രയ്ക്ക് തയ്യാറെടുക്കുന്നു.

1833 ഒക്ടോബർ 20-നാണ് ടെന്നിസൺ ഈ കവിത പൂർത്തിയാക്കിയിരുന്നത്. 1842-ൽ തന്റെ രണ്ടാം ശേഖരത്തിലുള്ള കവിതയിൽ പ്രസിദ്ധീകരിച്ചില്ല. ടെന്നിസന്റെ മറ്റ് പ്രധാന കവിതകളിൽ നിന്ന് വ്യത്യസ്തമായി, "യൂളിസീസ്" അതിന്റെ പ്രസിദ്ധികരണത്തിനുശേഷം പരിഷ്ക്കരിച്ചിട്ടില്ല.

6, 33, 44 എന്നീ വരികളിൽ ടെന്നിസൺ ആദ്യം നാലു ഖണ്ഡികകളിലെവരികളെ കളഞ്ഞു. ഈ ഘടനയിൽ, ആദ്യത്തെയും മൂന്നാമത്തെയും ഖണ്ഡികകൾ തന്ത്രപരമായി പരസ്പരം സമാന്തരമായവയാണ്. എന്നിരുന്നാലും ഈ കവിത മിക്കപ്പോഴും അച്ചടിച്ച ആദ്യ ഖണ്ഡികയിൽ ബ്രെക്കുകൾ ഒഴിവാക്കപ്പെടുന്നു.



</doc>
<doc id="420241" url="https://ml.wikipedia.org/wiki?curid=420241" title="മെലാനി ഗ്രിഫിത്ത്">
മെലാനി ഗ്രിഫിത്ത്

മെലാനി റിച്ചാർഡ്സ് ഗ്രിഫിത്ത് (ജനനം ഓഗസ്റ്റ് 9, 1957)  ഒരു അമേരിക്കൻ അഭിനേത്രിയാണ്. ഗ്രിഫിത്ത് തന്റെ സിനിമാ ജീവിതം ആരംഭിക്കുന്നത് കൌമാരകാലത്ത് സംഭാഷണ പ്രാമുഖ്യമില്ലാത്ത ചെറു വേഷങ്ങളിൽ അഭിനയിച്ചുകൊണ്ടാണ്. 1975 ൽ പുറത്തിറങ്ങിയ ആർതർ പെന്നിയുടെ നൈറ്റ് മൂവ്സ് എന്ന ചിത്രത്തിൽ ജീൻ ഹാക്ക്മാനോടൊപ്പം അഭിനയിച്ചുകൊണ്ടാണ് ഗ്രിഫിത്ത് തന്റെ അറിയപ്പെടുന്ന അരങ്ങേറ്റം നടത്തിയത്.  ബ്രയാൻ ഡി പാമയുടെ ബോഡി ഡബിൾ (1984) എന്ന ചിത്രത്തിലെ അഭിനയത്തോടെ അവർ പ്രാധാന നിരയിലേയ്ക്കുയർന്നു. ഇതിലെ അഭിനയത്തിന് അവർക്ക് മികച്ച സഹനടിക്കുള്ള നാഷണൽ സൊസൈറ്റി ഓഫ് ഫിലിം ക്രിട്ടിക്സ് അവാർഡ് ലഭിച്ചിരുന്നു. സംതിംഗ് വൈൽഡ് (1986) എന്ന ചിത്രത്തിലെ അഭിനയം നിരൂപക പ്രശംസ നേടുകയും തുടർന്ന് 1988 ൽ വർക്കിംഗ് ഗേൾ  എന്ന ചിത്രത്തിലേയ്ക്കു തെരഞ്ഞെടുക്കപ്പെടുകയും ചെയ്തു. ഇതിലെ വേഷം മികച്ച നടിയ്ക്കുള്ള അക്കാദമി അവാർഡ് നാമനിർദ്ദേശത്തിനും ഒരു ഗോൾഡൻ ഗ്ലോബ് പുരസ്കാരം നേടുന്നതിനും സഹായകമായി.


</doc>
<doc id="420246" url="https://ml.wikipedia.org/wiki?curid=420246" title="കമ്മാര സംഭവം">
കമ്മാര സംഭവം

2018-ൽ രതീഷ് അമ്പാട്ട് സംവിധാനം ചെയ്ത് പുറത്തിറങ്ങിയ ഒരു മലയാള ചലച്ചിത്രമാണ് കമ്മാര സംഭവം. ഗോകുലം ഗോപാലന്റെ കീഴിലുള്ള ശ്രീ ഗോകുലം മൂവീസ് ആണ് ചിത്രം നിർമ്മിച്ചിരിക്കുന്നത്. ഈ ചലച്ചിത്രത്തിന്റെ രചന നിർവ്വഹിച്ചിരിക്കുന്നത് മുരളി ഗോപിയാണ്. ദിലീപ്, സിദ്ധാർത്ഥ്, മുരളി ഗോപി, ബോബി സിംഹ, നമിത പ്രമോദ് എന്നിവരാണ് കേന്ദ്ര കഥാപാത്രങ്ങളെ അവതരിപ്പിക്കുന്നത്. തമിഴ് ചലച്ചിത്ര അഭിനേതാവായ സിദ്ധാർത്ഥ് അഭിനയിക്കുന്ന ആദ്യത്തെ മലയാള ചലച്ചിത്രമാണ് കമ്മാര സംഭവം. രാമലീലയ്ക്കു ശേഷം ദിലീപ് അഭിനയിക്കുന്ന ചിത്രമാണിത്. രതീഷ് അമ്പാട്ട് സംവിധാനം ചെയ്യുന്ന ആദ്യത്തെ ചിത്രവുമാണ് കമ്മാര സംഭവം. ശ്വേത മേനോൻ, മണിക്കുട്ടൻ, വിജയരാഘവൻ, ഇന്ദ്രൻസ്, സിദ്ദിഖ് തുടങ്ങിയവർ മറ്റ് കഥാപാത്രങ്ങളെ അവതരിപ്പിക്കുന്നു. ഗോപി സുന്ദറാണ് ചിത്രത്തിന്റെ സംഗീത സംവിധാനം നിർവ്വഹിച്ചിരിക്കുന്നത്. ഗ്രാന്റ് പ്രൊഡക്ഷൻസാണ് ചിത്രം വിതരണം ചെയ്യുന്നത്. മികച്ച ചിത്രസംയോജനത്തിനുള്ള ദേശീയ ചലച്ചിത്ര പുരസ്കാരം ലഭിച്ചിട്ടുള്ള സുരേഷ് Urs ആണ് കമ്മാര സംഭവത്തിന്റെ എഡിറ്റിങ് നിർവ്വഹിക്കുന്നത്. 2018 ഏപ്രിൽ 14-ന് ചിത്രം റിലീസ് ചെയ്യും. സുനിൽ. കെ.എസ് ആണ് ചിത്രത്തിന്റെ ഛായാഗ്രഹണം ചെയ്തിരിക്കുന്നത്. കമ്മാര സംഭവത്തിന്റെ ടീസറും ട്രെയ്ലറും ശ്രദ്ധിക്കപ്പെട്ടിരുന്നു. 2018 ഏപ്രിൽ 14-ന് വിഷുവിനോടനുബന്ധിച്ച് ചിത്രം പുറത്തിറങ്ങി.


മലയാള പരസ്യ ചിത്ര സംവിധായകനായ രതീഷ് അമ്പാട്ട് സംവിധാനം ചെയ്യുന്ന ആദ്യത്തെ ചലച്ചിത്രമാണ് കമ്മാര സംഭവം. തമിഴ് ചലച്ചിത്ര നടൻ സിദ്ധാർത്ഥ് ആദ്യമായി അഭിനയിക്കുന്ന ചിത്രം കൂടിയാണ് ഇത്. നടനും തിരക്കഥാകൃത്തുമായ മുരളി ഗോപിയാണ് ചിത്രത്തിന്റെ കഥാരചനയും തിരക്കഥാരചനയും നിർവ്വഹിച്ചിരിക്കുന്നത്. കമ്മാരൻ നമ്പ്യാർ എന്ന വ്യക്തിയുടെ ജീവിതമാണ് ചിത്രത്തിന്റെ ഉള്ളടക്കം. ദിലീപാണ് ഈ കഥാപാത്രത്തെ അവതരിപ്പിച്ചിരിക്കുന്നത്. 

ശബ്ദമിശ്രണത്തിനുള്ള ഓസ്കർ പുരസ്കാര ജേതാവായ റസൂൽ പൂക്കുട്ടിയാണ് ചിത്രത്തിന്റെ ശബ്ദമിശ്രണം ചെയ്തിരിക്കുന്നത്. റഫീഖ് അഹമ്മദ്, ഹരിനാരായൺ, അനിൽ പനച്ചൂരാൻ എന്നിവർ ഗാനരചന നിർവ്വഹിച്ചിട്ടുണ്ട്. വസ്ത്രാലങ്കാരത്തിനുള്ള കേരള സംസ്ഥാന ചലച്ചിത്ര പുരസ്കാരം ലഭിച്ച സമീറ സനീഷ് ആണ് വസ്ത്രാലങ്കാരം നടത്തിയിട്ടുള്ളത്. 

ചിത്രത്തിന്റെ നിശ്ചല ഛായാഗ്രഹണം 2016 ഓഗസ്റ്റ് 18ന് കൊച്ചിയിൽ ആരംഭിച്ചു. എന്നാൽ 2017 ജൂലൈയിൽ തമിഴ്നാട്ടിലെ തേനിയിൽ വച്ച് ചിത്രീകരണം നടത്തുന്നതിനിടെ അപ്രതീക്ഷിതമായി ചിത്രത്തിന്റെ നിർമ്മാണം നിർത്തിവയ്ക്കേണ്ടിവന്നു. തുടർന്ന് ചെറിയ ഇടവേളയ്ക്കു ശേഷം 2017 ഒക്ടോബർ 9ന് മലപ്പുറത്തെ വേങ്ങരയിൽ വച്ച് ചിത്രീകരണം പുനരാരംഭിച്ചു. ഒക്ടോബർ 20-ന് ദിലീപ് എറണാകുളത്തെ മലയാറ്റൂരിൽ വച്ച് ചിത്രീകരണ സംഘത്തോടൊപ്പം ചേരുകയുണ്ടായി. 2017 ഡിസംബറിൽ ചെന്നൈയിലും ചലച്ചിത്രത്തിന്റെ ചില ദൃശ്യങ്ങൾ ചിത്രീകരിച്ചിരുന്നു. 2018 ജനുവരി 3-നാണ് കമ്മാര സംഭവത്തിന്റെ ഫസ്റ്റ് ലുക്ക് പോസ്റ്റർ പുറത്തിറങ്ങിയത്. 

ചിത്രത്തിന്റ ട്രെയിലർ 2018 മാർച്ച് 28-ന് ഔദ്യോഗികമായി പുറത്തിറങ്ങി. 
ചലച്ചിത്രത്തിന്റെ ഓഡിയോ ലോഞ്ച് 2018 ഏപ്രിൽ 2-ന് നടന്നു. മലയാള ചലച്ചിത്ര അഭിനേതാവ് നിവിൻ പോളിയാണ് ചിത്രത്തിന്റെ ഓഡിയോ ലോഞ്ച് ചെയ്തത്. ചിത്രത്തിലെ അഭിനേതാക്കളായ ദിലീപ്, സിദ്ദിഖ്, നമിത പ്രമോദ്, മുരളി ഗോപി, ശ്വേത മേനോൻ തുടങ്ങിയവരും ചലച്ചിത്ര സംവിധായകരായ ജോഷി, അരുൺ ഗോപി, ബ്ലെസി, ലാൽ ജോസ് എന്നിവരും ചലച്ചിത്ര അഭിനേതാക്കളായ സണ്ണി വെയ്ൻ, വിനയ് ഫോർട്ട് എന്നിവരും ഈ പരിപാടിയിൽ പങ്കെടുത്തിരുന്നു. 
2018 ഏപിൽ 14-ന് കമ്മാര സംഭവം റിലീസ് ചെയ്തു. 
ചലച്ചിത്രത്തിന്റെ സംഗീത സംവിധാനം നിർവ്വഹിച്ചിരിക്കുന്നത് ഗോപി സുന്ദറാണ്. റഫീഖ് അഹമ്മദ്, ബി.കെ. ഹരിനാരായണൻ, അനിൽ പനച്ചൂരാൻ എന്നിവരാണ് ഗാനങ്ങൾ രചിച്ചിരിക്കുന്നത്. 


</doc>
<doc id="420252" url="https://ml.wikipedia.org/wiki?curid=420252" title="പെർമനന്റ് റെസിഡൻസ് (അമേരിക്കൻ ഐക്യനാടുകൾ)">
പെർമനന്റ് റെസിഡൻസ് (അമേരിക്കൻ ഐക്യനാടുകൾ)

യുണൈറ്റഡ് സ്റ്റേറ്റ്സിലെ നിയമപരമായി സ്ഥിര താമസസ്ഥലം, അനൗദ്യോഗികമായി ഗ്രീൻ കാർഡായി അറിയപ്പെടുന്നു, വടക്കേ അമേരിക്കൻ ഭൂഖണ്ഡത്തിലെ അമേരിക്കയിൽ ജീവിക്കാൻ അനുമതിയുള്ള ഒരാളുടെ കുടിയേറ്റ രേഖയാണത്. ഗ്രീൻ കാർഡുകൾ ഉള്ള ഒരാൾ സ്ഥിര താമസക്കാരായി 10 വർഷവും, വ്യവസ്ഥയില്ലാത്ത സ്ഥിരം താമസക്കാർക്ക് 2 വർഷവും സാധുവാണ്. ഈ കാലയളവിനു ശേഷം, കാർഡ് പുതുക്കുകയോ മാറ്റി സ്ഥാപിക്കുകയോ വേണം. അപേക്ഷ പ്രോസസ്സ് വർഷങ്ങൾ എടുത്തേക്കാം. ഒരു കുടിയേറ്റം സാധാരണഗതിയിൽ മൂന്ന് ഘട്ടങ്ങളിലൂടെ കടന്നുപോവണം, ഇത് സ്ഥിരമായ റെസിഡൻസി ലഭിക്കുക, അതിൽ പരാതികളും സംസ്കരണവും ഉൾപ്പെടുന്നു.


</doc>
<doc id="420257" url="https://ml.wikipedia.org/wiki?curid=420257" title="വി. രാജേന്ദ്രബാബു">
വി. രാജേന്ദ്രബാബു

കൊല്ലം കോർപ്പറേഷൻ മേയറായിരുന്നു അഡ്വ. വി. രാജേന്ദ്രബാബു. കൊല്ലം നഗരത്തിലെ സി.പി.ഐ.എം പ്രവർത്തകൻ കൂടിയാണ്. ഒരു അഭിഭാഷകനും സാമൂഹ്യ പ്രവർത്തകനുമായ വി. രാജേന്ദ്രബാബു, 2015 നവംബർ 18ന് കൊല്ലം കോർപ്പറേഷന്റെ മേയറായി തിരഞ്ഞെടുക്കപ്പെട്ടു. 

ഉളിയക്കോവിൽ സ്വദേശിയായ വി. രാജേന്ദ്രബാബു, നിലവിൽ ഉളിയക്കോവിൽ ഈസ്റ്റ് വാർഡിൽ നിന്നാണ് കൊല്ലം കോർപ്പറേഷനിലേക്ക് തിരഞ്ഞെടുക്കപ്പെട്ടത്. കൊല്ലം മുനിസിപ്പൽ കോർപ്പറേഷന്റെ പബ്ലിക്ക് വർക്ക്സ് സ്റ്റാൻഡിങ് കമ്മിറ്റി അംഗം കൂടിയാണ്.
കോളേജ് പഠന കാലത്ത് സ്റ്റുഡന്റ്സ് ഫെഡറേഷൻ ഓഫ് ഇന്ത്യയുടെ പ്രവർത്തകനായിരുന്നു. കേരള സർവകലാശാല യൂണിയന്റെ ചെയർമാനായും തിരഞ്ഞെടുക്കപ്പെട്ടിട്ടുണ്ട്. 
സി.പി.ഐ.എമ്മിന്റെ ഭരണത്തിലായിരുന്ന കൊല്ലം കോർപ്പറേഷന്റെ മേയറായിരുന്ന എൻ. പത്മലോചനന്റെ പിൻഗാമിയായി 2006 മാർച്ചിലാണ് ആദ്യമായി മേയറായി തിരഞ്ഞെടുക്കപ്പെടുന്നത്. ഉളിയക്കോവിൽ ഈസ്റ്റ് വാർഡിനെ പ്രതിനിധീകരിച്ചായിരുന്നു അന്ന് കോർപ്പറേഷൻ അംഗമായത്. 

2015 നവംബർ 18-ന് വീണ്ടും കൊല്ലം മേയറായി തിരഞ്ഞെടുക്കപ്പെട്ടു.


</doc>
<doc id="420258" url="https://ml.wikipedia.org/wiki?curid=420258" title="വിനോയ് തോമസ്">
വിനോയ് തോമസ്

മലയാളത്തിലെ ഒരു ചെറുകഥാകൃത്തും നോവലിസ്റ്റുമാണ് വിനോയ് തോമസ് (Vinoy Thomas). "മൂർഖൻപറമ്പ്" എന്ന അദ്ദേഹത്തിന്റെ ആദ്യചെറുകഥയ്ക്കും "കരിക്കോട്ടക്കരി" എന്ന ആദ്യനോവലിനും വായനക്കാരിൽ നിന്നും നല്ല സ്വീകരണമാണ് ലഭിച്ചത്.മറ്റാരു നോവൽ പുറ്റ് . ഇരിട്ടി നെല്ലിക്കാംപൊയിൽ സ്വദേശിയായ ഇദ്ദേഹം കുന്നോത്ത് സെൻറ് ജോസഫ് സ്കൂൾ, കാലിക്കറ്റ് യൂണിവേസിറ്റി എന്നിവിടങ്ങളിലാണ് പഠനം. ആറളം ഫാം ഗവണ്മെന്റ് ഹൈസ്കൂൾ അധ്യാപകനായി ജോലി ചെയ്യുന്നു. 

കരിക്കോട്ടക്കരിയിൽ മതംമാറ്റവും അതിനോടനുബന്ധിച്ചുള്ള സ്വത്വപ്രതിസന്ധികളും വിശദമായി ചർച്ചയാകുന്നുണ്ട്. ഈ നോവലിന് ഡി.സി.കിഴക്കെമുറി ജന്മശതാബ്ദി 2014 നോവൽ മത്സരത്തിൽ പുരസ്കാരം ലഭിക്കുകയുണ്ടായി. തുടർന്ന് "രാമച്ചി" എന്ന കഥാസമാഹാരവും പ്രസിദ്ധീകരിച്ചിട്ടുണ്ട്. 



</doc>
<doc id="420265" url="https://ml.wikipedia.org/wiki?curid=420265" title="സാബിസം">
സാബിസം

പുരാതന ശിലാ കാലത്തെ ഒരു മതമോ ചിന്താധാരയോ ആയാണ് സാബിസം കരുതപ്പെടുന്നത്. വിഗ്രഹങ്ങളോ ബിംബങ്ങളോ ഉപയോഗിക്കാതെ പ്രപഞ്ച പരാശക്തിയിൽ വിശ്വസിക്കുന്ന വിശ്വാസ സംഹിതയായിരുന്നു ഇവരുടേത് എന്ന് കരുതപ്പെടുന്നു. പിൽക്കാല ഉത്ഖനനങ്ങൾക്കിടയിൽ കണ്ടെത്തിയ സ്നാന-പ്രാർത്ഥന മുറികളുടെയും കൃത്രിമ കുളങ്ങളുടേയും ബാഹുല്യവും ഓവുചാലുകളുമൊക്കെ .പ്രാർത്ഥനയും പ്രാർത്ഥനയ്ക്ക് മുൻപായി അംഗ സ്നാനവും ഇവർ നടത്തിയുന്നതിനുള്ള തെളിവുകളായി കരുതപ്പെടുന്നു 


</doc>
<doc id="420268" url="https://ml.wikipedia.org/wiki?curid=420268" title="ഇക്കാറസ് (നക്ഷത്രം)">
ഇക്കാറസ് (നക്ഷത്രം)

ഇതുവരെ നിരീക്ഷിക്കപ്പെട്ട നക്ഷത്രങ്ങളിൽ ഭൂമിയിൽ ഏറ്റവും അകലെ സ്ഥിതിചെയ്യുന്ന നക്ഷത്രമാണ് ഇക്കാറസ്. ഇതിന്റെ ഔദ്യോഗികനാമം MACS J1149+2223 Lensed Star-1 എന്നാണ്. ഗ്രാവിറ്റേഷനൽ ലെൻസിങ് രീതി ഉപയോഗിച്ച് ആദ്യമായി കണ്ടെത്തിയ നക്ഷത്രം എന്ന പ്രത്യേകതയും ഇതിനുണ്ട്. ഭൂമിയിൽ നിന്നും 900 കോടി പ്രകാശവർഷം അകലെയാണിതിന്റെ സ്ഥാനം.. മഹാവിസ്ഫോടനത്തിനു ശേഷം 440 കോടി വർഷം കഴിഞ്ഞു പുറപ്പെട്ട പ്രകാശമാണ് ഇപ്പോൾ പിടിച്ചെടുത്തിരിക്കുന്നത്. ഇതിനു മുമ്പ് കണ്ടെത്തിയ ഏറ്റവും ദൂരെയുള്ള നക്ഷത്രത്തെക്കാൾ 100 മടങ്ങ് ദൂരെയാണ് ഇക്കാറസ്.

ഹബിൾ ബഹിരാകാശ ദൂരദർശിനി ഉപയോഗിച്ച് എസ്.എൻ. റെഫ്സ്ഡാൽ സൂപ്പർനോവയെ നിരീക്ഷിക്കുന്നതിനിടയിലാണ് അവിചാരിതമായി ഇക്കാറസിനെ കണ്ടെത്തിയത്. 2004 മുതൽ ശാസ്ത്രജ്ഞർ ഈ സൂപ്പർനോവയടെ ചിത്രങ്ങളെടുത്ത് പഠിച്ചു വരികയായിരുന്നു. 2013ലെ ചിത്രങ്ങളിൽ ഒരു പൊട്ടു പോലെ പ്രത്യക്ഷപ്പെടുകയും 2016ൽ കൂടുതൽ വ്യക്തതയുള്ള ചിത്രങ്ങൾ കിട്ടുകയും ചെയ്തു. ശാസ്ത്രജ്ഞർ അത് ഒരു ഒറ്റ നക്ഷത്രമാണെന്ന് തിരിച്ചറിയുകയും ഗ്രാവിറ്റേഷനൽ ലെൻസിങ് മൂലം അത് 2000 മടങ്ങ് വലിപ്പത്തലാണ് കാണുന്നത് എന്ന് മനസ്സിലാക്കുകയും ചെയ്തു.


</doc>
<doc id="420271" url="https://ml.wikipedia.org/wiki?curid=420271" title="ജെമിനി പദ്ധതി">
ജെമിനി പദ്ധതി

മനുഷ്യനെ വഹിച്ചുകൊണ്ടുള്ള നാസയുടെ രണ്ടാമത്തെ ബഹിരാകാശപദ്ധതിയാണ് പ്രൊജക്റ്റ് ജെമിനി. ​​മെർക്കുറി, അപ്പോളോ എന്നീ സംരംഭങ്ങൾക്കിടയിൽ 1961 ൽ ആരംഭിച്ച ജെമിനി 1966 ൽ അവസാനിപ്പിച്ചു. 1965 ലും 1966 ലും ജെമിനിയിലെ സഞ്ചാരികൾ ഭൂമിയോട് ഏറ്റവും അടുത്തുള്ള പരിക്രമണപഥത്തിൽ (LEO) ചുറ്റിസഞ്ചരിച്ചു. സോവിയറ്റ് യൂണിയനുമായി ഉണ്ടായ ശീതയുദ്ധക്കാലത്ത് ബഹിരാകാശത്ത് അമേരിക്കയ്ക്ക് മേൽക്കൈ നേടുന്നതിനു ഈ പദ്ധതി സഹായകരമായിരുന്നു.

ബഹിരാകാശ യാത്രികരെ ചന്ദ്രോപരിതലത്തിൽ എത്തിക്കുന്നതിനുള്ള അപ്പോളോ ദൗത്യത്തിനു വേണ്ടിപരീക്ഷണങ്ങൾ നടത്തുക എന്നതായിരുന്നു പ്രധാന ഉദ്ദേശം. ബഹിരാകാശയാത്രാ സാങ്കേതികതകളുടെ പരീക്ഷണവും ഇതിൽ ഉൾപ്പെട്ടിരുന്നു.ഫ്ലോറിഡയിലെ കേപ് കെന്നഡി എയർഫോഴ്സ് സ്റ്റേഷനിലെ ലോഞ്ച് കോംപ്ലക്സ് 19 (എൽസി -19) ൽ നിന്നാണ് ജെമിനിയുടെ വിക്ഷേപണം നടന്നത്.ജെമിനി-ടൈറ്റൻ II എന്ന പരിഷ്കരിച്ച ഭൂഖണ്ഡാന്തര ബാലിസ്റ്റിക് മിസൈൽ (ICBM) ആയിരുന്നു വിക്ഷേപണത്തിനുപയോഗിച്ച റോക്കറ്റ്. ഹ്യൂസ്റ്റണിൽ സ്ഥിതിചെയ്യുന്ന പരിഷ്കരിക്കപ്പെട്ട നിയന്ത്രണ കേന്ദ്രത്തിലെ സംവിധാനങ്ങൾ ആദ്യമായി ഉപയോഗിച്ച വാഹനമാണ് ജെമിനി.
ബഹിരാകാശവാഹനത്തിന്റെ പുറത്തുള്ള മനുഷ്യന്റെ പ്രവർത്തനം (ഇ.വി.എ) സാദ്ധ്യമാക്കുക,മറ്റൊരു ബഹിരാകാശവാഹനവുമായി ഘടിപ്പിക്കുന്നതിനും പ്രൊപ്പൽഷൻ സിസ്റ്റം ഉപയോഗിച്ച് സംയോജിപ്പിയ്ക്കപ്പെട്ട ബഹിരാകാശവാഹനത്തെ നിയന്ത്രിക്കാനും ജെമിനി പദ്ധതി ലക്ഷ്യമിട്ടിരുന്നു.എട്ട് ദിവസമോ അതിൽക്കൂടുതലോ കാലയളവിൽ മനുഷ്യർ, ഉപകരണങ്ങൾ എന്നിവയുടെ പ്രവർത്തനക്ഷമതയും അതിജീവനശേഷിയും ബഹിരാകാശത്ത് പരീക്ഷിക്കുക എന്നതു കൂടാതെ അന്തരീക്ഷത്തിലേയ്ക്ക് തിരികെ പ്രവേശിയ്ക്കുന്ന വാഹനം ഭൂമിയിലെ നിർദ്ദിഷ്ടസ്ഥലത്ത് തിരികെയിറക്കുക എന്ന അതിസങ്കീർണ്ണമായ സാങ്കേതികവിദ്യയുടെ പരീക്ഷണ നിരീക്ഷണങ്ങളും ഉൾപ്പെട്ടിരുന്നു.



</doc>
<doc id="420273" url="https://ml.wikipedia.org/wiki?curid=420273" title="ജൂഡിത്ത് സീലാൻഡർ">
ജൂഡിത്ത് സീലാൻഡർ

അമേരിക്കൻ ചരിത്രകാരിയും പണ്ഡിതയുമാണ് ജൂഡിത്ത് സീലാൻഡർ. അവർ ബൗളിംഗ് ഗ്രീൻ സ്റ്റേറ്റ് സർവകലാശാലയിലെ ചരിത്ര പ്രഫസറാണ്.

1977ൽ ഡ്യൂക്ക് സർവകലാശാലയിൽ നിന്ന് പി എച്ച്ഡി നേടി.

സ്ത്രീകളുടെ ചരിത്രം, വ്യാപാരം, വിദ്യാഭ്യാസ മുന്നേറ്റം പരോപകാര പ്രവർത്തനങ്ങൾ എന്നിവയിൽ ഗവേഷണം ചെയ്തിട്ടുണ്ട്. കുട്ടികളുടെ ആരോഗ്യം, അവസരങ്ങൾ, സുരക്ഷിതത്വം എന്നിവ മെച്ചപ്പെടുത്തുന്നതിനുള്ള അമേരിക്കൻ ഗവണ്മെന്റിന്റെ ശ്രമങ്ങളെക്കുറിച്ച് പഠിച്ച സേലാൻഡർ അവയെ പരാജയമെന്നാണ് വിശേഷിപ്പിച്ചത്.

ബൗളിംഗ് ഗ്രീൻ സ്റ്റേറ്റ് സർവകലാശാലയിൽ പഠിപ്പിക്കുന്നതിനു മുൻപ് അവർ റൈറ്റ് സ്റ്റേറ്റ് സർവകലാശാലയിൽ പഠിപ്പിച്ചു.

1998ലെ ഓഹിയോ അക്കാഡമി ഓഫ് ഹിസ്റ്ററിയുടെ മികച്ച പ്രസിദ്ധീകരണത്തിനുള്ള അവാർഡ് നേടിയിട്ടുണ്ട്. നാഷണൽ എൻഡോവ്മെന്റ് ഫോർ ഹ്യൂമാനിറ്റീസ്, അമേരിക്കൻ അസോസിയേഷൻ ഓഫ് കോളേജസ്, റോക്ക്ഫെല്ലർ ആർക്കൈവ് സെന്റർ, ഇൻഡ്യാന യൂണിവേഴ്സിറ്റി സെന്റർ ഫോർ സ്റ്റഡി ഓഫ് ഫിലാന്ത്രോപ്പി തുടങ്ങിയവയിൽ നിന്ന് നിരവധി അവാർഡുകൾ ലഭിച്ചിട്ടുണ്ട്.

Sealander, Judith (2005, forthcoming) "The Rockefeller Legacy and Medical Reform," Philanthropy in the United States, Dwight Burlingame, ed., ABC-CLIO.

Sealander, Judith (2005, forthcoming) "Perpetually Malnourished"? The Birth of Nutrition Science and the Problem of Child Feeding in the United States," Children's Health in History: International Perspectives, Cheryl Warsh and Veronica Strong-Boag, eds., Wilfrid Laurier University Press, [Canada].

Sealander, Judith (2005, forthcoming) Introduction to L. P. Brockett, The Philanthropic Results of War (original issue: 1863), Harvard University, Hauser Center for Nonprofit Organization, Landmarks in Philanthropy: A Republication Project.

Sealander, Judith (2006, forthcoming) "Discipline and Order," Competing Modernities: The United States and Germany, 1890–1960, Christof Mauch and Dirk Schumann, eds., Cambridge University Press.

Sealander, Judith. Forthcoming 2005. Senior Editor, “The Midwest and Civic Culture.” Encyclopedia of the Midwest, Indiana University Press.

Sealander, Judith. Forthcoming 2005. “Philanthropists and Philanthropy.” In Encyclopedia of New England Culture, Burt Feintuch, Suzanne Guiod, and David Watters (Eds.). Yale University Press.

Sealander, Judith. 2004. “Brother, Can You Spare a Dime? Depression-Era Charitable Giving.” In Encyclopedia of the Great Depression, Joe Clements (Ed.), Macmillan.

Sealander, Judith. 2003 The Failed Century of the Child: Governing America's Young in the Twentieth Century. Cambridge University Press.

Sealander, Judith. 2002. “’Curing Evils at Their Source’: The Arrival of Scientific Giving,” In American Philanthropy, Lawrence Friedman and Mark McGarvie (Eds.), Cambridge University Press.

Sealander, Judith. 2001. "American Foundations and Philanthropy." In Encyclopedia of American Cultural and Intellectual History, M. Cayton and P.Williams (Eds.), Scribners.

Sealander, Judith. "Grand Plans: Business Progressivism and Social Change in Ohio's Miami Valley, 1890-1920" (Lexington: University Press of Kentucky, 1988).



</doc>
<doc id="420278" url="https://ml.wikipedia.org/wiki?curid=420278" title="ജൊഹാൻ കൃസ്ത്യൻ പോളികാർപ് എർക്സ്‌ലെബൻ">
ജൊഹാൻ കൃസ്ത്യൻ പോളികാർപ് എർക്സ്‌ലെബൻ

ജർമൻകാരനായ ഒരു പ്രകൃതിശാസ്ത്രജ്ഞൻ ആയിരുന്നു ജൊഹാൻ ക്രിസ്ത്യൻ പോളികാർപ് എർക്സ്‌ലെബൻ (Johann Christian Polycarp Erxleben) .

ഗോട്ടിഞ്ചൻ സർവ്വകലാശാലയിൽ ഭൗതികശാസ്ത്രത്തിലും മൃഗവൈദ്യത്തിലും അദ്ദേഹം പ്രഫസർ ആയിരുന്നു. അദ്ദേഹം "Anfangsgründe der Naturlehre" (1772) ഉം "Systema regni animalis" (1777) യും രചിച്ചു. ജർമനിയിലെ ഏറ്റവും പഴയ അകാഡമിക വെറ്ററിനറി കോളേജായ ദി ഇൻസ്റ്റിറ്റ്യൂട്ട് ഓഫ് വെറ്ററിനറി മെഡിസിൻ 1771 -ൽ സ്ഥാപിച്ചത് ജൊഹാനാണ്.

ജർമനിയിൽ ആദ്യമായി വൈദികബിരുദം നേടുന്ന വനിതയായ ഡൊറോതിയ എർക്സ്‌ലെബന്റെ മകനായിരുന്നു ജൊഹാൻ.

ചിലവ




</doc>
<doc id="420281" url="https://ml.wikipedia.org/wiki?curid=420281" title="തോമസ് പെനന്റ്">
തോമസ് പെനന്റ്

വെയിൽസിൽ നിന്നുമുള്ള ഒരു പ്രകൃതിശാസ്ത്രജ്ഞനും, സഞ്ചാരിയും, എഴുത്തുകാരനും പുരാവസ്തുതൽപ്പരനുമായിരുന്നു തോമസ് പെന്നന്റ് (Thomas Pennant). (14 ജൂൺ 1726 – 16 ഡിസംബർ 1798). ജീവിതകാലം മുഴുവൻ അദ്ദേഹം തന്റെ കുടുംബതറവാടായ വെയിൽസിലെ ഫ്ലിന്റ്‌ഷെയറിലാണ് ജീവിച്ചത്.

പ്രകൃതിശാസ്ത്രകാരനെന്ന നിലയിൽ അദ്ദേഹം വലിയ കൗതുകത്തോടെ ഭൂമിശാസ്ത്രം, സസ്യങ്ങൾ, മൃഗങ്ങൾ, പക്ഷികൾ, ഉരഗങ്ങൾ, ഉഭയജീവികൾ, മൽസ്യങ്ങൾ തുടങ്ങി ജീവനുള്ള എല്ലാത്തിലും ശ്രദ്ധചെലുത്തിയിരുന്നു. കൂടാതെ കണ്ടതിനെപ്പറ്റിയും കേട്ടതിനെപ്പറ്റിയുമെല്ലാം അദ്ദേഹം വിവരങ്ങൾ ശേഖരിച്ചുസൂക്ഷിച്ചിരുന്നു. യൂറോപ്പിൽ നിന്നും പുറത്തേക്കുപോയിട്ടില്ലെങ്കിൽക്കൂടി അദ്ദേഹം "ബ്രിട്ടീഷ് സുവോളജി, നാൽക്കാലികളുടെ ചരിത്രം, ആർട്ടിക്കിലെ ജീവശാസ്ത്രം, ഇന്ത്യയിലെ ജീവശാസ്ത്രം "എന്നിങ്ങനെയെല്ലാം പുസ്തകങ്ങൾ രചിച്ചു. പ്രസിദ്ധരായ അന്നത്തെ ശാസ്ത്രകാരന്മാരിൽ പലരുമായുമദ്ദേഹം എഴുത്തുകുത്തുകൾ നടത്തിയിരുന്നു. പുരാവസ്തുതൽപ്പരൻ എന്ന നിലയിലുള്ള അദ്ദേഹത്തിന്റെ വലിയ ശേഖരത്തിൽ പലതും ഇന്ന് നാഷണൽ ലൈബ്രറി ഓഫ് വെയിൽസിൽ ലഭ്യമാണ്..


pennanti, pennantii, pennantiana എന്നെല്ലാം പെന്നന്റിന്റെ ബഹുമാനാർത്ഥം നാമകരണം ചെയ്യപ്പെട്ടിട്ടുള്ള സ്പീഷിസുകൾ:




</doc>
<doc id="420283" url="https://ml.wikipedia.org/wiki?curid=420283" title="വെഹിക്കിൾ ബ്ലൈന്റ് സ്പോട്ട്">
വെഹിക്കിൾ ബ്ലൈന്റ് സ്പോട്ട്

ഒരു വാഹനത്തെ നിയന്ത്രിച്ചുകൊണ്ടിരിക്കുമ്പോൾ ഡ്രൈവർക്ക് നേരിട്ട് നിരീക്ഷിക്കാൻ കഴിയാത്ത വാഹനത്തിന്റെ ഭാഗമാണ് ബ്ലൈന്റ് സ്പോട്ട് . വിമാനങ്ങൾ, കാറുകൾ, മോട്ടോർ ബോട്ടുകൾ, കപ്പലുകൾ, ട്രക്കുകൾ മറ്റു പല ഗതാഗതത്തിനുപയോഗിക്കുന്ന വാഹനങ്ങളിലെല്ലാം ബ്ലൈന്റ് സ്പോട്ടുണ്ട്. പക്ഷേ സൈക്കിളുകൾ, കുതിരകൾ , മോട്ടോർ സൈക്കിളുകൾ ഇവയിലൊന്നും ബ്ലൈന്റ് സ്പോട്ടില്ല. വാഹനങ്ങളുടെ വശങ്ങളിലുള്ള കണ്ണാടിയുടെ ശരിയായ രീതിയിലുള്ള ഉപയോഗത്തിലൂടെ ഇത് പരിഹരിക്കാം.

ഒരു വലിയ ട്രക്കിൽ ഡ്രൈവറിന് കാണാൻ സാധിക്കാത്ത ഇടമാണ് നോ സോൺ. മിക്ക അപകടങ്ങളും നടക്കുന്നത് ഈ ഇടത്താണ്.

ഗതാഗതത്തിൽ ഒരു വാഹനത്തിന്റെ ഡ്രൈവറിന് കാണാനാകുന്ന പരമാവതി ഇടത്തേയാണ് ഡ്രൈവർ വിസിബിലിറ്റി എന്ന് പറയുന്നത്. ഇത് അപ്പോഴുണ്ടാകുന്ന കാലാവസ്ഥ, വാഹനത്തിന്റെ രൂപകൽപ്പന എന്നിവയെ സംബന്ധിച്ചിരിക്കുന്നു. വാഹനത്തിന്റെ വിന്റ്ഷീൽഡ്, ഡാഷ്ബോർഡ്, പില്ലറുകൾ എന്നിവയുടെ ഡ്രൈവർ വിസിബിലിറ്റിയെ സ്വാധീനിക്കുന്നു. അതുകൊണ്ടുതന്നെ സുരക്ഷിതമായ റോഗ് ഗതാഗതത്തിന് മികച്ച ഡ്രൈവർ വിസിബിലിറ്റി അനിവാര്യമാണ്. 

എ-പില്ലറുകൾ (വിന്റ്ഷീൽഡ് പില്ലർ എന്നും അറിയപ്പെടുന്നു.) , സൈഡ് വ്യൂ മിറർ അല്ലെങ്കിൽ ഇന്റീരിയൽ റിയർ വ്യൂ മിറർ എന്നിവ ഡ്രൈവറുടെ കാഴ്ചയെ മറക്കുയാണെങ്കിൽ ബ്ലൈന്റ് സ്പോട്ടുകൾ വാഹനത്തിന് മുൻപിലും വരുന്നു. കൂടാതെ ഡ്രൈവറിന് പിന്നിലുള്ള കാർഗോ, ഹെഡ്റെസ്റ്റുകൾ, പില്ലറുകൾ എന്നിവയുടെ കാഴചയെ കുറക്കുന്നു.

കണ്ണാടികളുടെ ക്രമീകരണത്തിലൂടെ ബ്ലൈന്റ് സ്പോട്ട് ഇല്ലാതാക്കാം. ഇതിലൂടെ  പരമാവതി അപകടങ്ങൾക്കുള്ള: പ്രധാനമായും റോഡിലെ ലെയിൻ മാറുമ്പോഴുള്ള; സാധ്യതകൾ കുറക്കാം. ഇത് ആദ്യമായി അവതരിപ്പിച്ചത് ജോർജ് പ്ലാറ്റ്സറായിരുന്നു. 1995 -ൽ സൊസൈറ്റി ഓഫ് ഓട്ടോമോട്ടീവ് എഞ്ചീനീയേഴ്സ് എന്ന് പേപ്പറിൽ ഇതിനേക്കുറിച്ച് അദ്ദേഹം പറഞ്ഞിരുന്നു. അതിലൂടെ എല്ലാ ഡ്രൈവിംഗ് ക്ലാസ്സിലും അദ്ദേഹത്തിന്റെ ഈ രീതി പഠിപ്പിക്കുവാൻ തുടങ്ങി, കൂടാതെ ഏറ്റവും മാരകമായ ബ്ലൈന്റ് സ്പോട്ട് ഇല്ലാതാക്കുവാനായി കൂടുതൽ പണച്ചെലവും ഉണ്ടാകുന്നില്ല, ഡ്രൈവർമാർക്ക് അവരുടെ കണ്ണാടികളെ ക്രമീകരിച്ചാൽ മാത്രം മതി എന്നാതിയിരുന്നു ഈ രീതിയുടെ മേന്മ. ഒരു നിശ്ചിത സമവാക്യത്തിന്റെ അടിസ്ഥാനത്തിൽ വശങ്ങളിലെ രണ്ട് കണ്ണാടികളേയും അവിശ്യാനുസരണം കാഴയ്ക്ക് അനിയോജ്യമാക്കുക എന്നതാണ് ഇതിന്റെ അടിസ്ഥാനം. എന്നാൽ ഡ്രൈവർമാർ ഇതിനോട് പൊരുത്തപെടേണ്ടതുണ്ട് എന്ന് മാത്രം. 
കണ്ണാടികളുടേത് മാത്രമല്ല, തെറ്റായ വാഹന ഡ്രൈവിംഗ് രീതിയും അപകടങ്ങളിലേക്ക് നയിക്കുന്നു. കാരണം അതും ബ്ലൈന്റ് സ്പോട്ടുകൾ സൃഷ്ടിക്കുന്നു എന്നതാണ്. അദ്ദേഹം അതിന് കാരണമായ ഒമ്പത് കാരണങ്ങളെ പട്ടികപ്പെടുത്തിയിരുന്നു.
വാഹനത്തിന് പിന്നിലുള്ള കാഴ്ചകൾ കാണുക സാധാരണഗതിയിൽ അസാധ്യമായിരുന്നു. ഇത് പിന്നിൽ നിന്നുള്ള വാഹനങ്ങൾ ഇടിച്ചുകയറുന്നത് കാരണമാകുന്നുണ്ട്. ഇത്തരത്തിൽ വാഹനത്തിന്റെ പിന്നിലേക്ക് വരുന്ന സാഹചര്യങ്ങളെ, ഇടത്തെ കില്ലിംഗ് സോൺ എന്നു പറയുന്നു. റിയർ വ്യൂ മിറർ, സൈഡ് വ്യൂ മിറർ, ഫ്രെസ്നെൽ ലെൻസ്, സോണാർ, പാർക്കിംഗ് സെൻസേഴ്സ്, ബാക്കപ്പ് കാമെറ എന്നിവയിലൂടെ ഇത് പരിഹരിക്കാം.  പാർക്കിംഗ് സമയങ്ങളിൽ വശങ്ങളിലെ സെൻസറുകളിലൂടെ വശങ്ങളിലേക്ക് ആഘാതം ഏൽക്കാതിരിക്കാനും ശ്രദ്ധിക്കാനുള്ള മാർഗ്ഗങ്ങൾ വന്നു കഴിഞ്ഞു.

കാറുകളിൽ മുൻപിലോ, വശങ്ങളുടെ കണ്ണാടികളിലൂടെയോ അല്ലാതെ കാണാൻ പറ്റാത്ത ഇടങ്ങളാണ് ബ്ലൈന്റ് സ്പോട്ടുകൾ. റിയർ ക്വാർട്ടർ ബ്ലൈന്റ് സ്പോട്ടുകൾ സാധാരണയായ ഒന്നാണ്. ഇതിൽ കാറിന്റെ വശങ്ങളിലെ ചില ഇടങ്ങൾ കാണില്ല. വശത്തുല്ല റോഡിലെ ലൈനുകളിലെ കാറുകൾ ഇത്തരം ഇടങ്ങളിലേക്ക് മാറുമ്പോൾ അവയെ സാധാരണ രീതിയിൽ കണ്ണാടികൾ ഉപയോഗിച്ച് കാണാനാകില്ല. റിയർ ക്വാർട്ടർ ബ്ലൈന്റ് സ്പോട്ടുൾ
ഉയർന്ന സീറ്റിംഗ് പോയന്റുള്ള വാഹനങ്ങളുടെ വശങ്ങൾ, മുൻവശം, എന്നിവ കാണാനാകില്ല. ഇതും ബ്ലൈന്റ് സ്പോട്ട് എന്നാണ് അറിയപ്പെടുന്നത്.

ഡ്രൈവറിന് മുൻപിലായുള്ള തിരശ്ചീനമായ സമതലത്തിലൂടെയുള്ള കാണാൻ കഴിയാത്ത കാഴ്ചയെയാണ് ഡയഗ്രാം സൂചിപ്പിക്കുന്നത്. ഇത്തരത്തിലൂള്ള ഫ്രണ്ട് എന്റ് ബ്ലൈന്റ് സ്പോട്ടുകൾ  വൃത്താകൃതിയിലുള്ള വളവുകൾ തിരിയുക, ഇന്റർസെക്ഷൻ, റോഡ് മുറിച്ച് കടക്കുക ട്രാഫിക്ക് സാഹചര്യങ്ങളിൽ ,  പ്രശ്നങ്ങൾ ഉണ്ടാക്കുന്നു. താഴെ പറയുന്ന രൂപ കൽപ്പനയിലുള്ള പ്രശ്നങ്ങളാണ് ഫ്രണ്ട് എന്റ് ബ്ലൈന്റ് സ്പോട്ടുകളെ സ്വാധീനിക്കുന്നു.


</doc>
<doc id="420284" url="https://ml.wikipedia.org/wiki?curid=420284" title="പുറമ്പോക്ക് എങ്കിറാ പൊതുവുടമൈ">
പുറമ്പോക്ക് എങ്കിറാ പൊതുവുടമൈ

പുറമ്പോക്ക് എങ്കിറാ പൊതുവുടമൈ ഒരു ഇന്ത്യൻ തമിഴ് രാഷ്ട്രീയ കുറ്റന്വേഷണ സിനിമയാണ്. എസ്. പി. ജനനാഥൻ രചനയും സംവിധാനവും നിർമ്മാതാവുമായ സിനിമയാണിത്. ആര്യ, ഷാം, വിജയ് സേതുപതി, കാർത്തിക നായർ എന്നിവരാണ് ചിത്രത്തിലെ പ്രധാന കഥാപാത്രങ്ങൾ. യു.ടി. വി മോഷൻ പിക്ചേഴ്സാണ് ഈ ചിത്രം നിർമിച്ചത്. എൻ. കെ. ഏകാബ്രാം ഛായാഗ്രഹണം നിർവഹിച്ചു. ശ്രീകാന്ത് ദേവ ഗാനം ആലപിച്ചു. ആദ്യം പുറമ്പോക്ക് എന്ന പേരിലായിരുന്നു ആദ്യം ഈ സിനിമ ചിത്രീകരിച്ചത്. എല്ലാവർക്കുമറിയാവുന്ന ഒരു സ്ഥലത്തിന് ഉപയോഗിക്കുന്ന ഒരു പദം, ജനാധിപത്യത്തിലും സ്വതന്ത്ര സമൂഹത്തിലും വധശിക്ഷയുടെ പ്രസക്തിയെ ചുറ്റിപ്പറ്റിയാണ് ഈ സിനിമ സംസാരിക്കുന്നത്. .2015 മെയ് 15 ന് ചിത്രം റിലീസ് ചെയ്തു
മൂന്നു വർഷത്തിനു ശേഷം അവസാനം സംവിധാനം ചെയ്ത പെരന്മയ് (2009)ക്കു ശേഷം ജനാനന്ദൻ തന്റെ അടുത്ത ചിത്രമായ ജിവയും ജയം രവിയും അവതരിപ്പിക്കുമെന്ന് പ്രഖ്യാപിച്ചു. ഈ ചിത്രത്തിന്റെ സംഗീതസംവിധായകൻ യുവാൻ ശങ്കർ രാജയെന്ന് പ്രഖ്യാപിച്ചു. 2013 ജനുവരി മധ്യത്തിൽ സിനിമാ പ്രവർത്തനം തുടങ്ങുകയായിരുന്നു. അഭിനേതാക്കൾ മറ്റു ഉത്തരവാദിത്തങ്ങളുമായി തിരക്കിലായിരുന്നതിനാൽ പദ്ധതി പിൻവലിക്കാൻ നിർബന്ധിതനായി.2013 ൽ ജനനാഥൻ പുറമ്പോക്ക് സിനിമയിൽ ആര്യയും വിജയ് സേതുപതിയും പ്രധാന വേഷങ്ങളിൽ അഭിനയിക്കുമെന്ന് പ്രഖ്യാപിച്ചു. പുതുമുഖം വർഷൻ സംഗീതം നൽകിയും യുവൻ ശങ്കർ രാജയും എൻ കെ കെ ഏകാമ്പരവും കാമറയും കൈകാര്യം ചെയ്തു. 
രാഷ്ട്രീയ ആക്ഷൻ ത്രില്ലർ ചിത്രമായ ഇതിൽ ആര്യ എന്ന കഥാപാത്രം സാമൂഹിക, സാമ്പത്തിക വിശകലന വിദഗ്ദ്ധ വേഷം അവതരിപ്പിക്കുന്നു. അതേസമയം വിജയ് സേതുപതി റയിൽവെ ചുമട്ടുതൊഴിലാളി വേഷം അവതരിപ്പിക്കുന്നു.


</doc>
<doc id="420297" url="https://ml.wikipedia.org/wiki?curid=420297" title="എസ്. പി. ജനനാഥൻ">
എസ്. പി. ജനനാഥൻ

എസ്. പി. ജനനാഥൻ (ജനനം: മേയ് 7, 1959) ചലച്ചിത്ര സംവിധായകനും നിർമ്മാതാവുമാണ്. 2004-ൽ സംവിധായകനം ചെയ്ത ഇയ്യാർകൈ എന്ന ആദ്യചിത്രത്തിലൂടെ അദ്ദേഹം തമിഴിൽ മികച്ച ഫീച്ചർ ഫിലിമിനുള്ള ദേശീയ പുരസ്കാരം നേടി. സംവിധായകനാകുന്നതിന് മുമ്പ് അദ്ദേഹം ബി. ലെനിൻ, ഭരതൻ, വിൻസന്റ് ശെൽവ, കെയാർ (കോത്തണ്ട രാമയ്യ) തുടങ്ങിയ സംവിധായകരുടെ അസിസ്റ്റന്റായി പ്രവർത്തിച്ചു.തമിഴ് ഫിലിം ഡയറക്ടര് യൂണിയന്റെ ട്രഷററായും അദ്ദേഹം സേവനമനുഷ്ഠിച്ചിട്ടുണ്ട്. എസ്. പി. ജനാനാഥൻ പുറമ്പോക്ക് എങ്കിറാ പൊതുവുടമൈ എന്ന ചിത്രത്തിലൂടെ നിർമാതാവായി. 


</doc>
<doc id="420300" url="https://ml.wikipedia.org/wiki?curid=420300" title="കൊല്ലം അജിത്ത്">
കൊല്ലം അജിത്ത്

കൊല്ലം അജിത്ത് മലയാള ചലച്ചിത്രരംഗത്തെ ഒരു നടനായിരുന്നു. ദക്ഷിണേന്ത്യൻ ഭാഷകളിൽ 500-ലധികം ചിത്രങ്ങളിൽ അദ്ദേഹം അഭിനയിച്ചിരുന്നു. തൊണ്ണൂറുകളിൽ വില്ലൻ വേഷങ്ങളിലൂടെ ശ്രദ്ധ നേടിയ നടനായിരുന്നു കൊല്ലം അജിത്ത്. 1984-ൽ പുറത്തിറങ്ങിയ പത്മരാജന്റെ പറന്നു പറന്നു പറന്ന് ആയിരുന്നു അജിത്ത് അഭിനയിച്ച ആദ്യത്തെ ചലച്ചിത്രം. മലയാളം, തമിഴ്, തെലുങ്ക്, ഹിന്ദി ഭാഷകളിലായി ഏകദേശം അഞ്ഞൂറോളം സിനിമകളിലും നിരവധി ടെലിവിഷൻ പരമ്പരകളിലും അഭിനയിച്ചിരുന്നു. അദ്ദേഹം രണ്ട് സിനിമകൾ സംവിധാനം ചെയ്യുകയും ചെയ്തിട്ടുണ്ട്. ഉദര സംബന്ധമായ അസുഖം മൂലം 2018 ഏപ്രിൽ 5 ന് കൊച്ചിയിൽ അദ്ദേഹം അന്തരിച്ചു.

റെയിൽവേ സ്റ്റേഷൻ മാസ്റ്ററായിരുന്ന കോട്ടയം സ്വദേശി പത്മനാഭന്റേയും സരസ്വതിയുടേയും മകനാണ് അജിത്. കൊല്ലത്തായിരുന്നു പത്മനാഭന് ജോലി. പ്രമീള ഭാര്യയും ഗായത്രി, ശ്രീഹരി എന്നിവർ മക്കളുമാണ്.
സിനിമയോട് ഒരു ബന്ധവുമില്ലാതെയാണ് അജിത് താരമായത്. സംവിധാന സഹായിയാകാൻ പോയി ഒടുവിൽ നടനായി മാറുകയായിരുന്നു. സംവിധായകൻ പത്മരാജന്റെ സഹായിയാകൻ അവസരം ചോദിച്ചെത്തിയ അജിത്തിന് അദ്ദേഹം തന്റെ "പറന്ന് പറന്ന് പറന്ന്" എന്ന സിനിമയിൽ അഭിനയിക്കാൻ അവസരം നൽകുകയായിരുന്നു. 1983- ലാണ് ഈ ചിത്രം ഇറങ്ങിയത്. തന്റെ മിക്കപടങ്ങളിലും അജിത്തിനൊരു വേഷം കരുതിയിരുന്നു പത്മരാജൻ. 1989 -ൽ ഇറങ്ങിയ "അഗ്നിപ്രവേശം" എന്ന സിനിമയിൽ അജിത് നായകനുമായി അഭിനയിച്ചിരുന്നു. 2012- ൽ ഇറങ്ങിയ "ഇവൻ അർധനാരിയാണ്" ഏറ്റവും ഒടുവിൽ അഭിനയിച്ച ചലച്ചിത്രം. 






</doc>
<doc id="420304" url="https://ml.wikipedia.org/wiki?curid=420304" title="ഉർസല ആൻഡ്രെസ്">
ഉർസല ആൻഡ്രെസ്

ഉർ‌സല ആൻഡ്രെസ് (ജനനം: 1936 മാർച്ച് 19) സ്വിസ് സിനിമാ, ടെലിവിഷൻ അഭിനേത്രി, മുൻകാല മോഡൽ, സെക്സ് സിംബൽ എന്നീ നിലകളിൽ അറിയപ്പെട്ടിരുന്നതും അമേരിക്കൻ, ബ്രിട്ടീഷ്, ഇറ്റാലിയൻ ചിത്രങ്ങളിൽ അഭിനിയിച്ചിരുന്നതമായ വ്യക്തിയാണ്. ആദ്യ ജെയിംസ് ബോണ്ട് സിനിമയായിരുന്ന ഡോക്ടർ നോയിൽ ഹണി റൈഡർ എന്ന ബോണ്ട് ഗേളിനെ അവതരിപ്പിച്ചതിന്റെ പേരിലാണ് അവർ കൂടുതലായി അറിയ്പ്പെടുന്നത്. പിന്നീട് കാസിനോ റോയൽ എന്ന ബോണ്ട് ചിത്രത്തിൽ വെസ്പെർ ലിൻഡ് എന്ന കഥാപാത്രമായി അഭിനയിച്ചു. ഫൺ ഇൻ അക്കാപൽക്കോ, ഷി, ദ ടെൻത് വിക്ടിം, ദ ബ്ലൂ മാക്സ്, പെർഫെക്റ്റ് ഫ്രൈഡേ, ദ സെൻസ്യസ് നർസ്, ദ  മൗണ്ടൻ ഓഫ് ദി കാൻബാൾ ഗോഡ്, ദ ഫിഫ്ത് മസ്കീത്തർ, ക്ലാഷ് ഓഫ് ദി ടൈറ്റാൻസ് എന്നിവയാണ് അവരുടെ മറ്റു പ്രധാന ചിത്രങ്ങൾ.

സ്വിറ്റ്സർലൻഡിൽ നിന്ന് പുറത്താക്കപ്പെട്ട ജർമ്മൻ നയതന്ത്രജ്ഞനായ റോൾഫ് ആൻഡ്രെസ്, ലാന്റ്സ്കേപ്പ് രൂപകൽപ്പനക്കാരിയായ അന്ന എന്നീ എന്ന ജർമൻ ദമ്പതിമാരുടെ ആറു കുട്ടികളിൽ മൂന്നാമത്തേയാളായി സ്വിറ്റ്സർലാന്റിലെ കാന്റൺ ഓഫ് ബേണിലെ ഒസ്റ്റെർമുണ്ടിഗെനിലാണ് ഉർസല ആൻഡ്രെസ് ജനിച്ചത്.  രണ്ടാം ലോകമഹായുദ്ധകാലത്ത് അദ്ദേഹം ദൂരൂഹമായി അപ്രത്യക്ഷനായിരുന്നു. അവർക്ക് ഒരു സഹോദരനും നാലു സഹോദരിമാരുമാണുള്ളത്. 16 വയസു വരെ ഉർസല ബെർണെയിലുള്ള ഒരു സ്കൂളിൽ പഠനം നടത്തുകയും ഫ്രഞ്ച്, ജർമ്മൻ, ഇറ്റാലിയൻ ഭാഷകളിൽ അവഗാഹം നേടുകയും ചെയ്തു. ഒരു വർഷത്തോളം പാരീസ് നഗരത്തിൽ ചിത്രരചന പഠിക്കുകയും പിന്നീട് റോമിലേയ്ക്കു പോയി അവിടെ കുട്ടികളെ പരിപാലിക്കുന്ന ജോലിയിൽ പ്രവേശിക്കുകയും ചെയ്തു.


</doc>
<doc id="420317" url="https://ml.wikipedia.org/wiki?curid=420317" title="പത്മനാഭ മാരാർ">
പത്മനാഭ മാരാർ

ഒരു സോപാനസംഗീതജ്ഞനായിരുന്നു പത്മനാഭ മാരാർ. (1905- ജനുവരി 1 — 2018 ഏപ്രിൽ 4) കോട്ടയം ജില്ലയിലെ രാമപുരം ശ്രീരാമക്ഷേത്രത്തിൽ 100 വർഷത്തിലധികം സംഗീതോപാസന നടത്തിയിട്ടുണ്ട്. 113-ആം വയസ്സിലാണ് ഇദ്ദേഹം മരണമടഞ്ഞത്.

1905 ജനുവരി ഒന്നിന് (1080 ധനു 18 ചോതി നക്ഷത്രം) പാലാ രാമപുരത്തു ചെറുവള്ളിൽ മാരാത്ത് പാർവതി മാരാസ്യാരുടെയും ചാത്തോത്ത് മാരാത്ത് ശങ്കരമാരാരുടെയും മകനായി ജനിച്ചു. നാലാം ക്ലാസിൽ പഠനം അവസാനിപ്പിച്ച് സോപാനസംഗീതത്തിലേക്ക് കടന്നു. കുറിച്ചിത്താനം ഏലഞ്ചേരി മാരാത്ത് നാരായണമാരാർ ഗുരുവായിരുന്നു. അദ്ദേഹം നാല് ജീവക്കോലും 64 പൊടിപ്പുമുള്ള ഇടയ്‌ക്ക പത്മനാഭനു സമ്മാനിച്ചു. തിരുമാറടി ശങ്കരക്കുറുപ്പിൽനിന്നും ക്ഷേത്രാടിയന്തരകലകൾ അഭ്യസിച്ചു. പാലാ കുഞ്ഞുണ്ണിമാരാരായിരുന്നു ആദ്യ ഗുരുനാഥൻ. അദ്ദേഹത്തിൽ നിന്നും ചെറിയ പഞ്ചവാദ്യം, വീക്കൻ ചെണ്ട, ഉത്സവപ്പാണി, കൊട്ടിപ്പാടിസേവ എന്നിവയൊക്കെ കരസ്ഥമാക്കി. ഇദ്ദേഹത്തിന്റെ പിതാവ് ശങ്കരമാരാരും രാമപുരം ക്ഷേത്രത്തിലെ ജീവനക്കാരനായിരുന്നു. ഭവാനിയമ്മയാണു ഭാര്യ. ഗോപാലകൃഷ്‌ണൻ, നാരായണൻ, ചന്ദ്രമതി, ചന്ദ്രൻ എന്നിവർ മക്കൾ.

2014-ൽ കേരള സംഗീതനാടക അക്കാദമി ഗുരുപൂജ പുരസ്കാരം നൽകി. ചോറ്റാനിക്കര നാരായണമാരാർ ട്രസ്റ്റിന്റെ ശാരദശ്ശത പുരസ്‌കാരം, ചേരാനെല്ലൂർ ക്ഷേത്രവാദ്യ ഗുരുകുലം, രാമമംഗലം ഷഡ്കാല ഗോവിന്ദമാരാർ സ്മാരക കലാവേദി, കോഴിക്കോട് കൊമ്മേരി വളയനാട് ദേവസ്വത്തിന്റെ ശക്തിസ്വരൂപിണി പുരസ്കാരം എന്നിവയും ലഭിച്ചു.


</doc>
<doc id="420325" url="https://ml.wikipedia.org/wiki?curid=420325" title="ലെഫ്റ്റ് റൈറ്റ് ലെഫ്റ്റ്">
ലെഫ്റ്റ് റൈറ്റ് ലെഫ്റ്റ്

അരുൺ കുമാർ അരവിന്ദ് സംവിധാനത്തിൽ മുരളി ഗോപി കഥയെഴുതി 2013ൽ പുറത്തിറങ്ങിയ ചിത്രമാണ് ലെഫ്റ്റ് റൈറ്റ് ലെഫ്റ്റ്. ഈ ശീർഷകം ഒരാളുടെ നടപ്പിനെ സൂചിപ്പിക്കുന്നു. ജയൻ (ഇന്ദ്രജിത്ത്), റോയ് (മുരളി ഗോപി), സഹദേവൻ (ഹരീഷ് പെരാടി), അനിത (ലെന), ജെന്നിഫർ (രമ്യ നമ്പീശൻ) എന്നിവരുടെ ജീവിതത്തെ ചുറ്റിപ്പറ്റിയാണ് ഈ ചിത്രം . മികച്ച രണ്ടാമത്തെ നടിക്കുള്ള കേരളസംസ്ഥാന ചലച്ചിത്രപുരസ്കാരം ലെനയ്ക്ക് ഈ ചിത്രത്തിലൂടെ ലഭിച്ചിട്ടുണ്ട്. ഈ ചലച്ചിത്രം മൂന്ന് കാലഘട്ടത്തിന്റെ കഥ പറയുന്നു. 2013 ജൂൺ 14 നാണ് ചിത്രം റിലീസ് ചെയ്തത്. ചിത്രത്തിന്റെ റിലീസിനു ശേഷം നല്ല പ്രതികരണം ലഭിച്ചിരുന്നുവെങ്കിലും ചില മുഖ്യധാരാ രാഷ്ട്രീയ നേതാക്കളെ പോലെയുള്ള ചില കഥാപാത്രങ്ങളുടെ ചിത്രീകരണം ചിലപ്പോഴൊക്കെ വിമർശനം ഉയർത്തി. എന്നിരുന്നാലും, മലയാളത്തിൽ നിർമ്മിച്ച മികച്ച രാഷ്ട്രീയ ത്രില്ലറുകളിലൊന്നായി ഈ ചിത്രം കരുതപ്പെടുന്നു.


</doc>
<doc id="420329" url="https://ml.wikipedia.org/wiki?curid=420329" title="പ്രേമലേഖനം (നോവൽ)">
പ്രേമലേഖനം (നോവൽ)

വൈക്കം മുഹമ്മദ് ബഷീറിന്റെ പുസ്തകരൂപത്തിൽ പ്രസാധനം ചെയ്യപ്പെട്ട ആദ്യരചനയാണ് പ്രേമലേഖനം.1942'ൽ അദ്ദേഹം ജയിലിൽ കിടക്കുന്ന ഒരവസരത്തിൽ ആണ് ഈ ലഘുനോവൽ എഴുതിയത്. രാജ്യദ്രോഹപരമായി ഇതിൽ ഒന്നും ഇല്ലെങ്കിലും 1944'ൽ ഇത് നിരോധിയ്ക്കപ്പെടുകയും ഇതിന്റെ കോപ്പികൾ കണ്ടുകെട്ടപ്പെടുകയും ചെയ്തു..

ഹാസ്യാത്മകമായി ചിത്രീകരിയ്ക്കപ്പെട്ട ഒരു പ്രേമകഥയാണ് പ്രേമലേഖനം എന്നു പറയാം. രസകരമായ സംഭാഷണങ്ങളിലൂടെ ബഷീർ യാഥാസ്ഥിതികതയെയും സ്ത്രീധനസമ്പ്രദായത്തെയും കണക്കറ്റു പരിഹസിയ്ക്കുന്നുണ്ട്.

1940 കളിലെ കേരളം ആണ് കഥയുടെ പശ്ചാത്തലം. കേശവൻ നായർ പേര് സൂചിപ്പിയ്ക്കുന്നു പോലെ നായർ ജാതിയിൽ പെട്ട ഒരു ബാങ്കുദ്യോഗസ്ഥൻ ആണ്. സാറാമ്മ ക്രിസ്ത്യൻ സമുദായത്തിൽ ജനിച്ച സുന്ദരിയും അവിവാഹിതയും തൊഴിൽരഹിതയുമായ ഒരു യുവതിയാണ്. എന്തും വരട്ടെയെന്ന പ്രകൃതക്കാരിയായ സാറാമ്മയുടെ വീടിന്റെ മുകളിലെ നിലയിലാണ് കേശവൻ നായർ വാടകയ്ക്ക് താമസിയ്ക്കുന്നത്. സാറാമ്മയോട് കലശലായ പ്രേമം തോന്നിയ കേശവൻ നായർ അത് അവരെ അറിയിയ്ക്കാനായി അവർക്കൊരു കത്തെഴുതുന്നു. ഇതിൽ നിന്നാണ് പുസ്തകത്തിന്റെ ശീർഷകം ഉരുത്തിരിയുന്നത്. 

നാട്ടിൽ നിലനിന്നിരുന്ന സ്ത്രീധന സമ്പ്രദായത്തെ കളിയാക്കുക എന്നതും മിശ്രവിവാഹത്തെ പ്രോത്സാഹിപ്പിയ്ക്കുക എന്നതുമാണ് കഥയുടെ പ്രധാന തീം. കേശവൻ നായർ കഥയിൽ എല്ലാ കാമുകന്മാരുടെയും പ്രതിനിധിയാണ്. സാറാമ്മയാകട്ടെ, വിദ്യാസമ്പന്നയും തൊഴിൽരഹിതയുമാണ്. നല്ലൊരു ജോലിയാണ് സാറാമ്മയുടെ ലക്‌ഷ്യം. കേശവൻ നായർ തന്റെ കത്തിലൂടെ സാറാമ്മയ്ക്ക് ഒരു ജോലി നിർദ്ദേശിയ്ക്കുന്നു: തന്നെ പ്രേമിയ്ക്കുക. ഇതിനു നിശ്ചിതമായ മാസാമാസം ഒരു ശമ്പളവും കൊടുക്കാൻ ഉദ്ദേശിയ്ക്കുന്നുണ്ട്.

കേശവൻ നായരുടെ അപേക്ഷ സാറാമ്മ സ്വീകരിച്ചുവെങ്കിലും കൂടുതൽ ചോദ്യങ്ങൾ ഉയർന്നു വരുന്നു. അവർക്കു കുട്ടികൾ ഉണ്ടാകില്ലേ? ഏതു മതത്തിൽ പെട്ടവരായിരിയ്ക്കും അവരുടെ കുട്ടികൾ? അവർ തങ്ങൾക്ക് ഉണ്ടാകാൻ പോകുന്ന കുട്ടികളെ എല്ലാ മതങ്ങളും പഠിയ്ക്കാൻ തീരുമാനിയ്ക്കുകയും അവർ വലുതായതിനു ശേഷം ഇഷ്ടമുള്ള മതം തെരഞ്ഞെടുക്കാൻ അനുവദിയ്ക്കാൻ തീരുമാനിയ്ക്കുകയും ചെയ്യുന്നു. അതിനൊരു തീരുമാനമായപ്പോൾ അടുത്ത ചോദ്യം വരുന്നു. കുട്ടികളുടെ പേരുകൾ എങ്ങനെ തീരുമാനിയ്ക്കും? ഹിന്ദു പേരുകളും ക്രിസ്ത്യൻ പേരുകളും പറ്റില്ല. എങ്കിൽ റഷ്യൻ പേരുകൾ ഇടാമെന്നു കേശവൻ നായർ പറഞ്ഞു. പക്ഷേ സാറാമ്മയ്ക്ക് അതത്ര ഇഷ്ടപ്പെട്ടില്ല. ചൈനീസ് പേരുകൾ ഇടാമെന്ന കേശവൻ നായരുടെ നിർദ്ദേശവും സാറാമ്മയ്ക്ക് ഇഷ്ടപ്പെട്ടില്ല. എങ്കിൽ പിന്നെ കുട്ടികൾക്ക് കല്ല്, ആകാശം തുടങ്ങിയ നിർജീവ വസ്തുക്കളുടെ പേരുകൾ ആക്കാമെന്നു രണ്ടുപേരും കൂടി തീരുമാനിയ്ക്കുന്നു. ആകാശം, മിട്ടായി എന്നീ രണ്ടുപേരുകളിൽ അവർ എത്തിനിൽക്കുന്നു കുട്ടിയ്ക്ക് 'ആകാശമിട്ടായി' എന്ന പേരിടാം എന്ന് തീരുമാനിയ്ക്കുന്നു. കുട്ടിയെ ഇനി കമ്മ്യൂണിസ്റ്റ് ആക്കണോ എന്ന് സാറാമ്മയ്ക്ക് സംശയം ഉണ്ടാകുന്നു. അത് കുട്ടി വളർന്നതിനുശേഷം തീരുമാനിയ്ക്കട്ടെ എന്ന് കേശവൻ നായർ പറയുന്നു.
1943 ൽ പൂജപ്പുരയിലെ തിരുവനന്തപുരം സെൻട്രൽ ജയിലിൽ രാജ്യദ്രോഹം ആരോപിയ്ക്കപ്പെട്ട് തടവിൽ കിടക്കുന്ന സമയത്താണ് ബഷീർ ഈ നോവൽ എഴുതിയത്. ദിവാൻ സി.പി.രാമസ്വാമി അയ്യർക്കെതിരെ ലേഖനങ്ങൾ എഴുതി എന്നുള്ളതായിരുന്നു അദ്ദേഹത്തിൽ ആരോപിച്ചിരുന്നു കുറ്റം. മതിലുകൾ എന്ന പ്രേമകഥയ്ക്ക് ആധാരമായ പ്രണയവും ഇതേ തടവുകാലത്താണ് സംഭവിച്ചത്. ജയിലിൽ വെച്ച് സഹതടവുകാരെ കാണിയ്ക്കാനായി അദ്ദേഹം പല കഥകളും എഴുതിയിരുന്നു. എന്നാൽ പുറത്തുവന്നപ്പോൾ ആ കഥകളൊന്നും പുറത്തേയ്ക്കു കൊണ്ടുവരാൻ സാധിച്ചില്ല. പ്രേമലേഖനം മാത്രമാണ് അദ്ദേഹത്തിന് പുറത്തെത്തിയ്ക്കാൻ ആകെ പറ്റിയ കഥ.

പ്രത്യേകിച്ച് രാജ്യദ്രോഹപരമായി ഒന്നും ഈ കഥയിൽ ഇല്ലെങ്കിലും 1944'ൽ ഈ പുസ്തകം തിരുവിതാംകൂറിൽ നിരോധിയ്ക്കപ്പെടുകയും ഇതിന്റെ കോപ്പികൾ കണ്ടുകെട്ടപ്പെടുകയും ചെയ്തു. തിരുവിതാംകൂർ ഒരു ഹിന്ദു പ്രവിശ്യ ആയിരുന്നു. മിശ്രവിവാഹങ്ങളെ അക്കാലത്തു നിരുത്സാഹപ്പെടുത്തിയിരുന്നതായിരിയ്ക്കാം ഈ നിരോധനത്തിന് കാരണം എന്ന് വിശ്വസിയ്ക്കപ്പെടുന്നു. 1944 ൽ പ്രേമലേഖനം നിരോധിച്ച സി.പി. 1947 ൽ നാടു വിട്ടെങ്കിലും പിന്നീട് പ്രധാനമന്ത്രിയായ പറവൂർ ടി.കെ. നാരായണപിള്ളയാണ് 1948 നവംബർ 26 ന് നിരോധനം നീക്കിയത്. 

1985 ൽ പി.എ.ബക്കർ () ഈ പുസ്തകത്തെ അധികരിച്ചു ഇതേ പേരിൽ ഒരു ചിത്രീകരിച്ചു. സോമൻ, സ്വപ്ന, ക്യാപ്റ്റൻ രാജു തുടങ്ങിയവരായിരുന്നു അഭിനേതാക്കൾ.



</doc>
<doc id="420330" url="https://ml.wikipedia.org/wiki?curid=420330" title="ഏവൂർ കണ്ണൻ">
ഏവൂർ കണ്ണൻ

ഏവൂർ ശ്രീകൃഷ്ണസ്വാമിയുടെ സ്വന്തം ആനയാണ് ഏവൂർ കണ്ണൻ. തിരുവിതാംകൂർ ദേവസ്വം ബോർഡിന്റെ കണ്ണന്റെ ഉടമസ്ഥത. അവന്റെ ആരാധകർ അവനായി ഫേസ്ബുക് പേജ് തുറന്നിട്ടുണ്ട്. ശരത് എന്നയാളാണ് കണ്ണന്റെ ഇപ്പോഴത്തെ പാപ്പാൻ. അനിയപ്പൻ എന്ന ഒരു പാപ്പാനായിരുന്നു അവനെ കൊണ്ടുനടന്നിരുന്നത്. 
സ്വല്പം കുറുമ്പനായ ഈ ആന മൃഗപീഡനത്തിന്റെ ഇരയായി കണക്കാക്കപ്പെടുന്നു.അവനെ പീഡിപ്പിക്കുന്നതിന്റെ വീഡിയോ യൂറ്റ്യൂബിൽ പ്രശസ്തമാണ് അതുകൊണ്ട് തന്നെ യാകണം 4-4-2018നു സ്വന്തം പാപ്പാനെ അവൻ ചവിട്ടി കൊന്നത് അവനെ പീഡിപ്പിക്കുന്ന ചിത്രം പ്രശസ്തമായശേഷം അവനെ ചികിത്സക്കായി കോന്നി ആനവളർത്തൽ കേന്ദ്രത്തിലേക്ക് മാറ്റിയെങ്കിലും കുറച്ചു ദിവസങ്ങൾക്കകം തിരികെ കൊണ്ടുപോയതായി കാണുന്നു.


</doc>
<doc id="420337" url="https://ml.wikipedia.org/wiki?curid=420337" title="ഭരത് (നടൻ)">
ഭരത് (നടൻ)

ഒരു ഇന്ത്യൻ ചലച്ചിത്ര അഭിനേതാവാണ് ഭരത് (ജനനം:21 ജൂലൈ 1983). പ്രധാനമായും തമിഴ്, മലയാളം, തെലുഗു ഭാഷകളിലെ ചിത്രങ്ങളിൽ അഭിനയിച്ചിട്ടുണ്ട്. 2003-ൽ ഷങ്കർ സംവിധാനം ചെയ്ത ബോയ്സ് ആയിരുന്നു അഭിനയിച്ച ആദ്യത്തെ ചലച്ചിത്രം. ചെല്ലമേ (2004), കാതൽ (2004), പട്ടിയൽ (2006), വെയിൽ (2006) തുടങ്ങിയവയാണ് അഭിനയിച്ച പ്രധാന ചലച്ചിത്രങ്ങൾ. 
1983 ജൂലൈ 21-ന് തമിഴ്നാട്ടിലെ തിരുച്ചിറപ്പള്ളിയിൽ ജനിച്ചു. ശാസ്ത്രീയമായി നൃത്തം അഭ്യസിച്ചിട്ടുണ്ട്. തന്റെ 11-ാം വയസിൽ ഭരത്, സ്വിങ്ങേഴ്സ് അന്താരാഷ്ട്ര ഡാൻസ് ക്ലബ്ബിൽ അംഗമായി. അണ്ണാ നഗറിലെ ഡി.എ.വി. സീനിയർ സെക്കന്ററി സ്കൂളിൽ നിന്നും പ്രാഥമിക വിദ്യാഭ്യാസം പൂർത്തിയാക്കി. ചെന്നൈയിലെ ദ ന്യൂ കോളേജിൽ ബിരുദ വിദ്യാഭ്യാസം പൂർത്തിയാക്കി. 2013-ൽ ദുബായിൽ വച്ച് മലയാളിയായ ജെഷ്‌ലിയെ വിവാഹം ചെയ്തു. 
2003-ൽ എസ്. ഷങ്കർ സംവിധാനം ചെയ്ത ബോയ്സ് എന്ന ചലച്ചിത്രത്തിലായിരുന്നു ഭരത് ആദ്യമായി അഭിനയിച്ചത്. ഈ ചിത്രത്തിൽ ഒരു സംഗീത ബാന്റിലെ ഗിറ്റാറിസ്റ്റിന്റെ കഥാപാത്രത്തെയാണ് ഭരത് അവതരിപ്പിച്ചത്. സ്വിങ്ങേഴ്സിന്റെ സംഗീത അക്കാദമിയിൽ നടന്ന ഇൻസ്പിരേഷൻസ് എന്ന പരിപാടിയിൽ ഭരത് അവതരിപ്പിച്ച നൃത്തം കണ്ട ഷങ്കർ, ഈ ചലച്ചിത്രത്തിൽ അഭിനയിക്കാൻ ഭരത്തിനെ തിരഞ്ഞെടുക്കുകയായിരുന്നു. 2004-ൽ ജയരാജ് സംവിധാനം ചെയ്ത 4 ദ പീപ്പിൾ എന്ന ചലച്ചിത്രത്തിൽ അഭിനയിച്ചു. മലയാളത്തിൽ അഭിനയിക്കുന്ന ആദ്യ ചലച്ചിത്രവും ഇതാണ്. ചിത്രത്തിലെ 4 കേന്ദ്ര കഥാപാത്രങ്ങളിൽ ഒരാളുടെ വേഷമാണ് ഭരത് അവതരിപ്പിച്ചത്. ഈ ചിത്രം ബോക്സ് ഓഫീസിൽ വിജയം നേടുകയും കേരള ബോക്സ് ഓഫീസിൽ ₹ 10 ലക്ഷമായി ഉയരുകയും ചെയ്തു. ഈ ചിത്രം തമിഴിൽ 4 സ്റ്റുഡന്റ്സ് എന്ന പേരിലും തെലുഗുവിൽ യുവസേന എന്ന പേരിലും ഡബ്ബ് ചെയ്യപ്പെട്ടിരുന്നു. 
തുടർന്ന് ചെല്ലമേ എന്ന തമിഴ് ചലച്ചിത്രത്തിൽ വില്ലൻ കഥാപാത്രത്തെ അവതരിപ്പിച്ചു. ബാലാജി ശക്തിവേൽ സംവിധാനം ചെയ്ത കാതൽ എന്ന ചലച്ചിത്രത്തിലാണ് നായകനായി ആദ്യം അഭിനയിച്ചത്. 2007-ൽ പുറത്തിറങ്ങിയ വെയിൽ എന്ന ചലച്ചിത്രം ശ്രദ്ധിക്കപ്പെടുകയുണ്ടായി. ഈ ചിത്രം കാൻ ചലച്ചിത്രോത്സവത്തിലും പ്രദർശിപ്പിക്കുകയുണ്ടായി.

2008-ൽ ദുരൈ സംവിധാനം ചെയ്ത പഴനി എന്ന ചലച്ചിത്രത്തിൽ കേന്ദ്ര കഥാപാത്രത്തെ അവതരിപ്പിച്ചു. കാജൽ അഗർവാൾ, ഖുശ്ബു, ബിജു മേനോൻ എന്നിവരായിരുന്നു ഈ ചിത്രത്തിലെ മറ്റ് കഥാപാത്രങ്ങളെ അവതരിപ്പിച്ചത്. ഇതേ വർഷം തന്നെ ഭരത്മു അഭിനയിച്ച മുനിയാണ്ടി വിളങ്കിയാൽ മൂന്നാമാണ്ട്,സേവൽ എന്നീ ചലച്ചിത്രങ്ങളും പുറത്തിറങ്ങി. എന്നാൽ 2010-ൽ പുറത്തിറങ്ങിയ തമ്പിക്ക് ഇന്ത ഊര് എന്ന ചലച്ചിത്രം ബോക്സ് ഓഫീസിൽ പരാജയപ്പെട്ടിരുന്നു.

2011-ൽ വാനം എന്ന ചലച്ചിത്രത്തിൽ അഭിനയിച്ചു. ഈ ചിത്രത്തിൽ ഭരത് ചക്രവർത്തി എന്ന ഗിറ്റാറിസ്റ്റിന്റെ വേഷമാണ് അവതരിപ്പിച്ചത്. എന്നാൽ ചിത്രം പുറത്തിറങ്ങിയതിനു ശേഷം ഭരത്, പരസ്യമായി ഈ ചിത്രത്തിന്റെ നിർമ്മാതാവിനും മറ്റൊരു നടനായ സിലമ്പരശനുമെതിരെ രംഗത്തെത്തിയിരുന്നു. മറ്റ് അഭിനേതാക്കൾക്ക് ലഭിച്ച പ്രാധാന്യം ചിത്രത്തിന്റെ പരസ്യ പ്രചാരണങ്ങളിൽ ഭരത്തിന് ലഭിച്ചില്ലെന്നായിരുന്നു പരാതി. റിമ കല്ലിങ്കല്ലിനോടൊപ്പം അഭിനയിച്ച യുവൻ യുവതി ആയിരുന്നു തുടർന്ന പുറത്തിറങ്ങിയ ചലച്ചിത്രം. കൂടാതെ വസന്തബാലൻ സംവിധാനം ചെയ്ത അരവാൻ എന്ന ചലച്ചിത്രത്തിലും ചെറിയ വേഷം അവതരിപ്പിച്ചു.

2013 ഓഗസ്റ്റിൽ ഐന്ത് ഐന്തു ഐന്തു എന്ന ചലച്ചിത്രം പുറത്തിറങ്ങി. അതേ വർഷം ജാക്ക്പോട്ട് എന്ന ഹിന്ദി ചലച്ചിത്രത്തിലും അഭിനയിച്ചു. പോണ്ടിച്ചേരി സ്വദേശിയായ ആന്റണി ഡിസൂസ എന്ന കഥാപാത്രത്തെ ഭരത് ഈ ചിത്രത്തിൽ അഭിനയിച്ചു. 2014-ൽ കൂതറ എന്ന മലയാള ചലച്ചിത്രത്തിലും അഭിനയിച്ചിരുന്നു.


</doc>
<doc id="420348" url="https://ml.wikipedia.org/wiki?curid=420348" title="പ്രശാന്ത് (നടൻ)">
പ്രശാന്ത് (നടൻ)

ഒരു ഇന്ത്യൻ ചലച്ചിത്ര അഭിനേതാവാണ് പ്രശാന്ത്. പ്രധാനമായും തമിഴ് ചലച്ചിത്ര മേഖലയിൽ പ്രവർത്തിക്കുന്ന പ്രശാന്ത്, മലയാളം, ഹിന്ദി ചലച്ചിത്രങ്ങളിലും അഭിനയിച്ചിട്ടുണ്ട്. തമിഴ് ചലച്ചിത്ര സംവിധായകനും നിർമ്മാതാവുമായ ത്യാഗരാജന്റെ മകനാണ്. 17-ാം വയസ്സിൽ രാധാ ഭാരതി സംവിധാനം ചെയ്ത വൈഗസി പൊറന്താച്ച് എന്ന തമിഴ് ചലച്ചിത്രത്തിലാണ് ആദ്യമായി അഭിനയിച്ചത്. കൂടാതെ 1990-കളിൽ പുറത്തിറങ്ങിയ ബാലു മഹേന്ദ്ര സംവിധാനം ചെയ്ത വണ്ണ വണ്ണ പൂക്കൾ (1992), ആർ.കെ. ശെൽവമണി സംവിധാനം ചെയ്ത ചെമ്പരത്തി (1992), മണിരത്നം സംവിധാനം ചെയ്ത തിരുടാ തിരുടാ (1993) എന്നീ ചലച്ചിത്രങ്ങളിലും അഭിനയിച്ചിട്ടുണ്ട്.

എസ്. ഷങ്കർ സംവിധാനം ചെയ്ത ജീൻസ് (1998) എന്ന ചലച്ചിത്രം പുറത്തിറങ്ങിയതിനു ശേഷമാണ് പ്രശാന്ത് തമിഴ് ചലച്ചിത്രരംഗത്ത് ശ്രദ്ധിക്കപ്പെട്ടത്. ഈ ചിത്രം പുറങ്ങിയതിനു ശേഷം 1990-കളുടെ അവസാനത്തിൽ കണ്ണെതിരേ തോന്റിനാൾ (1998), കാതൽ കവിതൈ (1998), ജോഡി (1999) എന്നീ ചലച്ചിത്രങ്ങളിലും അഭിനയിച്ചിരുന്നു. ചെന്നൈയിലെ ടി. നഗറിൽ സ്ഥിതി ചെയ്യുന്ന പനഗർ പാർക്കിൽ പ്രശാന്തിന് ഒരു ജൂവലറി സ്വന്തമായുണ്ട്.
1990-ൽ പുറത്തിറങ്ങിയ വൈഗസി പൊറന്താച്ച് എന്ന ചലച്ചിത്രത്തിലൂടെയാണ് തമിഴ് ചലച്ചിത്രരംഗത്തേക്ക് പ്രശാന്ത് എത്തുന്നത്. ഈ ചലച്ചിത്രത്തെത്തുടർന്ന് എം.ടി. വാസുദേവൻ നായർ തിരക്കഥയെഴുതിയ മലയാള ചലച്ചിത്രമായ പെരുന്തച്ചനിലും പ്രധാന കഥാപാത്രത്തെ അവതരിപ്പിച്ചു. പെരുന്തച്ചന്റെ മകനായാണ് ഈ ചിത്രത്തിൽ പ്രശാന്ത് അഭിനയിച്ചത്. കൂടാതെ ദിൽ എന്ന ബോളിവുഡ് ചലച്ചിത്രത്തിന്റെ തമിഴ് റീമേക്കായ തോലി മുദ്ധു എന്ന ചലച്ചിത്രത്തിലും അഭിനയിച്ചിരുന്നു. ദിവ്യ ഭാരതിയായിരുന്നു ഈ ചലച്ചിത്രത്തിന്റെ മറ്റൊരു കഥാപാത്രത്തെ അവതരിപ്പിച്ചത്.

1990-കളുടെ അവസാനത്തോടെ ശ്രദ്ധിക്കപ്പെട്ട പ്രശാന്ത്, ലോകത്ത് പലയിടങ്ങളിലായി പ്രശാന്ത് സ്റ്റാർ നൈറ്റ് എന്ന പേരിൽ സ്റ്റേജ് പരിപാടികളും അവതരിപ്പിച്ചിരുന്നു. മറ്റ് ഹാസ്യനടന്മാരെയും നടിമാരെയും ഉൾപ്പെടുത്തിയായിരുന്നു ഈ പരിപാടി. സിംഗപ്പൂരിലും ലണ്ടനിലെ വെംബ്ലി അരീനയിലും ഈ പരിപാടി അവതരിപ്പിച്ചിരുന്നു.

2000-ൽ ഗുഡ് ലക്ക്, അപ്പു, പാർത്തേൻ രസിത്തേൻ എന്നീ ചലച്ചിത്രങ്ങളിൽ അഭിനയിച്ചു. ഇതേ വർഷം കമൽ സംവിധാനം ചെയ്ത മലയാളചലച്ചിത്രം നിറത്തിന്റെ തമിഴ് റീമേക്കായ പിരിയാത വരം വേണ്ടും എന്ന ചലച്ചിത്രത്തിന്റെ ചിത്രീകരണം ആരംഭിച്ചിരുന്നു. എന്നാൽ 2001-ലാണ് ഈ ചിത്രം പുറത്തിറങ്ങിയത്. ചോക‌്ലേറ്റ് എന്ന ചലച്ചിത്രവും ചിത്രീകരണം പൂർത്തിയായ ശേഷം താമസിച്ചാണ് പുറത്തിറങ്ങിയത്. സംവിധായകൻ ഹരിയുടെ ആദ്യ ചലച്ചിത്രമായ തമിഴിലും ചെറിയ വേഷത്തിൽ അഭിനയിച്ചിരുന്നു. 
2000-ങ്ങളുടെ മധ്യത്തിൽ പ്രശാന്തിനെ കേന്ദ്രകഥാപാത്രമാക്കിക്കൊണ്ടുള്ള പല ചിത്രങ്ങളും നിർമ്മാണം ആരംഭിച്ചെങ്കിലും അവയിൽ പലതും ഉപേക്ഷിക്കുകയുണ്ടായി. 2004 സെപ്റ്റംബറിൽ ത്യാഗരാജൻ, ഹിന്ദി ചലച്ചിത്രം കാക്കിയുടെ റീമേക്കായി പോലീസ് എന്ന പേരിൽ ചിത്രം നിർമ്മിക്കുമെന്ന് പ്രഖ്യാപിച്ചിരുന്നു. എന്നാൽ വലിയ സ്കെയിൽ കാരണം ഈ ചിത്രം ഉപേക്ഷിക്കേണ്ടി വന്നു. 2004 ഒക്ടോബറിൽ സുസി ഗണേശന്റെ സക്കരൈ എന്ന ചിത്രത്തിൽ അഭിനയിക്കാൻ തീരുമാനിച്ചിരുന്നുവെങ്കിലും അതും ഉപേക്ഷിക്കപ്പെട്ടു. 2005 ഡിസംബറിൽ പ്രശാന്ത്, ആർ.കെ. ശെൽവണിയുടെ പുലൻ വിസാരണൈ 2 എന്ന ചലച്ചിത്രത്തിൽ അഭിനയിക്കാൻ ആരംഭിച്ചു. 1990-ൽ പുറത്തിറങ്ങിയ ആർ.കെ. ശെൽവമണിയുടെ തന്നെ ചലച്ചിത്രത്തിന്റെ രണ്ടാം ഭാഗമായിരുന്നു ഇത്. ഈ ചിത്രത്തിലെ ഗാനങ്ങൾ 2006 ൽ പുറത്തിറക്കുകയുണ്ടായി. എന്നാൽ നിർമ്മാതാവിന്റെ സാമ്പത്തിക പ്രശ്നങ്ങൾ കാരണം 9 വർഷങ്ങൾക്കു ശേഷം 2015ലാണ് ചിത്രം പുറത്തിറങ്ങിയത്.

2006 സെപ്റ്റംബറിൽ റിലീസ് ചെയ്യപ്പെട്ട ജാംബവാൻ എന്ന ചലച്ചിത്രം നിർമ്മാണ പ്രശ്നങ്ങൾ നേരിട്ടിരുന്നു. ഈ ചിത്രത്തിന് പൊതുവെ മോശം പ്രതികരണങ്ങൾ ലഭിക്കുകയും വ്യവസായികമായി പരാജയപ്പെടുകയും ചെയ്തു. 2007 ജനുവരി മുതൽ 2011 ഏപ്രിൽ വരെ പ്രശാന്തിന്റെ ചിത്രങ്ങളൊന്നും പുറത്തിറങ്ങിയില്ലെങ്കിലും പൊന്നർ ശങ്കർ, മമ്പട്ടിയാൻ എന്നീ ചലച്ചിത്രങ്ങളുടെ ചിത്രീകരണത്തിലായിരുന്നു. 2008-ൽ ടി. നഗറിലെ പനഗൽ പാർക്കിൽ പ്രശാന്ത് സ്വന്തമായി ഒരു ജൂവലറി ആരംഭിക്കുകയുണ്ടായി.

2017 ഫെബ്രുവരിയിൽ പ്രശാന്ത്, ഹിന്ദി ചലച്ചിത്രം സ്പെഷ്യൽ 26ന്റെ (2013) തമിഴ് റീമേക്കിലും നാൻ (2012) എന്ന തമിഴ് ചലച്ചിത്രത്തിന്റെ ഹിന്ദി റീമേക്കിലും അഭിനയിക്കാൻ ആരംഭിച്ചിരുന്നു.


</doc>
<doc id="420354" url="https://ml.wikipedia.org/wiki?curid=420354" title="ഹുസേനി (രാഗം)">
ഹുസേനി (രാഗം)

കർണ്ണാടക സംഗീതത്തിലെ ഇരുപത്തിരണ്ടാം മേളകർത്താരാഗമായ ഖരഹരപ്രിയയുടെ ജന്യരാഗമാണ് ഹുസേനി. കഥകളി സംഗീതത്തിൽ ഈ രാഗം "ഉശേനി" എന്ന പേരിൽ പ്രചാരം നേടിയിട്ടുണ്ട്. സ്നേഹം, വാത്സല്യം, ദീനാനുകമ്പ തുടങ്ങി വിവിധഭാവങ്ങൾ പ്രകാശിപ്പിക്കാൻ ഈ രാഗം ഉപയോഗിയ്ക്കുന്നു. ഉത്തരാസ്വയംവരം ആട്ടക്കഥയിലെ "വല്ലഭ, ശൃണു വചനം"എന്നു തുടങ്ങുന്ന പദം ഹുസേനി രാഗത്തിൽ ചിട്ടപ്പെടുത്തിയതാണ്. 

"സരിഗമപനിധനിസ"

"സനിധപമഗരിസ"
"എന്തു ചെയ്യാവൂ സഖി" എന്ന സ്വാതി തിരുനാളിന്റെ പദം ഈ രാഗത്തിൽ ചിട്ടപ്പെടുത്തിയതാണ്.


</doc>
<doc id="420355" url="https://ml.wikipedia.org/wiki?curid=420355" title="സെർജിയോ അഗ്വേറോ">
സെർജിയോ അഗ്വേറോ

സെർജിയോ ലിയോണൽ "കുൻ" അഗ്വേറോ (സ്പാനിഷ്: [ˈserxjo le.oˈnel kun aˈɣweɾo]; ജനനം ജൂൺ 2, 1988) ഒരു അർജന്റൈൻ പ്രൊഫഷണൽ ഫുട്ബോൾ കളിക്കാരനാണ്. സ്ട്രൈക്കർ സ്ഥാനത്ത് കളിക്കുന്ന അദ്ദേഹം മത്സരങ്ങളിൽ പ്രീമിയർ ലീഗ് ക്ലബ് മാഞ്ചസ്റ്റർ സിറ്റി, അർജെന്റീന ദേശീയ ഫുട്ബോൾ ടീം എന്നിവയെ പ്രതിനിധീകരിക്കുന്നു. 

അർജന്റീനയിലെ ക്ലബ്ബായ ഇൻഡിപെൻഡിയന്റെ വഴിയാണ് അഗ്വേറോ തന്റെ കരിയർ ആരംഭിച്ചത്. 2003 ജൂലൈ 5 ന്, അർജന്റീനയിലെ ഒന്നാം ഡിവിഷൻ ലീഗിൽ അരങ്ങേറ്റം കുറിച്ച ഏറ്റവും പ്രായം കുറഞ്ഞ കളിക്കാരനായി. 1976 ൽ ഡീഗോ മറഡോണ സ്ഥാപിച്ച റെക്കോർഡ് ആണ് അഗ്വേറോ മറികടന്നത്. 2006 ൽ 23 ദശലക്ഷം യൂറോ പ്രതിഫലം നേടി ലാ ലിഗാ ക്ലബ്ബ് അത്‌ലറ്റികോ മാഡ്രിഡിൽ എത്തി. 234 മത്സരങ്ങളിൽ നിന്നായി 101 ഗോളടിച്ച് യൂറോപ്പിലെ മുൻനിര ക്ലബ്ബുകളുടെ ഇടയിൽ ശ്രദ്ധ നേടി. 

2010 ൽ യുവേഫ യൂറോപ്പ ലീഗ്, യുവേഫ സൂപ്പർ കപ്പ് എന്നിവ നേടി. 2011 ജൂലൈയിൽ അദ്ദേഹം പ്രീമിയർ ലീഗ് ക്ലബ്ബായ മാഞ്ചസ്റ്റർ സിറ്റിയിൽ ചേർന്നു. സിറ്റിയിലെ ആദ്യ സീസണിന്റെ അവസാന മത്സരത്തിൽ, ക്യൂൻസ് പാർക്ക് റേഞ്ചേഴ്സിനെതിരെ 94 ആം മിനിറ്റിൽ ഗോൾ നേടി, 44 വർഷത്തെ ഇടവേളയ്ക്ക് ശേഷം ക്ലബ്ബിന് ലീഗ് കിരീടം നേടിക്കൊടുത്തു. പ്രീമിയർ ലീഗിൽ ഒരു മത്സരത്തിൽ ഏറ്റവും കൂടുതൽ ഗോൾ നേടിയ കളിക്കാരൻ എന്ന റെക്കോർഡ് അദ്ദേഹം പങ്കെടുന്നു. പ്രീമിയർ ലീഗ് ചരിത്രത്തിൽ ഏറ്റവും കൂടുതൽ ഗോൾ നേടിയ യൂറോപ്പുകാരനല്ലാത്ത കളിക്കാരനാണ് അഗ്വേറോ. 2017 നവംബർ ഒന്നിന്, നാപ്പോളിക്കെതിരെ നടന്ന മത്സരത്തിൽ ഗോൾ നേടി, അഗ്യൂറോ മാഞ്ചസ്റ്റർ സിറ്റിക്കു വേണ്ടി ഏറ്റവും കൂടുതൽ ഗോൾ നേടുന്ന കളിക്കാരനായി. 

അന്താരാഷ്ട്ര തലത്തിൽ, അഗ്യൂറോ 2005 ലും 2007 ലും ഫിഫ അണ്ടർ -20 ലോക കപ്പിൽ അർജന്റീന ടീമിനെ പ്രതിനിധീകരിച്ചു. ഇരു അവസരങ്ങളിലും അർജന്റീന കിരീടം നേടി. 2008 ലെ ബീജിംഗ് ഒളിംപിക്സിൽ അഗ്വേറോ ബ്രസീലിനെതിരെ നടന്ന സെമിഫൈനലിൽ രണ്ടു ഗോളുകൾ നേടി. തുടർന്ന് അർജന്റീന ഫുട്‌ബോളിൽ ഇനത്തിൽ സ്വർണ്ണ മെഡൽ നേടി. 2010 ഫിഫ ലോകകപ്പ്, 2011 കോപ്പ അമേരിക്ക, 2014 ഫിഫ ലോകകപ്പ്, 2015 കോപ്പ അമേരിക്ക, കോപ്പ അമേരിക്ക സെന്റിനേറിയൊ തുടങ്ങിയ ചാമ്പ്യൻഷിപ്പുകളിൽ അഗ്വേറോ അർജന്റീന ടീമിനെ പ്രതിനിധീകരിച്ചു. 



</doc>
<doc id="420358" url="https://ml.wikipedia.org/wiki?curid=420358" title="ശ്രീകാന്ത് (നടൻ)">
ശ്രീകാന്ത് (നടൻ)

ഒരു തമിഴ് ചലച്ചിത്ര അഭിനേതാവാണ് ശ്രീകാന്ത്. 2002-ൽ ശശി സംവിധാനം ചെയ്ത് പുറത്തിറങ്ങിയ രോജാ കൂട്ടം ആയിരുന്നു അഭിനയിച്ച ആദ്യ ചലച്ചിത്രം. ഏപ്രിൽ മാതത്തിൽ (2002), മനസെല്ലാം (2003), പാർത്ഥിപൻ കനവ് (2003) ജൂട്ട് (2004), ബോസ് (2004) എന്നിവയാണ് അഭിനയിച്ച മറ്റ് പ്രധാന ചലച്ചിത്രങ്ങൾ. ചില തെലുഗു, മലയാളം ചലച്ചിത്രങ്ങളും അഭിനയിച്ചിട്ടുണ്ട്. കെ. ബാലചന്ദർ സംവിധാനം ചെയ്ത ജന്നൽ എന്ന ടെലിവിഷൻ സീരിയലിലും ചെറിയ വേഷം അവതരിപ്പിച്ചിരുന്നു. പാർത്ഥിപൻ കനവ് എന്ന ചലച്ചിത്രത്തിലെ അഭിനയത്തിന് മികച്ച നടനുള്ള തമിഴ് നാട് സംസ്ഥാന ചലച്ചിത്ര പ്രത്യേക പുരസ്കാരം 2004-ൽ ലഭിച്ചിട്ടുണ്ട്. 
1979 ഫെബ്രുവരി 28-ന് തമിഴ്നാട്ടിലെ ചെന്നൈയിൽ ജനിച്ചു. 2007 നവംബറിൽ ഓസ്ട്രേലിയയിൽ എം.ബി.എ പഠനം പൂർത്തിയാക്കിയ ആന്ധ്രാപ്രദേശ് സ്വദേശിയായ വന്ദനയെ വിവാഹം ചെയ്തു. ഇവർക്ക് രണ്ട് മക്കളാണുള്ളത്.
ശശി സംവിധാനം ചെയ്ത പ്രണയചിത്രമായ റോജാ കൂട്ടം ആയിരുന്നു ശ്രീകാന്ത് അഭിനയിച്ച ആദ്യത്തെ ചലച്ചിത്രം. ഈ ചിത്രം ബോക്സ് ഓഫീസിൽ വലിയ വിജയം നേടി. തുടർന്ന് ഏപ്രിൽ മാതത്തിൽ എന്ന ചലച്ചിത്രത്തിലും അഭിനയിച്ചു. ഈ ചിത്രവും പ്രേക്ഷകരിൽ നിന്ന് അനുകൂലമായ അഭിപ്രായങ്ങൾ നേടി. സ്നേഹയായിരുന്നു ഈ ചലച്ചിത്രത്തിൽ മറ്റൊരു കേന്ദ്ര കഥാപാത്രത്തെ അവതരിപ്പിച്ചത്. കരു പഴനിയപ്പൻ സംവിധാനം ചെയ്ത പാർത്ഥിപൻ കനവ് എന്ന ചലച്ചിത്രവും ശ്രദ്ധിക്കപ്പെട്ടു. ഈ ചലച്ചിത്രത്തിലെ അഭിനയത്തിന് ശ്രീകാന്തിന് മികച്ച നടനുള്ള തമിഴ്നാട് സംസ്ഥാന ചലച്ചിത്ര പ്രത്യേക പുരസ്കാരം ലഭിച്ചു. 2004-ൽ ശ്രീകാന്ത് അഭിനയിച്ച് പുറത്തിറങ്ങിയ ആദ്യത്തെ ചലച്ചിത്രം ബോസ് ആയിരുന്നു. ഈ ചിത്രത്തിലും സ്നേഹയായിരുന്നു നായിക.

2003-ൽ പുറത്തിറങ്ങിയ ഒക്കിരി ഒക്കരു ആയിരുന്നു തെലുഗു ഭാഷയിൽ ശ്രീകാന്ത് അഭിനയിച്ച ആദ്യ ചലച്ചിത്രം. ഈ ചിത്രത്തിന് അനുകൂലമായ പ്രതികരണങ്ങളാണ് ലഭിച്ചത്. ഈ ചിത്രം ബോക്സ് ഓഫീസിൽ വിജയിക്കുകയും ചെയ്തിരുന്നു. എന്നാൽ മേക ശ്രീകാന്ത് എന്ന പേരിൽ ഒരു അഭനേതാവ് തെലുഗു ചലച്ചിത്ര മേഖലയിൽ പ്രവർത്തിക്കുന്നതിനാൽ ശ്രീറാം എന്നായിരുന്നു ശ്രീകാന്ത് അറിയപ്പെട്ടത്. 2007-ൽ തെലുഗുവിൽ സെൽവരാഘവൻ സംവിധാനം ചെയ്ത ആടവാരി മാടലാകു അരതലു വെരുലേ എന്ന ചിത്രത്തിലും പ്രധാന കഥാപാത്രത്തെ അവതരിപ്പിക്കുകയുണ്ടായി. 2008-ൽ പുറത്തിറങ്ങിയ ശ്രീകാന്തിന്റെ ഏക ചിത്രം ശശി സംവിധാനം ചെയ്ത പൂ ആയിരുന്നു. തുടർന്ന് പോലീസ് പോലീസ് എന്ന ചിത്രവും പുറത്തിറങ്ങി. 2011-ലാണ് ചതുരംഗം എന്ന ചലച്ചിത്രം പുറത്തിറങ്ങിയത്. 2006-ൽത്തന്നെ ഈ ചിത്രത്തിന്റെ ചിത്രീകരണം പൂർത്തിയായെങ്കിലും 5 വർഷങ്ങൾക്കു ശേഷമാണ് റിലീസ് ചെയ്തത്. 2011 ഒക്ടോബർ 7-ന് ചിത്രം റിലീസ് ചെയ്തു. 2012-ൽ എസ്. ഷങ്കർ സംവിധാനം ചെയ്ത കോമഡി ചലച്ചിത്രമായ നൻപനിൽ പ്രധാന കഥാപാത്രങ്ങളിലൊന്നിനെ അവതരിപ്പിച്ചു. വിജയ്, ജീവ, ഇലിയാന ഡിക്രൂസ്, സത്യരാജ് തുടങ്ങിയവരായിരുന്നു ഈ ചിത്രത്തിലെ മറ്റ് അഭിനേതാക്കൾ. 2010-കളിൽ ഉപ്പുകണ്ടം ബ്രദേഴ്സ് ബാക്ക് ഇൻ ആക്ഷൻ, ഹീറോ എന്നീ മലയാള ചലച്ചിത്രങ്ങളിലും ശ്രീകാന്ത് അഭിനയിച്ചിരുന്നു.

പാർത്ഥിപൻ കനവ് എന്ന തമിഴ് ചലച്ചിത്രത്തിലെ അഭിനയത്തിന് മികച്ച നടനുള്ള തമിഴ്നാട് സംസ്ഥാന ചലച്ചിത്ര പ്രത്യേക പുരസ്കാരം 2004-ൽ ലഭിച്ചു.

2002-ൽ റോജാ കൂട്ടം എന്ന ചലച്ചിത്രത്തിലെ അഭിനയത്തിന് മികച്ച പുതുമുഖ നടനുള്ള IIFA പുരസ്കാരം ലഭിച്ചു.


</doc>
<doc id="420366" url="https://ml.wikipedia.org/wiki?curid=420366" title="ജോൺ എഡ്‌വേഡ് ഗ്രേ">
ജോൺ എഡ്‌വേഡ് ഗ്രേ

ഒരു ബ്രിട്ടീഷ് ജന്തുശാസ്ത്രജ്ഞനായിരുന്നു ജോൺ എഡ്‌വേഡ് ഗ്രേ (John Edward Gray), FRS (12 ഫെബ്രുവരി 1800 – 7 മാർച്ച് 1875). ജോർജ് റോബർട്ട് ഗ്രേയുടെ മുതിർന്ന സഹോദരനും സസ്യശാസ്ത്രജ്ഞനായ സാമുവൽ ഫ്രെഡറിക് ഗ്രേയുടെ (1766–1828) പുത്രനുമായിരുന്നു ജോൺ.

1840 മുതൽ 1874 -ൽ പ്രകൃതിചരിത്രവിഭാഗം വേറെയാക്കി പ്രകൃതിചരിത്രമ്യൂസിയമാക്കുന്നതുവരെ ഇദ്ദേഹം ബ്രിട്ടീഷ് മ്യൂസിയത്തിലെ ജന്തുശാസ്ത്രവിഭഗം സൂക്ഷിപ്പുകാരനായിരുന്നു. മ്യൂസിയത്തിലെ ശേഖരത്തെപ്പറ്റി അദ്ദേഹം നിരവധി കാറ്റലോഗുകൾ പുറത്തിറക്കി. അതിൽ മൃഗങ്ങളുടെ ഗ്രൂപ്പുകളെപ്പറ്റിയും പുതിയ സ്പീഷിസുകളെപ്പറ്റിയും ആഴത്തിലുള്ള വിവരങ്ങൾ ഉൾക്കൊള്ളിച്ചിരുന്നു. അദ്ദേഹം ജന്തുശാസ്ത്രവിവരങ്ങൾ കൂട്ടിച്ചേർത്ത് അതിനെ ലോകത്തെ ഏറ്റവും മികച്ച ജന്തുശാസ്ത്രശേഖരമാക്കി മാറ്റി.

ജീവശാസ്ത്രചരിത്രത്തിൽത്തന്നെ നാമകരണവിഭാഗത്തിലെ ഏറ്റവും വലിയ സംഭാവനനൽകിയ ആൾക്കാരിലൊരാളാണ് ഗ്രേ. അദ്ദേഹം വിവരിച്ച 300 -ലേറെ സ്പീഷിസ് ഉരഗങ്ങളെക്കാൾ എണ്ണങ്ങളെ വിവരിച്ചവരിൽ ബ്രിട്ടീഷ് മ്യൂസിയത്തിൽത്തന്നെ അദ്ദേഹത്തിന്റെ പിൻഗാമികളായി വന്ന ബോളിഞ്ചറും ഗുന്തറും അമേരിക്കക്കാരനായ ജീവശാസ്ത്രജ്ഞൻ എഡ്‌വേഡ് ഡി കോപ്പും മാത്രമേയുള്ളൂ.

ഗ്രേ ധാരാളം കടൽ ഒച്ചുകളെ വിവരിച്ചിട്ടുണ്ട്, അവയിൽ ചിലത്:


അദ്ദേഹത്തിന്റെ ബഹുമാനാർത്ഥം നാമകരണം ചെയ്യപ്പെട്ടിട്ടുള്ള ജനുസുകളിൽ ചിലത്:


അദ്ദേഹത്തിന്റെ ബഹുമാനാർത്ഥം നാമകരണം ചെയ്യപ്പെട്ടിട്ടുള്ള സ്പീഷിസുകളിൽ ചിലത്:







</doc>
