<doc id="458501" url="https://ml.wikipedia.org/wiki?curid=458501" title="അയ്യൻചിറങ്ങര ഭഗവതി ക്ഷേത്രം">
അയ്യൻചിറങ്ങര ഭഗവതി ക്ഷേത്രം

എറണാകുളം ജില്ലയിൽ, പെരുമ്പാവൂരിൽ നിന്നും തെക്കു മാറി ക്ഷേത്ര സങ്കൽപ്പങ്ങളും ഗ്രാമഭംഗിയും ഒത്തുചേർന്ന അയ്യൻചിറങ്ങര ദേശത്ത് ദുർഗ്ഗാ - ഭദ്ര ദേവിമാർ തുല്യപ്രാധാന്യത്തിൽ നാലുകെട്ടിനുള്ളിൽ കുടികൊള്ളുന്നു. ദുർഗ്ഗ - ഭദ്ര ദേവിമാർ നാലുകെട്ടിനുള്ളിലും തെക്കോട്ട് പ്രതിഷ്ഠയുള്ളതുമായ കേരളത്തിലെ ഏക ക്ഷേത്രമാണ് അയ്യൻചിറങ്ങര ഭഗവതി ക്ഷേത്രം.
ഉഗ്രരൂപത്തിൽ ശാന്തസ്വരൂപിണിയായി ഭദ്രകാളി ദേവിയും അതി പ്രസന്നവദനയായി ദുർഗ്ഗാ ദേവിയും കുടികൊള്ളുന്ന ഇവിടെ ഉപദേവതകളായി ശാസ്താവും, മഹാ വിഷ്ണുവും, ഗണപതിയും, നാഗദൈവങ്ങലും കുടികൊള്ളുന്നു.മകരത്തിലെ ഭരണി നാളിലാണ് ഇവിടത്തെ തിരുവുത്സവം. ഉത്സവനാളുകളിൽ ദേവിമാരുടെ ഇഷ്ട വഴിപാടായ കളമെഴുത്തും പാട്ടും അനുഷ്ഠാന കലയായ മുടിയേറ്റും ആണ്ടുതോറും നടത്തി വരുന്നു.ഇവിടുത്തെ ദേവിമാരെ ദർശിച്ചാൽ സർവ്വ ഐശ്വര്യവും ഉദ്ധിഷ്ടകാര്യസിദ്ധിയും, ദുരിത - രോഗ നിവാരണവും ഉണ്ടാകുമെന്നാണ് വിശ്വാസം. അയ്യൻചിറങ്ങര അമ്മമാരാണ് പരമാത്മാവും, പ്രകൃതിയും, വികൃതിയും, ജീവനും, ബുദ്ധിയും, കലാകാവ്യങ്ങളും, പരബ്രഹ്മവും, കുണ്ഡലിനി ശക്തിയുമെല്ലാം എന്ന് ഭക്തർ വിശ്വസിക്കുന്നു. മംഗല്യഭാഗ്യത്തിനും, സന്താനലബ്ധിക്കുമായി ദുർഗ്ഗാ ദേവിയെയും , സാമ്പത്തികക്ലേശ നിവാരണത്തിനും, രോഗ ശാന്തിക്കുമായി ഭദ്ര ദേവിയെയും ഭക്തർ തൊഴുത് പ്രാർത്ഥിക്കുന്നു.

പെരുമ്പാവൂരിൽ നിന്നും PP റോഡ് വഴി 10 കിലോമീറ്റർ സഞ്ചരിച്ചാൽ ക്ഷേത്രത്തിൽ എത്തിച്ചേരാം.


</doc>
<doc id="458502" url="https://ml.wikipedia.org/wiki?curid=458502" title="ഇഗോസർഫിംഗ്">
ഇഗോസർഫിംഗ്

ഒരാൾ സ്വന്തം പേരോ തൂലികാ നാമമോ മറ്റോ ഏതെങ്കിലുമൊരു സെർച്ച് എഞ്ചിനിൽ നൽകി സെർച്ച് ചെയ്യുന്നതാണ് ഇഗോസർഫിംഗ് എന്നറിയപ്പെടുന്നത്. ഇംഗ്ലീഷിൽ Googling yourself, vanity searching, egosearching, egogoogling, autogoogling, self-googling എന്നീ പേരുകളിലും ഇത് അറിയപ്പെടുന്നു. 

1995 ൽ Sean Carton ആണ് ഈ പദം ആദ്യമായി ഉപയോഗിച്ചത്.

പല വിധ കാരണങ്ങളാൽ ഇഗോസർഫിംഗ് നടത്താറുണ്ട്. തന്റെ പേര് ഓൺലൈനിൽ എങ്ങനെ എവിടെയെല്ലാമുണ്ട് എന്ന് കണ്ടെത്താനുള്ള കൗതുകം കൊണ്ട് ഇങ്ങനെ ചെയ്യാറുണ്ട്. വിനോദത്തിനായും പ്രശസ്ത വ്യക്തിത്വങ്ങളുടെ പേരുമായുള്ള സാമ്യം കാണാനും ഇത് ചെയ്യാറുണ്ട്. തങ്ങളുടെ ഏതൊക്കെ വിവരങ്ങൾ ചോർന്ന് പൊതുജനങ്ങൾക്ക് കാണാനാകുന്നുണ്ട് എന്ന് പരിശോധിക്കാനും ഇതിലൂടെ ഒരു പരിധി വരെ സാധിക്കും. സ്വകാര്യ വിവരങ്ങൾ പൊതുഇടത്തിൽ കാണാനാകുന്നുണ്ടോ എന്നും ഇങ്ങനെ നിരീക്ഷിക്കാം. വ്യക്തിവിവരങ്ങൾ ചോരാതെ സൂക്ഷിക്കാൻ ഇങ്ങനെ സാധിക്കും
സർച്ച് ചെയ്യുമ്പോൾ , ഫേസ്‌ബുക്ക് പോലുള്ള സാമൂഹിക മാദ്ധ്യമങ്ങൾ ചില വിവരങ്ങൾ ലഭ്യമാക്കാറുണ്ട്. ഇത്തരം വിവരങ്ങളിൽ പരസ്യമായി നൽകേണ്ടാത്തവ ഇങ്ങനെ തടയാൻ സാധിക്കും..


</doc>
<doc id="458511" url="https://ml.wikipedia.org/wiki?curid=458511" title="നന്ദിന">
നന്ദിന

നന്ദിന ഡൊമസ്റ്റിക്ക (Nandina domestica) ( ) പൊതുവായി നന്ദിന, സ്വർഗ്ഗീയ മുള , വിശുദ്ധ മുള എന്നും അറിയപ്പെടുന്നു. ബെർബെറിഡേസീ കുടുംബത്തിലെ പൂച്ചെടികളുടെ ഒരു ഇനം ആയ ഇവ ഹിമാലയത്തിൽ നിന്ന് ജപ്പാനിലേക്കും കിഴക്കൻ ഏഷ്യയിലേക്കും വ്യാപിച്ചിരിക്കുന്നു. മോണോടൈപ്പ് ജീനസായ നന്ദിനയിലെ ഒരേയൊരു അംഗമാണ് ഇത്. പ്ലാന്റിന്റെ എല്ലാ ഭാഗങ്ങളും വിഷമുള്ളതാണ്. ഇതിൽ അടങ്ങിയിരിക്കുന്ന സംയുക്തങ്ങൾ വിഘടിച്ച് ഹൈഡ്രജൻ സയനൈഡ് ആയി മാറുന്നു. വിഷബാധ വിഭാഗം 4 ലാണ് ഇത് ഉൾപ്പെടുത്തിയിരിക്കുന്നത്. മനുഷ്യർക്ക് ഈ വിഭാഗം വിഷമല്ലെന്നാണ് പൊതുവേ കണക്കാക്കിയിരിക്കുന്നത്. പക്ഷേ, സരസഫലങ്ങൾ മേയുന്ന മൃഗങ്ങൾക്കും പൂച്ചകൾക്കും ഇത് വിഷമാണ്.



</doc>
<doc id="458520" url="https://ml.wikipedia.org/wiki?curid=458520" title="ചെമ്പൂ">
ചെമ്പൂ

ലൊറാന്തേസീ സസ്യകുടുംബത്തിലെ ഒരു പരാദസസ്യമാണ് ചെമ്പൂ. .


</doc>
<doc id="458542" url="https://ml.wikipedia.org/wiki?curid=458542" title="ഇമ്പീരിയൽ താഴ്വര">
ഇമ്പീരിയൽ താഴ്വര

ഇമ്പീരിയൽ താഴ്വര കാലിഫോർണിയിയിലെ ഇമ്പീരിയൽ, റിവർസൈഡ് എന്നീ കൗണ്ടികളിലായി സ്ഥിതിചെയ്യുന്നു. തെക്കൻ കാലിഫോർണിയയുടെ തെക്കുകിഴക്കൻ ഭാഗത്തു സ്ഥിതി ചെയ്യുന്ന ഈ താഴ്വര മുഖ്യമായും എൽ സെൻട്രോ നഗരത്തെ കേന്ദ്രീകരിച്ചുള്ള ഒരു നാഗരികപ്രദേശമാണ്. ഈ താഴ്വരയുടെ കിഴക്കുഭാഗത്തെ അതിരായി കൊളറാഡോ നദിയും ഭാഗികമായി സാൾട്ടൻ കടൽ പടിഞ്ഞാറു ഭാഗത്തെ അതിരായും വരുന്നു. കൂടുതൽ പടിഞ്ഞാറേയ്ക്കു നീങ്ങി സാൻ ഡിയേഗോയും ഇമ്പീരിയൽ കൌണ്ടി അതിർത്തിയുമാണ്. വടക്കു വശത്ത് റിവർസൈഡ് കൗണ്ടിയിലെ കോച്ചെല്ല താഴ്വര പ്രദേശമാണ്. കൊച്ചെല്ല താഴ്വരയൊടൊപ്പം ഇമ്പീരിയൽ താഴ്വരയുംകൂടിച്ചേർന്ന് സാൾട്ടൺ ട്രഫ് അഥവാ കഹ്വില്ല തടം രൂപീകൃതമാകുന്നു. ഇമ്പീരിയൽ, റിവർസൈഡ് കൗണ്ടികളുടെ അതിർത്തിരേഖയൊടൊപ്പം തെക്കുവശത്ത് അമേരിക്കൻ ഐക്യനാടുകളും ബഹാ കാലിഫോർണിയയും തമ്മിലുള്ള അതിർത്തി രൂപപ്പെടുന്നു.

അന്താരാഷ്ട്ര അതിർത്തിക്കു സമാന്തരമായുള്ള ഈ പ്രാദേശത്തിന്റെ ചരിത്രപരവും ഭൂമിശാസ്ത്രപരമായ സ്ഥാനവും കാരണമായി ഈ പ്രദേശത്തിന്റെ സംസ്കാരം അമേരിക്കൻ ഐക്യനാടുകളുടേയും മെക്സിക്കോയുടേയും സംസ്കാരങ്ങൾ തമ്മിലുള്ള ഒരു മിശ്രണമാണ്. ഇംപീരിയൽ താഴ്വരയുടെ സമ്പദ്വ്യവസ്ഥ കാർഷികവൃത്തിയിൽ അധിഷ്ഠിതമായതാണ്.

കുടിയേറ്റക്കാരെ ആകർഷിക്കാമെന്ന പ്രതീക്ഷയിൽ ഇമ്പീരിയൽ ലാൻഡ് കമ്പനിയാണ്  താഴ്വരയ്ക്ക് ഈ പേരു നൽകിയത്. ഇപ്പോൾ എൽ സെൻട്രോ മെട്രോപ്പോളിറ്റൻ പ്രദേശത്തിന്റെ കേന്ദ്രവും കാലിഫോർണിയ ഗവൺമെന്റ്  “തെക്കൻ അതിർത്തി”യായി നിർവ്വചിച്ചിരിക്കുന്ന ഇതിന്റെ സാമ്പത്തിക കേന്ദ്രവുംകൂടിയാണിത്. പ്രാദേശികമായി "ഇമ്പീരിയൽ താഴ്വര", "ഇമ്പീരിയൽ കൗണ്ടി" എന്നീ പദങ്ങൾ തുല്യാർത്ഥകമായി ഉപയോഗിക്കപ്പെടുന്നു.

ഇമ്പീരിയൽ താഴ്വര, സാൾട്ടൻ കടലിന്റെ തെക്കേ അറ്റത്തുനിന്നു മെക്സിക്കോവരെ, തെക്കൻ ദിശയിലേയ്ക്ക് ഏകദേശം 50 മൈൽ (80 കിലോമീറ്റർ) നീളത്തിൽ ദീർഘിച്ചു കിടക്കുന്നു. കോച്ചെല്ല താഴ്വരയിൽ നിന്നും കാലിഫോർണിയ ഉൾക്കടൽവരെ വ്യാപിച്ചുകിടക്കുന്ന ഒരു ട്രോഫിന്റെ ഭാഗം, സാൽട്ടൻ കടലിന്റെ വരമ്പിൽനിന്നു താഴ്ന്നു കിടക്കുന്നതും പരിപൂർണ്ണമായി കടൽനിരപ്പിൽ നിന്ന് ഏകദേശം 235 അടി (72 മീറ്റർ) താഴെയുമായാണ് സ്ഥിതിചെയ്യുന്നത്. ദൈനംദിന താപനിലയിൽ അന്തരങ്ങളുള്ള ചൂടുള്ള മരുഭൂ കാലാവസ്ഥയാണ് ഇവിടെ അനുഭവപ്പെടാറുള്ളത്.


</doc>
<doc id="458546" url="https://ml.wikipedia.org/wiki?curid=458546" title="ഫ്രാൻസിസ് നൊറോണ">
ഫ്രാൻസിസ് നൊറോണ

മലയാളത്തിലെ പുതിയ കാല എഴുത്തുകാരിൽ ശ്രദ്ധേയനാണ് ഫ്രാൻസിസ് നൊറോണ (Francis Nerona). 




</doc>
<doc id="458549" url="https://ml.wikipedia.org/wiki?curid=458549" title="ഗഗൻയാൻ">
ഗഗൻയാൻ

മനുഷ്യനെ ബഹിരാകാശത്ത് എത്തിക്കുന്ന ഇന്ത്യയുടെ ദൌത്യമാണ് ഗഗൻയാൻ. 2020ലും 2021ലും മനുഷ്യരില്ലാത്ത പേടകങ്ങൾ ബഹിരാകാശത്ത് എത്തിച്ച ശേഷം 2021 അവസാനത്തോടെ മനുഷ്യരെ ഉൾപ്പെടുത്തി പേടകങ്ങൾ ബഹിരാകാശത്ത് എത്തിക്കാനാണ് പദ്ധതി. ഇന്ത്യൻ സ്പേസ് റിസർച്ച് ഓർഗനൈസേഷനും ഹിന്ദുസ്ഥാൻ എയ്റോനോട്ടിക്‌സ് ലിമിറ്റഡും റഷ്യയുടെ ഫെഡറൽ സ്പേസ് ഏജൻസിയായ റോസ്കോസ്മോസ് സ്റ്റെയ്റ്റ് കോർപ്പറേഷൻ ഫോർ സ്പേസ് ആക്ടിവിറ്റീസും ഒരുമിച്ചാണ് ഗഗൻയാൻ പദ്ധതിക്ക് വേണ്ടി പ്രവർത്തിക്കുക.
മനുഷ്യരെ വഹിച്ചുകൊണ്ടുള്ള യാത്രയ്ക്കു മുന്നോടിയായി പരീക്ഷണാടിസ്ഥാനത്തിൽ 2020 ഡിസംബറിലും 2021 ജൂലൈയിലും ആളില്ലാത്ത പേടകമയക്കും. മനുഷ്യനെ ബഹിരാകാശത്ത് എത്തിക്കുന്ന ഗഗൻയാൻ ദൗത്യം 2021 ഡിസംബറിൽ നടപ്പാക്കുവാനാണ് ലക്ഷ്യമിടുന്നത്. ജിഎസ്എൽവി മാർക്ക് III റോക്കറ്റിലാണ് യാത്രികരെ എത്തിക്കുന്നത്. ഏഴ് ദിവസം ബഹിരാകാശത്ത് യാത്രികർ തങ്ങും.. ദൗത്യം വിജയകരമായാൽ ബഹിരാകാശത്ത് മനുഷ്യനെ എത്തിക്കുന്ന നാലാമത്തെ രാജ്യമായി ഇന്ത്യ മാറും . അമേരിക്ക, ചൈന, റഷ്യ എന്നീ രാജ്യങ്ങൾ മുൻപേ തന്നെ ഈ നേട്ടം കൈവരിച്ചിട്ടുണ്ട്. മലയാളിയായ ഡോ. എസ‌്. ഉണ്ണികൃഷ്‌ണൻ നായർക്കാണ് ദൗത്യത്തിന്റെ മുഖ്യ ചുമതല.

Read more: https://www.deshabhimani.com/news/technology/gaganyaan-space-project/775428


</doc>
<doc id="458879" url="https://ml.wikipedia.org/wiki?curid=458879" title="റമ്നേസീ">
റമ്നേസീ

സപുഷ്പിസസ്യങ്ങളിലെ വലിയൊരു കുടുംബമാണ് റമ്നേസീ (Rhamnaceae). Buckthorn family എന്നുപൊതുവേ അറിയപ്പെടുന്ന ഈ കുടുംബത്തിൽ മരങ്ങളും കുറ്റിച്ചെടികളും വള്ളിച്ചെടികളുമെല്ലാം കാണാറുണ്ട്. Rhamnaceae is included in the order Rosales.

55 ജനുസുകളിലായി അറിയപ്പെടുന്ന 950 സ്പീഷിസുകൾ ഇതിലുണ്ട്. ലോകത്തെങ്ങും കാണുന്നുണ്ടെങ്കിലും പ്രധാനമായും മധ്യരേഖാ, അർദ്ധമധ്യരേഖാപ്രദേശങ്ങളിലാണ് ഇവയെ കാണാറുള്ളത്.

Modern molecular phylogenetics recommend the following clade-based classification of Rhamnaceae:



</doc>
<doc id="458887" url="https://ml.wikipedia.org/wiki?curid=458887" title="ഫോസിൽവർക്‌സ്">
ഫോസിൽവർക്‌സ്


</doc>
<doc id="458906" url="https://ml.wikipedia.org/wiki?curid=458906" title="വല്ലോറ മല">
വല്ലോറ മല

കൊയിലാണ്ടി താലൂക്കിലെ കോട്ടൂർപഞ്ചായത്തിന്റെയും നടുവണ്ണൂർ പഞ്ചായത്തിന്റെയും ഇടയിൽ സ്ഥിതിചെയ്യുന്ന ഒരു കുന്നാണ് വല്ലോറ മല.


</doc>
<doc id="458995" url="https://ml.wikipedia.org/wiki?curid=458995" title="ദി ക്രൗൺ (ടിവി സീരീസ്)">
ദി ക്രൗൺ (ടിവി സീരീസ്)

എലിസബത്ത് രാജ്ഞിയുടെ ഭരണത്തെക്കുറിച്ചുള്ള ഒരു ചരിത്രപരമായ നെറ്റ്ഫ്ലിക്സ് ടെലിവിഷൻ പരമ്പരയാണ് ദി ക്രൌൺ. വെബ് സീരിസിന്റെ രചനയും സംവിധാനവും നിർവഹിച്ചിരിക്കുന്നത് പീറ്റർ മോർഗനാണ്. ലെഫ്റ്റ് ബാങ്ക് പിക്ചേഴ്സ്, സോണി പിക്ചേഴ്സ് ടെലിവിഷന് വേണ്ടി നെറ്റ്ഫ്ലിക്സ് എന്നിവർ ചേർന്നാണ് നിർമ്മാണം. 2016 നവംബർ 4-നാണ് നെറ്റ്ഫ്ലിക്സിൽ ആദ്യ സീസൺ റിലീസ് ചെയ്തത്. മൂന്നാമതെ സീസൺ 2019-ൽ റിലീസ് ചെയ്യാനാണ് ഉദ്ദേശിക്കുന്നത്. എലിസബത്ത് രാജ്ഞിയുടെ ഭരണകാലവുമായി താരതമ്യേന കൃത്യമായ ചരിത്രവിവരണം മൂലം ക്രൗൺ ടെലിവിഷൻ പരമ്പരയിലെ അഭിനയം, സംവിധാനം, രചന, ഛായാഗ്രഹണം, നിർമ്മാണ മൂല്യങ്ങൾ എന്നിവ പ്രശംസിക്കപ്പെട്ടു. 

ആദ്യ സീസണിൽ എലിസബത്ത് രാജ്ഞിയുടെ ഫിലിപ്പ് രാജകുമാരനുമായുള്ള വിവാഹവും 1955-ലെ സഹോദരിയായ രാജകുമാരി മാർഗരറ്റിന്റെ ഗ്രൂപ്പ് ക്യാപ്റ്റൻ പീറ്റർ ടൗൺസെൻഡുമായുള്ള വിവാഹനിശ്ചയവും ഉൾക്കൊള്ളുന്നു. രണ്ടാമത്തെ സീസൺ 1956 ൽ സൂയസ് പ്രതിസന്ധി മുതൽ 1963-ൽ രാജ്ഞിയുടെ മൂന്നാമത്തെ പ്രധാനമന്ത്രി ഹരോൾഡ് മാക്മില്ലന്റെ വിരമിക്കൽ വരെയുള്ള കാലയളവും 1964-ൽ എഡ്വേർഡ് രാജകുമാരന്റെ ജനനം വരെയും ഉൾക്കൊള്ളുന്നു. മൂന്നാം സീസണിൽ 1964 മുതൽ 1976 വരെ ഹാരോൾഡ് വിൽസൺ പ്രധാനമന്ത്രിയായിരുന്ന രണ്ട് കാലഘട്ടങ്ങൾ വരെയുള്ള കാലങ്ങളാകും ഉൾപെടുത്തുക. 

1947-ലെ എലിസബത്ത് രണ്ടാമൻ രാജ്ഞിയുടെ വിവാഹം മുതൽ ഇന്നുവരെ ജീവിതമാണ് ദി ക്രൗൺ സീരിസ് അനുധാവനം ചെയ്യുന്നത്. ആദ്യ സീസണിൽ, എലിസബത്ത് രാജ്ഞിയുടെ ഭരണത്തിന് മുമ്പുള്ള ഭാഗങ്ങളും സഹോദരി മാൻസെരെറ്റ് പീറ്റർ ടൌൺസെൻഡിനെ വിവാഹം കഴിക്കരുതെന്ന തീരുമാനത്തിൽ എത്തുന്നതും വിൻസ്റ്റൺ ചർച്ചിൽ പ്രധാനമന്ത്രി സ്ഥാനം രാജിവക്കുന്നതുമാണ് അവതരിപ്പിക്കപ്പെടുന്നത്. രണ്ടാമത്തെ സീസനിണിൽ 1956-ലെ സൂയസ് പ്രതിസന്ധി, രാജ്ഞിയുടെ മൂന്നാമത്തെ പ്രധാനമന്ത്രി ഹരോൾഡ് മാക്മില്ലന്റെ വിരമിക്കൽ, 1963-ൽ പ്രൊഫ്യൂമോ അഫയേഴ്സ് രാഷ്ട്രീയ അഴിമതി,തുടർന്ന് 1964-ൽ എഡ്വേർഡ് രാജകുമാരന്റെ ജനനം എന്നിവ ഉൾക്കൊള്ളുന്നു. 


നെറ്റ്ഫ്ലിക്സും ലെഫ്റ്റ് ബാങ്ക് പിക്ചേഴ്സും ഇന്നുവരെ നിർമ്മിച്ച ഏറ്റവും ചെലവേറിയ സീരീസാണ്. ആദ്യത്തെ 10 ഭാഗങ്ങളുള്ള സീസണിൽ , കുറഞ്ഞത് 100 മില്യൺ ഡോളർ ചെലവഴിച്ചിരുന്നു. 2014 നവംബറോടെ, എലിസബത്ത് II രാജ്ഞിയെ ഈ പരമ്പരയിൽ അവതരിപ്പിക്കാൻ ക്ലെയർ ഫോയിയുമായി ചർച്ചകൾ നടത്തിയിരുന്നു. 2015 ജൂണിൽ ഫോയിയെ എലിസബത്ത് II രാജ്ഞിയാണെന്ന് സ്ഥിരീകരിച്ചു. ആദ്യ സീസണിന്റെ 25% ഹെർട്ട്‌ഫോർഡ്ഷെയറിലെ ബോറെഹാംവുഡിലെ എൽസ്ട്രീ സ്റ്റുഡിയോയിലാണ് ചിത്രീകരിച്ചത്. 


</doc>
<doc id="459037" url="https://ml.wikipedia.org/wiki?curid=459037" title="ലേഡി അഗ്നേ ഓഫ് ലോക്ക്നൗ">
ലേഡി അഗ്നേ ഓഫ് ലോക്ക്നൗ

9-ാം ബാരോനെട്ട് ആയ സർ ആൻഡ്രൂ അഗ്നേയുടെ ഭാര്യ ജേർട്രൂഡ് അഗ്നേയുടെ എണ്ണഛായാചിത്രമാണ് ലേഡി അഗ്നേ ഓഫ് ലോക്ക്നൗ. 1892-ൽ ഏർപ്പാട് ചെയ്ത ഈ ചിത്രം അതേ വർഷം തന്നെ അമേരിക്കൻ ചിത്രകാരനായ ജോൺ സിംഗർ സാർജന്റ് പൂർത്തിയാക്കുകയും ചെയ്തു. 127 × 101 സെന്റിമീറ്റർ (50.0 × 39.8 ഇഞ്ച്) അളവുകളുള്ള ഈ ചിത്രം സ്കോട്ട്ലൻഡിലെ എഡിൻബർഗിലുള്ള സ്കോട്ടിഷ് നാഷണൽ ഗാലറിയുടെ ഉടമസ്ഥതയിലാണുള്ളത്. 1925-ൽ കൊവാൻ സ്മിത്ത് ബെക്സ്റ്റിന്റെ ഫണ്ടിലൂടെയാണ് ഈ ചിത്രം മ്യൂസിയത്തിന് ലഭിച്ചത്. 

ഗൌരൺ വെർണറുടെ മകളും , 1 ബാരൺ ലൈവ്ഡെൻ ആയ റോബർട്ട് വെർണന്റെ ചെറുമകളും ആയി ഗർട്രൂഡ് വെർനോൺ 1865-ൽ ജനിച്ചു. 1889-ൽ വിഗ്ടൗൺഷെയറിലെ ലോക്ക്നൗ കോട്ടയിലെ ഒൻപതാം ബാരോനെട്ട് ആയ സർ ആൻഡ്രൂ അഗ്നേയെ അവർ വിവാഹം ചെയ്തു. ഏതാനും വർഷങ്ങൾക്കു ശേഷം, 1892-ൽ ജോൺ സിംഗർ സാർജന്റിനെ ഗർട്രൂഡിന്റെ ഛായാചിത്രം വരയ്ക്കാൻ നിയോഗിച്ചു. ചിത്രരചനയുടെ വിജയത്തിൽ നിന്ന് അദ്ദേഹം അധിക ശ്രദ്ധയും പ്രശസ്തിയും നേടി.കുടുംബത്തിൽ സാമ്പത്തിക ബുദ്ധിമുട്ടുകൾ നേരിട്ടേക്കാമെന്ന കണക്കുകൂട്ടലിൽ 1922-ൽ ഫ്രിക്ക് ശേഖരത്തിലെ ട്രസ്റ്റികൾ ഈ ചിത്രം വിൽക്കാൻ ശ്രമിച്ചെങ്കിലും ഹെലൻ ക്ലേ ഫ്രൈക്ക് അത് നിഷേധിച്ചു. ലേഡി അഗ്നേ 1932 ഏപ്രിലിൽ ലണ്ടനിൽ രോഗബാധിതയായതിനെ തുടർന്ന് മരിച്ചു.

18-ാം നൂറ്റാണ്ടിൽ ഫ്രഞ്ച് ബെർഗേരിൽ ലേഡി അഗ്നേ ഇരിക്കുന്നതായിട്ടാണ് ചിത്രം വരച്ചിരിക്കുന്നത്. കലാചരിത്രകാരനായ റിച്ചാർഡ് ഓർമണ്ടിന്റെ അഭിപ്രായമനുസരിച്ച് ഇരിക്കുന്ന കസേരയുടെ പിൻഭാഗം "വളവുള്ളതും, പിന്തുണയ്ക്കുന്നതുമായ ഇടമായി ഉപയോഗിച്ചിരിക്കുന്നു, അത് വ്യക്തമായ, നിറമുള്ള ചാരുത ചിത്രത്തിന് സൃഷ്ടിക്കുന്നു". സാർജന്റ് അവരുടെ നാലിൽമൂന്ന് സൈസിലുള്ള മാതൃകയിലാണ് ഈ ചിത്രം ചിത്രീകരിച്ചിരിക്കുന്നത്. ഒരു വെളുത്ത ഗൗൺ ധരിച്ചിരിക്കുന്ന ലേഡി അഗ്നേ പട്ട് കൊണ്ടുള്ള ഒരു ഇളംനീല തുണി ഉപയോഗിച്ച് അവരുടെ അരക്കെട്ടിനു ചുറ്റും അരക്കച്ച കെട്ടിയിരിക്കുന്നു. പിന്നിൽ മതിലിൽ നീല നിറത്തിലുള്ള ചൈനീസ് സിൽക്ക് തുണി തിരശ്ശീലയായി ഉപയോഗിച്ചിരിക്കുന്നു. പെയിന്റിംഗിനെ നിരീക്ഷിക്കുന്നവർക്ക് "അടുപ്പമുള്ളവരുമായി സംഭാഷണങ്ങളിൽ" അവർ പങ്കെടുക്കുന്നു എന്ന തോന്നലുണ്ടാക്കുന്നു. അക്കാലത്ത് ഗർട്രൂഡ് ഇൻഫ്ലുവൻസയിൽ നിന്ന് സുഖംപ്രാപിക്കുന്നതായി ഓർമണ്ട്, കിൽമുറെ എന്നിവർ ഓർമ്മിച്ചിരുന്നു. ഗർട്രൂഡ് കണ്ണമയ്‌ക്കാതെ നോക്കുന്നത് കണ്ടാൽ "വളരെ ശാന്തമായി പകുതി പുഞ്ചിരിയിൽ "നേരം പോക്കായി എന്തിനോ ക്ഷണിക്കുന്നതുപോലെ" തോന്നുന്നതായി അവർ വിവരിക്കുന്നു. 



</doc>
<doc id="459082" url="https://ml.wikipedia.org/wiki?curid=459082" title="ബാബായി നദി">
ബാബായി നദി

ബാബായ് നദി ( നേപ്പാളി : बीब नादी ) തെക്ക് പടിഞ്ഞാറൻ നേപ്പാളിലെ ടെറായ് ഡാങ് താഴ്വരയിലൂടെ ഒഴുകുന്നു. ഡാങ് ഡ്യൂഖുരി ജില്ലയിൽ ഡാങ് മഹാഭാരത മലനിരകൾക്കും സിവാലിക് മലനിരകൾക്കും ഇടയിൽ സ്ഥിതിചെയ്യുന്ന ഒരു ഓവൽ താഴ്വരയാണ്. ഡാങ് പുരാതനമായി തരു ജനതയുടെ ഭവനമായിരുന്നു. കർണാലി (ഘാഗ്ര നദി) മേഖലയിൽ 22 പെറ്റി രാജ്യങ്ങളുടെ ഒരു കൂട്ടായ്മയായ ബെയ്സി രാജ്യത്തിൽ ഒന്നായി ( നേപ്പാളി : बाइसे राज्य ) കണക്കാക്കപ്പെട്ടിരുന്ന തുൾസിപൂർ ഭവനം ഇന്ത്യ ഭരിച്ചു വന്നു. ഏകദേശം 1760 AD ഈ രാജ്യങ്ങളെല്ലാം നേപ്പാൾ ഏകീകരണ സമയത്ത് ഷാ രാജവംശം പിടിച്ചെടുക്കുകയും സിവാലിക് മലനിരകളുടെ തെക്ക് ഭാഗവും തുൾസിപ്പൂർ പ്രദേശം ഒഴികെ ഭൂരിഭാഗവും കൂട്ടിച്ചേർത്തു. 



</doc>
<doc id="459085" url="https://ml.wikipedia.org/wiki?curid=459085" title="അഞ്ജും മൗഡ്ഗിൽ">
അഞ്ജും മൗഡ്ഗിൽ

അഞ്ജും മൗഡ്ഗിൽ (ജനനം: ജനുവരി 5, 1994) ഒരു ഇന്ത്യൻ ഷൂട്ടറാണ് . ചണ്ഡീഗഡ് സ്വദേശിയായ അഞ്ജും ഷൂട്ടിംഗിൽ പഞ്ചാബ് ടീമിനെ പ്രതിനിധീകരിക്കുന്നു. നിലവിൽ സ്പോർട്സ് സൈക്കോളജിയിൽ മാസ്റ്റേഴ്സ് ഡിഗ്രി പഠിച്ചുകൊണ്ടിരിക്കുന്നു. അഞ്ജും ഒരു ചിത്രകാരികൂടിയാണ്. 

അഞ്ജും ചണ്ഡീഗഢ് സ്വദേശിയാണ്. 2009 ലാണ് ഷൂട്ടിംഗിൽ പരിശീലനം തുടങ്ങിയത്. 

2018 ൽ മെക്സിക്കോയിലെ ഐഎസ്എസ്എഫ് ലോകകപ്പിൽ നടന്ന വനിതാ 50 റൈഫിൾ 3 പൊസിഷനുകളിൽ (3P) ഒരു വെള്ളി മെഡൽ സ്വന്തമാക്കി. കോമൺവെൽത്ത് ഗെയിംസിൽ 2018 ൽ വനിതാ വിഭാഗത്തിൽ 455.7 പോയന്റ് നേടിയാണ് വെങ്കലം നേടിയത്. 151.9 പോയിന്റും 157.1 പോയിൻറുമായി വനിതകളുടെ 50 മീറ്റർ റൈഫിൾ മൂന്നാം സ്ഥാനത്ത്. യോഗ്യതാ റൗണ്ടിൽ സി.ഡബ്ല്യൂജി യോഗ്യതാ റിക്കോഡ് തകർത്തു. മൗഡ്ഗിൽ 589 പോയന്റാണ് നേടിയത് (196 നീലിങ്ങിൽ നിന്ന് 199 പ്രോണിൽ നിന്ന് 194 സ്റ്റാന്റിംഗിൽ നിന്ന്). 




</doc>
<doc id="459089" url="https://ml.wikipedia.org/wiki?curid=459089" title="ഗാന്ധാരി അമ്മൻ കോവിൽ">
ഗാന്ധാരി അമ്മൻ കോവിൽ

കേരളത്തിലെ തിരുവനന്തപുരം ജില്ലയിലെ മേലേ തമ്പാനൂരിൽ സ്ഥിതിചെയ്യുന്ന ഒരു ക്ഷേത്രമാണ് ഗാന്ധാരി അമ്മൻ കോവിൽ. ഈ ക്ഷേത്രത്തിലെ പ്രധാന ദേവതയാണ് ഗാന്ധാരി അമ്മൻ. ഗണേശ, നാഗരാജ്, മന്ത്രമൂർത്തി തുടങ്ങിയ മറ്റ് ദേവതകളും ഈ ക്ഷേത്ര സമുച്ചയത്തിൽ ഉണ്ട്. ചൈത്ര പൗർണ്ണമിയിലാണ് ഈ ക്ഷേത്രത്തിലെ പ്രധാന ഉത്സവം. മെയ് മാസത്തിലാണ് ഈ ഉത്സവം കൊണ്ടാടുന്നത്. 

തമ്പാനൂരിലെ തിരുവനന്തപുരം സെൻട്രൽ റെയിൽവേ സ്റ്റേഷനിൽ നിന്ന് 1.5 കിലോമീറ്റർ അകലെ ശാന്തി നഗർ റോഡിൽ ആണ് ഈ കോവിൽ സ്ഥിതിചെയ്യുന്നത്. 


</doc>
<doc id="459091" url="https://ml.wikipedia.org/wiki?curid=459091" title="ഗരുഡ ഇന്തോനേഷ്യ">
ഗരുഡ ഇന്തോനേഷ്യ

ഇന്തോനേഷ്യയുടെ ഔദ്യോഗിക എയർലൈൻ ആണ് ഗരുഡ ഇന്തോനേഷ്യ (Garuda Indonesia)) (officially PT Garuda Indonesia (Persero) Tbk ). ജക്കാർത്തയ്ക്കു സമീപം ടാംഗരാങ്ങിലെ സുകർണ്ണോ-ഹട്ട അന്താരാഷ്ട്രവിമാനത്താവളത്തിൽ ആണ് ഇതിന്റെ ആസ്ഥാനം.

</doc>
<doc id="459093" url="https://ml.wikipedia.org/wiki?curid=459093" title="തായ്‌ലാന്റിന്റെ ദേശീയചിഹ്നം">
തായ്‌ലാന്റിന്റെ ദേശീയചിഹ്നം

വിഷ്ണുവിന്റെ വാഹനമായ ഗരുഡനാണ് തായ്‌ലാന്റിന്റെ ദേശീയചിഹ്നം () ഇത് Phra Khrut Pha (RTGS transcription; ; "Garuda as the vehicle") എന്നാണ് അറിയപ്പെടുന്നത്. വാജിരാവുധ് (രാമ ആറാമൻ) 1911 -ൽ ആണ് ഇത് ഔദ്യോഗികമായി സ്വീകരിച്ചത്. എന്നാൽ നൂറ്റാണ്ടുകളായി തായ് രാജക്കന്മാർ ഗരുഡചിഹ്നം ഉപയോഗിച്ചുവന്നിരുന്നു. രാജാവിന്റെയും സർക്കാർ രേഖകളുടെയും ഔദ്യോഗികമായി അംഗീകരിക്കുന്ന സീലുകളിലെ പ്രാഥമിക ചിഹ്നം ഗരുഡന്റേതാണ്.


</doc>
<doc id="459094" url="https://ml.wikipedia.org/wiki?curid=459094" title="ഇന്തോനേഷ്യയുടെ ദേശീയചിഹ്നം">
ഇന്തോനേഷ്യയുടെ ദേശീയചിഹ്നം

ഇന്തോനേഷ്യയുടെ ദേശീയചിഹ്നം ഗരുഡ പഞ്ചശീല (Garuda Pancasila) എന്നറിയപ്പെടുന്നു. ഇന്തോനേഷ്യയുടെ ദേശീയചിഹ്നത്തിലെ പ്രധാനഭാഗം നെഞ്ചിൽ ഒരു ഷീൽഡും കാലുകളിൽ ഒരു ഫലകവും മുറുകെപ്പിടിച്ച നിലയിൽ ഉള്ള ഗരുഡനാണ്. ഷീൽഡിന്റെ അഞ്ചു ചിഹ്നങ്ങൾ ഇന്തോനേഷ്യയുടെ ദേശീയപ്രത്യയശാസ്ത്രത്തിന്റെ ഭാഗമായ പഞ്ചശീലങ്ങളെ സൂചിപ്പിക്കുന്നു. ദേശീയ ആപ്തവാക്യമായ "Bhinneka Tunggal Ika" എന്നത് വെള്ളപ്പിന്നണിയിൽ കറുത്ത അക്ഷരത്തിൽ എഴുതിയിരിക്കുന്നു. "നാനാത്വത്തിൽ ഏകത്വം" എന്നാണ് ഈ വാക്കുകളുടെ അർത്ഥം. സുകർണോയുടെ നേതൃത്വത്തിൽ പൊണ്ടിയാനാക്കിലെ സുൽത്താൻ ഹമീദ് രണ്ടാമൻ ആണ് 1950 ഫെബ്രുവരി 11 -ന് ഗരുഡപഞ്ചശീല ദേശീയചിഹ്നമായി തെരഞ്ഞെടുത്തത്.


</doc>
<doc id="459096" url="https://ml.wikipedia.org/wiki?curid=459096" title="ഗരുഡ വിഷ്ണു കെങ്കാന പ്രതിമ">
ഗരുഡ വിഷ്ണു കെങ്കാന പ്രതിമ

ഗരുഡ വിഷ്ണു കെങ്കാന കൾച്ചറൽ പാർക്കിലെ 121 മീറ്റർ ഉയരമുള്ള പ്രതിമയാണ് ഗരുഡ വിഷ്ണു കെങ്കാന പ്രതിമ (GWK പ്രതിമ). ന്യൂമാൻ ന്യൂാർട്ട (Nyoman Nuarta) രൂപകല്പന ചെയ്ത ഈ പ്രതിമ 2018 സെപ്റ്റംബറിൽ ഉദ്ഘാടനം ചെയ്യപ്പെട്ടു. 46 മീറ്റർ ഉയരത്തിലുള്ള പ്രതിഷ്‌ഠ ഉൾപ്പെടെയുള്ള സ്മാരകത്തിന്റെ ആകെ ഉയരം 121 മീ. (397 അടി) ആണ്. ലിബർട്ടിയുടെ പ്രതിമയേക്കാൾ 30 മീറ്റർ ഉയരം കൂടുതലാണ് ഈ പ്രതിമ. ലിബർട്ടി ഉയരമുള്ളതും കനംകുറഞ്ഞതും ആണ്. എന്നാൽ ഗരുഡ വളരെ ഉയരമുള്ളതും വിസ്താരമുള്ളതും ആണ്. ഇതിന്റെ ചിറകുവിസ്താരം 64 മീ ആണ്. ഇന്തോനേഷ്യയിലെ ഏറ്റവും ഉയരമുള്ള പ്രതിമയാണ് ഈ പ്രതിമ. ഹൈന്ദവ പുരാണത്തിൽ അമൃത് തിരയുന്നതിനെ (ജീവന്റെ അമൃത്) ആധാരമാക്കിയാണ് ഈ പ്രതിമ നിർമ്മിച്ചിരിക്കുന്നത്. ഈ പുരാണം അനുസരിച്ച്, ഗരുഡൻ വിഷ്ണുവിന്റെ വാഹനമാകാമെന്ന് സമ്മതിക്കുകയും പകരം അടിമയായിരുന്ന അമ്മയെ മോചിപ്പിക്കുന്നതിന് അമൃത് ഉപയോഗിക്കാനുള്ള അവകാശവും നേടിയെടുത്തു. 2018 ജൂലൈ 31-ന് ഈ സ്മാരകം പൂർത്തിയായി. 2018 സെപ്റ്റംബർ 22 ന് ഇന്തോനേഷ്യൻ പ്രസിഡന്റ് ജോക്കോ വിഡൊഡൊ ഉദ്ഘാടനം ചെയ്തു.


</doc>
<doc id="459100" url="https://ml.wikipedia.org/wiki?curid=459100" title="സംഗീതജീവശാസ്ത്രം">
സംഗീതജീവശാസ്ത്രം

സംഗീതത്തെ ജീവശാസ്ത്രപരമായ കാഴ്ചപ്പാടിലൂടെ പഠിക്കുന്ന ഒരു ശാസ്ത്രശാഖയാണ് സംഗീത ജീവശാസ്ത്രം അഥവാ ബയോ മ്യൂസിക്കോളജി (Biomusicology). 1991-ൽ നില്സ് എൽ. വാലിൻ ആണ് ഈ പദം ആദ്യമായി ഉപയോഗിച്ചത്. സംഗീത മനഃശാസ്ത്രം, സംഗീതശാസ്ത്രം എന്നിവയുടെ വിവിധ ശാഖകൾ വിശദീകരിക്കുന്ന ശാസ്ത്രശാഖയാണിത്. പരിണാമസംഗീതശാസ്ത്രം, താരതമ്യ സംഗീതശാസ്ത്രം എന്നിവ ഇതിന്റെ ഭാഗങ്ങളാണ്. പരിണാമ സംഗീതശാസ്ത്രത്തിൽ സംഗീതത്തിന്റെ തുടക്കം, ജീവികളിലെ സംഗീതാത്മക പ്രതികരണം, തുടങ്ങിയവ വിശദീകരിക്കുന്നു. നാഡീയസംഗീതശാസ്ത്രത്തിൽ സംഗീതവുമായി ബന്ധപ്പെട്ട നാഡീകേന്ദ്രങ്ങളെക്കുറിച്ചും പഠിക്കുന്നു. താരതമ്യ സംഗീതശാസ്ത്രത്തിൽ, സംഗീതത്തിന്റെ പ്രാധാന്യം, ജീവികളിൽ സംഗീതം ഉണ്ടാക്കുന്ന മാറ്റം, അവയുടെ പെരുമാറ്റത്തിലെ സവിശേഷതകൾ തുടങ്ങിയവ പഠിക്കുന്നു. പ്രായോഗിക മനഃശാസ്ത്രത്തിൽ സംഗീതത്തിന്റെ ചികിത്സാ സാധ്യതകൾ പരിഗണിക്കുന്നു. മനോരോഗ ചികിത്സയിൽ ആണ് ഇതിന്റെ സാധ്യത കൂടുതലായി ഉള്ളത്. കൂടാതെ, പഠനത്തിൽ സംഗീതത്തിന് ചെലുത്താവുന്ന സ്വാധീനത്തെക്കുറിച്ചും വിശദീകരിക്കുന്നു. ബയോ മ്യൂസിക്കോളജി പ്രധാനമായും മനുഷ്യരുമായി ബന്ധപ്പെട്ട സംഗീത മേഖലകളെ പരാമർശിക്കുമ്പോൾ സുവോമ്യൂസിക്കോളജി മറ്റു ജീവികളിൽ സംഗീതം ഉണ്ടാക്കുന്ന സ്വാധീനത്തെപ്പറ്റി പഠിക്കുന്നു.


</doc>
<doc id="459101" url="https://ml.wikipedia.org/wiki?curid=459101" title="വയലറ്റ് ഗോബി">
വയലറ്റ് ഗോബി

ഡ്രാഗൺ ഗോബി എന്നും അറിയപ്പെടുന്ന വയലറ്റ് ഗോബി ("Gobioides broussonnetii") തെക്കൻ, മധ്യ അമേരിക്കൻ സ്വദേശിയായ ഗോബിയിനത്തിൽപ്പെട്ട മത്സ്യമാണ്. ഈ മത്സ്യം പലപ്പോഴും ഡ്രാഗൺ ഗോബി അല്ലെങ്കിൽ ഡ്രാഗൺ മത്സ്യമായി വിപണനം ചെയ്യപ്പെടുന്നു. 

വയലറ്റ് ഗോബിക്ക് നീണ്ട, നേർത്ത, ഈൽ പോലുള്ള ശരീരമാണുള്ളത്. ഇവയുടെ മൂർച്ചയുള്ള പല്ലുകൾ പാറകളിൽ നിന്ന് ആൽഗകൾ സ്ക്രാപ്പുചെയ്യുന്നതിനാണ് ഉപയോഗിക്കുന്നത്.


</doc>
<doc id="459128" url="https://ml.wikipedia.org/wiki?curid=459128" title="കൈസർ ഇ ഹിന്ദ്">
കൈസർ ഇ ഹിന്ദ്

കിളിവാലൻ ശലഭങ്ങളിലെ അപൂർവ്വമായ ഒരു സ്പീഷിസാണ് കൈസർ ഇ ഹിന്ദ് (Teinopalpus imperialis). നേപ്പാളിലും വടക്കേ ഇന്ത്യയിലും കിഴക്കുമുതൽ വടക്കുവരെയുമുള്ള വിയറ്റ്നാമിലും ഇവയെ കണ്ടുവരുന്നു. ഇന്ത്യൻ ചക്രവർത്തി എന്ന് അർത്ഥമുള്ള ഈ ശലഭം ഇതിന്റെ അപൂർവ്വതയാലും ഭംഗിയാലും ശലഭശേഖരണക്കാർക്ക് വളരെ പ്രിയപ്പെട്ടതാണ്. ചിറകിലെ നിറത്തിലെ പച്ചപ്പ് ശലകങ്ങളിലെ ത്രിമാന ഫോട്ടോണിക് രൂപഘടന മൂലമുള്ളതാണ്, ഇത് പല ഗവേഷണങ്ങൾക്കും നിദാനമാണ്.

ഭൂട്ടാൻ ഗ്ലോറിയും കൈസർ-ഇ-ഹിന്ദും തമ്മിൽ തെറ്റിദ്ധരിക്കാറുണ്ടെങ്കിലും മറ്റ് ചിത്രശലഭങ്ങളുമായി ആശയക്കുഴപ്പത്തിലാകാൻ വഴിയില്ല. മുഖ്യമായി പച്ച നിറത്തിലുള്ള കിളിവാലും ഓരോ പിൻ ചിറകുകളിൽ തിളങ്ങുന്ന ക്രോം-മഞ്ഞ നിറത്തിലുള്ള മനോഹരമായ അടയാളങ്ങളും ഉള്ള ആകർഷകമായ ഒരു പൂമ്പാറ്റയാണ് ഇത്.

നേപ്പാളിന്റെയും ഭൂട്ടാന്റെയും ചെറിയ പ്രദേശങ്ങളിലും കിഴക്കൻ ഹിമാലയമേഖലകളിൽ ഇന്ത്യയിലും (ബംഗാൾ, മേഘാലയ, ആസാം, സിക്കിം, മണിപ്പൂർ എന്നിവിടങ്ങളിൽ) ഇതിനെ കണ്ടുവരുന്നു. ഇതുകൂടാതെ വടക്കൻ മ്യാന്മാർ, വടക്കൻ വിയറ്റ്നാം ചൈനയിലെ സിചുവൻ പ്രൊവിൻസ് എന്നിവിടങ്ങളിലും കൈസർ ഇ ഹിന്ദിനെ മിക്കവാറും 6000 അടിക്ക് (1800 മീറ്റർ) മുകളിൽ കാണാറുണ്ട്.
കുറഞ്ഞസ്ഥലങ്ങളിൽ വിരളമായി മാത്രം കാണപ്പെടുന്ന ഈ ശലഭം ഇന്ത്യയിലും നെപ്പാളിലും സംരക്ഷിതപട്ടികയിൽ ഉള്ളതാണ്. എങ്കിലും വലിയ വിലകൊടുത്ത് ശലഭ ശേഖരണക്കാർ ഇതിനെ സ്വന്തമാക്കാറുണ്ടത്രേ.

1987 മുതൽ ഈ ശലഭത്ത്ന്റെ രണ്ടുസ്പീഷിസുകളും, CITES -ന്റെ അപൻഡിക്സ് II -ൽ പെടുത്തപ്പെട്ടിട്ടുണ്ട്.

ഉയരമുള്ള പ്രദേശങ്ങളിലെ വനങ്ങളുടെ സംരക്ഷണത്തെപ്പറ്റി പറയുമ്പോൾ ഈ ശലഭത്തെ ഒരു കീസ്റ്റോൺ സ്പീഷിസ് ആയി പരിഗണിക്കാം. സംരക്ഷണമെല്ലാം സംസ്ഥാനങ്ങളുടെ ചുമതലയിൽ ആയതിനാൽ ഇന്ത്യയിൽ ഇവയുടെ സംരക്ഷണം വിഷമമേറിയതാണ്. അയല്പക്കമായ ചൈനയിലെ അടക്കമുള്ള മലമേഖലകളിലെ ഇവയുടെ സംരക്ഷിതപ്രദേശങ്ങളേപ്പറ്റിയുള്ള കൂടുതൽ വിവരങ്ങൾ ഇവയെ സംരക്ഷിക്കേണ്ടതിനായി ആവശ്യമുണ്ട്.

കൈസർ ഇ ഹിന്ദ് ഉയർന്ന പ്രദേശത്ത് ജീവിക്കുന്ന ഒരു സ്പീഷിസ് ആണ്. നിറയെ മരങ്ങളുള്ളതും ഉയരത്തിലുള്ളതുമായ ഹിമാലയൻ പ്രദേശമാണ് ഇവയുടെ വാസസ്ഥലം. ആവാസസ്ഥലങ്ങളുടെ നിലവാരം കുറഞ്ഞയിടങ്ങളിൽ കാണാറില്ലാത്ത ഈ ശലഭം ഇന്ത്യയുടെ വടക്കുകിഴക്കുപ്രദേശത്തെ ഇവജീവിക്കുന്ന സ്ഥലങ്ങൾ മിക്കവയും കരിച്ചു കൃഷിയിറക്കൽ രീതിയിൽ മോശമായതിനാൽ ഇവയ്ക്ക് ജീവിതയോഗ്യമല്ലാതായിത്തീർന്നിട്ടുണ്ട്.

വളരെ വേഗത്തിലും കരുത്തിലും പറക്കുന്നവയാണ് ഇവ. പ്രഭാതത്തിലെ വെയിൽ കൊള്ളാൻ തക്കതായ സ്ഥലം കണ്ടെത്തുന്നതുവരെ ഇവ മരത്തലുപ്പുകളിലേയ്ക്ക് ഉയരത്തിൽ പറന്നുകൊണ്ടിരിക്കും. മേഘാവൃതമായ അന്തരീക്ഷത്തിൽ ആൺശലഭങ്ങൾ താഴ്ന്ന ഇലച്ചാർത്തുകളിൽ ഇരിക്കുന്ന ഇവയുടെ നിറംകുറഞ്ഞ അടിവശം മറ്റുള്ളവർക്ക് കണ്ടെത്താൻ കഴിയാത്തവിധത്തിൽ സഹായകമാകാറുണ്ട്. അനങ്ങാതിരിക്കുന്നതിനാൽ ഈ സമയത്ത് കൈകൊണ്ടുപോലും ഇവയെ പിടിക്കാനാവും. പെൺശലഭങ്ങൾ മഴയത്തും വെയിൽ ഇല്ലാത്തപ്പോഴും പറക്കാറുണ്ട്. ഇലകളിൽ നിന്നും ജലം കുടിക്കുന്ന ആൺശലഭങ്ങൾ ചെളിയൂറ്റലും നടത്താറുണ്ട്. പെൺശലഭങ്ങൾ തേൻ കുടിക്കാൻ പൂക്കളിൽ വരാറേയില്ല.

"മഗ്നോളിയ കാംബെല്ലൈ" (മഗ്നോളിയേസീ)യാണ് ശലഭപ്പുഴുക്കളുടെ ഭക്ഷണസസ്യം.

ചിറകിലെ തിളങ്ങുന്ന പച്ചനിറത്തിൽ നിരവധി ഗവേഷണങ്ങൾ നടന്നിട്ടുണ്ട്..





</doc>
<doc id="459132" url="https://ml.wikipedia.org/wiki?curid=459132" title="ഡയർ കൗണ്ടി">
ഡയർ കൗണ്ടി

ഡയർ കൗണ്ടി അമേരിക്കൻ ഐക്യനാടുകളിലെ വടക്കൻ കരോലിന സംസ്ഥാനത്തെ ഏറ്റവും കിഴക്കുഭാഗത്തുള്ള കൗണ്ടിയാണ്. 2010 ലെ യു.എസ്. സെൻസസ് അനുസരിച്ചുള്ള ഈ നഗരത്തിലെ ആകെ ജനസംഖ്യ 33,920 ആയിരുന്നു. കൗണ്ടി സീറ്റ് മാന്റീയോ ആണ്. ഇന്നത്തെ ഡയർ കൗണ്ടിയിൽ ഇംഗ്ലീഷ് മാതാപിതാക്കൾക്ക് അമേരിക്കൻ പ്രദേശങ്ങളിൽ ജനിച്ച ആദ്യ ശിശുവായ വിർജീനിയ ഡയറിന്റെ പേരാണ് ഈ കൗണ്ടിക്ക് നൽ‌കപ്പെട്ടത്.


</doc>
<doc id="459137" url="https://ml.wikipedia.org/wiki?curid=459137" title="കരുക">
കരുക

പൻഡാനേസീ കുടുംബത്തിലെ ഒരു വൃക്ഷം ആയ 'പാണ്ഡനസ് ജൂലിയാനെറ്റി' കരുക, കരുക നട്ട്, അല്ലെങ്കിൽ പാണ്ഡനസ് നട്ട് എന്നീ പൊതു നാമങ്ങളിലറിയപ്പെടുന്നു. പ്രധാനപ്പെട്ട പ്രാദേശിക ഭക്ഷ്യവിളയായി അറിയപ്പെടുന്നകരുകയുടെ പരിപ്പ് തേങ്ങയേക്കാൾ കൂടുതൽ പോഷകാഹാരം ആകുന്നു. ന്യൂ ഗ്വിനിയ ഹൈലാന്റ്സിലെ ഗ്രാമീണരുടെയിടയിൽ ഇതിന് വൻ പ്രചാരമുണ്ട്. കൊയ്ത്തുകാലം മുഴുവൻ ഗ്രാമത്തിലെ എല്ലാ ഗൃഹജനങ്ങളും മരത്തോടു ചേർന്ന് കാണപ്പെടുന്നു. 


</doc>
<doc id="459141" url="https://ml.wikipedia.org/wiki?curid=459141" title="വേദഗ്രന്ഥങ്ങൾ (ഇസ്ലാം)">
വേദഗ്രന്ഥങ്ങൾ (ഇസ്ലാം)

ഇസ്ലാമികവിശ്വാസപ്രകാരം, മനുഷ്യൻ ഭൂമിയിൽ എങ്ങനെ ജീവിക്കണം എന്ന് പഠിപ്പിക്കാൻ വേണ്ടി ഒരു ലക്ഷത്തിൽ പരം പ്രവാചകൻമാരെ അല്ലാഹു (ദൈവം) നിയോഗിക്കുച്ചു. അവരിൽ ചിലർക്ക് വേദഗ്രന്ഥവും നൽകി, അതിൽ നാല് വേദ ഗ്രന്ഥം ഖുർആനിൽ എടുത്ത് പറയുന്നുണ്ട് അതിൽ വിശ്വസിക്കൽ ഒരു വിശ്വാസിയെ സംബന്ധിച്ച് നിർബദ്ധമാണ്.

ഖുർആനിൽ പേരെടുത്ത് പറഞ്ഞ വേദഗ്രന്ഥങ്ങൾ


</doc>
<doc id="459151" url="https://ml.wikipedia.org/wiki?curid=459151" title="ല്യൂടികോള">
ല്യൂടികോള

സമുദ്രജന്യ ഡയാറ്റമുകളുടെ ഒരു ജനുസ്സാണ് ല്യൂടികോള. 


</doc>
<doc id="459189" url="https://ml.wikipedia.org/wiki?curid=459189" title="യോഗോ സഫൈർ">
യോഗോ സഫൈർ

യുണൈറ്റഡ് സ്റ്റേറ്റ്സിലെ മൊണ്ടേൺ, ജൂഡിത്ത് ബേസിൻ കൗണ്ടിയിലെ ലിറ്റിൽ ബെൽറ്റ് മൗണ്ടൻസിന്റെ ഭാഗമായ യോഗോ ഗൾച്ചിൽ മാത്രം കണ്ടെത്തിയ വ്യത്യസ്ത ഇനം കോറണ്ടം ആണ് യോഗോ സഫൈർ. ഒരിക്കൽ പീഗൻ ബ്ലാക്ക്ഫീറ്റ് ജനത വസിച്ചിരുന്ന പ്രദേശമായിരുന്നു ഇത്. യോഗോസ് സാധാരണയായി മൂലകങ്ങളായ ഇരുമ്പും ടൈറ്റാനിയവും ചേർന്ന മിശ്രിതമാണ്. കോൺഫ്ലവർ നീല നിറത്തിലാണ് ഇത് കാണപ്പെടുന്നത്.




</doc>
<doc id="459193" url="https://ml.wikipedia.org/wiki?curid=459193" title="വംശനാശഭീഷണിയുള്ള ജീവവർഗ്ഗങ്ങളുടെ അന്താരാഷ്ട്രവ്യാപാരത്തിനുള്ള ഉടമ്പടി">
വംശനാശഭീഷണിയുള്ള ജീവവർഗ്ഗങ്ങളുടെ അന്താരാഷ്ട്രവ്യാപാരത്തിനുള്ള ഉടമ്പടി

വംശനാശഭീഷണിയുള്ള ജീവവർഗ്ഗങ്ങളുടെ സംരക്ഷണത്തിനായുള്ള ഒരു ബഹുരാഷ്ട്ര ഉടമ്പടിയാണ് വംശനാശഭീഷണിയുള്ള ജീവവർഗ്ഗങ്ങളുടെ അന്താരാഷ്ട്രവ്യാപാരത്തിനുള്ള ഉടമ്പടി അഥവാ CITES (the Convention on International Trade in Endangered Species of Wild Fauna and Flora, ഇത് Washington Convention എന്നും അറിയപ്പെടുന്നു. It was drafted as a result of a resolution adopted in 1963 at a meeting of members of the International Union for Conservation of Nature (IUCN). The convention was opened for signature in 1973 and CITES entered into force on 1 July 1975. Its aim is to ensure that international trade in specimens of wild animals and plants does not threaten the survival of the species in the wild, and it accords varying degrees of protection to more than 35,000 species of animals and plants. In order to ensure that the General Agreement on Tariffs and Trade (GATT) was not violated, the Secretariat of GATT was consulted during the drafting process.

, Secretary-General of the CITES Secretariat is Ivonne Higuero.

Roughly 5,000 species of animals and 29,000 species of plants are protected by CITES against over-exploitation through international trade. Each protected species or population is included in one of three lists, called appendices (explained below). The Appendix that lists a species or population reflects the extent of the threat to it and the controls that apply to the trade.

Appendix I, about 1200 species, are species that are threatened with extinction and are or may be affected by trade. Commercial trade in wild-caught specimens of these species is illegal (permitted only in exceptional licensed circumstances). Captive-bred animals or cultivated plants of Appendix I species are considered Appendix II specimens, with concomitant requirements (see below and Article VII). The Scientific Authority of the exporting country must make a non-detriment finding, assuring that export of the individuals will not adversely affect the wild population. Any trade in these species requires export and import permits. The Management Authority of the exporting state is expected to check that an import permit has been secured and that the importing state is able to care for the specimen adequately. Notable animal species listed in Appendix I include the red panda ("Ailurus fulgens"), western gorilla ("Gorilla gorilla"), the chimpanzee species ("Pan spp."), tigers ("Panthera tigris" subspecies), Asiatic lion ("Panthera leo persica"), leopards ("Panthera pardus"), jaguar ("Panthera onca"), cheetah ("Acinonyx jubatus"), Asian elephant ("Elephas maximus"), some populations of African bush elephant ("Loxodonta africana"), the dugong and manatees (Sirenia), and all rhinoceros species (except some Southern African subspecies populations).

Appendix II, about 21,000 species, are species that are not necessarily threatened with extinction, but may become so unless trade in specimens of such species is subject to strict regulation in order to avoid utilization incompatible with the survival of the species in the wild. In addition, Appendix II can include species similar in appearance to species already listed in the Appendices. International trade in specimens of Appendix II species may be authorized by the granting of an export permit or re-export certificate. In practice, many hundreds of thousands of Appendix II animals are traded annually. No import permit is necessary for these species under CITES, although some Parties do require import permits as part of their stricter domestic measures. A non-detriment finding and export permit are required by the exporting Party.

In addition, Article VII of CITES states that specimens of animals listed in Appendix I that are bred in captivity for commercial purposes are treated as Appendix II. The same applies for specimens of Appendix I plants artificially propagated for commercial purposes.

Examples of species listed on Appendix II are the great white shark ("Carcharodon carcharias"), the American black bear ("Ursus americanus"), Hartmann's mountain zebra ("Equus zebra hartmannae"), green iguana ("Iguana iguana"), queen conch ("Strombus gigas"), Emperor scorpion ("Pandinus imperator"), Mertens' water monitor ("Varanus mertensi"), bigleaf mahogany ("Swietenia macrophylla") and lignum vitae "ironwood" ("Guaiacum officinale").

Appendix III, about 170 species, are species that are listed after one member country has asked other CITES Parties for assistance in controlling trade in a species. The species are not necessarily threatened with extinction globally. In all member countries, trade in these species is only permitted with an appropriate export permit and a certificate of origin from the state of the member country who has listed the species.

Examples of species listed on Appendix III and the countries that listed them are the two-toed sloth ("Choloepus hoffmanni") by Costa Rica, sitatunga (Tragelaphus Spekii) by Ghana, African civet ("Civettictis civetta") by Botswana, and alligator snapping turtle by the USA.

From 2005 – 2009 the legal trade corresponded with these numbers
In the 1990s the annual trade of legal animal products was $160 billion annually. In 2009 the estimated value almost doubled to $300 billion.

The Conference of the Parties (CoP) is held once every three years. The last Conference of the Parties (CoP 17) was held in Johannesburg, South Africa, and the one before it (CoP 16) was held in Bangkok, Thailand, in 2013. The next one (CoP 18) will be in Sri Lanka in 2019. The location of the next CoP is chosen at the close of each CoP by a secret ballot vote.

The CITES Committees (Animals Committee, Plants Committee and Standing Committee) hold meetings during each year that does not have a CoP, while the Standing committee meets also in years with a CoP. The Committee meetings take place in Geneva, Switzerland (where the Secretariat of the CITES Convention is located), unless another country offers to host the meeting. The Animals and Plants Committees have sometimes held joint meetings. The previous joint meeting was held in March 2012 in Dublin, Ireland, and the latest one was held in Veracruz, Mexico in May 2014.

A current list of upcoming meetings appears on the CITES calendar at http://www.cites.org/eng/news/calendar.php.







</doc>
<doc id="459199" url="https://ml.wikipedia.org/wiki?curid=459199" title="കോൺഫ്ലവർ നീല">
കോൺഫ്ലവർ നീല

ഇടത്തരം-മുതൽ-നേരിയ നീല നിറമാണ് കോൺഫ്ലവർ നീല. നീലയോടു സാമ്യമുള്ള താരതമ്യേന ചെറിയ പച്ച നിറവും ഇതിൽ അടങ്ങിയിരിക്കുന്നു. ഡച്ച് ചിത്രകാരനായ ജോഹന്നാസ് വെർമീറുടെ പ്രിയപ്പെട്ട നിറമായിരുന്നു ഇത്.

ഏറ്റവും വിലയേറിയ നീല സഫൈറുകളെ കോൺഫ്ലവർ നീല എന്ന് അറിയപ്പെടുന്നു, ഇത് ഒരു ഇടത്തരം ഇരുണ്ട വയലറ്റ്-നീല നിറമാണ്. .



</doc>
<doc id="459212" url="https://ml.wikipedia.org/wiki?curid=459212" title="കുന്നാർ ഡാം">
കുന്നാർ ഡാം

കേരളത്തിലെ പെരിയാർ കടുവ സങ്കേതത്തിലെ ഒരു ജലസംഭരണിയാണ് കുന്നാർ ഡാം. ശബരിമലയിലേക്ക് കുടിവെള്ളമെത്തിക്കുന്നത് പ്രധാനമായും ഇവിടെ നിന്നാണ്. കാട്ടുമൃഗങ്ങളുടെ കൂടി കുടിവെള്ള സ്രോതസ്സാണ് ഇത്. 13 അടി ഉയരം മാത്രമുള്ള ചെറിയൊരു ഡാമാണ് ഇത്. ഇതിന്റെ ഉയരം കൂട്ടാനുള്ള ശ്രമം നടക്കുന്നുണ്ട്. 1956 ലാണ് കുന്നാർ ഡാം കമ്മീഷൻ ചെയ്തത്. ഈ പ്രദേശത്ത്, ഒന്നര കിലോമീറ്റർ അകലെ മറ്റൊരു തടയണയുമുണ്ട്. കേരള വനം വകുപ്പിന്റെ നിയന്ത്രണത്തിലുള്ള ഇവിടേക്ക് പൊതുജനങ്ങൾക്ക് പ്രവേശനമില്ല. കുടിവെള്ള സ്രോതസ്സായതിനാൽ, പോലീസ് കാവലിലാണ് ഇപ്പോൾ ഈ പ്രദേശം.
ദിവസേന 30 മുതൽ 35 ലക്ഷം ലിറ്റർ കുടിവെള്ളം കുന്നാറിൽ നിന്നും ശബരിമലയിലെത്തിക്കുന്നുണ്ട്. ഡാം നിൽക്കുന്നത് ഉയർന്ന പ്രദേശത്ത് ആയതിനാൽ പമ്പിങ്ങ് നടത്താതെ തന്നെ ജലമൊഴുക്കാനാവുന്നു എന്ന സൗകര്യമുണ്ട്. ഇവിടെ നിന്നുള്ള ജലം പാണ്ടിത്താവളത്തിലെ ജലസംഭരണികളിലെത്തിച്ച് വിതരണം ചെയ്യുന്നു.

2018 ലെ പ്രളയ സമയത്ത് കുന്നാറിൽ മണ്ണ് മൂടിയതിനാൽ ഡാമിന്റെ സംഭരണ ശേഷിയിൽ ചെറിയ കുറവ് സംഭവിച്ചിട്ടുണ്ട്.


</doc>
<doc id="459224" url="https://ml.wikipedia.org/wiki?curid=459224" title="പാപ്പിലിയോ">
പാപ്പിലിയോ

കിളിവാലൻ ശലഭങ്ങളിലെ ഒരു ജനുസ് ആണ് പാപ്പിലിയോ (Papilio). Papilionini ട്രൈബിലെ ഏക അംഗവുമാണ് ഈ ജനുസ്. ലാറ്റിനിൽ പാപ്പിലിയോ എന്നുപറഞ്ഞാൽ പൂമ്പാറ്റ എന്നാണ് അർത്ഥം.

ബുദ്ധമയൂരിയടക്കം നിരവധി പ്രമുഖ ശലഭങ്ങൾ ഈ ജനുസിൽ ഉണ്ട്. ഈ ജനുസിലെ പല അംഗങ്ങളുടെയും ലാർവകൾ പക്ഷിക്കാഷ്ഠത്തോട് സാമ്യം തോന്നുന്നവയാണ്.

പഴയ ജനുസുകളായ "Achillides", "Eleppone", "Druryia", "Heraclides" (giant swallowtails), "Menelaides", "Princeps", "Pterourus" (tiger swallowtails), and "Sinoprinceps" എന്നിവ ഇപ്പോൾ പാപ്പിലിയോ ജനുസിലാണ് ഉൾപ്പെടുത്തിയിരിക്കുന്നത്.

ഈ കുടുംബത്തിലെ മിക്ക ശലഭപ്പുഴുക്കളും നാരകക്കുടുംബത്തിലെ ചെടികളിലാണ് മുട്ടയിടുന്നത്.

പാപ്പിലിയോ ജനുസിൽ കേരളത്തിൽ പത്തിനം ശലഭങ്ങൾ ആണുള്ളത്. അവയുടെ ചിത്രങ്ങളും ജീവിതദശകളും:

Listed alphabetically within groups.
subgenus: "Papilio" 

subgenus: "Princeps" 

subgenus: "Chilasa" Moore, [1881]

subgenus: "Achillides" 

subgenus: "Heraclides" 

subgenus: "Pterourus" Scopoli, 1777

subgenus: "Sinoprinceps" 



</doc>
<doc id="459317" url="https://ml.wikipedia.org/wiki?curid=459317" title="മാഡം ഗ്രാൻഡ് (ലൂയിസ് എലിസബത്ത് വിഗീ ലെ ബ്രൺ)">
മാഡം ഗ്രാൻഡ് (ലൂയിസ് എലിസബത്ത് വിഗീ ലെ ബ്രൺ)

1783-ൽ ലൂയിസ് എലിസബത്ത് വിഗീ ലെ ബ്രൺ ചിത്രീകരിച്ച ഒരു എണ്ണച്ചായാച്ചിത്രം ആണ് മാഡം ഗ്രാൻഡ്. ഈ ചിത്രം മെട്രോപൊളിറ്റൻ മ്യൂസിയത്തിന്റെ ശേഖരത്തിലാണ് സൂക്ഷിച്ചിരിക്കുന്നത്.

1783-ൽ തീയതി ചേർത്ത് ഈ ചിത്രം ഒപ്പിട്ടിരിക്കുന്നു. 1783-ലെ അക്കാഡമി റോയൽ ഡെ പെന്റ്ചർ ആൻഡ് സ്കൾപ്ച്ചർ സലോണിൽ നമ്പർ 117. ആയി ലൂയിസ് എലിസബത്ത് വിഗീ ലെ ബ്രൺ ഈ ചിത്രം പ്രദർശിപ്പിച്ചിരുന്നു.

ഈ ചിത്രത്തിൽ ചിത്രീകരിച്ചിരിക്കുന്ന മാഡം ഗ്രാൻഡ് ഇന്ത്യയിൽ ജനിക്കുകയും പിന്നീട് അവർ ടാലിറാൻഡിലെ മന്ത്രിയുടെ ഭാര്യയും ടാലിറാൻഡിലെ നയതന്ത്രജ്ഞയും ആയി. അവർ സംഗീതത്തിൽ പ്രാവീണ്യം നേടിയിരുന്നു. 

1939-ൽ ഗ്രാൻഡ് പാലായ്സിൽ നടന്ന ന്യൂയോർക്ക് വേൾഡ്സ് ഫെയറിൽ "മാസ്റ്റർപീസ് ഓഫ് ആർട്ട്: യൂറോപ്യൻ പെയിന്റിങ് ആൻഡ് സ്കൾപ്ചർ ഫ്രം 1300-1800" ഷോയിലും, ഡേ "ഡേവിഡ് ഡെലക്രോയിക്സ്: ലാ പീന്റ്ച്യ ഫ്രാഞ്ചെയ്സ് ഡി 1774 à 1830"ന്റെ 1974 മുതൽ 1975 വരെ പാരിസിലെ പ്രദർശനത്തിലും ഈ സമീപകാല ചരിത്രത്തിലെ നിരവധി ഷോകളിലും ഈ ചിത്രം പ്രദർശിപ്പിച്ചിട്ടുണ്ട്. ഇപ്പോൾ മെത്രാപ്പോലിറ്റൻ മ്യൂസിയത്തിന്റെ ഭാഗമാണ് ഈ ചിത്രം.

പതിനെട്ടാം നൂറ്റാണ്ടിന്റെ അവസാനത്തിലെ ഒരു പ്രമുഖ ഫ്രഞ്ച് ചിത്രകാരിയായിരുന്നു എലിസബത്ത് ലെബ്രു. അവളുടെ കലാപരമായ ശൈലി റോക്കോകോയ്ക്ക് ശേഷമുള്ള ഒരു നിയോക്ലാസിക്കൽ ശൈലിയിലുള്ള ഘടകങ്ങളായി കണക്കാക്കപ്പെടുന്നു.അവളുടെ വിഷയത്തെയും വർണ്ണഫലകത്തിനെയും റോക്കോകോ എന്ന് തരംതിരിക്കാം, പക്ഷേ അവളുടെ ശൈലി നിയോക്ലാസിസിസത്തിന്റെ ആവിർഭാവവുമായി യോജിക്കുന്നു. മേരി ആന്റോനെറ്റിന്റെ ഛായാചിത്രകാരിയായി സേവനമനുഷ്ഠിച്ചുകൊണ്ട് വിഗെ ലെ ബ്രൺ ആൻസിയൻ റീജിം സമൂഹത്തിൽ തനിക്കായി ഒരു പേര് നേടിയെടുത്തു. യൂറോപ്യൻ പ്രഭുക്കന്മാരുടെയും അഭിനേതാക്കളുടെയും എഴുത്തുകാരുടെയും രക്ഷാധികാരിയായി അവർ പത്ത് നഗരങ്ങളിലെ ആർട്ട് അക്കാദമികളിലേക്ക് തിരഞ്ഞെടുക്കപ്പെട്ടു.വിഗെ ലെ ബ്രൺ 660 ഛായാചിത്രങ്ങളും 200 ലാൻഡ്സ്കേപ്പുകളും സൃഷ്ടിച്ചു.


</doc>
<doc id="459325" url="https://ml.wikipedia.org/wiki?curid=459325" title="മുഖ്യധാര">
മുഖ്യധാര

മുഖ്യധാര ഫിലിംസ് സംവിധായകൻ ജോഷിയും തിരകഥകൃത്ത് രഞ്ജിപണിക്കരും പങ്കാളിയായ സിനിമ നിർമ്മാണ കംബനിയാണ് മുഖ്യധാര ആദ്യചിത്രമായ പ്രജ രഞ്ജിപണിക്കർ കഥയും തിരകഥയും രചിച്ച് ജോഷിയുടെ സംവിധാനത്തിൽ മോഹൻലാൽ നായകനായി അഭിനയിച്ചു

</doc>
<doc id="459327" url="https://ml.wikipedia.org/wiki?curid=459327" title="എ. രാമകൃഷ്ണൻ">
എ. രാമകൃഷ്ണൻ

എജി ക്രിയേഷൻെറ ബാനറിൽ സുരേഷ് ഗോപിയെ നായകനാക്കി കെ മധു സംവിധാനം ചെയ്ത ക്രൈംഫയൽ സിനിമയുടെ നിർമ്മാതാവാണ് എ രാമകൃഷ്ണൻ ക്രൈംഫയലിനു ശേഷം മോഹൻലാലിനെ നായകനാക്കി ഒളിംബ്യൻ അന്തോണി ആദം എന്ന ചിത്രം ഭദ്രൻെറ സംവിധാനത്തിൽ നിർമ്മിക്കാൻ തീരുമാനിച്ചിരുന്നു എങ്കിലും പിന്നീട് ആ ചിത്രത്തിൽ നിന്നും പിൻമാറി


</doc>
<doc id="459342" url="https://ml.wikipedia.org/wiki?curid=459342" title="ഡിഡാർഗഞ്ച് യക്ഷി">
ഡിഡാർഗഞ്ച് യക്ഷി

മൗര്യകലയുടെ മികച്ച ഉദാഹരണങ്ങളിൽ ഒന്നായി കണക്കാക്കപ്പെടുന്ന ഒറ്റക്കല്ലിൽ കൊത്തിയ ഒരു ശിൽപ്പമാണ് ഡിഡാർഗഞ്ച് യക്ഷി (Didarganj Chauri Bearer; ഹിന്ദി : दीदारगंज यक्षी). ഇതിന്റെ ആകൃതിയും അലങ്കാരവൽക്കരണവും അടിസ്ഥാനമാക്കി വിശകലനം ചെയ്തതിൽ നിന്നും ഈ ശിൽപ്പത്തിന് ഏതാണ്ട് ക്രിസ്തുവിനു മുൻപ് രണ്ട് നൂറ്റാണ്ടോളം പഴക്കമുള്ളതായി കരുതുന്നു.

ബീഹാറിലെ പട്ന മ്യൂസിയത്തിലാണ് ഈ ശില്പം സ്ഥിതി ചെയ്യുന്നത്. ഒറ്റ കല്ലിൽ കൊത്തിയ ഈ പ്രതിമയ്ക്ക് 64 ഇഞ്ച് ഉയരമുണ്ട്.


</doc>
<doc id="459374" url="https://ml.wikipedia.org/wiki?curid=459374" title="റോബർട്ട്‌ ഡൗണി ജൂനിയർ">
റോബർട്ട്‌ ഡൗണി ജൂനിയർ

ഒരു അമേരിക്കൻ നടനും ഗായകനുമാണ് റോബർട്ട് ജോൺ ഡൌനി ജൂനിയർ (ജനനം: ഏപ്രിൽ 4, 1965). മാർവെൽ കോമിക്കിലെ സൂപ്പർഹീറോയായ അയൺ മാൻ എന്ന വേഷത്തിലൂടെ പ്രസസ്തനാണ്. അഭിനയ അരങ്ങേറ്റം അഞ്ചാം വയസ്സിൽ ആയിരുന്നു. 1992-ൽ പുറത്തിറങ്ങിയ "ചാപ്ലിൻ" എന്ന ചിത്രത്തിലൂടെ മികച്ച നടനുള്ള അക്കാദമി അവാർഡിന് നാമനിർദ്ദേശം ലഭിക്കുകയും, ഏറ്റവും മികച്ച നടനുള്ള ബാഫ്ത പുരസ്കാരം അദ്ദേഹത്തിനു ലഭിക്കുകയും ചെയ്തു. 2000ൽ മയക്കുമരുന്ന് കേസിൽ ജയിൽ ശിക്ഷ അനുഭവിച്ചു. "കിസ് കിസ് ബാസ് ബാങ്ങ് ബാങ്" (2005), നിഗൂഢ ത്രില്ലറായ "സോഡിയാക്" (2007), "ട്രാഫിക് തണ്ടർ" (2008) എന്നീ ചിത്രങ്ങളിൽ അഭിനയിച്ചു. ഒടുവിൽ അദ്ദേഹത്തിന് മികച്ച സഹനടനുള്ള ഓസ്കാർ പുരസ്കാരത്തിന് നിർദ്ദേശം ലഭിക്കുകയുണ്ടായി. 2008 ൽ മാവേൽ സ്റ്റുഡിയോസ് നിർമ്മിച്ച അയേൺ മാൻ എന്ന സൂപ്പർഹീറോ ചിത്രം വൻ വിജയമാകുകയും ആരാധകരെ സൃഷ്ട്ടിക്കുകയും ചെയ്തു.


</doc>
<doc id="459377" url="https://ml.wikipedia.org/wiki?curid=459377" title="മഡിയൻ കൂലോം ക്ഷേത്രം">
മഡിയൻ കൂലോം ക്ഷേത്രം

കേരളത്തിലെ കാസർഗോഡ് ജില്ലയിലെ അജാനൂർ വില്ലേജിലാണ് മഡിയൻ കൂലോം ക്ഷേത്രം സ്ഥിതിചെയ്യുന്നത്. ഹോസ് ദുർഗ്ഗ് താലൂക്കിന്റെ ആസ്ഥാനമായ കാഞ്ഞങ്ങാടുനിന്നും അഞ്ച് കിലോമീറ്റർ അകലെയാണ് ഈ ക്ഷേത്രം. ഭദ്രകാളിയാണ് ഇവിടത്തെ പ്രധാന ആരാധനമൂർത്തി. ക്ഷേത്രപാലകൻ, ഭഗവതി, ഭൈരവൻ എന്നീ ആരാധനാമൂർത്തികളും ഇവിടെയുണ്ട്. ഉഷഃപൂജയും സന്ധ്യാപൂജയും നടത്തുന്നത് മണിയാണികളും (യാദവർ) ഉച്ചപൂജ നടത്തുന്നത് ബ്രാഹ്മണരുമാണ്.

ഇടവ മാസത്തിലും (മെയ്,ജൂൺ) ധനു മാസത്തിലുമാണ് (ഡിസംബർ,ജനുവരി) ഇവിടുത്തെ ഉത്സവങ്ങൾ നടത്താറുള്ളത്.

6 ഏക്കറോളം സ്ഥലത്താണ് ക്ഷേത്രം വ്യാപിച്ചുകിടക്കുന്നത്. 3 ഏക്കറിൽ പരമ്പരാഗത കേരള ശൈലിയിലുള്ള വാസ്തുവിദ്യയിൽ നിർമ്മിച്ച ക്ഷേത്രമാണ്. ശില്പങ്ങൾക്കും വിസ്മയകരമായ തടി കൊത്തുപണികൾക്കും പേരുകേട്ടതാണ് ഈ ക്ഷേത്രം. അപൂർവ്വമായ നിരവധി ദാരു ശിൽപ്പങ്ങൾ ഇവിടുണ്ട്. പലതും നാശത്തിന്റെ വക്കിലാണ്. രാമായണത്തിലെ പുരാതന കഥകളും മറ്റ് ഇതിഹാസങ്ങളുമാണ് പല ശിൽപ്പങ്ങളിലും ചിത്രീകരിച്ചിരിക്കുന്നത്. കൊത്തുപണികളിൽ ഭൂരിഭാഗവും തെക്കിനി, പടിഞ്ഞാറൻ ഗോപുരം, കുളത്തിനടുത്തുള്ള മണ്ഡപം എന്നിവിടങ്ങളിൽ കാണപ്പെടുന്നു. അടുക്കള സമീപമുള്ള 'തെക്കിനി മണ്ഡപത്തിൽ ദക്ഷയാഗം, സീതാ സ്വയം വരം, രാമ - ലക്ഷ്മണൻമാരുടെ വനയാത്ര തുടങ്ങി നിരവധി കൊത്തുപണികൾ ഉണ്ട്. അടുക്കളയിൽ നിന്ന് തുടർച്ചയായുള്ള കരിയും പുകയുമേറ്റ് ക്ഷേത്രത്തിന്റെ ഈ ഭാഗത്തെ എല്ലാ തടി കൊത്തുപണികളും ഭാഗികമായി അല്ലെങ്കിൽ മിക്കവാറും നശിപ്പിക്കപ്പെട്ടിരിക്കുന്നു. കുളത്തിലെ ഗോപുരത്തിനു താഴെ 12 രാശികളുടെയും നവഗ്രഹ ദേവതകളുടെയും ദാരുശിൽപ്പങ്ങൾ വെള്ളി നിറം പൂശി നശിപ്പിച്ച അവസ്ഥയിലാണ്.

പടിഞ്ഞാറൻ ഗോപുരത്തിൽ അമൃതമഥനം, കാളിയമർദ്ദനം, അനന്തശയനം തുടങ്ങിയവ ചിത്രീകരിച്ചിരിക്കുന്നു. വാസുകിയെ കയറാക്കി പാലാഴി കടയുന്നതിന്റെ പ്രധാന ഭാഗം കാണിക്കുന്ന കൊത്തുപണികൾ അസാധാരണമായി മനോഹരമായി കാണപ്പെടുന്നു. മധ്യപ്രദേശിലെ ലോകപ്രശസ്ത ഖജുരാഹോ ക്ഷേത്രത്തിൽ കാണുന്നതു പോലുള്ള രതി വർണ്ണനകളും ദാരു ശിൽപ്പങ്ങളിലുണ്ട്. ക്ഷേത്രക്കുളത്തിനു സമീപത്തെ ഗോപുരത്തിലെ ശിൽപ്പങ്ങൾ പെയിന്റടിച്ച് നശിപ്പിച്ച നിലയിലാണ്. പുരാവസ്തു വകുപ്പ് ക്ഷേത്രം ഏറ്റെടുക്കാൻ ആലോചിക്കുന്നുണ്ട്.അത്ഭുതകരമായ കൊത്തുപണികളും മരം കൊത്തുപണികളും കാണാൻ നിരവധി സഞ്ചാരികൾ ഇവിടെ സന്ദർശിക്കുന്നുണ്ട്. തനതായ സസ്യങ്ങളിൽ നിന്നും മരങ്ങളിൽ നിന്നും ലഭിക്കുന്ന സ്വാഭാവിക നിറങ്ങളുടെ ഉപയോഗവും സംയോജനവും കൊത്തുപണികളുടെ ഭംഗി വർദ്ധിപ്പിക്കുന്നു. മഹാവിഷ്ണുവിന്റെ നരസിംഹാവതാരം ഉള്ളടക്കമായ ഒരു ചുവർ ചിത്രവും ഇവിടെയുണ്ട്. ക്ഷേത്രത്തിൽ രണ്ട് കുളങ്ങളുണ്ട്. പ്രവേശന കവാടത്തിനടുത്ത് ഒരു 'കുനിയുന്ന' ആനയുടെ ചെറിയ ശിൽപ്പവും കുളത്തിൽ ഒരു പാമ്പിന്റെ മറ്റൊരു ശില്പമുണ്ട്,


</doc>
<doc id="459380" url="https://ml.wikipedia.org/wiki?curid=459380" title="ആസ്റ്റർ ടാടാറികസ്">
ആസ്റ്റർ ടാടാറികസ്

ടാടാറിനോസ് ആസ്റ്റർ എന്നും വിളിക്കുന്ന ആസ്റ്റർ ടാടാറികസ് പൂച്ചെടികളുടെ ആസ്റ്റർ ജനുസ്സിലെ അംഗമാണ്. കൊറിയൻ ഭാഷയിൽ, ഗെമിച്ച്വി (개미취) എന്ന് അറിയപ്പെടുന്നു. കൊറിയൻ ഭക്ഷണരീതിയിൽ ഉപയോഗിക്കുന്ന ഒരു ചിനമുൽ ഇനം ആയിട്ടാണ് ഈ സസ്യം കണക്കാക്കുന്നത്. ജപ്പാനിൽ ആസ്റ്റർ ടാടാറികസ് ഷിയോൺ അല്ലെങ്കിൽ 紫苑എന്നറിയപ്പെടുന്നു. "ഞാൻ നിങ്ങളെ മറക്കില്ല" എന്നാണ് ഈ പൂക്കൾക്ക് ജാപ്പനീസ് ഭാഷയിലെ അർത്ഥം.



</doc>
<doc id="459382" url="https://ml.wikipedia.org/wiki?curid=459382" title="ഹനക്കോടോബ">
ഹനക്കോടോബ

പൂക്കളുടെ ഭാഷയുടെ ജാപ്പനീസ് രൂപമാണ് ഹനക്കോടോബ(花言葉).ഈ രീതിയിലുള്ള സസ്യങ്ങൾക്ക് കോഡുകളും പാസ്വേഡുകളും നൽകി. പൂക്കളുടെ നിറത്തിനനുസൃതമായ ശാരീരികമായ ഫലങ്ങളും പ്രവർത്തനവും, ഉളവാക്കുന്ന പ്രകൃതിയുടെ മുദ്രകളിൽ നിന്നുള്ള വാക്കുകൾ ഉയരമുള്ള സസ്യങ്ങളിൽ മുള്ളുകളുടെ സാന്നിധ്യവും പൂമാലകളിൽ പൂക്കളുടെയും സാന്നിധ്യവും പോലെയാണ്. വാക്കുകളുടെ ഉപയോഗം ആവശ്യമില്ലാതെ തന്നെ സ്വീകർത്താവിനോ അല്ലെങ്കിൽ കാഴ്ചക്കാരനോ നേരിട്ട് ആശയവിനിമയം നടത്തുകയും ചെയ്യുന്നു.

ഈ പൂക്കൾ ഇംഗ്ലീഷ് നാമത്തിൽ അക്ഷരമാലാ ക്രമത്തിൽ പട്ടികപ്പെടുത്തിയിരിക്കുന്നു.

For how to choose appropriate eternal links, please read .


</doc>
<doc id="459393" url="https://ml.wikipedia.org/wiki?curid=459393" title="മയോസോട്ടിസ്">
മയോസോട്ടിസ്

ബൊറാജിനേസീ കുടുംബത്തിലെ പൂക്കുന്ന സസ്യങ്ങളുടെ ഒരു ജനുസ്സാണ് മയോസോട്ടിസ് (/ˌmaɪ.əˈsoʊtɪs/; from the Greek: μυοσωτίς "mouse's ear", ഇലകൾ എലിയുടെ ചെവിയുമായി സാമ്യം കാണിക്കുന്നു). വടക്കൻ അർദ്ധഗോളത്തിൽ forget-me-nots അല്ലെങ്കിൽ സ്കോർപിയോൺ പുല്ലുകൾ എന്നാണ് ഇവ അറിയപ്പെടുന്നത്. ജർമ്മൻ വെർഗിസ്മീന്നിച്ചിൽ സംജ്ഞ വാചകം ആയി ഉപയോഗിക്കുന്ന "forget-me-nots" 1398-ൽ ഇംഗ്ലണ്ടിലെ ഹെൻട്രി നാലാമൻ വഴി ആദ്യം ഇംഗ്ലീഷിൽ ഉപയോഗിക്കാൻ തുടങ്ങിയിരുന്നു.

ഇപ്പോൾ 74 ഇനം 'സസ്യങ്ങളുടെ പട്ടികയിൽ' സ്വീകരിച്ചിട്ടുണ്ട്: അതിൽ 40 എണ്ണം ന്യൂസിലാൻഡ് പ്രദേശത്തെ തദ്ദേശവാസികളാണ്. പൂർണ്ണ പട്ടികയിൽ ഉൾപ്പെടുന്ന സ്പീഷീസുകൾ:



</doc>
<doc id="459398" url="https://ml.wikipedia.org/wiki?curid=459398" title="ഡിറ്റക്റ്റീവ് നാനി">
ഡിറ്റക്റ്റീവ് നാനി

2009 മേയ് 22-ന് പുറത്തിറങ്ങിയ ഒരു ഹിന്ദിച്ചിത്ര ചലച്ചിത്രമാണ് ഡിറ്റക്റ്റീവ് നാനി റോമില മുഖർജിയാണ് ഈ അരങ്ങേറ്റ ചിത്രത്തിന്റെ സംവിധായകൻ. സൈനി ഖാൻ, അമിത് വർമ , ശ്വേത ഗുലാത്തി എന്നിവരോടൊപ്പമാണ് അവാ മുഖർജി അഭിനയിച്ചത്. 

ചിത്രത്തിൽ വളരെ ജനപ്രീതിയാർജ്ജിച്ച സിനിമാ താരങ്ങളെ തിരഞ്ഞെടുത്തില്ലെങ്കിലും 11.02 ലക്ഷം വരുന്ന ബോക്സ് ഓഫീസ് ഫ്ളോപ്പ് ആയി ഈ ചിത്രം മാറി 


</doc>
<doc id="459405" url="https://ml.wikipedia.org/wiki?curid=459405" title="കേരാഫെഡ്">
കേരാഫെഡ്

കേരത്തിലെ നാളികേര കർഷക സഹകരണ സംഘങ്ങളുടെ അപ്പക്സ് ഫെഡറേഷനാണ് കേരാഫെഡ് എന്ന ചുരുക്കപ്പേരിൽ അറിയപ്പെടുന്ന കേരള കേരകർഷക സഹകരണ ഫെഡറേഷൻ ലിമിറ്റഡ്. 
നിലവൽ അഡ്വ. ജെ വേണുഗോപാലൻ നായരാണ് കേരാഫെഡ് ചെയർമാൻ.

നാളികേര സംഭരണ, വിതരണ മേഖലകളിൽ പ്രവർത്തിയ്ക്കുന്ന കേരഫെഡ് "കേര" എന്ന ബ്രാൻഡ് നാമത്തിൽ വെളിച്ചെണ്ണയും, നാളികേര പാൽപ്പൊടിയും ഉത്പാദിപ്പിച്ച് വിപണിയിലെത്തിയ്ക്കുന്നു.
കൊപ്രയിൽ നിന്ന് എണ്ണ വേർതിരിച്ചെടുക്കുന്നതിനായ് രണ്ട് എക്സ്പ്പെല്ലർ ഓയിൽ എക്സ്ട്രാക്ഷൻ ഫാക്ടറികൾ കേരഫെഡ് സജ്ജീകരിച്ചിരിയ്ക്കുന്നു. ഇതിൽ ഒരു ഫാക്ടറി കോഴിക്കോട് നടുവന്നൂരും മറ്റൊന്ന് കൊല്ലം കരുനാഗപ്പള്ളിയിലുമാണ്.


</doc>
<doc id="459408" url="https://ml.wikipedia.org/wiki?curid=459408" title="ചിക്കൻ റൺ">
ചിക്കൻ റൺ

പീറ്റർ ലോർഡ്, നിക്ക് പാർക്ക് എന്നിവരുടെ സംവിധാനത്തിൽ 2000 ത്തിൽ പുറത്തിറങ്ങിയ ബ്രിട്ടീഷ്-അമേരിക്കൻ സ്റ്റോപ്പ് മോഷൻ ആനിമേഷൻ കോമഡി ചിത്രമാണ് ചിക്കൻ റൺ. ബ്രിട്ടീഷ് സ്റ്റുഡിയോ ആഡ്മാൻ അനിമേഷൻസ് നിർമ്മിച്ച ആദ്യത്തെ ഫീച്ചർ ദൈർഘ്യചിത്രമാണിത്. 
ചിത്രത്തിന്റെ തിരക്കഥ കരേ കിർക്ക്പാട്രിക്ക് നിർവഹിച്ചിരിക്കുന്നു.

മികച്ച നിരൂപക പ്രശംസ നേടിയ ചിക്കൻ റൺ, 224 മില്യൺ ഡോളർ കളക്ഷൻ നേടി ചരിത്രത്തിലെ ഏറ്റവും കൂടുതൽ വരുമാനം നേടിയ സ്റ്റോപ്പ് മോഷൻ ആനിമേഷൻ ചിത്രമായി മാറി. 



</doc>
<doc id="459413" url="https://ml.wikipedia.org/wiki?curid=459413" title="ചെങ്കര">
ചെങ്കര

ഇടുക്കി ജില്ലയിൽ കുമളി പഞ്ചായത്തിൽ മനോഹരമായ തേയില തോട്ടങ്ങളാൽ വലയം ചെയ്യപ്പെട്ടു സ്ഥിതിചെയ്യുന്ന ഒരു ചെറിയ ഗ്രാമമാണ് ചെങ്കര. കുമളി, കാഞ്ചിയാർ, പീരുമേട്, വണ്ടിപ്പെരിയാർ, ഉപ്പുതറ എന്നിവയാണ് ചെങ്കര ഗ്രാമത്തിനു സമീപസ്ഥമായ ഏതാനും ഗ്രാമങ്ങൾ. മനോഹരങ്ങളായ തേയിലത്തോട്ടങ്ങൾ ചെറിയ അരുവികൾ സുഖകരമായ കാലാവസ്ഥ എന്നിവ ഈ പ്രദേശത്തെ ടൂറിസ്റ്റുകളെ ആകർഷിക്കുന്ന പ്രദേശമാക്കി മാറ്റുന്നു. 


</doc>
<doc id="459418" url="https://ml.wikipedia.org/wiki?curid=459418" title="മംഗലക്കുഞ്ഞുങ്ങൾ">
മംഗലക്കുഞ്ഞുങ്ങൾ

മുച്ചിലോട്ട് ഭഗവതിക്ഷേത്രവുമായി ബന്ധപ്പെട്ട ഒരു ആചാരമാണ് പന്തൽ മംഗലം. വാണിയ കുലത്തിലെ കന്യകമാരാണ് ഇതനുഷ്ഠിക്കുന്നത്. ഈ ചടങ്ങിൽ പങ്കെടുക്കുന്ന പെൺകുട്ടികളാണ് മംഗലക്കുഞ്ഞുങ്ങൾ. പെരുങ്കളിയാട്ടത്തിൽ മുച്ചിലോട്ട് ഭഗവതിയുടെ ഉച്ചത്തോറ്റത്തോടൊപ്പമാണ് മംഗലക്കുഞ്ഞുങ്ങൾ ക്ഷേത്ര തിരുമുറ്റത്തെത്തുക. പുതുവസ്ത്രങ്ങളും ആഭരണങ്ങളും ധരിച്ച് അണിഞ്ഞൊരുങ്ങിയാണ് കുട്ടികൾ അരങ്ങിലെത്തുന്നത്. ചടങ്ങിൽ പങ്കെടുക്കുന്ന കുട്ടികൾ വ്രതാനുഷ്ഠാനത്തിലായിരിക്കണം. അച്ഛന്റെയോ അമ്മാമന്റെയോ ചുമലിലേറി കുഞ്ഞുങ്ങൾ ഉച്ചത്തോറ്റത്തോടൊപ്പം ക്ഷേത്രം വലം വെക്കും. കുട്ടികൾ കൈയിലുള്ള വെറ്റില മുറിച്ചെടുത്ത് പിറകിലോട്ടെറിഞ്ഞുകൊണ്ടാണ് ക്ഷേത്രത്തെ വലംവെക്കുക.

പെരുങ്കളിയാട്ടം നടക്കുമ്പോൾ ക്ഷേത്രത്തിനു കീഴിലുള്ള മുഴുവൻ പെൺകുട്ടികളും പന്തൽമംഗല ചടങ്ങിൽ പങ്കെടുക്കണമെന്ന വിശ്വാസമുണ്ട്. പന്തൽമംഗലം കഴിയുന്നതോടെ കുഞ്ഞുങ്ങൾ മുച്ചിലോട്ടമ്മയുടെ ചങ്ങാതിമാരായെന്നാണ് വിശ്വാസം. 


</doc>
<doc id="459427" url="https://ml.wikipedia.org/wiki?curid=459427" title="പൈറോപ്പിയ">
പൈറോപ്പിയ

ബാങ്കിയേസീ കുടുംബത്തിലെ ചുവന്ന ആൽഗയുടെ ഒരു ജനുസ്സാണ് പൈറോപ്പിയ.പൈറോപ്പിയയിലെ പല സ്പീഷീസുകളും മുമ്പ് പോർഫൈറയിലായിരുന്നു സ്ഥാപിച്ചിരുന്നത്.



</doc>
<doc id="459537" url="https://ml.wikipedia.org/wiki?curid=459537" title="തിരുനൽവേലി ജംഗ്ഷൻ തീവണ്ടി നിലയം">
തിരുനൽവേലി ജംഗ്ഷൻ തീവണ്ടി നിലയം

ദക്ഷിണ റെയിൽവേയിലെ പ്രധാന റെയിൽവേ സ്റ്റേഷനാണ് തിരുനെൽവേലി ജങ്ഷൻ. ഈ സ്റ്റേഷൻ ഇന്ത്യയിലെ വിവിധ നഗരങ്ങളിലേക്ക് ബന്ധിപ്പിക്കുന്നു.


</doc>
<doc id="460434" url="https://ml.wikipedia.org/wiki?curid=460434" title="ഡീ റോട്ട ഫാന">
ഡീ റോട്ട ഫാന

ഡീ റോട്ട ഫാന (ജർമ്മൻ: [diː ʁoːtə faːnə], ദി റെഡ് പതാക) ബർലിനിൽ കാൾ ലിബ്നെട്ട്, റോസ ലക്സംബർഗ് എന്നിവർ 1918 നവംബർ 9 ന് സൃഷ്ടിച്ച ഒരു ജർമൻ പത്രം ആയിരുന്നു. ഒന്നാം ലോകമഹായുദ്ധസമയത്ത് ജർമ്മനിയിൽ സംഘടിപ്പിച്ച മാർക്സിസ്റ്റ് വിപ്ലവ പ്രസ്ഥാനമായ സ്പാർട്ടക്കസ് ലീഗിന്റെ (ജർമൻ: സ്പാർട്ടക്കസ് ബണ്ട്)പ്രധാനഭാഗമായിരുന്നു ഈ പത്രം.
വിപ്ലവം പരാജയപ്പെടാൻ പോകുന്നതിന്റെ സൂചനകളാണ് അവർക്ക് കിട്ടിക്കൊണ്ടിരുന്നത്. മോസ്കോവിലെ കലാപം അടിച്ചമർത്തിക്കഴിഞ്ഞിരുന്നു. റോസയും ജോഗിഷയും പക്ഷേ, ആത്മവിശ്വാസം കൈവെടിഞ്ഞില്ല. ചെങ്കൊടി (Die Rote fahne) എന്നൊരു പത്രം രഹസ്യമായി കമ്പോസ് ചെയ്ത് അവർ ജനങ്ങൾക്കിടയിൽ വിതരണം ചെയ്തു.



</doc>
<doc id="460444" url="https://ml.wikipedia.org/wiki?curid=460444" title="ഗെമ്മ ചാൻ">
ഗെമ്മ ചാൻ

ഗെമ്മ ചാൻ (ജനനം: നവംബർ 29, 1982) ഒരു ഇംഗ്ലീഷ് ചലച്ചിത്ര, ടെലിവിഷൻ, നാടക നടിയും മുൻ ഫാഷൻ മോഡലുമാണ്. ലണ്ടനിൽ ജനിച്ച് കെന്റിൽ വളർന്ന ഗെമ്മ ചാൻ, ന്യൂസ്റ്റെഡ് വുഡ് ഗേൾസ് സ്കൂളിൽ പഠനം നടത്തിയശേഷം ഓക്സ്ഫോർഡ് സർവകലാശാലയിൽ നിയമ വിദ്യാർത്ഥിയായി ചേർന്നു. ബിരുദധാരിയായ ശേഷം ഒരു നിയമ സ്ഥാപനത്തിൽ ഉയർന്ന ജോലി നേടിയെങ്കിലും അഭിനയരംഗത്തേയ്ക്ക് ആകർഷിക്കപ്പെടുകയും ലണ്ടൻ ഡ്രാമാ സെന്ററിൽ അഭിനയ പരിശീലനം നടത്തുകയും ചെയ്തു. 2006 ൽ, റിയാലിറ്റി ടെലിവിഷൻ പരമ്പരയായ പ്രൊജക്ട് കാറ്റ്വാക്കിന്റെ ആദ്യ പരമ്പരയിലെ മത്സരാർത്ഥിയാകുകയും വെൻ ഈവിൾ കോൾസ് എന്ന സ്വതന്ത്ര ഹൊറർ സീരിയലിൽ ആദ്യമായി അഭിനയിക്കുകയുംചെയ്തു. ബി.ബി.സിയുടെ "ഡോക്ടർ ഹു" എന്ന പരമ്പരയിലെ മിയ ബെന്നറ്റ്, "ദ വാട്ടർസ് ഓഫ് മാർസ്" എന്ന പരമ്പരയിലെ കഥാപാത്രം, ഷെർലക്ക് (2010) എന്ന പരമ്പരയിലെ സൂ ലിൻ എന്ന അതിഥി താരം, ഷോ ടൈം, ITV2 എന്നിവരുടെ സീക്രട്ട് ഡയറി ഓഫ് ഓ കാൾ ഗേൾ (2011) എന്ന പരമ്പരയുടെ നാലാം സീസണിലെ സഹകഥാപാത്രമായ ഷാർലറ്റ്, ചാനൽ 4 ന്റെ ഫ്രെഷ് മീറ്റ് (2011) എന്ന പരമ്പരയിലെ റൂത്ത് എന്നീ കഥാപാത്രങ്ങളെ അവതരിപ്പിച്ചതിനുശേഷം 2009-ൽ പുറത്തിറങ്ങിയ സൈക്കോളജിക്കൽ ത്രില്ലറായ എക്സാം (2009) എന്ന ചിത്രത്തിലൂടെ ആദ്യമായി ചലച്ചിത്ര രംഗത്തു പ്രവേശിച്ചു. 


</doc>
<doc id="460556" url="https://ml.wikipedia.org/wiki?curid=460556" title="ചിപ്ലുൺ">
ചിപ്ലുൺ

ചിപ്ലുൺ മഹാരാഷ്ട്രയിലെ രത്നഗിരി ജില്ലയിൽ സ്ഥിതി ചെയ്യുന്ന ഒരു നഗരമാണ്. മുംബൈ-ഗോവ ദേശീയപാതയിൽ (മുമ്പ് NH-17 എന്നറിയപ്പെട്ടിരുന്ന NH-66) സ്ഥിതിചെയ്യുന്ന ഈ നഗരം ചിപ്ലുൺ താലൂക്കിന്റെ തലസ്ഥാനമാണ്. മഹാരാഷ്ട്രയിലെ കൊങ്കൺ മേഖലയിൽ മുംബൈ നഗരത്തിന് ഏകദേശം 320 കിലോമീറ്റർ തെക്കായാണ് ഇതിന്റെ സ്ഥാനം. ശക്തമായ ഒരു സാംസ്കാരിക പശ്ചാത്തലമുള്ള ഈ നഗരം കൊങ്കൺ മേഖലയിലെ അതിവേഗം വികസിച്ചുകൊണ്ടിരിക്കുന്ന ഒരു നഗരമാണ്. ചിപ്ലുൺ എന്ന പേരിന്റെ അർത്ഥം "പരശുരാമന്റെ ഭവനം" എന്നാണ്.

വശിഷ്ഠി നദിയുടെ തീരത്താണ് ഈ നഗരം സ്ഥിതിചെയ്യുന്നത്. നഗരത്തിന്റെ കിഴക്കുഭാഗത്തെ അതിർത്തിയായി പശ്ചിമഘട്ടവും പടിഞ്ഞാറ് ചിപ്ലുൺ താലൂക്കിൽനിന്ന് അടർത്തിയെടുത്തു രൂപീകരിച്ച ഗുഹഗാർ താലൂക്കും സ്ഥിതി ചെയ്യുന്നു. ഉഷ്ണമേഖലാ കാലാവസ്ഥയാണ് ഇവിടെ അനുഭവപ്പെടാറുള്ളത്. മഴക്കാലം പൊതുവേ ജൂൺ മുതൽ ഒക്ടോബർ വരെയാണ്. കൊയ്ന ഹൈഡ്രോ ഇലക്ട്രിക് പവർ പ്രോജക്ടിന്റെ മൂന്ന്, നാലു ഘട്ടങ്ങൾ ചിപ്ലുൺ നഗരത്തിനു സമീപത്തായാണ് സ്ഥിതിചെയ്യുന്നത്.

2011 സെൻസസ് പ്രകാരം, ചിപ്ലണിന്റെ ജനസംഖ്യ 55,139 ആയിരുന്നു. സെൻസസ് ഇന്ത്യ 2011 പുറത്തുവിട്ട കണക്കുകൾ അനുസരിച്ച് ഇതിൽ 27,355 പുരുഷന്മാരും 27,784 സ്ത്രീകളുമാണുണ്ടായിരുന്നത്. ചിപ്ലൂൻ നഗരത്തിലെ സാക്ഷരതാ നിരക്ക് 93.92 ശതമാനമാണ്. ഇത് സംസ്ഥാന ശരാശരിയായ 82.34 ശതമാനത്തേക്കാൾ കൂടുതലാണ്. ചിപ്ലണിലെ പുരുഷന്മാരുടെ ഏകദേശ സാക്ഷരതാ നിരക്ക് 96.50 ശതമാനവും സ്ത്രീ സാക്ഷരതാ നിരക്ക് 91.42 ശതമാനവുമാണ്.


</doc>
<doc id="460561" url="https://ml.wikipedia.org/wiki?curid=460561" title="രത്നദുർഗ്">
രത്നദുർഗ്

മഹാരാഷ്ട്രയിലെ രത്നഗിരിയിൽ നിന്ന് 2 കിലോമീറ്റർ അകലെയുള്ള ഒരു കോട്ടയാണ് രത്നദുർഗ് (മറാഠി: रत्नदुर्ग). രത്നഗിരി കോട്ട, ഭഗവതി കോട്ട എന്നിങ്ങനെയും അറിയപ്പെടുന്നു.
ലാറ്റെറൈറ്റ് പാറകളാണ് ഈ കോട്ടയുടെ നിർമ്മാണത്തിന് ഉപയോഗിച്ചിരിക്കുന്നത്. ഏകദേശം 1300 മീ. നീളവും 1000 മീ വീതിയുമുണ്ട്. ‘സിദ്ധ ബുരുജ്’ എന്നറിയപ്പെടുന്ന ഭാഗത്ത് 1867-ൽ പണികഴിപ്പിച്ച ഒരു ദീപസ്തംഭവുമുണ്ട്. ഗണപതി, ഹനുമാൻ എന്നിവരുടെ പ്രതിഷ്ഠകൾ കോട്ടയുടെ കവാടത്തിനരികിൽ സ്ഥാപിച്ചിരിക്കുന്നു. കൂടാതെ കോട്ടയ്ക്കുള്ളിലായി ഒരു ഭഗവതി ക്ഷേത്രവുമുണ്ട്. ഈ ക്ഷേത്രത്തിൽ നവരാത്രി ആഘോഷത്തിനായി നിരവധി ഭക്തർ എത്താറുണ്ട്. 120 ഏക്കർ വിസ്തീർണ്ണമുള്ള ഈ കോട്ടയുടെ തെക്ക്-വടക്ക് ഭാഗങ്ങളെ ബന്ധിപ്പിക്കുന്ന ഒരു തുരങ്കവും ഇവിടെയുണ്ട്. ജലശ്രോതസ്സുകളായി ഒരു കുളവും ഒരു കിണറും ഈ കോട്ടയ്ക്കുള്ളിൽ ഉണ്ട്.

പതിനാറാം നൂറ്റാണ്ടിൽ ബാഹ്മനി കാലത്താണ് ഈ കോട്ട പണി കഴിപ്പിക്കപ്പെട്ടത്. ബിജാപ്പൂരിലെ ആദിൽ ഷായുടെ കയ്യിൽ നിന്നും 1670 ൽ ശിവാജി ഈ കോട്ട പിടിച്ചെടുത്തു. ഈ കോട്ടയിലെ രണ്ട് സുരക്ഷാഗോപുരങ്ങൾ ശിവാജി നിർമ്മിച്ചതാണ്. 1680-ൽ ശിവാജിയുടെ പുത്രനായ സംഭാജി ഇവിടെ വസിച്ചിരുന്നു. മറാഠാ സാവികസേനയുടെ തലവനായിരുന്ന കാനോജി ആംഗ്രെ ഈ കോട്ട വികസിപ്പിച്ചു. പേഷ്വായുടെ ഭരണകാലത്ത് (1755-1818) ധോൻഡു ഭാസ്കർ പ്രതിനിധി ഈ കോട്ടയിൽ ചെറിയ അറ്റകുറ്റപ്പണികൾ നടത്തി. 1818 ൽ ബ്രിട്ടീഷുകാർ ഈ കോട്ടയുടെ നിയന്ത്രണം ഏറ്റെടുത്തു. കോട്ടയ്ക്കുള്ളിലെ ഭഗവതി ക്ഷേത്രം 1950 ൽ പുനരുദ്ധരിച്ചു.


</doc>
<doc id="460563" url="https://ml.wikipedia.org/wiki?curid=460563" title="രക്തപങ്കിലമായ ഞായറാഴ്ച (1905)">
രക്തപങ്കിലമായ ഞായറാഴ്ച (1905)

1905 ജനുവരി 22ന്-ന് റഷ്യയിൽ തൊഴിലാളികൾക്ക് നേരെ പോലീസ് വെടിവെച്ച് നൂറു പേർ കൊല്ലപ്പെട്ട സംഭവമാണ് രക്തപങ്കിലമായ ഞായറാഴ്ച (Bloody Sunday) എന്നറിയപ്പെടുന്നത് ()

പെട്രോഗ്രാഡിലെ തൊഴിലാളികൾ സാർ ചക്രവർത്തിക്ക് ഒരു നിവേദനം നൽകുന്നതിന് വേണ്ടി പുരോഹിതനായ ഫാദർ ജോർജ് ഗാപ്പന്റെ നേതൃത്വത്തിൽ വിന്റർ പാലസിലേക്ക് മാർച്ച് ചെയ്യുകയായിരുന്നു. ആയുധങ്ങളൊന്നുമില്ലാതെ തികച്ചും സമാധാനപരമായി വന്ന ഈ മാർച്ചിന് നേരെ പട്ടാളക്കാർ വെടിയുതിർക്കുകയായിരുന്നു. കർഷകരും തൊഴിലാളികളും അടങ്ങുന്ന നൂലധികം പേരാണ് കൊല്ലപ്പെട്ടത്.ഈ സംഭവത്തെ തുടർന്ന് റഷ്യയിൽ അനേകം കലാപങ്ങൾ പൊട്ടിപുറപ്പെട്ടു.

1917ലെ ഫെബ്രുവരി വിപ്ലവത്തിന് കാരണമായ സംഭവങ്ങളിലൊന്നാണിത്.


</doc>
<doc id="460568" url="https://ml.wikipedia.org/wiki?curid=460568" title="കെ പി എം യുപി സ്ക്കൾ ടികെഎസ് പുരം">
കെ പി എം യുപി സ്ക്കൾ ടികെഎസ് പുരം

കേരളത്തിലെ തൃശൂർ ജില്ലയിലെ കൊടുങ്ങല്ലൂർ താലൂക്കിലെ കൊടുങ്ങല്ലൂർ മുനിസിപ്പാലിറ്റിയിലുള്ള യുപിസ്ക്കൂളാണ് കെ പി എം യുപി സ്ക്കൾ ടികെഎസ് പുരം.


</doc>
<doc id="460573" url="https://ml.wikipedia.org/wiki?curid=460573" title="കോൾക്ക കാന്യൺ">
കോൾക്ക കാന്യൺ

കോൾക്ക കാന്യൺ തെക്കൻ പെറുവിലെ കോൾക്ക നദിയിൽ ആരെക്വിപ്പ നഗരത്തിന് ഏകദേശം 160 കിലോമീറ്റർ (99 മൈൽ) വടക്കുപടിഞ്ഞാറായുള്ള ഒരു മലയിടുക്കാണ്. പ്രതിവർഷം 120,000 സന്ദർശകരുള്ള ഇത് പെറുവിലെ കൂടുതൽ സന്ദർശിക്കപ്പെടുന്ന മൂന്നാമത്തെ വിനോദസഞ്ചാര സന്ദർശന കേന്ദ്രമാണ്. 3,270 മീറ്റർ (10,730 അടി) ആഴത്തിലുള്ള ഇത് ലോകത്തിലെ ഏറ്റവും ആഴമുള്ള മലയിടുക്കുകളിലൊന്നാണ്. വർണശബളമായ ഒരു ആൻഡിയൻ താഴ്വരയായ കോൾക്ക, ഇൻകാ സംസ്കാരത്തിനു മുമ്പേയുള്ള ഒരു സംസ്കാരം നിലനിന്നിരുന്ന പ്രദേശമായിരുന്നു. സ്പാനിഷ് കോളനി കാലഘട്ടത്തിൽ സ്ഥാപിക്കപ്പെട്ട ഇവിടെയുള്ള പട്ടണങ്ങളിൽ ഇപ്പോഴും കോളാഗ്വ, കബാന സംസ്കാരത്തിൽപ്പെട്ട ജനങ്ങൾ അധിവസിക്കുന്നു. തദ്ദേശീയ ജനങ്ങൾ അവരുടെ പുരാതന പാരമ്പര്യത്തെ നിലനിറുത്തുന്നതോടൊപ്പം ഇൻകാ കാലഘട്ടത്തിനു മുമ്പുള്ളതും ആൻഡീൻസ് എന്നു വിളിക്കപ്പെടുന്നതുമായ തട്ടുതട്ടുകളായുള്ള കൃഷി തുടരുകയും ചെയ്യുന്നു.

ക്വെച്ച്വ ഭാഷ സംസാരിക്കുന്ന കബാന ജനങ്ങൾ ഒരു പക്ഷേ വാരി സംസ്കാരത്തിൽനിന്നോ ടിറ്റിക്കാക്ക തടാക മേഖലയിൽനിന്ന് ഇൻകാ കാലഘട്ടത്തിനുമുമ്പ് ഈ താഴ്വരയിലേയ്ക്കു കുടിയേറിയ അയ്മാറാ സംസാരിക്കുന്ന സഹവർഗ്ഗക്കാരുടേയോ അനന്തരഗാമികളായിരിക്കാം. ഇൻകാകൾ ഏതാണ്ട് 1320 എ.ഡി.യിൽ കോൾക്ക താഴ്വരയിലെത്തിച്ചേരുകയും യുദ്ധത്തേക്കാളുപരി വിവാഹങ്ങളിലൂടെ തങ്ങളുടെ അധീശത്വം ഇവിടെ ഉറപ്പിച്ചിരിക്കാം.

1540-ൽ ഗോൺസലോ പിസോറോയുടെ നേതൃത്വത്തിൽ സ്പെയിൻകാർ 1570-ൽ എത്തുകയും 1570 കളിൽ സ്പാനിഷ് വൈസ്രോയിയായിരുന്ന ഫ്രാൻസിസ്കോ ഡീ-ടൊലീഡോ, "റിഡക്ഷൻസ്” ഒരു നടപടിക്രമം അനുസരിച്ച്, മുൻകാല ഇൻക സാമ്രാജ്യത്തിലുടനീളമുണ്ടായിരുന്ന ചിതറിക്കിടക്കുന്ന പാർപ്പിടങ്ങൾ വിട്ട് കേന്ദ്രീകൃതമായ ഒരു പാർപ്പിട സമുഛയത്തിലേയ്ക്ക് മാറുന്നതിന് അവിടുത്തെ അന്തവാസികളോട് ഉത്തരവിറക്കുകയുണ്ടായി. ഈ അധിവാസകേന്ദ്രങ്ങൾ താഴ്വരയിലെ പ്രധാന പട്ടണങ്ങളായി തുടരുന്നു. ഫ്രാൻസിസ്കൻ മിഷനറിമാർ 1565 ൽ താഴ്വരയിലെ ആദ്യത്തെ കപ്പേളയും 1569 ൽ ആദ്യ ദേവാലയവും നിർമിച്ചു.

1940കളിൽ മേഖലയിലെ വെള്ളി, ചെമ്പു ഖനികളിലെ ആവശ്യത്തിനായി ഒരു പാത നിർമ്മിക്കുന്നതുവരെ ആരക്വിപ്പയും ചിവായിയും തമ്മിൽ സഞ്ചാരയോഗ്യമായ പാത നിലനിന്നിരുന്നില്ല. 1970-കളിലും 1980 കളിലും മാജാസ് മേഖലയിലെ വിളകളുടെ ജലസേചനത്തിനായി കോൾക്കാ നദിയിലെ വെള്ളം വഴി തിരിച്ചുവിടുന്ന ഒരു പദ്ധതിയായ മാജസ് ജലവൈദ്യുതപദ്ധതിയുടെ പ്രവർത്തനത്തിനായി കൂടുതൽ പാതകൾ ഇവിടെ പണികഴിപ്പിക്കപ്പെട്ടു. ഇക്കാലത്ത് സാധാരണയായി ആരക്വിപ്പ വഴിയാണ് ഇവിടേയ്ക്കുള്ള പ്രവേശനം.

</doc>
<doc id="460578" url="https://ml.wikipedia.org/wiki?curid=460578" title="മാഡം ജോർജ് ആൻറണി ആൻഡ് ഹർ ടു സൺസ്">
മാഡം ജോർജ് ആൻറണി ആൻഡ് ഹർ ടു സൺസ്

1796-ലെ പിയറി-പൗൾ പ്രൂഡ്ഹോൺ ചിത്രീകരിച്ച കാൻവാസ് ഗ്രൂപ്പ് പോർട്രയിറ്റാണ് മാഡം ജോർജ് ആൻറണി ആൻഡ് ഹർ ടു സൺസ്. 1892- ൽ ഈ ചിത്രം ലൈയോൺ ഫൈൻ ആർട്ട്സ് മ്യൂസിയം ഏറ്റെടുത്തു. 

തെർമോഡോറിയൻ തിരിച്ചടിയിൽ നിന്നും രക്ഷപ്പെടാൻ റോബസ്പിയറിയുടെ പതനത്തിന് രണ്ട് വർഷം മുൻപ് അദ്ദേഹം പാരീസിലേയ്ക്ക് ഒളിച്ചോടി. ഗ്രെയ്ക്ക് സമീപം റിഗ്നിയിലെ പോസ്റ്റ്മാസ്റ്റർ ജോർജസ് അന്തോണിയും ഭാര്യ ലൂയിസും (née Demandre) അവരുടെ കുട്ടികളും താമസിക്കുന്ന ഒരു വീട്ടിലാണ് അദ്ദേഹം അഭയം തേടിയത്. അവരുടെ ആതിഥ്യത്തിനും നന്ദി പ്രകടിപ്പിക്കുന്നതിനുമായി പ്രൂഡ് ഹോൺ ഈ ചിത്രവും, കുതിരപ്പുറത്ത് ഇരിക്കുന്ന ജോർജസിന്റെ ഒരു ചിത്രവും (musée des Beaux-Arts de Dijon) വരച്ചു. 1796-ൽ അവരുടെ ഭവനം ഉപേക്ഷിച്ച് മടങ്ങിപ്പായ വർഷം ഈ ചിത്രം പൂർത്തിയാക്കിയിരുന്നു. 2016-ൽ മ്യൂസി ഡി ബീക്സ്-ആർട്സ് ഡി ഡിജോൺ പുനർനിർമ്മാണം നടക്കുന്ന സമയത്ത് ലൈയോനിൽ വീണ്ടും ഈ ചിത്രത്തിന്റെ ചിത്രീകരണത്തിൽ വളരെ ചുരുങ്ങിയ രീതിയിൽ പുനഃനിർമ്മാണം നടത്തി.


</doc>
<doc id="460591" url="https://ml.wikipedia.org/wiki?curid=460591" title="സുള്ളി (നായ)">
സുള്ളി (നായ)

അമേരിക്കൻ ഐക്യനാടുകളിലെ വൈകല്യമുള്ള സൈനിക ഉദ്യോഗസ്ഥർക്കായി സേവന മൃഗമായി ജോലി ചെയ്യുന്ന മഞ്ഞ ലാബ്രഡോർ നായയാണ് സുള്ളി. 2018 നവംബർ 30 ന് മരണമടഞ്ഞ അമേരിക്കൻ ഐക്യനാടുകളിലെ മുൻ പ്രസിഡന്റ് ജോർജ്ജ് എച്ച്. ഡബ്ല്യു. ബുഷിന്റെ ജീവിതത്തിലെ അവസാന ആറുമാസങ്ങളിൽ ഉപയോഗിച്ചിരുന്ന സേവന നായ എന്ന നിലയിൽ ശ്രദ്ധേയനാണ്.

അമേരിക്കാസ് വെറ്റ് ഡോഗ്‌സ് നോൺ പ്രോഫിറ്റ് ഓർഗനൈസേഷൻ ആണ് സുള്ളിയെ പരിശീലിപ്പിച്ചത്.


</doc>
<doc id="460623" url="https://ml.wikipedia.org/wiki?curid=460623" title="കൊളംബിയ കൗണ്ടി, ഫ്ലോറിഡ">
കൊളംബിയ കൗണ്ടി, ഫ്ലോറിഡ

കൊളംബിയ കൗണ്ടി അമേരിക്കൻ ഐക്യനാടുകളിലെ ഫ്ലോറിഡ സംസ്ഥാനത്തിന്റെ വടക്കൻ അതിർത്തിയിൽ സ്ഥിതിചെയ്യുന്ന ഒരു കൗണ്ടിയാണ്. 2010 ലെ യു.എസ്. സെൻസസ് അനുസരിച്ചുള്ള ഈ കൗണ്ടിയിലെ ജനസംഖ്യ 67,531 ആയിരുന്നു. ഇതിന്റെ കൗണ്ടി സീറ്റ് ലേക് സിറ്റിയിലാണ്.


</doc>
<doc id="460627" url="https://ml.wikipedia.org/wiki?curid=460627" title="ക്രിസ് ഇവാൻസ്">
ക്രിസ് ഇവാൻസ്

ക്രിസ്റ്റഫർ റോബർട്ട് ഇവാൻസ് (ജനനം: ജൂൺ 13, 1981) ഒരു പ്രശസ്തനായ അമേരിക്കൻ ചലച്ചിത്ര നടനും നിർമ്മാതാവും സംവിധായകനുമാണ്. മാർവൽ സിനിമാറ്റിക് യൂണിവേഴ്സ് അവതരിപ്പിച്ച മാർവെൽ കോമിക്സ്ന്റെ സൂപ്പർ ഹീറോ കഥാപാത്രമായ ക്യാപ്റ്റൻ അമേരിക്കയേയും 'ഫൻറാസ്റ്റിക് ഫോർ' (2005) എന്ന ചിത്രത്തിലെ ഹ്യൂമൻ ടോർച്ച് എന്ന കഥാപാത്രം അതിന്റെ 2007 ലെ തുടർ കഥാപാത്രത്തേയും അവതരിപ്പിച്ചതിന്റെ പേരിലാണ് അദ്ദേഹം കൂടുതൽ ജനപ്രീതിയാർജ്ജിച്ചത്. 

2000-ലെ ടെലിവിഷൻ പരമ്പരയായിരുന്ന ഓപ്പസിറ്റ് സെക്സിലൂടെ അഭിനയരംഗത്തു തുടക്കം കുറിച്ച ഇവാൻസ്, സൂപ്പർഹീറോ ചിത്രങ്ങളിലെ അഭിനയത്തോടൊപ്പം 'നോട്ട് അനദർ ടീൻ മൂവി' (2001), 'സൺഷൈൻ' (2007), 'സ്കോട്ട് പിൽഗ്രിം vs. വേൾഡ്' (2010) ), 'സ്നോ പിർസർ' (2013), 'ഗിഫ്റ്റഡ്' (2017) തുടങ്ങിയ കഥാചിത്രങ്ങളുടേയും ഭാഗമായി. 2014-ൽ അദ്ദേഹം 'ബിഫോർ വി ഗോ' എന്ന ചിത്രത്തിലൂടെ ആദ്യമായി സംവിധാന രംഗത്തു പ്രവേശിക്കുകയും അതേ ചിത്രത്തിലെ ഒരു വേഷത്തിൽ അഭിനയിക്കുകയും ചെയ്തു.  2018-ൽ "ലോബി ഹീറോ" എന്ന ചിത്രത്തിലൂടെ ആദ്യമായി ബ്രോഡ്വേ തീയേറ്ററിന്റെ ചിത്രത്തിലും അരങ്ങേറ്റം നടത്തി. 

മാസാച്യൂസെറ്റ്സിലെ ബോസ്റ്റണിൽ ജനിച്ച ക്രിസ് ഇവാൻസ് സഡ്ബറിയിലാണ് വളർന്നത്. അദ്ദേഹത്തിന്റെ മാതാവ് ലിസ, കോൺകോർഡ് യൂത്ത് തിയേറ്ററിലെ ഒരു കലാകാരിയായിരുന്നു. പിതാവ് ജി റോബർട്ട് ഇവാൻസ് III ഒരു ദന്തവൈദ്യനുമാണ്.ക്രിസ് ഇവാൻസിന് കാർലി, ഷന്ന, എന്നീ രണ്ടു സഹോദരിമാരും സ്കോട്ട് എന്ന ഇളയ സഹോദരനുമാണുള്ളത്. സഹോദരി കാർലി ന്യൂയോർക്ക് യൂണിവേഴ്സിറ്റിയിലെ ടിഷ് സ്കൂൾ ഓഫ് ആർട്ട്സിലെ ബിരുദധാരിണിയും  ലിങ്കൺ-സഡ്ബറി റീജ്യണൽ ഹൈസ്കൂളിലെ ഒരു ഹൈസ്കൂൾ നാടക പരിശീലകയും, ഇംഗ്ലീഷ് അദ്ധ്യാപികയുമാണ്. അതേസമയം ഒരു അഭിനേതാവായ സ്കോട്ട്, എബിസിയുടെ ‘വൺ ലൈഫ് ടു ലിവ്’ എന്ന സോപ്പ് ഓപ്പറയിൽ അഭിനയിച്ചിട്ടുണ്ട്. അവരുടെ അമ്മാവനായ മൈക് കാപുവാനോ, മുൻകാലത്ത് ടിപ്പ് ഒ'നീൽ പ്രതിനിധീകരിച്ചിരുന്ന മസാച്ചുസെറ്റ്സ് കോൺഗ്രസണൽ ജില്ലയെ പ്രതിനിധാനം ചെയ്തിരുന്നയാളായിരുന്നു. അദ്ദേഹത്തിന്റെ അമ്മ പാതി ഇറ്റാലിയനും, പാതി ഐറിഷ് വംശജയുമാണ്. അതുപോലെതന്നെ പിതാവ് ബ്രിട്ടീഷ്, ജർമ്മൻ കലർപ്പു വംശജനുമാണ്. ക്രിസ് ഇവാൻസും സഹോദരങ്ങളും കത്തോലിക്ക മതം പിന്തുടർന്നാണു വളർന്നത്.


</doc>
<doc id="460691" url="https://ml.wikipedia.org/wiki?curid=460691" title="ഊരൂട്ടമ്പലം">
ഊരൂട്ടമ്പലം

കേരളത്തിൽ തിരുവനന്തപുരം ജില്ലയിൽ സ്ഥിതി ചെയ്യുന്ന ഒരു നഗരപ്രാന്ത പ്രദേശമാണ് ഊരൂട്ടമ്പലം. 

എഡി 1915-ൽ അയ്യൻകാളിയുടെ നേതൃത്വത്തിൽ ഊരൂട്ടമ്പലം ലഹളയും (പത്തൊമ്പതാം നൂറ്റാണ്ടിലെ കലാപം). അതേ വർഷം കൊല്ലം പെരിനാട് അയ്യങ്കാളിയുടെ നേതൃത്വത്തിൽ കല്ലുമല പ്രക്ഷോഭവും അരങ്ങേറി. ഒരു ഗവൺമെന്റ് സ്കൂളിലെ പുലയ പെൺകുട്ടിയെ അംഗീകരിക്കാൻ അയ്യങ്കാളി നടത്തിയ ശ്രമം സമൂഹത്തിന് എതിരെ ഉയർന്ന ജാതിക്കാർക്കും ഊരൂട്ടമ്പലം ഗ്രാമത്തിലെ സ്കൂൾ കെട്ടിടത്തിന്റെ ചുറ്റുവട്ടത്തുള്ള അക്രമങ്ങൾക്കും ഇടയാക്കി. ഇത് 'ഊരൂട്ടമ്പലം ലഹള' എന്ന പേരിലാണ് അറിയപ്പെടുന്നത്. ഇതിനെത്തുടർന്ന് രാജ്യത്തിൻെറ ചരിത്രത്തിലെ ആദ്യകാലത്തെ കർഷക സമരം, വേതനത്തിന് വേണ്ടിയല്ലാതെ, സ്കൂൾ പ്രവേശനത്തിനായി പോരാടി. 

പഞ്ചമിയെന്ന പുലയ പെൺകുട്ടിയെ സ്‌കൂളിൽ പഠിക്കാൻ അനുവദിക്കാത്തതിൽ പ്രതിഷേധിച്ച് അയ്യൻകാളി സ്‌കൂളിൽ എത്തി. തുടർന്ന് പഞ്ചമിയെ സ്‌കൂളിൽ കയറ്റി ഇരുത്തുകയായിരുന്നു. ഇതിൽ കുപിതരായ ജന്മിമാർ പള്ളിക്കൂടത്തിന് തീയിട്ടു. അതോടെ അയ്യൻകാളിയുടെ നേതൃത്വത്തിൽ ദളിതർ ലഹള ആരംഭിച്ചു. ഇതോടെയാണ് തിരുവിതാംകൂറിൽ ദളിതർക്ക് പഠനാവകാശം ലഭിച്ചത്.

ഈ ചരിത്രം ഓർമിപ്പിക്കുന്നതിനായി തിരുവിതാംകൂറിലെയും പിന്നീട് കേരളത്തിലേയും വിദ്യാഭ്യാസ- സാമൂഹ്യമാറ്റങ്ങൾക്ക് തുടക്കം കുറിച്ച സമരത്തിന്റെ സ്മരണയിൽ, ഊരൂട്ടമ്പലം സ്‌കൂളിലെ സ്മാർട്ട് ക്ലാസ് കെട്ടിടത്തിന് 'പഞ്ചമി'യെന്ന പേരു നൽകിയിരുന്നു. പിന്നോക്ക സമുദായത്തിൽ ജനിക്കേണ്ടി വന്നതിനാൽ 1910 ൽ ഇതേ സ്‌കൂളിൽ പ്രവേശനം നിഷേധിക്കപ്പെട്ട പെൺകുട്ടിയായിരുന്നു പഞ്ചമി. അന്ന് പഞ്ചമിക്ക് പ്രവേശനം നിഷേധിച്ചതിനെ തുടർന്നുണ്ടായ സമര പോരാട്ടങ്ങളാണ് പിന്നീട് 1914 ലെ സ്‌കൂൾ പ്രവേശന ഉത്തരവിന് വഴിമരുന്നിട്ടത്.

തിരുവനന്തപുരം ജില്ലയിലെ മാറനല്ലൂർ ഗ്രാമപഞ്ചായത്തിലെ ഒരു വില്ലേജാണ് ഊരൂട്ടമ്പലം. ഈ ഗ്രാമത്തിനു സർവ്വ ഐശ്വര്യവുമായി നിലനില്ക്കുന്ന ഊരൂട്ടമ്പലം പറങ്കിമാംവിള ശ്രീ ദുർഗ്ഗാ ഭഗവതി ക്ഷേത്രം വളരെ പ്രസിദ്ധമാണ്. സർവ്വ മംഗളകാരിണിയും സർവ്വ അഭീഷ്ടപ്രധായിണിയുമായ ദേവി ചൈതന്യം ഈ ഗ്രാമത്തിന് ലഭിച്ച ഒരു വരദാനമാണ്. കേരളത്തിലെ മറ്റുഭാഗങ്ങളിൽ നിന്നുപോലും ഭക്തജനങ്ങൾ ഇവിടെ ദർശനം നടത്തിവരുന്നു. ദുർഗ്ഗാദേവിയാണ് ഇവിടെത്തെ പ്രധാന പ്രതിഷ്ഠ. കൂടാതെ മറ്റ് ഉപധേവതമാരെയും പ്രതിഷ്ഠിച്ച് ആരാധിച്ചു പോരുന്നു. മഹിഷാസുരന്റെയും, ശുംഭ നിശുംഭൻമാരുടെയും പ്രഭാവത്താൽ ത്രിലോകങ്ങളിലും നാശം സംഭവിച്ചപ്പോൾ ബ്രഹ്മ, വിഷ്ണു മഹേശ്വരൻമാരുടെ ഇംഗിതപ്രകരം സമസ്ത ദേവതാ സങ്കൽപ്പങ്ങളുടെയും തേജസുകൾ ഏകീകരിച്ചു അവതരിച്ച ദുർഗ്ഗാ ഭഗവതി സൃഷ്ടി സ്ഥിതി സംഹാര രൂപിണിയായി വാണരുളുന്ന പുണ്യ ദേവസ്ഥാനമാണ് ഈ ക്ഷേത്രം.



</doc>
<doc id="460694" url="https://ml.wikipedia.org/wiki?curid=460694" title="ചില്ല്(ചലച്ചിത്രം)">
ചില്ല്(ചലച്ചിത്രം)

ലെനിൻ രാജേന്ദ്രന്റെ സംവിധാനത്തിൽ 1982-ൽ പുറത്തിറങ്ങിയ ഒരു മലയാളചലച്ചിത്രമാണ് ചില്ല്. റോണി വിൻസന്റ്, ശാന്തി കൃഷ്ണ, വേണു നാഗവള്ളി, സുകുമാരി, ജഗതി ശ്രീകുമാർ, അടൂർ ഭാസി, നെടുമുടി വേണു എന്നിവർ പ്രധാന വേഷങ്ങൾ ചെയ്തിരിക്കുന്നു. എം.ബി. ശ്രീനിവാസൻ സംഗീതസംവിധാനം നിർവ്വഹിരിച്ചിക്കുന്നു.

ഗാനങ്ങൾ :ഓ.എൻ വി<br>കാവാലം<br>ഇടശ്ശേരി<br>
ഈണം :എം.ബി. ശ്രീനിവാസൻ


</doc>
<doc id="460697" url="https://ml.wikipedia.org/wiki?curid=460697" title="ആൽഫ കപ്പ ആൽഫ">
ആൽഫ കപ്പ ആൽഫ

ആഫ്രിക്കൻ-അമേരിക്കൻ കോളേജ് വനിതകൾ സ്ഥാപിച്ച ആദ്യത്തെ ഗ്രീക്ക് ലെറ്റർ ഓർഗനൈസേഷൻ (GLOs) ആണ് ആൽഫാ കപ്പാ ആൽഫാ (ΑΚΑ). കോളേജ് വിദ്യാഭ്യാസം നേടിയ സ്ത്രീകളാണ് ഇതിലെ അംഗങ്ങൾ.സംഘടന അഞ്ച് അടിസ്ഥാന പ്രമാണങ്ങളെ അടിസ്ഥാനമാക്കിയാണ് സ്ഥാപിച്ചിരിക്കുന്നത്.



</doc>
<doc id="460703" url="https://ml.wikipedia.org/wiki?curid=460703" title="മാർഗരറ്റ് ഒലിഫാന്റ്">
മാർഗരറ്റ് ഒലിഫാന്റ്

മാർഗരറ്റ് ഒലിഫാന്റ് വിൽസൺ ഒലിഫാന്റ് (മാർഗരറ്റ് ഒലിഫാന്റ് വിൽസൺ, ജനനം:1884 ഏപ്രിൽ 4 - 1897 ജൂൺ 20) ഒരു സ്കോട്ടിഷ് നോവലിസ്റ്റും ചരിത്രാഖ്യായികാകാരിയുമായിരുന്നു. സാധാരണയായി മിസ്സിസ് ഒലിഫാന്റ് എന്നതായിരുന്നു അവരുടെ അവരുടെ തൂലികാനാമം.

ഗുമസ്തനായ ഫ്രാൻസിസ് ഡബ്ല്യു. വിൽസന്റെയും (c. 1788 – 1858), ഭാര്യ മാർഗരറ്റ് ഒലിഫാന്റിന്റെയും (c. 1789 – 17 September 1854) മകളായികിഴക്കൻ ലോത്തിയനിലെ മുസ്സൽ‌ബർഗിനടുത്തുള്ള വാലിഫോർഡിൽ ജനിച്ച ഒലിഫാന്ത് ലാസ്വാഡ് (ഡാൽകീത്തിനടുത്തുള്ള), ഗ്ലാസ്ഗോ, ലിവർപൂൾ എന്നിവിടങ്ങളിലായാണ് അവരുടെ ബാല്യം ചെലവഴിച്ചത്. ഒരു പെൺകുട്ടിയെന്ന നിലയിൽ അവർ നിരന്തരം എഴുത്ത് പരീക്ഷിച്ചു. 1849-ൽ അവർ തന്റെ ആദ്യ നോവൽ സ്കോട്ടിഷ് ഫ്രീ ചർച്ച് പ്രസ്ഥാനവുമായി ബന്ധപ്പെട്ട "പാസേജെസ് ഇൻ ദി ലൈഫ് ഓഫ് മിസ്സിസ് മാർഗരറ്റ് മൈറ്റ് ലാൻഡ്" എന്ന പേരിൽ പ്രസിദ്ധീകരിച്ചു. 1851-ൽ കാലെബ് ഫീൽഡ്, എഡിൻബർഗിൽ വില്യം ബ്ലാക്ക്വുഡ് എന്ന പ്രസാധകനെ കണ്ടുമുട്ടുകയും ബ്ലാക്ക് വുഡിന്റെ മാസികയിലേക്ക് സംഭാവന ചെയ്യാൻ ക്ഷണിക്കുകയും ചെയ്തു. ഈ ബന്ധം അവരുടെ ജീവിതകാലം മുഴുവൻ നീണ്ടുനിന്നിരുന്നു. ഈ കാലയളവിൽ നഥാനിയേൽ ഹത്തോൺസിന്റെ ദി സ്കാർലറ്റ് ലെറ്ററിലെ ആർതർ ഡിമ്മെസ്‌ഡേലിന്റെ കഥാപാത്രത്തെ വിമർശിച്ചുകൊണ്ട് നൂറിലധികം ലേഖനങ്ങൾ അവർ സംഭാവന ചെയ്തിട്ടുണ്ട്.

1852 മെയ് മാസത്തിൽ, അവർ കസിൻ ഫ്രാങ്ക് വിൽസൺ ഒലിഫാന്റിനെ ബിർകെൻഹെഡിൽ വച്ച് വിവാഹം കഴിക്കുകയും ലണ്ടനിലെ കാംഡെനിലുള്ള ഹാരിംഗ്ടൺ സ്ക്വയറിൽ താമസമാക്കുകയും ചെയ്തു. പ്രധാനമായും സ്റ്റെയിൻ ഗ്ലാസിൽ ജോലി ചെയ്യുന്ന കലാകാരനായിരുന്നു ഭർത്താവ്. അവരുടെ ആറ് മക്കളിൽ മൂന്നുപേർ ശൈശവാവസ്ഥയിൽ മരിച്ചു. ക്ഷയരോഗത്തിന്റെ അപകടകരമായ ലക്ഷണങ്ങൾ പിതാവിൽ തന്നെയുണ്ടായി. ആരോഗ്യപ്രശ്നങ്ങളാൽ അവർ 1859 ജനുവരിയിൽ ഫ്ലോറൻസിലേക്കും പിന്നീട് റോമിലേക്കും മാറി. അവിടെവച്ച് അദ്ദേഹം മരിച്ചു. ആശ്രയമില്ലാതെ പൂർണ്ണമായും ഒറ്റപ്പെട്ട അദ്ദേഹത്തിന്റെ ഭാര്യ ഇംഗ്ലണ്ടിലേക്ക് മടങ്ങി. സാഹിത്യപ്രവർത്തനത്തിലൂടെ അവശേഷിക്കുന്ന മൂന്ന് മക്കളെ സംരക്ഷിയ്ക്കുന്നതിന്റെ ഭാരം ഏറ്റെടുത്തു.
1866-ൽ അവർ വിൻഡ്‌സറിൽ തന്റെ മക്കളുടെ അടുത്ത് താമസമാക്കി. അവർ ഏട്ടനിൽ പഠിച്ചുകൊണ്ടിരുന്നു. ആ വർഷം, അവരുടെ രണ്ടാമത്തെ കസിൻ, ആനി ലൂയിസ വാക്കർ, അവർക്കൊപ്പം ഒരു വീട്ടുജോലിക്കാരിയായി താമസിക്കാൻ വന്നു.ജീവിതകാലം മുഴുവൻ ഇത് അവരുടെ വീടായിരുന്നു. മുപ്പതു വർഷത്തിലേറെയായി അവർ വൈവിധ്യമാർന്ന സാഹിത്യ ജീവിതം പിന്തുടർന്നു. പക്ഷേ വ്യക്തിപരമായ പ്രശ്‌നങ്ങൾ തുടർന്നു. മക്കളുടെപേരിൽ അവർ പരിപാലിച്ച അഭീഷ്‌ടങ്ങൾ പൂർത്തീകരിക്കപ്പെട്ടില്ല. മൂത്ത മകൻ സിറിൽ ഫ്രാൻസിസ് 1890-ൽ അന്തരിച്ചു. ഇളയ, ഫ്രാൻസിസ് (അവർ "സെക്കോ" എന്ന് വിളിച്ചിരുന്നു), വിക്ടോറിയൻ ഇംഗ്ലീഷ് സാഹിത്യത്തിൽ അവരുമായി സഹകരിച്ച് ബ്രിട്ടീഷ് മ്യൂസിയത്തിൽ സ്ഥാനം നേടി. പ്രശസ്ത വൈദ്യനായ സർ ആൻഡ്രൂ ക്ലാർക്ക് അത് നിരസിച്ചു. സെക്കോ 1894-ൽ മരിച്ചു. അവരുടെ അവസാനത്തെ മക്കൾ നഷ്ടപ്പെട്ടതോടെ അവർക്ക് ജീവിതത്തിൽ കൂടുതൽ താൽപ്പര്യമില്ലായിരുന്നു. അവരുടെ ആരോഗ്യം ക്രമാനുഗതമായി കുറഞ്ഞു. 1897 ജൂൺ 20 ന് വിംബിൾഡണിൽ വച്ച് അവർ മരിച്ചു.മക്കളുടെ അരികിൽ അവരെ ഏട്ടനിൽ അടക്കം ചെയ്തു.മൊത്തം മൂല്യം £4,932 വരുന്ന ഒരു സ്വകാര്യ എസ്റ്റേറ്റ് അവർ ഉപേക്ഷിച്ചു.
1880 കളിൽ അവർ ഐറിഷ് നോവലിസ്റ്റ് എമിലി ലോലെസിന്റെ സാഹിത്യ ഉപദേഷ്ടാവായിരുന്നു. ഈ സമയത്ത് ഒലിഫാന്ത് അമാനുഷിക കഥകളുടെ നിരവധി രചനകൾ എഴുതിയിട്ടുണ്ട്. അതിൽ ഒരു നീണ്ട പ്രേത കഥ "എ ബെലഗെർഡ് സിറ്റി" (1880), "ദി ഓപ്പൺ ഡോർ", "ഓൾഡ് ലേഡി മേരി" എന്നിവയുൾപ്പെടെ നിരവധി ചെറുകഥകൾ രചനകളിൽ ഉൾപ്പെടുന്നു.ചരിത്ര കഥകളും ഒലിഫാന്ത് എഴുതി. സ്കോട്ടിഷ് നവീകരണത്തെക്കുറിച്ചുള്ള മഗ്ഡലൻ ഹെപ്ബർൺ (1854). ഇതിൽ മേരി, സ്കോട്ട്സ് രാജ്ഞി, ജോൺ നോക്സ് എന്നിവരെ കഥാപാത്രങ്ങളായി അവതരിപ്പിക്കുന്നു.

നോവലുകൾ, യാത്രാവിവരണങ്ങൾ, ചരിത്രം, സാഹിത്യ വിമർശനങ്ങളുടെ അനേകം വോള്യങ്ങൾ ഉൾപ്പെടെ ഏകദേശം 120-ലധികം കൃതികൾ ഒലിഫന്റിന്റേതായി പുറത്തിറങ്ങിയിരുന്നു.



</doc>
<doc id="460708" url="https://ml.wikipedia.org/wiki?curid=460708" title="കറാഹത്ത്">
കറാഹത്ത്

കറാഹത്ത് എന്നത് രണ്ട് അർത്ഥത്തിൽ ഉപയോഗിക്കും.
ഹറാമും ഇതും തമ്മിലുള്ള വ്യത്യാസം ഹറാമിന്റെ വിധി കണ്ടെടുത്ത പ്രമാണം വ്യാഖ്യാന സാധ്യത ഇല്ലാത്ത വിധം സ്പഷ്ടമാണ്. എന്നാൽ കറാഹത്ത് തഹ്‌റീമിന്റെ പ്രമാണം വ്യാഖ്യാന സാധ്യതയുള്ളതാണ് 


</doc>
<doc id="460711" url="https://ml.wikipedia.org/wiki?curid=460711" title="സുന്നത്ത് (അനുഷ്ഠാനം)">
സുന്നത്ത് (അനുഷ്ഠാനം)

ശരീഅത്ത്‌ നിയമങ്ങളുടെ അടിസ്ഥാനത്തിലുള്ള മത വിധികളിലൊന്നാണ് സുന്നത്ത് (അറബിക്:سنة) എന്നത്. ഇതിന് മൻദൂബ്‌ , മുസ്തഹബ്ബ് എന്നും പറയുന്നു.ഇസ്ലാമിക പരമായി പുണ്യമാണെങ്കിലും നിർബന്ധമില്ലാത്ത പ്രവൃത്തി അല്ലെങ്കിൽ പ്രാർഥന എന്ന അർത്ഥത്തിൽ ആണ് ഇത് ഉപയോഗിക്കുന്നത്. ചെയ്യുന്നത് പ്രതിഫലാർഹവും,ഉപേക്ഷിക്കൽ ശിക്ഷാർഹമല്ലാത്തത കാര്യമാണ് സുന്നത്ത്.(ഉദാ: സുന്നത്ത് നമസ്കാരങ്ങൾ പോലുള്ള ഐച്ഛികനമസ്കാരങ്ങൾ).
സുന്നത്ത് രണ്ടു വിധം ഉണ്ട് . വ്യക്തിപരമായ സുന്നത്തും (ഉദാ: നഖം വെട്ടുക), സാമൂഹിക സുന്നത്തും(ഉദാ: കുടുംബക്കാരെ തൊട്ട് ബലി അറവ് നടത്തുക. 

</doc>
<doc id="460714" url="https://ml.wikipedia.org/wiki?curid=460714" title="വാജിബ്">
വാജിബ്

ശരീഅത്ത്‌ നിയമങ്ങളുടെ അടിസ്ഥാനത്തിലുള്ള മത വിധികളിലൊന്നാണ് വാജിബ്‌( (അറബിക്:واجب) എന്നത്. ഇതിന് ഫർള് എന്നും പറയുന്നു. ചെയ്യുന്നത്‌ നിർബന്ധം പ്രതിഫലാർഹം,ഉപേക്ഷിക്കൽ ശിക്ഷാർഹം (ഉദാ: അഞ്ചു നമസ്കാരങ്ങൾ) ഫർള് രണ്ടു വിധം ഉണ്ട് .
സാമൂഹിക ഫർള് ഒരാൾ ചെയ്താൽ ആ സമൂഹം മുഴുവൻ പ്രതിഫലർഹരും ആരും ചെയ്തില്ലങ്കിൽ എല്ലാവരും ശിക്ഷാർഹരുമാണ്.


</doc>
<doc id="460717" url="https://ml.wikipedia.org/wiki?curid=460717" title="മുത്തപ്പൻപുഴ">
മുത്തപ്പൻപുഴ

കേരളത്തിലെ കോഴിക്കോട് ജില്ലയിൽ സ്ഥിതിച്ചെയ്യുന്ന ഒരു മലയോര കുടിയേറ്റ ഗ്രാമമാണ് മുത്തപ്പൻപുഴ . പ്രകൃതിരമണീയമായ കുന്നുകളും മലകളും വെള്ളച്ചാട്ടങ്ങളും ഉൾപ്പെട്ട ഒരു കാർഷിക മേഖലയാണ്. 

തിരുവതാംകൂർ ഭാഗത്തുനിന്ന്കുടിയേറി പാർത്തവരാണ് പൂർവികർ. ആദിവാസികളുമുണ്ട്.
2018ലെ പ്രളയകാലത്ത് കാര്യമായ നാശനഷ്ടം നേരിട്ട ഒരു ഗ്രാമമാണ് മുത്തപ്പൻപുഴ.

കൃഷിയെ ആശ്രയിച്ചു ജീവിക്കുന്നു.


</doc>
<doc id="460724" url="https://ml.wikipedia.org/wiki?curid=460724" title="ഖിലാഫുൽ ഔല">
ഖിലാഫുൽ ഔല

"കറാഹത്ത്" പോലെ തന്നെ ഉപേക്ഷിച്ചാൽ പ്രതിഫലം ഉള്ളതും ചെയ്താൽ ശിക്ഷയില്ലാത്തതുമാണ് ഖിലാഫുൽ ഔലയും. ഇവ രണ്ടും തമ്മിലുള്ള അന്തരം പ്രത്യേകമായ നിരോധം വന്നത് കറാഹത്ത് ഖിലാഫുൽ ഔലയിൽ അതുണ്ടാവില്ല എന്നതാണ്. 
വ്യക്തമല്ലാത്ത നിരോധനം ഖിലാഫുൽ ഔലയിലുമുണ്ടാകും. ഉദാഹരണമായി പറയുകയാെണങ്കിൽ തഹിയ്യത്തു നിസ്‌കാരം ഉപേക്ഷിക്കൽ കറാഹത്താണ്. കാരണം, ഉപേക്ഷിക്കരുതെന്ന് പ്രത്യേകമായി നബി(സ) ഉണർത്തിയിട്ടുണ്ട്. നബി(സ) പ്രസ്താവിച്ചു: നിങ്ങളിൽ ആരെങ്കിലും പള്ളിയിൽ പ്രവേശിച്ചാൽ രണ്ടു റക്അത്ത് നിസ്‌കാരം നിർവ്വഹിക്കുന്നതു വരെ ഇരിക്കരുത്. 
ളുഹാ നിസ്‌കാരം നിർവ്വഹിക്കൽ ഖിലാഫുൽ ഔലയാണ്. ളുഹാ നിസ്‌കരിക്കണമെന്ന് നബി(സ) കൽപിച്ചിട്ടുണ്ട്. ഈ കൽപനയിൽ അതു ഉപേക്ഷിക്കരുതെന്ന് നിരോധനം വ്യക്തമല്ലെങ്കിലും അടങ്ങിയിട്ടുണ്ട്. അതായതു ഒരു കാര്യം കൊണ്ടുള്ള കൽപനയിൽ അതു ഒഴിവാക്കരുതെന്ന നിരോധന അടങ്ങിയിട്ടുണ്ട്. അപ്പോൾ ഖിലാഫുൽ ഔലയിലും നിരോധനം ഉണ്ട്. പക്ഷേ, വ്യക്തമല്ലെന്നു മാത്രം.
ചില വിഷയത്തിൽ അതു കറാഹത്തോ ഖിലാഫുൽ ഔലയോ എന്ന ഭിന്നത വരാനുള്ള നിമിത്തം പ്രത്യേകമായ നിരോധനം വന്നിട്ടുണ്ടോ ഇല്ലെയോ എന്നതിലുള്ള ഭിന്നതയാണ്. ഹജ്ജിന്റെ പ്രവർത്തനവുമായി ബന്ധപ്പെട്ടവൻ അറഫാദിനം നോമ്പനുഷ്ഠിക്കൽ ഖിലാഫുൽ ഔലയാണെന്നും കറാഹത്താണെന്നും അഭിപ്രായമുണ്ട്. അറഫയിൽവെച്ചു നോമ്പനുഷ്ഠിക്കൽ നബി(സ) നിരോധിച്ചു എന്ന ഹദീസാണ് കറാഹത്താണെന്നു വാദിച്ചവർക്ക് തെളിവ്. പ്രസ്തുത ഹദീസ് ദുർബലമാണെന്ന് ഹദീസ് പണ്ഡിതർ പ്രഖ്യാപിച്ചിട്ടുണ്ടെന്ന് ഖിലാഫുൽ ഔലയാണെന്ന് പറഞ്ഞവർ വാദിക്കുന്നു. 
പ്രത്യേകമായ നിരോധനം വന്നാൽ കറാഹത്ത് അല്ലെങ്കിൽ ഖിലാഫുൽ ഔല എന്ന വിശദീകരണം നൽകിയത് കർമ്മശാസ്ത്രപണ്ഡിതരിൽ മുൻഗാമികളാണ്. അതേസമയം, പിൻഗാമികളായ ഫുഖഹാഅ് വിവരിക്കുന്നത് പ്രത്യേകമായ നിരോധനം വന്നാലും ഇല്ലെങ്കിലും കറാഹത്തു തന്നെയാണ് എന്നാണ്. പക്ഷേ, പ്രത്യേകമായ നിരോധനം വന്നാൽ ശക്തമായ കറാഹത്ത് എന്നു പറയുമെന്നുമാത്രം.
ചുരുക്കത്തിൽ, നമ്മുടെ കർമ്മശാസ്ത്ര ഗ്രന്ഥങ്ങളിൽ കാണുന്ന കറാഹത്തായ വിധികളിൽ മുഴുവനും പ്രത്യേകമായ നിരോധനം വന്നുകൊള്ളണമെന്നില്ല. അല്ലാതെയും കറാഹത്ത് എന്ന പ്രയോഗം ഫുഖഹാഉ് ഉപയോഗിക്കാറുണ്ട്.


</doc>
<doc id="460727" url="https://ml.wikipedia.org/wiki?curid=460727" title="മുബാഹ്">
മുബാഹ്

ശരീഅത്ത്‌ നിയമങ്ങളുടെ അടിസ്ഥാനത്തിലുള്ള 5 മത വിധികളിലൊന്നാണ് മുബാഹ്( (അറബിക്:مباح) എന്നത്. ഒരുകാര്യം : പ്രവർത്തിച്ചാലും ഉപേക്ഷിച്ചാലും പ്രതിഫലവും ശിക്ഷയും ഇല്ല എന്നതാണ്‌ മുബാഹ് എന്നതിന്റെ വിവക്ഷ. പാൽ കുടിക്കുക, വിലമതിപ്പുള്ള വസ്ത്രം ധരിക്കുക എന്നിവയെല്ലാം ഉദാഹരണം. മുബാഹിനു ജാഇസ്, ഹലാൽ എന്നെല്ലാം ഫുഖഹാഅ് പറയാറുണ്ട്. 
ഹലാൽ


</doc>
<doc id="460728" url="https://ml.wikipedia.org/wiki?curid=460728" title="ബാരിറ്റോ നദി">
ബാരിറ്റോ നദി

ബാരിറ്റോ നദി, ഇന്തോനേഷ്യയിലെ തെക്കൻ കാലിമന്താനിൽ, തലസ്ഥാനനഗരിയായ ജക്കാർത്തക്ക് ഏകദേശം 900 കിലോമീറ്റർ വടക്കുകിഴക്കായി 890 കിലോമീറ്റർ (550 മൈൽ) നീളമുള്ളതും 100,000 ചതുരശ്ര കിലോമീറ്റർ (39,000 ചതുരശ്ര മൈൽ) നീർത്തടപ്രദേശമുള്ളതുമായ ഒരു നദിയാണ്. നദിയിലൂടെ സെക്കന്റിൽ ശരാശരി 194,230 ക്യൂബിക് അടി  (5,500 m/s) ജലം ഒഴുകിപ്പോകുന്നു. ഇതിന്റ പ്രധാന പോഷകനദി ബഞ്ചാർമാസിൻ നഗരത്തിലൂടെ കടന്നുപോകുന്ന മാർത്താപുര നദിയാണ്.


</doc>
<doc id="460729" url="https://ml.wikipedia.org/wiki?curid=460729" title="മാർത്താപുര നദി">
മാർത്താപുര നദി

മാർത്താപുര നദി, (ഇന്തോനേഷ്യൻ : സുൻഗായി മാർത്താപുര) ഇന്തോനേഷ്യയിൽ തെക്കുകിഴക്കൻ ബോർണിയോയിലെ ഒരു നദിയാണ്. ബാരിറ്റോ നദിയുടെ ഒരു പോഷകനദിയാണിത്. ബഞ്ചാർ കെസിൽ നദി, കായുട്ടാങ്കി നദി എന്നീ പേരുകളിലും അറിയപ്പെടുന്ന ഈ നദി, മുൻകാലങ്ങളിൽ ചൈനീസ് വ്യാപാരികൾ ഈ പ്രദേശത്തു വിവിധ പ്രവർത്തനങ്ങൾ നടത്തിയിരുന്നതിനാൽ നദിയുടെ ഒഴുക്കുദിശയിലുള്ള ഭാഗം ചൈനീസ് നദി എന്നുമറിയപ്പെടുന്നു. ഉറവിടമായ മാർത്താപുര, ബൻജാർ റീജൻസി, തെക്കൻ കലിമന്താൻ എന്നിവിടങ്ങളിലൂടെ ഒഴുകി ബൻജാർമാസിനിൽവച്ച് ഈ നദി ബാരിറ്റോ നദിയുമായി ലയിക്കുന്നു.


</doc>
<doc id="460737" url="https://ml.wikipedia.org/wiki?curid=460737" title="ജയ്‌ഗഡ് കോട്ട">
ജയ്‌ഗഡ് കോട്ട

മഹാരാഷ്ട്രയിൽ രത്നഗിരി ജില്ലയിലെ ഗൺപതിഫുലെ പട്ടണത്തിൽ നിന്നും 14 കിലോമീറ്റർ അകലെ ഒരു മുനമ്പിലായി സ്ഥിതി ചെയ്യുന്ന ഒരു കോട്ടയാണ് ജയ്ഗഡ് കോട്ട (മറാഠി: जयगड किल्ला). പഴയ ബ്രിട്ടീഷ് രേഖകളിൽ സൈഘുർ (Zyghur)എന്ന പേരിൽ ഈ കോട്ട പരാമർശിക്കപ്പെട്ടിരിക്കുന്നു . ഒരു കുന്നിൻ മുകളിലാണ് ഇത് സ്ഥിതിചെയ്യുന്നത്. ഇതിനു സമീപത്താണ് ശാസ്ത്രി നദി അറബിക്കടലിൽ ചേരുന്നത് . ഒരു വിളക്കുമാടം ഈ കോട്ടയ്ക്ക് സമീപത്തായി സ്ഥിതി ചെയ്യുന്നു. കോട്ടയുടെ ചുറ്റുമതിൽ ഭൂരിഭാഗവും ഇപ്പോഴും കാര്യമായ കേടുപാടുകൾ കൂടാതെ നിലകൊള്ളുന്നു. കോട്ടയുടെ ചുറ്റുമുള്ള ആഴത്തിലുള്ള ഒരു കിടങ്ങുണ്ട്. 13 ഏക്കർ വിസ്തീർണ്ണമുള്ള ഈ കോട്ടയുടെ മധ്യഭാഗത്ത് കാനോജി ആംഗ്രെയുടെ കൊട്ടാരം, ഒരു ഗണപതി ക്ഷേത്രം, ജലസംഭരണികളായ കിണറുകൾ എന്നിവ സ്ഥിതി ചെയ്യുന്നു. ഇതൊരു സംരക്ഷിത സ്മാരകം ആണ് .

പതിനാറാം നൂറ്റാണ്ടിൽ ബിജാപ്പൂർ സുൽത്താന്മാരാണ് ജയ്ഗഡ് കോട്ട പണിതതെന്ന് പറയപ്പെടുന്നു. പിന്നീട് ഇത് സംഗമേശ്വറിലെ നായിക്കിന്റെ അധികാരത്തിൻ കീഴിലായി. അദ്ദേഹത്തിനു കീഴിൽ 7-8 ഗ്രാമങ്ങളും 600 സൈനികരും ഉണ്ടായിരുന്നു. 1583 ലും 1585 ലും ബിജാപ്പൂർ-പോർച്ചുഗീസ് സഖ്യത്തെ അദ്ദേഹം തോൽപ്പിച്ചു. 1713 ൽ പേഷ്വ ആയിരുന്ന ബാലാജി വിശ്വനാഥ്, കാനോജി ആംഗ്രെയ്ക്ക് കൈമാറിയ പത്ത് കോട്ടകളിലൊന്നായിരുന്നു ജയ്ഗഡ്. 1818 ജൂണിൽ ഈ കോട്ട ബ്രിട്ടീഷുകാർ ഒരു യുദ്ധവും കൂടാതെ പിടിച്ചെടുത്തു..


</doc>
<doc id="460740" url="https://ml.wikipedia.org/wiki?curid=460740" title="ഇലയോകാർപസ്">
ഇലയോകാർപസ്

ഉഷ്ണമേഖലയിലും ഉപോഷ്ണമേഖലയിലും കാണപ്പെടുന്ന നിത്യഹരിത മരങ്ങളുടെയും കുറ്റിച്ചെടികളുടെയും ഒരു ജനുസ്സാണ് ഇലയോകാർപസ്. ഏകദേശം 350 ഇനം മഡഗാസ്കർ പടിഞ്ഞാറ് ഇന്ത്യ, തെക്കുകിഴക്കൻ ഏഷ്യ, തെക്കൻ ചൈന, ജപ്പാൻ എന്നിവിടങ്ങളിൽ നിന്നും കിഴക്കൻ ഏഷ്യയിൽ ന്യൂസിലാന്റ്, ഫിജി, ഹവായി എന്നിവിടങ്ങളിലേയ്ക്കും വ്യാപിച്ചിരിക്കുന്നു. ബോർണിയോ, ന്യൂ ഗിനിയ ദ്വീപുകളിൽ ഈ സ്പീഷീസുകൾ ഏറ്റവും കൂടുതൽ കാണപ്പെട്ടിരുന്നു. ഈ മരങ്ങൾ അവയുടെ ആകർഷണീയമായ, മുത്തുകൾ പോലെയുള്ള വർണ്ണാഭമായ പഴങ്ങളാൽ പേരുകേട്ടവയാണ്. ഈ കുടുംബത്തിന്റെ ശ്രദ്ധേയമായ ഒരു സവിശേഷത പൂക്കൾ ചെറിയ കൂട്ടങ്ങളായി തൂങ്ങിക്കിടക്കുന്നതാണ്.. പ്രത്യേകിച്ച് ആവാസവ്യവസ്ഥ നഷ്ടം സംഭവിക്കുന്നതിനാൽ പല സ്പീഷീസുകളും ഭീഷണി നേരിടുന്നു, 



</doc>
<doc id="460760" url="https://ml.wikipedia.org/wiki?curid=460760" title="ഇബ്റാഹീം അൽ നഖഈ">
ഇബ്റാഹീം അൽ നഖഈ

പ്രശസ്ത ഇസ്ലാമിക മതപണ്ഡിതനും ,നേതാവും, സൂഫിയും, താബിഉകളിൽ പെട്ട ആളുമായ "'ഇബ്റാഹീം അൽ നഖഈ" ഇറാഖിലെ കൂഫ നാട്ട്കാരനാണ്. ഹിജറ 47 ജനിച്ചു. 37 ആണെന്നും അഭിപ്രായമുണ്ട് . അൽഖമഹ് ബിൻ ഖയിസ് അൽ നഖായി യുടെ സഹോദര പുത്രനാണ്. താബിഈ പ്രമുഖരായ യസിദ് അൽനഖഈയുടെ മകളും അസ്വവദ് അബ്ദുറഹ്മാൻ എന്നിവരുടെ സഹോദരിയുമായ മലീകയാണ് മാതാവ്.
ആയിഷ ബീവിയെ പോലെ ഒരുപാട് സ്വഹാബികളെ കണ്ടിട്ടുണ്ടെങ്കിലും അവരിൽ നിന്നും ഹദീസ് റിപ്പോർട്ട് ചെയ്തതായിട്ട് അറിവില്ല. ചെറുപ്പത്തിൽ തന്റെ പിതൃ സഹോദരനോടൊപ്പം ഹജ്ജ് തീർത്ഥാടനത്തിന് പോയപ്പോൾ ആണ് ആയിഷ ബീവിയെ കണ്ടുമുട്ടിയത്. വലീദ് ബിൻ അബ്ദുൾ മാലിക് ന്റെ ഭരണ കാലത്ത് 49 വയസ്സിൽ അദ്ദേഹം വഫാത്തായി.


</doc>
<doc id="460776" url="https://ml.wikipedia.org/wiki?curid=460776" title="പെരെബീ">
പെരെബീ

മൊറേസി കുടുംബത്തിലെ ഒരു ജീനസാണ് പെരെബീ. 




</doc>
<doc id="460778" url="https://ml.wikipedia.org/wiki?curid=460778" title="കട്ടായിക്കൂത്ത്">
കട്ടായിക്കൂത്ത്

തമിഴ് നാടോടി കലാരൂപമാണ് കട്ടായിക്കൂത്ത് അഥവാ തെരുക്കൂത്ത്. പാരമ്പര്യമായി പുരുഷന്മാർ അവതരിപ്പിച്ചു വരുന്ന ഈ കലാരൂപത്തിൽ 
പാട്ടും നൃത്തവും അഭിനയവുമുൾച്ചേർന്നിരിക്കുന്നു. കട്ടായിക്കൂത്തിൽ പതിനഞ്ചോളം കലാകാരന്മാർ ഉണ്ടാകും. ചെണ്ട, കുഴൽ, ചവിട്ട് ഹാർമോണിയം എന്നിവയുടെ അകമ്പടിയുമുണ്ടാകും. തമാശയിൽ പൊതിഞ്ഞതാണ് സംഭാഷണങ്ങൾ. ഇതോടൊപ്പം നൃത്തവും ചേർന്നതാണ് കാട്ടായിക്കൂത്ത്.
കട്ടായിക്കൂത്ത് എന്നതിലെ കട്ടൈ എന്നത് ഈ കലാരൂപത്തിൽ അഭിനേതാക്കൾ ഉപയോഗപ്പെടുത്തുന്ന പ്രത്യേക ആഭരങ്ങളാണ്. കൂത്ത് എന്നാൽ നാടകം. അഭിനേതാക്കളുടെ തലയിലെ കിരീടം, മേക്കപ്പ് എന്നിവ കണ്ടാണ് പ്രേക്ഷകർ കഥാപാത്രങ്ങളെ തിരിച്ചറിയുക.

1990 നവംബറിൽ നാശോന്മുഖമായ കട്ടൈക്കൂത്തിനെ രക്ഷിക്കാൻ രാജഗോപാലും ഡച്ചുകാരിയായ ഭാര്യ ഹന്ന എംഡെയും 2002 ൽ തമിഴ്നാട് കട്ടൈ കൂത്ത് കലൈ വലാർച്ചി മുന്നേറ്റ സംഘം കാഞ്ചീപുരത്ത് രൂപീകരിച്ചു. കലാവാസനയുള്ള പാവപ്പെട്ട കുട്ടികളെ കണ്ടെത്തി പരിശീലനം നൽകുകയാണ് ചെയ്യുന്നത്. നിലവിൽ അഞ്ചു വയസ്സു മുതൽ 15 വയസ്സു വരെയുള്ള മുപ്പതോളം കുട്ടികൾ സംഘത്തിലുണ്ട്. ഗുരുകുല രീതിയിലാണ് കലാപഠനം. ആയോധനകലകൾ, പാവ കൂത്ത്, നൃത്തരൂപങ്ങൾ, തിരക്കഥാ രചന എന്നിവയോടൊപ്പം ഔപചാരിക വിദ്യാഭ്യാസവും സംഘത്തിൽ ലഭ്യമാവുന്നുണ്ട്.

മാഗ്സസെ അവാർഡ് ജേതാവായ ഗായകൻ ടി.എം. കൃഷ്ണ തമിഴ്നാട് കട്ടൈ കൂത്ത് കലൈ വലാർച്ചി മുന്നേറ്റ സംഘവുമായി ചേർന്ന് കർണാട്ടിക് കട്ടായിക്കൂത്ത് എന്ന പേരിൽ നിരവധി പരിപാടികൾ അവതരിപ്പിച്ചതോടെ ഈ കലാ രൂപത്തിന് വലിയ ജനശ്രദ്ധ ലഭിച്ചു.

കൊച്ചി മുസിരിസ് ബിനലെ 2018 ൽ ടി.എം. കൃഷ്ണയും ഭാര്യ സംഗീത ശിവകുമാറും തമിഴ്നാട് കട്ടൈ കൂത്ത് കലൈ വലാർച്ചി മുന്നേറ്റ സംഘത്തോടൊപ്പം ഈ കലാരൂപം അവതരിപ്പിച്ചിരുന്നു. പാണ്ഡവർ ചൂതിൽ തോറ്റതിനെത്തുടർന്ന് കൗരവ സഭയിൽ വസ്ത്രാക്ഷേപത്തിനിരയാവേണ്ടി വന്ന ദ്രൗപദിയും മഹാഭാരത യുദ്ധത്തിന്റെ അവസാന ദിനത്തിൽ ഭീമനിൽ നിന്നും രക്ഷപ്പെടാനായി ദുര്യോധനൻ നടത്തുന്ന ശ്രമങ്ങളുമാണ് പരിപാടിയിൽ അവതരിപ്പിച്ചത്.
ദ്രൗപദി വസ്ത്രാക്ഷേപത്തിന്റെ അവസാനം മുത്തുസ്വാമി ദീക്ഷിതരുടെ ഭൈരവീ രാഗത്തിലുള്ള ബാലഗോപാല പാലയ എന്ന കീർത്തനമാണ് ടി എം കൃഷ്ണയും ഭാര്യ സംഗീത ശിവകുമാറും ആലപിച്ചത്. ദ്രൗപദിയുടെ രക്ഷയ്ക്കായി ശ്രീകൃഷ്ണനെത്തുന്നതാണ് പ്രതിപാദ്യം.



</doc>
<doc id="460780" url="https://ml.wikipedia.org/wiki?curid=460780" title="ജാക്ക് ഹോർണർ (പാലിയന്റോളജിസ്റ്റ്)">
ജാക്ക് ഹോർണർ (പാലിയന്റോളജിസ്റ്റ്)

ജോൺ ആർ. "ജാക്ക്" ഹോർണർ (ജനനം ജൂൺ 15, 1946) മയ്സൗറയെ കണ്ടുപിടിക്കുന്നതിനും അവയുടെ നാമകരണത്തിനും പ്രശസ്തനായ ഒരു അമേരിക്കൻ പാലിയന്റോളജിസ്റ്റ് ആണ്. ജുറാസിക് സീരീസിൽ പുറത്തിറങ്ങിയ വിഖ്യാത ഹോളിവുഡ് ചലച്ചിത്രങ്ങളുടെ ടെക്നിക്കൽ കൺസൽറ്റൻറായിരുന്ന ജാക്ക് ജുറാസിക് വേൾഡ് എന്ന ചിത്രത്തിൽ അഭിനയിക്കുകയും ചെയ്തിട്ടുണ്ട്.



</doc>
<doc id="460781" url="https://ml.wikipedia.org/wiki?curid=460781" title="ആൻ-മേരി (ഗായിക)">
ആൻ-മേരി (ഗായിക)

ഒരു ഇംഗ്ലീഷ് ഗായികയും ഗാനരചയിതാവുമാണ് ആൻ-മേരി റോസ് നിക്കോൾസൺ (ജനനം: 7 ഏപ്രിൽ 1991). ക്ലീൻ ബാൻഡിറ്റിന്റെ സീൻ പോൾ കഥാപാത്രമാവുന്ന "റോക്കബൈ", "അലാറം", "സിയാവോ അഡിയോസ്", "ഫ്രണ്ട്സ്", "2002" ഉൾപ്പെടെ യുകെ സിംഗിൾസ് ചാർട്ടിൽ ഇടം നേടിയിട്ടുണ്ട്. ആദ്യ സ്റ്റുഡിയോ ആൽബം സ്പീക്ക് യുവർ മൈൻഡ് 2018 ഏപ്രിൽ 27 ന് പുറത്തിറങ്ങി. യുകെ ആൽബങ്ങൾ ചാർട്ടിൽ മൂന്നാം സ്ഥാനത്തായിരുന്നു. മികച്ച ബ്രിട്ടീഷ് വനിതാ സോളോ ആർട്ടിസ്റ്റ് ഉൾപ്പെടെ 2019-ലെ ബ്രിട്ടീഷ് അവാർഡിൽ നാല് അവാർഡുകൾക്ക് ആൻ-മേരി തിരഞ്ഞെടുക്കപ്പെട്ടു. ഷോട്ടോകാൻ കരാട്ടെയിലെ ബ്ലാക്ക് ബെൽറ്റാണ് ആൻ-മേരി.

ആൻ-മേരി ജനിച്ചതും വളർന്നതും ഇംഗ്ലണ്ടിലെ എസെക്സ് ഈസ്റ്റ് തിൽബറിയിൽ ആയിരുന്നു. അവളുടെ അച്ഛൻ അയർലണ്ടിൽ ജനിച്ചതും അമ്മ എസെക്സിനിൽ നിന്നുമായിരുന്നു. സഹോദരി, സാമന്ത.

താൻ ഉഭയവർഗപ്രണയിയാണെന്ന് ആൻ-മേരി പറഞ്ഞിട്ടുണ്ട്.


</doc>
<doc id="460783" url="https://ml.wikipedia.org/wiki?curid=460783" title="പനച്ചമൂട്">
പനച്ചമൂട്

തിരുവനന്തപുരം ജില്ലയിലെ നെയ്യാറ്റിൻകര താലൂക്കിൽ വെള്ളറട ഗ്രാമപഞ്ചായത്തിൽ സ്ഥിതിചെയ്യുന്ന ഒരു തമിഴ്നാട് കേരള അതിർത്തി പ്രദേശം ആണ്പനച്ചമൂട്‌.
ഈ പ്രദേശം ഇന്ന് ശ്രദ്ധയാകർഷിക്കുന്നത് ഇവിടുത്തെ അന്തരാഷ്ട്രനിലവാരത്തിൽ ഉയർന്നുകൊണ്ടിരിക്കുന്ന ചന്തയുടെ പേരിൽ ആണ്. തിരുവനന്തപുരം ജില്ലയിലെ പഴക്കംചെന്ന ഏറ്റവുംവലിയ ചന്തകളിൽ ഒന്നാണ് പനച്ചമൂട്‌ ചന്ത. തിരുവനന്തപുരം ജില്ലയിലെ പ്രധാന മലഞ്ചരക്ക് വ്യപാരകേന്ദ്രമാണ് പനച്ചമൂട്‌ . വെള്ളറട ഗ്രാമപഞ്ചായത്ത് കാര്യാലയം സ്ഥിതിചെയ്യുന്നതും പനച്ചമൂട്‌ ടൌണിൽ ആണ്.

മലയാള സിനിമയുടെ പിതാവ് എന്ന് അറിയപെടുന്ന ജെ.സി. ദാനിയേൽ മലയാളത്തിലെ ആദ്യ ചലച്ചിത്രമായ വിഗതകുമാരൻ ചിത്രീകരിക്കാൻ ആവശ്യമായ പണം കണ്ടെത്തിയത് 
ഇന്നത്തെ പനച്ചമൂട് ഉൾപെടുന്ന പ്രദേശത്ത് അദ്ദേഹത്തിനു ഉണ്ടായിരുന്ന നൂറു ഏക്കർ സ്ഥലം വിറ്റിട്ടാണ് എന്ന് ചരിത്രം പറയുന്നുണ്ട്. 

നിരവധി വ്യാപാരസ്ഥാപനങ്ങളും, ബാങ്കുകളും, സിനിമാ തീയറ്റർ, കല്യാണ മണ്ഡപങ്ങളും ഇവിടെ സ്ഥിതി ചെയ്യുന്നുണ്ട്. ഒപ്പം ഒരു കോളേജും സ്ഥിതിചെയ്യുന്നുണ്ട്. 




</doc>
<doc id="460785" url="https://ml.wikipedia.org/wiki?curid=460785" title="പെരെബീ രുബ്ര">
പെരെബീ രുബ്ര

മൊറേസി കുടുംബത്തിലെ പെരെബീ ജനുസ്സിലെ ഒരു സ്പീഷീസാണ് പെരെബീ രുബ്ര. ഇത് ഫോട്ടോആട്ടോട്രോഫ് ടൈപ്പിൽപ്പെട്ട സസ്യമാണ്..


</doc>
<doc id="460819" url="https://ml.wikipedia.org/wiki?curid=460819" title="ജോസിയോൻ രാജവംശം">
ജോസിയോൻ രാജവംശം

ജോസിയോൻ രാജവംശം ഏകദേശം അഞ്ച് നൂറ്റാണ്ടുകളോളം നിലനിന്നിരുന്ന ഒരു കൊറിയൻ രാജവംശമായിരുന്നു. 1392 ജൂലൈയിൽ യി സിയോങ്-ഗൈ രാജവംശം സ്ഥാപിക്കുകയും പിന്നീട് 1897 ഒക്ടോബറിൽ ഇതിന്റെ സ്ഥാനത്ത് കൊറിയൻ സാമ്രാജ്യം നിലവിൽ വരുകയും ചെയ്തു. ഇന്നത്തെ കായെസോങ് നഗരം നിലനിൽക്കുന്ന പ്രദേശത്ത് തായെജോ രാജാവു സ്ഥാപിച്ച ഗോറിയോ രാജവംശത്തെ (918 – 1392) സ്ഥാനഭ്രഷ്ടമാക്കിയാണ് ഈ രാജവംശം സ്ഥാപിക്കപ്പെട്ടത്. തുടക്കത്തിൽ കൊറിയ പുനർനാമകരണം ചെയ്യപ്പെടുകയും തലസ്ഥാനം ആധുനികകാലത്തെ സിയോളിലേയ്ക്കു മാറ്റുകയും ചെയ്തു. ജർച്ചെൻസ് ജനങ്ങളെ കീഴടക്കിയതോടെ അംനോക്ക്, ടുമാൻ തുടങ്ങിയ നദികൾ രാജ്യത്തിന്റെ ഏറ്റവുംവടക്കുള്ള പ്രകൃതിദത്ത അതിരുകളായി നിർണ്ണയിക്കപ്പെട്ടു. കൊറിയയിലെ അവസാന രാജവംശവും അതിന്റെ ഏറ്റവും കൂടുതൽ കാലം ഭരണത്തിലുണ്ടായിരുന്ന കൺഫൂഷ്യൻ രാജവംശവും ജോസിയോൻ ആയിരുന്നു.

ഇക്കാലത്ത് കൊറിയൻ സമൂഹത്തിൽ ചൈനീസ് കൺഫ്യൂഷ്യൻ ആദർശങ്ങളും സിദ്ധാന്തങ്ങളും ഉൾപ്പെടുത്താൻ ജോസിയോൻ രാജവംശം പ്രോത്സാഹിപ്പിച്ചിരുന്നു. പുതിയ രാജവംശത്തിന്റെ പ്രത്യയശാസ്‌ത്രമായി നിയോ കൺഫ്യൂഷ്യനിസം സ്ഥാപിക്കപ്പെട്ടു. അതനുസരിച്ച്, ബുദ്ധമതം ഇക്കാലത്ത് നിത്സാഹപ്പെടുത്തപ്പെടുകയും ഈ മതവിഭാഗം ഇടക്കിടെ പീഡിപ്പിക്കപ്പെടുകയും ചെയ്തു. ഇന്നത്തെ കൊറിയൻ പ്രദേശത്ത് ജോസിയോൻ അവരുടെ ഏകീകൃതവും ഫലപ്രദമായ ഭരണം ഉറപ്പിക്കുകയും ക്ലാസിക്കൽ കൊറിയൻ സംസ്ക്കാരം, വ്യാപാരം, സാഹിത്യം, ശാസ്ത്രം, സാങ്കേതികവിദ്യ എന്നിവ ഇക്കാലത്ത് ഉന്നതിയിലെത്തുകയും ചെയ്തിരുന്നു.

എങ്കിലും 1590 കളിലെ കൊറിയയിലെ ജപ്പാനീസ് ആക്രമണങ്ങൾ, കൊറിയൻ ഉപദ്വീപിനേയും മറികടന്നുള്ള ഒന്നാമത്തേയും രണ്ടാമത്തേയും മഞ്ചു അധിനിവേശങ്ങൾ എന്നിവയാൽ 16, 17 നൂറ്റാണ്ടുകളിൽ‌ ഈ രാജവംശം അതീവ ദുർബലമായിത്തീർന്നു. രാജ്യം അതീവ ഗുരുതരമായ ഒറ്റപ്പെടൽ നയത്തിലൂടെ കടന്നുപോകുകയും പാശ്ചാത്യ സാഹിത്യത്തിൽ ഈ രാജവംശം “ഹെർമിറ്റ് കിംഗ്ഡം” എന്നറിയപ്പെടുകയും ചെയ്തു. മഞ്ചൂറിയയിൽ നിന്നുള്ള ആക്രമണങ്ങൾക്ക് ശേഷം ജോസിയോൻ ഏകദേശം 200 വർഷക്കാലത്തോളം സമാധാനം കൈവരിച്ചു.


</doc>
<doc id="460820" url="https://ml.wikipedia.org/wiki?curid=460820" title="ചില മലനിര">
ചില മലനിര

ചില മലനിര പെറുവിലെ ആൻഡീസിൽ അരക്വിപ്പ മേഖലയിൽ സ്ഥിതിചെയ്യുന്ന ഒരു മലനിരയാണ്. അക്ഷാംശ രേഖാശങ്ങൾ 15°02', 15°26'S നും 71°43', 72°37'W നും ഇടയിലായി ഏകദേശം 80 കിലോമീറ്ററാണ് നീളത്തിൽ ഇതു വ്യാപിച്ചുകിടക്കുന്നു. കാസ്റ്റില, കയ്ല്ലോമ പ്രവിശ്യകളിലായാണ് ഈ മലനിര സ്ഥിതിചെയ്യുന്നത്.

ശ്രേണിയിലെ ഏറ്റവും ഉയരമുള്ള മല 5,654 മീറ്റർ (18,550 അടി) ഉയരമുള്ള ചില ആണ്. മറ്റ് മലകൾ ചുവടെ നൽകിയിരിക്കുന്നു


</doc>
<doc id="460822" url="https://ml.wikipedia.org/wiki?curid=460822" title="മഡോണ ആൻഡ് ചൈൽഡ് വിത്ത് ഏഞ്ചൽസ് (മാറ്റ്സിസ്)">
മഡോണ ആൻഡ് ചൈൽഡ് വിത്ത് ഏഞ്ചൽസ് (മാറ്റ്സിസ്)

ക്രിസ്തുവർഷം 1509-ൽ ക്യൂൻടിൻ മാറ്റ്സിസ് മടക്കുപലകയിൽ ചിത്രീകരിച്ച ഒരു ചിത്രം ആണ് മഡോണ ആൻഡ് ചൈൽഡ് വിത്ത് ഏഞ്ചൽസ് അല്ലെങ്കിൽ മഡോണ ആൻഡ് ചൈൽഡ് സറൗൻഡെഡ് ബൈ ഏഞ്ചൽസ്. ഇപ്പോൾ ലയോൺ ഫൈൻ ആർട്ട്സിന്റെ മ്യൂസിയത്തിൽ ഈ ചിത്രം സംരക്ഷിച്ചിരിക്കുന്നു.



</doc>
<doc id="460827" url="https://ml.wikipedia.org/wiki?curid=460827" title="രാധിക പണ്ഡിറ്റ്">
രാധിക പണ്ഡിറ്റ്

രാധിക പണ്ഡിറ്റ് ഇന്ത്യൻ ചലച്ചിത്ര നടിയാണ്.

</doc>
<doc id="460831" url="https://ml.wikipedia.org/wiki?curid=460831" title="മരാനോൺ നദി">
മരാനോൺ നദി

മരാനോൺ നദി (സ്പാനിഷ്: റിയോ മരാനോൺ) ആമസോൺ നദിയുടെ ഒരു പ്രധാന ശാഖ അല്ലെങ്കിൽ മുഖ്യ ഉറവിടമാണ്. പെറുവിലെ ലിമയ്ക്ക് 160 കിലോമീറ്റർ വടക്കുകിഴക്കുനിന്ന് ഉറവെടുക്കുന്ന ഇത് ആഴത്തിൽ കാർന്നെടുക്കപ്പെട്ട ഒരു ആൻഡിയൻ താഴ്വരയിലൂടെ വടക്കുപടിഞ്ഞാറൻ ദിശയിലേയ്ക്ക് ഒഴുകുകയും ആൻഡീസ് കോർഡില്ലെറയുടെ കിഴക്കൻ അടിവാരത്തിലൂടെ ഒഴുകി അവിടെ 5° 36′ തെക്കൻ അക്ഷാംശത്തിൽ വടക്കുകിഴക്കായി ഒരു ബൃഹത്തായ വക്രം സൃഷ്ടിച്ച് ആന്തിസ് വനനിരകളെ മുറിച്ചു കടന്നു പോകുന്നു. പോങ്കോ ഡി മാൻസെറിച്ചെ ഗിരികന്ദരത്തിൽവച്ച് ഇതു പരന്ന ആമസോൺ തടത്തിലൂടെ ഒഴുകുകയും ചെയ്യുന്നു. ചരിത്രപരമായി, അറ്റ്ലാന്റിക് മഹാസമുദ്രത്തിലേക്കുള്ള ഗതിയിലൂടനീളം നദിക്ക് "മരാനോൺ നദി" എന്ന നാമം ചാർത്തപ്പെട്ടിരുന്നെങ്കിലും ഇപ്പോൾ മറാനോൺ നദിയായി പൊതുവേ ഗണിക്കപ്പെടുന്നത് ഉക്കായാലി നദിയുമായി സംയോജിക്കുന്ന ഇടംവരെയാണ്. അതിനുശേഷം മിക്ക കാർട്ടോഗ്രാഫർമാരും ഇത് ആമസോൺ നദിയുടെ തുടരുന്ന പ്രവാഹമായി അടയാളപ്പെടുത്തുന്നു.


</doc>
<doc id="460899" url="https://ml.wikipedia.org/wiki?curid=460899" title="ഗോസിയൻ പൂർണ്ണസംഖ്യ">
ഗോസിയൻ പൂർണ്ണസംഖ്യ

വാസ്തവികഭാഗവും സാങ്കല്പികഭാഗവും പൂർണ്ണസംഖ്യകളായി വരുന്ന മിശ്രസംഖ്യകളെ സംഖ്യാസിദ്ധാന്തത്തിൽ ഗോസിയൻ പൂർണ്ണസംഖ്യകൾ (Gaussian integers) എന്നു വിളിക്കുന്നു. ഗോസിയൻ പൂർണ്ണസംഖ്യകളും മിശ്രസംഖ്യകൾക്കുമേലുള്ള സങ്കലനം, ഗുണനം എന്ന സംക്രിയകളും ചേർന്നാൽ ഒരു പൂർണ്ണസംഖ്യാമണ്ഡലമായി (integral domain). ഇതിനെ കൊണ്ട് സൂചിപ്പിക്കുന്നു. ദ്വിമാന പൂർണ്ണസംഖ്യകളുടെ (quadratic integrers) ക്രമവിനിമേയ വലയത്തിന് (commutative ring) ഉദാഹരണമാണ് ഈ പൂർണ്ണസംഖ്യാമണ്ഡലം. അങ്കഗണിതക്രിയകളെ അനുസരിക്കുന്ന രീതിയിൽ ഇവയ്ക്കുമേൽ ഒരു പൂർണ്ണ ക്രമം (total order) നിർവചിക്കുക സാധ്യമല്ല.

ക്വാഡ്രാറ്റിക് റെസിപ്രോസിറ്റിയെക്കുറിച്ചുള്ള തന്റെ രണ്ടാമത്തെ പ്രബന്ധത്തിൽ കാൾ ഫ്രെഡറിക് ഗോസ്സ് ആണ് ഗോസിയൻ പൂർണ്ണസംഖ്യകളുടെ വലയം അവതരിപ്പിച്ചത്. , എന്ന സർവ്വസമതകളുടെ നിർദ്ധാരണസാധ്യതകൾ തമ്മിൽ ബന്ധിപ്പിക്കുന്ന പ്രമേയമാണ് ക്വാഡ്രാറ്റിക് റെസിപ്രോസിറ്റി. 1796-ൽ ഗോസ് ഈ പ്രമേയം തെളിയിച്ചിരുന്നു. ഇതുപോലെ , എന്ന സർവ്വസമതകളെ ക്യൂബിക് റെസിപ്രോസിറ്റി ഉപയോഗിച്ചും , എന്നിവയെ ബൈക്വാഡ്രാറ്റിക് റെസിപ്രോസിറ്റി ഉപയോഗിച്ചും ബന്ധിപ്പിക്കാം. ബൈക്വാഡ്രാറ്റിക് റെസിപ്രോസിറ്റിയും അനുബന്ധപ്രമേയങ്ങളും സാധാരണ പൂർണ്ണസംഖ്യകളെക്കാൾ എളുപ്പത്തിൽ "പൂർണ്ണ മിശ്രസംഖ്യകൾക്ക്" (അതായത്, ഗോസിയൻ പൂർണ്ണസംഖ്യകൾക്ക്) പ്രസ്താവിക്കാനും തെളിയിക്കാനും സാധിക്കുമെന്ന് ഗോസ് കണ്ടെത്തി.

ക്യൂബിക് റെസിപ്രോസിറ്റി പ്രസ്താവിക്കാനും തെളിയിക്കാനുമുള്ള സ്വാഭാവികമായ മണ്ഡലം ഐസൻസ്റ്റൈൻ പൂർണ്ണസംഖ്യകളാണെന്നും ഇതിലും ഉയർന്ന റെസിപ്രോസിറ്റി പ്രമേയങ്ങൾ ഈ രീതിയിൽ തന്നെ പഠിക്കാമെന്നും ഗോസ് ഒരു അടിക്കുറിപ്പിൽ രേഖപ്പെടുത്തി. ഗോസിന്റെ ഈ പ്രബന്ധം ഗോസിയൻ പൂർണ്ണസംഖ്യകളെ അവതരിപ്പിക്കുന്നതിനു പുറമെ അവ ഒരു അനന്യ ഘടകക്രിയാ മണ്ഡലമാണെന്ന് (unique factorisation domain) തെളിയിക്കുകയും norm, unit, primary, associate എന്ന സംജ്ഞകൾ നിർവചിക്കുകയും ചെയ്തു. ബീജീയ സംഖ്യാ ഗണിതത്തിൽ ഇവ ഇന്ന് വ്യാപകമായി ഉപയോഗിക്കപ്പെടുന്നു.



</doc>
<doc id="460902" url="https://ml.wikipedia.org/wiki?curid=460902" title="കേരള സ്റ്റേറ്റ് കോ-ഓപ്പറേറ്റീവ് മാർക്കറ്റിംഗ് ഫെഡറേഷൻ ലിമിറ്റഡ്">
കേരള സ്റ്റേറ്റ് കോ-ഓപ്പറേറ്റീവ് മാർക്കറ്റിംഗ് ഫെഡറേഷൻ ലിമിറ്റഡ്

കേരളത്തിലെ സഹകരണ മാർക്കറ്റിംഗ് സൊസൈറ്റികളുടെ അപ്പക്സ് ഫെഡറേഷനാണ് മാർക്കറ്റ്ഫെഡ് എന്ന ചുരുക്കപ്പേരിൽ അറിയപ്പെടുന്ന കേരള സ്റ്റേറ്റ് കോ-ഓപ്പറേറ്റീവ് മാർക്കറ്റിംഗ് ഫെഡറേഷൻ ലിമിറ്റഡ്. സംസ്ഥാന സർക്കാർ ഉൾപ്പെടെ 93 അംഗങ്ങളാണ് ഫെഡറേഷനിലുള്ളത്.

കർഷകർക്കാവശ്യമായ വളങ്ങളുടേയും കീടനാശിനികളുടേയും വിതരണമാണ് മാർക്കറ്റ്ഫെഡിന്റെ പ്രധാന പ്രവർത്തനം. പ്രാഥമിക സഹകരണ സംഘങ്ങൾ വഴിയാണ് ഈ പ്രവർത്തനം നടത്തുന്നത്. ഇതു കൂടാതെ, കുരുമുളക്, ഏലം, ചുക്ക്, മഞ്ഞൾ, ഗ്രാമ്പൂ എന്നിയവയുടെ സംഭരണം, വിൽപ്പന, കയറ്റുമതി എന്നീ മേഖലകളിലും മാർക്കറ്റ്ഫെഡ് പ്രവർത്തിയ്ക്കുന്നു. കാർഷികോത്പന്നങ്ങൾക്ക് വിലയിടിവുണ്ടാകുമ്പോൾ, കേന്ദ്ര-സംസ്ഥാന സർക്കാരുകളുടെ നിർദ്ദേശപ്രകാരം വിപണിയിൽ നേരിട്ടിടപെട്ട് കർഷകർക്ക് ന്യായമായ വില ലഭിക്കുവാനുള്ള നടപടികൾ സ്വീകരിക്കുകയും ചെയ്യുന്നു.


</doc>
<doc id="460907" url="https://ml.wikipedia.org/wiki?curid=460907" title="അരെക്വിപ്പ">
അരെക്വിപ്പ

അരെക്വിപ്പ (അയ്മാറാ : അരിക്വിപ്പ; ക്വെച്ചുവ: അരിക്വിപ്പ) തെക്കുപടിഞ്ഞാറൻ പെറുവിലെ ഒരു ഭരണവിഭാഗമാണ്. ഇതിന്റെ വടക്കൻ അതിർത്തിയിൽ ഇക്ക, അയാക്കുച്ചോ, അപൂരിമാക്, കുസ്ക്കോ എന്നീ ഭരണവിഭാഗങ്ങളും കിഴക്ക് പുനോ ഭരണവിഭാഗവും തെക്ക് മോക്വെഗ്വായും പടിഞ്ഞാറ് പസഫിക് മഹാസമുദ്രവുമാണ്. അരെക്വിപ്പ എന്ന പേരുള്ള ഇതിന്റെ തലസ്ഥാനം പെറുവിലെ രണ്ടാമത്തെ വലിയ നഗരമാണ്.

പരുക്കൻ ഭൂപ്രകൃതിയുള്ള ഈ ഭരണവിഭാഗത്തിന്റെ ഇന്റർ-ആന്തിയൻ മേഖലയിലെ വിശാലമായ പ്രദേശങ്ങൾ അഗ്നിപർവ്വത ലാവയുടെ വലിയ പാളികളാൽ ആവൃതമായതാണ്. ഒക്കോണ, മാജസ് നദികൾ രൂപപ്പെടുത്തിയ ആഴമേറിയ ഗിരികന്ദരങ്ങൾ ഇവിടെയുണ്ട്. ലാ ജോയ പോലെയുള്ള ഇടത്തരം പീഠഭൂമികൾ മുതൽ അരിയെരോസ് പോലെയുള്ള ഉയരം കൂടിയ പീഠഭൂമികളും ഷിവായ്, ഹ്വാമ്പോ, പിച്ചുക്കോളാ തുടങ്ങിയ മണ്ഡലങ്ങളിൽ സ്ഥിതി ചെയ്യുന്നു. 


</doc>
<doc id="460914" url="https://ml.wikipedia.org/wiki?curid=460914" title="ഹാപ്പി ന്യൂ ഇയർ (2014 ലെ ചലച്ചിത്രം)">
ഹാപ്പി ന്യൂ ഇയർ (2014 ലെ ചലച്ചിത്രം)

ഫറാ ഖാൻ സംവിധാനം ചെയ്ത് 2014 ൽ പുറത്തിറങ്ങിയ ഒരു ഹീസ്റ്റ് ആക്ഷൻ കോമഡി ചിത്രമാണ് ഹാപ്പി ന്യൂ ഇയർ. റെഡ് ചില്ലീസ് എന്റർടൈൻമെന്റിന്റെ ബാനറിൽ ഗൗരി ഖാൻ ആണ് ചിത്രം നിർമ്മിച്ചിരിക്കുന്നത്. ദീപിക പദുക്കോൺ, ഷാരൂഖ് ഖാൻ, അഭിഷേക് ബച്ചൻ, സോനു സൂദ്, ബൊമൻ ഇറാനി, വിവാൻ ഷാ, ജാക്കി ഷ്രോഫ് എന്നിവർ ഈ ചിത്രത്തിൽ കേന്ദ്രകഥാപാത്രങ്ങളെ അവതരിപ്പിച്ചിരിക്കുന്നു.

2014 ഒക്ടോബർ 24 ന് ദീപാവലിക്ക് ഹിന്ദി, തമിഴ്, തെലുങ്ക് എന്നീ ഭാഷകളിലായി ഈ ചിത്രം പുറത്തിറങ്ങി.



</doc>
<doc id="460935" url="https://ml.wikipedia.org/wiki?curid=460935" title="അശോക് ലെയ്‌ലാൻഡ്">
അശോക് ലെയ്‌ലാൻഡ്

ഹിന്ദുജ ഗ്രൂപ്പിന്റെ ഉടമസ്ഥതയിൽ, ചെന്നൈ ആസ്ഥാനമായി പ്രവർത്തിക്കുന്ന ഒരു ഇന്ത്യൻ വാഹന കമ്പനിയാണ് അശോക് ലെയ്‌ലാൻഡ്. 

1948 ൽ സ്ഥാപിതമായ ലെയ്‌ലാൻഡ്, ഇന്ത്യയിലെ രണ്ടാമത്തെ വലിയ വാണിജ്യ വാഹന നിർമ്മാതാക്കളാണ്. അശോക് ലെയ്ലാൻഡിന്റെ ഒൻപത് പാന്റുകൾ പ്രവർത്തിക്കുന്നുണ്ട്. 2016 ൽ 140,000 വാഹനങ്ങൾ വിറ്റഴിക്കപ്പെടുന്നു. മഹീന്ദ്ര ആൻഡ് മഹീന്ദ്രയുടെ സെഗ്മെൻറിൽ 32.1 ശതമാനം വിപണി വിഹിതവുമായി മാരുതിയുടെ ഇന്ത്യയിലെ രണ്ടാമത്തെ വലിയ വാണിജ്യ വാഹന കമ്പനിയാണിത്. അശോക് ലെയ്ലാൻഡിന്റെ ട്രക്ക് വിഭാഗത്തിൽ 16 മുതൽ 25 ടൺ വരെയാണ് പ്രാഥമികമായി ശ്രദ്ധ കേന്ദ്രീകരിക്കുന്നത്. എന്നാൽ, അശോക് ലെയ്ലാൻഡിന്റെ മൊത്തം ട്രക്ക് പരിധി 7.5 ൽ നിന്ന് 49 ടൺ ആയി.

1948 ൽ അശോക് മോട്ടോഴ്സ്   ആണ് സ്ഥാപിച്ചത്. ഇദ്ദേഹം പഞ്ചാബിൽ നിന്നുള്ള സ്വാതന്ത്ര്യ സമര സേനാനിയാണ്. സ്വാതന്ത്ര്യത്തിന് ശേഷം, ആധുനിക വ്യാവസായിക സംരംഭങ്ങളിൽ നിക്ഷേപിക്കാൻ ഇന്ത്യയിലെ ആദ്യ പ്രധാനമന്ത്രി നെഹ്രു അദ്ദേഹത്തെ പ്രേരിപ്പിച്ചു. അശോക് മോട്ടോഴ്സ് 1948 ൽ ഇംഗ്ലണ്ടിൽ നിന്ന് ഓസ്റ്റിൻ കാറുകൾ കൂട്ടിച്ചേർക്കുകയും നിർമ്മിക്കുകയും ചെയ്തു. രഘുനന്ദൻ സരണിന്റെ   ഏക മകനായ  അശോക് സരാന്റെ പേരിലാണ് ഈ കമ്പനി അറിയപ്പെട്ടിരുന്നത്.

രഘുനന്ദൻ സരൺ ഒരു വിമാനാപകടത്തിൽ മരിച്ചു. രഘുനന്ദൻ കൊമേഴ്സ്യൽ വാഹനങ്ങൾക്ക് വേണ്ടി ലെയ്ലാൻഡിലെ മോട്ടേഴ്സുമായി കരാറിലേർപ്പെട്ടിരുന്നു. അശോക് ലെയ്ലാൻഡ് പിന്നീട് വാണിജ്യവാഹനങ്ങൾ നിർമ്മിക്കാൻ തുടങ്ങി. ലെയ്ലാൻഡിന്റെ ഉടമസ്ഥതയിലുള്ള ബ്രിട്ടീഷ് പ്രവാസിക്കാരും ഇന്ത്യൻ എക്സിക്യുട്ടീവുകളുമൊക്കെയായി കമ്പനിയുടെ ഇന്ത്യയിലെ വാണിജ്യ വാഹന ഉൽപ്പാദകരിലൊരാളായി മാറി.

2007 ൽ അശോക് ലെയ്ലൻഡിൽ ഇൽ വേക്കോയുടെ പരോക്ഷമായ ഓഹരികൾ ഹിന്ദുജ ഗ്രൂപ്പും വാങ്ങി. പ്രൊമോട്ടർ ഷെയർഹോൾഡിങ് ഇപ്പോൾ 51% ആണ്.

നിലവിലെ ശ്രേണി 


നിലവിലെ ശ്രേണി 


1.25 ടൺ ലൈറ്റ് കൊമേഴ്സ്യൽ വാഹിയാണ് ദോസ്ത്. ഇന്ത്യൻ-ജാപ്പനീസ് വാണിജ്യ വാഹന നിർമാതാക്കളായ അശോക് ലെയ്ലാൻഡ് നിസ്സാൻ വാഹനങ്ങൾ പുറത്തിറക്കിയ ആദ്യ ഉൽപ്പന്നമാണ് ദോസ്ത്. ദോസ്ത് 58 ആണ്   ടർബോ ചാർജർ റയിൽ ഡീസൽ എഞ്ചിൻ, 1.25 ടൺ ശേഷിയുള്ള ശേഷി. ബിഎസ് 3, ബിഎസ് 4 പതിപ്പുകൾ ലഭ്യമാണ്. 1980 കളിലെ നിസ്സാന്റെ C22 വനെറ്റുമായി ബന്ധപ്പെട്ട ഭാഗങ്ങളും ചില തട്ടുകളുമുള്ളത് ; ഇത് വാതിൽ ഡിസൈനിലാണ് ഏറ്റവും കൂടുതൽ കാണുന്നത്. അശോക് ലെയ്ലാൻഡിന്റെ ഹൊസൂർ പ്ലാന്റിൽ എൽസിവി നിർമ്മിക്കുന്നത് തമിഴ്നാട്ടിലാണ്. എൽസി വി മൂന്നു പതിപ്പിൽ ലഭ്യമാണ്. അശോക് ലെയ്ലാൻഡിന് ഇന്ത്യയിൽ ലൈറ്റ് കൊമേഴ്സ്യൽ വെഹിക്കിൾ സെഗ്മെന്റിൽ പ്രവേശനം ലഭിച്ചിട്ടുണ്ട്. 


</doc>
<doc id="460941" url="https://ml.wikipedia.org/wiki?curid=460941" title="സുമിഡെറോ കാന്യൺ">
സുമിഡെറോ കാന്യൺ

സുമിഡെറോ കാന്യൺ തെക്കൻ മെക്സിക്കോയിൽ ചിയപ്പാസ് സംസ്ഥാനത്ത്, ചിയാപ ഡി കോർസോ നഗരത്തിനു തൊട്ടു വടക്കുഭാഗത്തായി സ്ഥിതി ചെയ്യുന്ന ആഴമേറിയ ഒരു പ്രകൃതിദത്ത മലയിടുക്കാണ്. അമേരിക്കൻ ഐക്യനാടുകളിലെ അരിസോണ സംസ്ഥാനത്തു സ്ഥിതിചെയ്യുന്ന ഗ്രാൻറ് കാന്യൺ രൂപീകൃതമായ ഏകദേശം അതേ സമയത്തുതന്നെയാണ് പ്രദേശത്തെ ഭൂമിയുടെ പുറന്തോടിലുണ്ടായ ഒരു പിളർപ്പിലൂടെയും തുടർന്ന് ഗ്രിജാൽവ നദിയുടെ കാർന്നെടുക്കലിലൂടെയും ഈ മലയിടുക്കിന്റേയും രൂപീകരണമാരംഭിച്ചത്. നദി ഇപ്പോഴും ഈ മലയിടുക്കിലൂടെ കടന്നുപോകുന്നു. ഏകദേശം 1,000 മീറ്റർവരെ (3,300 അടി) ഉയരത്തിലുള്ള ലംബമായ ഭിത്തികളുള്ള സുമിഡെറോ മലയിടുക്കിന്റെ 30 കിലോമീറ്റർ (8.1 മൈൽ) നീളത്തിലുള്ള ഇടുങ്ങിയ മാർഗ്ഗത്തിലൂടെ 90 ഡിഗ്രി ചരിവിലാണ് നദി കടന്നുപോകുന്നത്.

മലയിടുക്കിനെ വലയം ചെയ്തുകിടക്കുന്നതും ചിപ്പാസ് സംസ്ഥാനത്തെ നാലു മുനിസിപ്പാലിറ്റികളിലായി, ഏകദേശം 21,789 ഹെക്ടർ (53,840 ഏക്കർ) പ്രദേശത്തു വ്യാപിച്ചുകിടക്കുന്നതുമായ സുമിഡെറോ കാന്യൺ ദേശീയോദ്യാനം മെക്സിക്കോയിലെ ഒരു കേന്ദ്ര സംരക്ഷിത നൈസർഗ്ഗിക മേഖലയാണ്. 


</doc>
<doc id="460963" url="https://ml.wikipedia.org/wiki?curid=460963" title="വിജയ് സൂപ്പറും പൗർണമിയും">
വിജയ് സൂപ്പറും പൗർണമിയും

2019 ൽ പുറത്തിറങ്ങിയ ജീസ് ജോയ് സംവിധാനം നിർവഹിച്ച മലയാളചലച്ചിത്രമാണ് വിജയ് സൂപ്പറും പൗർണമിയും. ആസിഫ് അലി, ഐശ്വര്യ ലക്ഷ്മി, ബാലു വർഗീസ്, അജു വർഗീസ് എന്നിവരാണ് പ്രധാനവേഷങ്ങളിൽ അഭിനയിക്കുന്നത്. "പെള്ളി ചൂപുലു" എന്ന തെലുങ്ക് ചിത്രത്തിന്റെ റീമേക്ക് ആണ്. പ്രിൻസ് ജോർജാണ് സ ഗീതസംവിധാനം നിർവഹിച്ചിരിക്കുന്നത്. 2019 ജനുവരി 11 ന് വിശിഷ്ടാതിഥികളുടെയും പ്രേക്ഷകരുടെയും നല്ല വിലയിരുത്തലുകളോടെയാണ് ചിത്രം പുറത്തിറങ്ങിയത്

ന്യൂ സൂര്യ ഫിലിംസിന്റെ ബാനറിൽ എ. കെ. സുനിൽ ആണ് ഈ ചിത്രം നിർമ്മിച്ചത്. ബൈസിക്കിൾ തീവ്സ്, സൺഡേ ഹോളിഡേ എന്നീ ചിത്രങ്ങളിൽ ജസി ജോയിയും ആസിഫ് അലിയും ഒരുമിച്ച് പ്രവർത്തിച്ചിട്ടുണ്ട്.


പ്രിൻസ് ജോർജാണ് ഗാനരചന നിർവഹിച്ചത്. 

2019 ജനുവരി 11 ന് കേരളത്തിലെ 114 തിയറ്ററുകളിൽ ചിത്രം റിലീസ് ചെയ്തു.


</doc>
<doc id="461009" url="https://ml.wikipedia.org/wiki?curid=461009" title="നാഷണൽ ബാങ്ക് നോട്ട്">
നാഷണൽ ബാങ്ക് നോട്ട്

അമേരിക്കൻ ഐക്യനാടുകളിലെ ചാർട്ടേർഡ് ദേശീയ ബാങ്കുകൾ വിതരണം ചെയ്ത യുണൈറ്റഡ് സ്റ്റേറ്റ്സ് കറൻസി ബാങ്ക് നോട്ടുകൾ ആയിരുന്നു നാഷണൽ ബാങ്ക് നോട്ട്.




</doc>
<doc id="461014" url="https://ml.wikipedia.org/wiki?curid=461014" title="യുണൈറ്റഡ് സ്റ്റേറ്റ്സ് ഡോളർ ബാങ്ക്നോട്ടുകൾ">
യുണൈറ്റഡ് സ്റ്റേറ്റ്സ് ഡോളർ ബാങ്ക്നോട്ടുകൾ

ഫെഡറൽ റിസർവ് നോട്ട്സ്, സിൽവർ സർട്ടിഫിക്കറ്റുകൾ, ഗോൾഡ് സർട്ടിഫിക്കറ്റുകൾ, യുണൈറ്റഡ് സ്റ്റേറ്റ്സ് നോട്ട്സ് എന്നിവയുൾപ്പെടെ യുഎസ് ഡോളറിന്റെ വിവിധതരം നോട്ടുകൾ വിതരണം ചെയ്തിരിക്കുന്നു.
പ്രധാന ലേഖനം: ആദ്യകാല അമേരിക്കൻ കറൻസി

അമേരിക്കൻ വിപ്ലവത്തിന് മുമ്പ്, പതിമൂന്ന് കോളനികളിൽ ഓരോന്നും കൂടുതലും ബ്രിട്ടീഷ് പൗണ്ടിലും ഷില്ലിംഗിലും നാണയത്തിലും സ്വന്തമായി പേപ്പർ പണം നൽകി. 1776-ൽ യുണൈറ്റഡ് സ്റ്റേറ്റ്സ് പുതുതായി സൃഷ്ടിച്ച കറൻസി പുറത്തിറക്കി. യുദ്ധത്തെ പിന്തുണക്കാൻ ആഗ്രഹിക്കുന്ന ആളുകൾ അത് വാങ്ങി.(യുദ്ധം അവസാനിക്കുമ്പോൾ ഈ കറൻസി സ്പാനിഷ് മില്ലിൽ തയ്യാറാക്കിയ ഡോളറുകൾക്കായി വീണ്ടെടുക്കപ്പെടുമെന്ന് വാഗ്ദാനം ചെയ്തിരുന്നു.) തുടക്കത്തിൽ, നൽകിയിരിക്കുന്ന മൂല്യത്തിനൊപ്പം വിതരണം ചെയ്ത ബാങ്ക് നോട്ടുകൾ ഏതാനും മാസങ്ങൾ കഴിഞ്ഞപ്പോൾ അവ തീർത്തും നിസ്സാരമായി വിലകുറച്ചു തുടങ്ങി. ട്രഷറി ബോണ്ടുകൾക്കുള്ള നോട്ട് തുകയുടെ 1% വച്ച് വീണ്ടെടുക്കാൻ അമേരിക്ക സമ്മതിച്ചു. ഇഷ്യു ചെയ്തിട്ടുള്ള പണത്തിന്റെയും മറ്റും മൂല്യം $ 1/6 മുതൽ $ 80 വരെയായിരുന്നു.


</doc>
<doc id="461017" url="https://ml.wikipedia.org/wiki?curid=461017" title="യുണൈറ്റഡ് സ്റ്റേറ്റ്സ് നോട്ട്">
യുണൈറ്റഡ് സ്റ്റേറ്റ്സ് നോട്ട്

1862 മുതൽ 1971 വരെ യു.എസിൽ നിന്നും പുറത്തിറക്കിയ ഒരു തരം കടലാസ് പണമാണ് ലീഗൽ ടെൻഡർ നോട്ട് എന്നും അറിയപ്പെടുന്ന യുണൈറ്റഡ് സ്റ്റേറ്റ്സ് നോട്ട്. 100 വർഷത്തിലേറെക്കാലം നിലവിലുണ്ടായിരുന്നതുകൊണ്ട്, മറ്റേതൊരു യു.എസ് പേപ്പർ മണിയെക്കാളിലും കൂടുതൽ കാലം വിതരണം ചെയ്യപ്പെട്ടു. അവ "greenbacks" എന്ന പേരിൽ ഏറെ പ്രചാരം നേടി. 1862- ൽ അവ മുമ്പേയുള്ള ഗ്രീൻബാക്കുകളിൽ നിന്ന് അനന്തരാവകാശമായി ഡിമാൻഡ് നോട്ടുകൾക്ക് ലഭിച്ച പേര് മാറ്റി. പലപ്പോഴും ലീഗൽ ടെൻഡർ നോട്ടുകളായി, ഫിയറ്റ് കറൻസി എന്ന പേരിൽ ഒരു ഫസ്റ്റ് ലീഗൽ ടെൻഡർ നിയമപ്രകാരം അവ യുണൈറ്റഡ് സ്റ്റേറ്റ്സ് നോട്ട്സ് എന്ന് നാമകരണം ചെയ്യപ്പെട്ടു.






</doc>
<doc id="461019" url="https://ml.wikipedia.org/wiki?curid=461019" title="ഇൽയാസ് നബി">
ഇൽയാസ് നബി

ഇസ്രായേലിയരിലേക്ക് അയക്കപ്പെട്ട പ്രവാചകൻ ആയിരുന്നു ഇല്ല്യാസ് നബി. അസ്സ്വാഫാത്ത് , അൽ അൻആം എന്നീ സൂറത്തുകളിൽ ഖുർആൻ അദ്ദേഹത്തെ പരിചയപ്പെടുത്തുന്നുണ്ട്. സുലൈമാൻ നബിയുടെ മരണശേഷം ജനങ്ങൾ വഴിവിട്ട് സഞ്ചരിക്കുകയും ക്രമേണ വിഗ്രഹാരാധനയിൽ മുഴുകുകയും ചെയ്തു. അക്കാരണത്താൽ തന്നെ അവരെ സംസ്കരിച്ചെടുക്കാൻ വേണ്ടി പ്രവാചകനായ ഇല്ല്യാസ് നബിയെ ഇസ്രായേൽരുടെ രാജാവായ ""അഹബിന്റെ"" കാലത്ത് അല്ലാഹു നിയോഗിച്ചു. 
ബഹു ദേവതാ വാദത്തിൽ നിന്നും ജനങ്ങളെ രക്ഷിക്കാൻ വേണ്ടി തന്നെ കഴിവിന്റെ പരമാവധി ശ്രമിച്ചെങ്കിലും അദ്ദേഹത്തിന്റെ പ്രയത്നങ്ങൾ ഫലം ചെയ്തില്ല. അദ്ദേഹം രാജാവിനെ അടുത്തുചെന്ന് രൂക്ഷമായ വളർച്ചയുടെയും ക്ഷാമത്തിന്റെയും ആഗമനത്തെക്കുറിച്ച് മുന്നറിയിപ്പ് നൽകിയെങ്കിലും ജനങ്ങൾ അദ്ദേഹത്തിന് വാക്കുകൾ വകവച്ചില്ല. ഉടനെ ഇല്ല്യാസ് നബിയുടെ പ്രവചനം സത്യമായി വരുകയും രാജ്യമൊട്ടാകെ വരൾച്ചയും ക്ഷാമവും കൊടുമ്പിരി കൊള്ളുകയും ചെയ്തു. ജനങ്ങൾ പട്ടിണികിടന്ന് മരിക്കാൻ തുടങ്ങി.മൂന്നുവർഷം ഇങ്ങനെ തുടർന്നു. ശേഷം അദ്ദേഹത്തിന് ജനങ്ങളോട് ദയ തോന്നുകയും അല്ലാഹുവിനോട് കേണപേക്ഷിച്ചതിന്റെ ഫലമായി ശക്തമായ ഒരു പേമാരിക്ക് ശേഷം വളർച്ച മാറുകയും ചെയ്തു. ജനങ്ങൾ പശ്ചാത്തപിക്കുകയും അല്ലാഹുവിനെ മേൽക്കോയ്മ അംഗീകരിക്കുകയും ചെയ്തു. അല്ലാഹുവിന്റെ നിർദ്ദേശപ്രകാരം അൽ യസഹ് നബിയെ പിൻഗാമിയായി നിശ്ചയിക്കുകയും ചെയ്ത ശേഷം അദ്ദേഹം നിഗൂഢമായി അപ്രത്യക്ഷമാവുകയാണുണ്ടായത്.


</doc>
<doc id="461020" url="https://ml.wikipedia.org/wiki?curid=461020" title="ഉകായാലി നദി">
ഉകായാലി നദി

ഉകായാലി നദി പെറുവിലെ അരെക്വപ്പാ മേഖലയിൽ ടിറ്റിക്കാക്ക തടാകത്തിൽ നിന്ന് ഏകദേശം 110 കിലോമീറ്റർ (68 മൈൽ) വടക്കുനിന്ന് ഉത്ഭവിക്കുന്നു. മറാനോൺ, ഉകായാലി നദികളുടെ സംഗമസ്ഥാനത്ത് നൗട്ട നഗരത്തിനു സമീപത്തുവച്ച് ഇത് ആമസോൺ നദിയായി പേരെടുക്കുന്നു. ഉസായലി നദി ആമസോൺ നദിയുടെ ഒരു പ്രധാന പോഷകനദിയായി മാറുന്നു. നീണ്ടുകിടക്കുന്ന ഭാഗങ്ങളിലെ ശീഘ്രഗതിയിലുള്ള ജലപാതങ്ങൾ കാരണമായി ഇവിടെ ജലഗതാഗതം തടയപ്പെട്ടിരിക്കുന്നു. ഉകായാലി നദിയോരത്താണ് പുക്കാൽപ്പാ നഗരം സ്ഥിതിചെയ്യുന്നത്.


</doc>
<doc id="461023" url="https://ml.wikipedia.org/wiki?curid=461023" title="അൽ യസഹ് നബി">
അൽ യസഹ് നബി

ഇൽയാസ് നബിയുടെ പിൻഗാമിയാണ് പ്രവാചകനായ അൽ യസഹ് നബി. സൂറത്തുൽ അൻആം സൂറത്ത് സ്വാദ് എന്നിവയിൽ ഖുർആനിൽ അദ്ദേഹത്തെ കുറിച്ച് പറയുന്നുണ്ട് അദ്ദേഹം ഉഖ്തുബിന്റെ മകൻ ആണെന്നല്ലാതെ അദ്ദേഹത്തിന്റെ ജീവിതത്തെക്കുറിച്ച് ചരിത്രകാരന്മാർ ഒന്നും പ്രതിപാദിക്കുന്നില്ല. ഇല്ല്യാസ് നബിയുടെ കൂടെ ഒരു ശതകത്തോളം അദ്ദേഹം ജീവിച്ചിരുന്നു. ഇല്യാസ് നബിക്ക് ശേഷം അദ്ദേഹത്തെയാണ് അല്ലാഹു പ്രവാചകനായി നിയോഗിച്ചത്. ലബനാനിൽ വച്ചാണ് അദ്ദേഹം വഫാത്തായത് .അവിടെത്തന്നെ മറവുചെയ്തു.


</doc>
<doc id="461024" url="https://ml.wikipedia.org/wiki?curid=461024" title="യംഗ് മദർ സ്വീവിംഗ് (മേരി കസ്സറ്റ്)">
യംഗ് മദർ സ്വീവിംഗ് (മേരി കസ്സറ്റ്)

1900- ലെ മേരി കസ്സാറ്റ് ചിത്രീകരിച്ച എണ്ണച്ചായാചിത്രമാണ് യംഗ് മദർ സ്വീവിംഗ്. മെട്രോപൊളിറ്റൻ മ്യൂസിയത്തിന്റെ ശേഖരത്തിലാണ് ഈ ചിത്രം സൂക്ഷിച്ചിരിക്കുന്നത്. 

അമേരിക്കൻ ചിത്രകാരിയായ മേരി കസ്സാറ്റ് 1900-ൽ നിർമ്മിച്ച എണ്ണ ഛായാചിത്രമാണ് യംഗ് മദർ സ്വീവിംഗ്. 1901-ൽ പാരീസിൽ ഡ്യൂറണ്ട് റുയൽ ലൂയിസിൻ ഹാവ്മേയറാണ് ഈ ചിത്രം വാങ്ങിയത്. 1907-ൽ ഹാവ്മേയർ വിധവയായതിനെ തുടർന്ന് അവരുടെ മുഴുവൻ സമയവും വോട്ടവകാശ പ്രവർത്തനങ്ങൾക്കുവേണ്ടി ചിലവഴിച്ചിരുന്നു. 1912-ൽ പണം സ്വരൂപിക്കാൻ വേണ്ടി അവർ ന്യൂയോർക്കിൽ നൊയിഡ്ലറിന്റെ ഗ്യാലറിയിലേക്ക് ഈ ചിത്രം ഉൾപ്പെടെയുള്ള അവരുടെ കലാശേഖരം നൽകിയിരുന്നു.

H.O. ഹാവ്മെയർ ശേഖരത്തിന്റെ ഭാഗമായി 1929-ൽ ചിത്രം മെട്രോപൊളിറ്റൻ മ്യൂസിയത്തിലേക്ക് നൽകി. മെട്രോപൊളിറ്റൻ മ്യൂസിയത്തിൽ നിന്ന് വായ്പയായി ചിത്രം മ്യൂസിയം ഓഫ് മോഡേൺ ആർട്ട്, എൻ‌വൈ; നാഷണൽ ഗാലറി ഓഫ് ആർട്ട്, വാഷിംഗ്ടൺ ഡി.സി; പാരിഷ് ആർട്ട് മ്യൂസിയം, സതാംപ്ടൺ, എൻ‌വൈ; നെവാർക്ക് മ്യൂസിയം, എൻ‌ജെ; മിന്റ് മ്യൂസിയം ഓഫ് ആർട്ട്, ഷാർലറ്റ്, എൻ‌സി; സാന്താ ബാർബറ മ്യൂസിയം ഓഫ് ആർട്ട്, സാന്താ ബാർബറ, സുഎ, ന്യൂപോർട്ട് ഹാർബർ ആർട്ട് മ്യൂസിയം, ന്യൂപോർട്ട്, സുഎ, എന്നിവിടങ്ങളിൽ വ്യാപകമായി പ്രദർശിപ്പിച്ചിട്ടുണ്ട്.

ഒരു ജാലകത്തിന് മുന്നിലിരുന്ന് തയ്യൽ ജോലിചെയ്യുന്ന അമ്മയെയും അമ്മയുടെ മടിയിൽ ചാരിയിരിക്കുന്ന ഒരു കൊച്ചുകുട്ടിയും ഈ ചിത്രത്തിൽ ചിത്രീകരിക്കുന്നു. ജാലകത്തിന് പുറത്തുള്ള പുല്ലിലെ പച്ചിലകളെ അനുസ്മരിപ്പിക്കുന്ന പച്ച നിറത്തിലുള്ള ഏപ്രൺ വരയുള്ള വസ്ത്രത്തിനുമുകളിൽ സ്ത്രീ ധരിച്ചിരിക്കുന്നു. മെട്രോപൊളിറ്റൻ മ്യൂസിയത്തിന്റെ വിലയിരുത്തൽ അനുസരിച്ച്, കലാകാരൻ അമ്മയെയും കുട്ടിയെയും തമ്മിൽ ബന്ധമില്ലാത്ത രണ്ട് മാതൃകകൾ ആയി ഉപയോഗിച്ചിരിക്കുന്നു.

ഒരു അമേരിക്കൻ ചിത്രകാരിയായിരുന്നു മേരി സ്റ്റീവൻസൺ കസ്സാറ്റ്. സ്ത്രീകളുടെ സാമൂഹികവും സ്വകാര്യവുമായ ജീവിതങ്ങളുടെ ചിത്രങ്ങളാണ് കൂടുതലായും സൃഷ്ടിച്ചത്. കൗമാരക്കാരുടെയും കുട്ടികളുടെയും ഇടയിലുള്ള ബന്ധങ്ങൾക്ക് അവർ പ്രത്യേക ഊന്നൽ നൽകി. 1868-ൽ ഫ്രഞ്ച് ഗവൺമെൻറ് നടത്തുന്ന ഒരു വാർഷിക പ്രദർശനമേളയായ പാരീസ് സലോണിൽ മേരി വരച്ച പോർട്രെയ്റ്റുകൾ പ്രദർശനത്തിനായി തിരഞ്ഞെടുക്കപ്പെട്ടു. സ്വന്തം പിതാവ് തന്നെ തള്ളിപ്പറഞ്ഞതോർത്ത്, മേരി സ്റ്റീവൻസൻ എന്ന പേരിലാണ് അവർ പെയിന്റിംഗ് സമർപ്പിച്ചത്. ഈ ചിത്രപ്രദർശനത്തോടെ മേരി കസാറ്റ് വളരെയധികം ശ്രദ്ധ നേടി. 1870-ൽ ഫ്രാങ്കോ-പ്രഷ്യൻ യുദ്ധം പൊട്ടിപ്പുറപ്പെട്ട ഉടൻ, മേരി കസ്സാറ്റ് അമേരിക്കയിൽ തന്റെ മാതാപിതാക്കളുടെയടുത്ത് മടങ്ങിയെത്തി. വിദേശത്ത് താമസിക്കുന്നതിനിടയിൽ തനിക്കുണ്ടായിരുന്ന കലാപരമായ സ്വാതന്ത്ര്യം ഫിലഡെൽഫിയയിൽ ലഭിച്ചില്ല. ചിത്രരചനക്കാവശ്യമായ സാധനങ്ങൾ കണ്ടെത്തുന്നതിൽ അവൾക്ക് ബുദ്ധിമുട്ട് നേരിടേണ്ടി വന്നു. പിതാവ് കലയുമായി ബന്ധപ്പെട്ട യാതൊരു സഹായവും നൽകാൻ വിസമ്മതിച്ചു. സാമ്പത്തികകാരണങ്ങളാൽ തന്റെ ചില ചിത്രങ്ങൾ ന്യൂയോർക്കിൽ വിൽക്കാൻ അവർ ശ്രമിച്ചുവെങ്കിലും നടന്നില്ല. 1871-ൽ ചിക്കാഗോയിൽ ഒരു ഡീലറുടെ സഹായത്തോടെ വീണ്ടും വിൽക്കാൻ ശ്രമിച്ചപ്പോൾ ആ പെയിന്റിംഗുകൾ തീപ്പിടുത്തത്തിൽ നശിച്ചു.


</doc>
<doc id="461037" url="https://ml.wikipedia.org/wiki?curid=461037" title="അപൂരിമാക് നദി">
അപൂരിമാക് നദി

അപൂരിമാക് നദി പെറുവിലെ അരെക്വിപ്പ പ്രവിശ്യയിൽ തെക്കുപടിഞ്ഞാറൻ പർവ്വതനിരകളിലെ 5,597 മീറ്റർ ഉയരമുള്ള (18,363 അടി) മിസ്മിയെന്ന ഹിമശൈലത്തിലെ മഞ്ഞുരുകിയെത്തുന്ന ജലത്തിൽനിന്ന് ഉത്ഭവിക്കുന്ന ഒരു നദിയാണ്. കായില്ലോമാ ഗ്രാമത്തിൽനിന്ന് 10 കിലോമീറ്റർ (6.2 മൈൽ) ദൂരത്തിലും പസഫിക് തീരത്തുനിന്ന് 160 കിലോമീറ്ററിൽ (99 മൈൽ) താഴെയുമായാണ് ഈ പ്രദേശത്തിന്റ സ്ഥാനം. പൊതുവേ വടക്കുപടിഞ്ഞാറേ ദിശയിലേയക്കൊഴുകുന്ന ഈ നദി കുസ്കോ നഗരത്തിനു സമീപം 3,000 മീറ്റർവരെ ആഴമുള്ള ഇടുങ്ങിയ മലയിടുക്കിലൂടെ കടന്നുപോകുന്നു. അമേരിക്കൻ ഐക്യനാടുകളിലെ ഗ്രാൻഡ് കാന്യണേക്കാൾ ഏകദേശം ഇരട്ടിയിലധികം ആഴമുള്ള മലയിടുക്കാണിത്. നീർച്ചാട്ടങ്ങളും ജലപാതങ്ങളും നദിയുടെ മുന്നോട്ടുള്ള ഗമനത്തെ തടസ്സപ്പെടുത്തുന്നു. അപൂരിമാക് നദിയുടെ ആദിമുതൽ അന്തം വരെ സഞ്ചരിക്കുവാനുള്ള ആകെയുള്ള ആറു ശ്രമങ്ങളിൽ രണ്ടെണ്ണം മാത്രമേ വിജയംവരിച്ചിട്ടുള്ളൂ.

ഇവിടെനിന്ന് ഏകദേശം 730 കിലോമീറ്ററുകൾ (450 മൈൽ) സഞ്ചരിച്ചതിനുശേഷം സമുദ്രനിരപ്പിൽനിന്ന് 440 മീറ്റർ (1,440 അടി) ഉയരത്തിൽവച്ച് അപൂരിമാക് നദി മന്താരോ നദിയിൽ ലയിച്ച് എനേ നദിയായി രൂപംപ്രാപിക്കുന്നു. പിന്നീട് 330 മീറ്റർ (1,080 അടി) ഉയരത്തിൽവച്ച് ഇത് പെരെനെ നദിയുമായി സംയോജിച്ച് താമ്പോ നദിയായി മാറുന്നു. സമുദ്രനിരപ്പിൽനിന്ന് 280 മീറ്റർ (920 അടി) ഉയരത്തിൽ ഇത് ഉറുമ്പാമ്പ നദിയുമായിച്ചേർന്ന് ആമസോൺ നദിയുടെ പ്രധാന കൈവഴിയായ ഉക്കായാലി നദിയായി മാറുന്നു. ചിലപ്പോഴൊക്കെ അപൂരിമാക് നദിയുടെ ഉറവിടം മുതൽ എനെ, താമ്പോ നദികൾ ഉൾപ്പെടെ, ഉക്കായാലി നദിയുമായി ലയിക്കുന്ന ജംഗ്ഷൻവരെയുള്ള 1,070 കിലോമീറ്റർ (660 മൈൽ) മുഴുവൻ നദീഭാഗത്തെയും “അപൂരിമാക്” എന്നുവിളിക്കാറുണ്ട്. 

പതിമൂന്നാം നൂറ്റാണ്ടിൽ പടിഞ്ഞാറൻ ദിശയിലേയ്ക്കു പ്രവേശനം ലഭിക്കുന്നതിനായി ഇൻകാ വർഗ്ഗക്കാർ ഈ നദിയിൽ ഒരു പാലം സ്ഥാപിച്ചിരുന്നു. 1350 ൽ സ്ഥാപിതമായ ഈ പാലം 1864 വരെ ഉപയോഗത്തിലുണ്ടായിരുന്നു. ജീർണ്ണാവസ്ഥയിലായ ഇത് 1890 ലും നദിക്കു കുറുകേ നിലനിന്നിരുന്നു.  


</doc>
<doc id="461043" url="https://ml.wikipedia.org/wiki?curid=461043" title="നിക്കോൺ കൂൾപിക്സ് പി1000">
നിക്കോൺ കൂൾപിക്സ് പി1000

നിക്കോണിന്റെ സൂപ്പർസൂം ഡിജിറ്റൽ ബ്രിഡ്ജ് ക്യാമറയാണ് നിക്കോൺ കൂൾപിക്സ് പി1000 . September 6, 2018 ൽ ആണ് ഇത് പുറത്തിറങ്ങിയത് . 125x സൂമിങ് ഉള്ള ഈ ക്യാമറയാണ് ഇന്നുള്ളതിൽ വെച്ച് ഏറ്റവും കൂടിയ മാഗ്നിഫിക്കേഷൻ തരുന്ന ബ്രിഡ്ജ് ക്യാമറ , ഇതിനു മുൻപ്പ് നിക്കോൺ കൂൾപിക്സ് പി900 ന് ആയിരുന്നു ഈ സ്ഥാനം . 35 മില്ലി മീറ്റർ തതുല്യമായ ഫോക്കൽ ലെങ്ങ്തിൽ പരമാവധി 3000 മില്ല്ലി മീറ്റർ ആണ് പരിധി.


</doc>
<doc id="461047" url="https://ml.wikipedia.org/wiki?curid=461047" title="നേച്ചർ ക്ലബ്">
നേച്ചർ ക്ലബ്

പ്രകൃതിയെ അടുത്തറിയുവാനും സ്നേഹിക്കുവാനും, പ്രകൃതിയ്ക്കും പ്രകൃതി വിഭവങ്ങൾക്ക് നേരെയും ഉള്ള മനുഷ്യരുടെ കൈ കടത്തലുകൾ മൂലം ഭൂമിയുടെ സന്തുലനാവസ്ഥ തകിടം മറിയുന്നതും മനസ്സിലാക്കി രൂപപ്പെട്ടുവരുന്ന കൂട്ടായ്മയാണ് നേച്ചർ ക്ലബ്. ആഗോളതാപനം, കാലാവസ്ഥ വ്യതിയാനങ്ങൾ,വന നശീകരണം, മണ്ണൊലിപ്പ്,അന്യം നിന്ന് പോയികൊണ്ടിരിക്കുന്ന ഒരുപാട് അമൂല്യ സസ്യങ്ങളുടെ സംരക്ഷണം, രാസ കീട നാശിനികളുടെ അമിതമായ ഉപയോഗങ്ങൾ കുട്ടികളിലും മുതിർന്നവരിലും ചൊലുത്തുന്ന സ്വാധീനങ്ങളെ കുറിച്ചുള്ള അവബോധങ്ങൾ, റോഡ്‌ വികസനങ്ങളുടെ ഭാഗമായി വെട്ടിമാറ്റാൻ പോകുന്ന മരങ്ങൾ സംഘടിച്ച് സംരക്ഷിക്കുക, കണ്ടൽകാടുകളുടെ സംരക്ഷണവും അവബോധങ്ങളും നൽകൽ, പാട ശേഖരങ്ങളിൽ നിന്നും അന്യം നിന്ന് പോയിക്കൊണ്ടിരിക്കുന്ന ഞവിഞ്ഞി,വാരാൽ മത്സ്യം ഇവയുടെ സംരക്ഷണവും അവബോധങ്ങളും നൽകൾ, പുഴകൾ, തോടുകൾ, അരുവികൾ,കനോലി കനാലുകൾ മുതലായ ജല സ്രോതസ്സുകളിൽ അറവുശാലയിലെ അവശിഷ്ടങ്ങൾ ഇടുന്നതിനെതിരെ അവബോധങ്ങൾ നൽകൾ,മണ്ണിര കമ്പോസ്റ്റിന്റെ ഗുണങ്ങളും തയ്യാറാക്കുന്ന രീതികളുടെ അവബോധങ്ങളും, കൂടാതെ മരങ്ങളും പൂമരങ്ങളും നടുകയും സംരക്ഷിക്കുകയും പാതയോരങ്ങൾ ഈ വഴി അലങ്കരിക്കുകയും തണൽ ഒരുക്കുക എന്നിങ്ങനെ നേച്ചർ ക്ലബ് പ്രവർത്തനങ്ങൾ നടത്തി വരുന്നു.കേരളത്തിൽ ഒരുപാട് നേച്ചർ ക്ലബുകൾ പ്രവർത്തിച്ച് വരുന്നു.


</doc>
<doc id="461054" url="https://ml.wikipedia.org/wiki?curid=461054" title="എസ്. ബാലകൃഷ്ണൻ">
എസ്. ബാലകൃഷ്ണൻ

പത്തിലധികം മലയാള ചലച്ചിത്രങ്ങൾക്ക് സംഗീതസംവിധാനം നിർവഹിച്ച ഒരു സംഗീതജ്ഞനായിരുന്നു എസ്. ബാലകൃഷ്ണൻ (1948 നവംബർ 8 - 2019 ജനുവരി 17). എണ്ണത്തിൽ കുറവെങ്കിലും സൂപ്പർഹിറ്റുകളായി മാറിയ ഗാനങ്ങൾ അദ്ദേഹം ചിട്ടപ്പെടുത്തിയിട്ടുണ്ട്. 'ഒരായിരം കിനാക്കളാൽ', 'ഉന്നം മറന്ന് തെന്നിപ്പറന്ന', 'ഏകാന്തചന്ദ്രികേ', 'നീർപ്പളുങ്കുകൾ', 'പവനരച്ചെഴുതുന്നു', 'പാതിരാവായി നേരം' തുടങ്ങിയവ അദ്ദേഹത്തിന്റെ സൂപ്പർഹിറ്റ് ഗാനങ്ങളാണ്.

1948 നവംബർ 8-ന് പാലക്കാട് ജില്ലയിലെ ചിറ്റിലഞ്ചേരിയിൽ ശങ്കരയ്യർ, രാജമ്മാൾ ദമ്പതികളുടെ മകനായി ഒരു തമിഴ് ബ്രാഹ്മണകുടുംബത്തിൽ ജനിച്ച ബാലകൃഷ്ണൻ കോയമ്പത്തൂരിലായിരുന്നു ബാല്യകാലത്ത് താമസിച്ചിരുന്നത്. കോയമ്പത്തൂർ വിശ്വനാഥൻ പിള്ളയ്ക്കു കീഴിൽ ശാസ്ത്രീയസംഗീതം, ഓടക്കുഴൽ എന്നിവ അഭ്യസിച്ചു. പ്രായപൂർത്തിയായ ശേഷമാണ് സംഗീതപഠനമാരംഭിച്ചത്. എകണോമിക് ഹിസ്റ്ററിയിൽ ബിരുദത്തിനു ശേഷം ചലച്ചിത്രങ്ങളിൽ അവസരം തേടി ചെന്നൈയിലേക്ക് മാറി. സംഗീതപാരമ്പര്യമില്ലാത്ത കുടുംബത്തിൽ നിന്ന് വന്ന ബാലകൃഷ്ണൻ ഈ തൊഴിൽ തിരഞ്ഞെടുത്തത് കുടുംബത്തിന് എതിർപ്പായിരുന്നു.

1975-ൽ ലണ്ടൻ ട്രിനിറ്റി കോളേജിൽ റെക്കോർഡർ പഠിക്കാനായി പോയി. ഓർക്കെസ്ട്രകളിലും ചലച്ചിത്രഗാനങ്ങളിലുമെല്ലാം ഓടക്കുഴലും റെക്കോർഡറും വായിക്കാറുണ്ടായിരുന്നു. രാജൻ-നാഗേന്ദ്ര, എം.ബി. ശ്രീനിവാസൻ, ഗുണ സിങ് എന്നിവരുടെ സഹായിയായാണ് ചലച്ചിത്രസംഗീതരംഗത്തേക്ക് കടന്നുവന്നത്. 1997-നു ശേഷം സംഗീതം പഠിപ്പിക്കാനാരംഭിച്ചു. എ.ആർ. റഹ്മാന്റെ കെ.എം. മ്യൂസിക് കൺസർവേറ്ററി, ഗലീലി അക്കാദമി, യമഹ മ്യൂസിക് ഫൗണ്ടേഷൻ ഓഫ് ഇന്ത്യ എന്നിവിടങ്ങളിൽ പഠിപ്പിച്ചിട്ടുണ്ട്.

രാജലക്ഷ്മിയാണ് ഭാര്യ. ശ്രീവത്സൻ ബാലകൃഷ്ണൻ, വിമൽ ശങ്കർ എന്ന രണ്ട് മക്കളുണ്ട്. 2019 ജനുവരി 17-ന് ഉച്ചയ്ക്ക് പന്ത്രണ്ടുമണിയ്ക്ക് ചെന്നൈയിലെ നീലാങ്കരയിലെ സ്വവസതിയിൽ വച്ച് 70-ആം വയസ്സിൽ അന്തരിച്ചു. അർബുദമായിരുന്നു മരണകാരണം.

സിദ്ദിഖ്-ലാൽ കൂട്ടുകെട്ടിന്റെ ചലച്ചിത്രങ്ങൾക്ക് സംഗീതസംവിധാനം നൽകിയതിനാണ് ഏറ്റവും പ്രശസ്തി. റാംജിറാവ് സ്പീക്കിങ്ങ് ആയിരുന്നു ആദ്യ ചിത്രം. മണിവത്തൂരിലെ ആയിരം ശിവരാത്രികൾ എന്ന ചിത്രത്തിൽ എം.ബി. ശ്രീനിവാസനെ സഹായിച്ചിരുന്ന ബാലകൃഷ്ണനെ ആ ചിത്രത്തിന്റെ സംവിധായകനായിരുന്ന ഫാസിൽ ആണ് സിദ്ദിഖ്-ലാലിന് നിർദ്ദേശിച്ചത്.





</doc>
<doc id="461214" url="https://ml.wikipedia.org/wiki?curid=461214" title="പോസ്റ്റ്മാൻസ് പാർക്ക്">
പോസ്റ്റ്മാൻസ് പാർക്ക്

ലണ്ടനിലെ സെന്റ് പോൾസ് കത്തീഡ്രലിന്റെ വടക്കുഭാഗത്തായി സ്ഥിതി ചെയ്യുന്ന ഒരു പാർക്കാണ് പോസ്റ്റ്മാൻസ് പാർക്ക്. ലിറ്റിൽ ബ്രിട്ടൻ, ആൽഡർസ് ഗേറ്റ് സ്ട്രീറ്റ്, സെന്റ് മാർട്ടിൻസ് ലേ ഗ്രാൻഡ്, കിംഗ് എഡ്വേഡ് സ്ട്രീറ്റ്, കിംഗ് എഡ്വേഡ് സ്ട്രീറ്റ് അതിർത്തികളായുള്ള ഈ പാർക്ക് ജനറൽ പോസ്റ്റ് ഓഫീസിന്റെ (GPO) മുൻ ആസ്ഥാന സൈറ്റ് ആയിരുന്നു. ലണ്ടൻ നഗരത്തിലെ ഏറ്റവും വലിയ പാർക്കുകളിൽ ഒന്നാണിത്.

ഗ്രന്ഥസൂചി



</doc>
<doc id="461219" url="https://ml.wikipedia.org/wiki?curid=461219" title="അഞ്ജു ദോഡിയ">
അഞ്ജു ദോഡിയ

ഭാരതീയയായ ചിത്രകാരിയാണ് അഞ്ജു ദോഡിയ. വിഖ്യാതമായ സോത്ബെ പുരസ്ക്കാരത്തിന് 1998 ലും 2000ലും അഞ്ജു ദോഡിയ നാമനിർദ്ദേശം ചെയ്യപ്പെട്ടിട്ടുണ്ട്.
ബോംബെയിലെ ജെ ജെ സ്കൂൾ ഓഫ് ആർട്ടിൽ നിന്നും ബിരുദം കരസ്ഥമാക്കിയിട്ടുള്ള അഞ്ജു ദോഡിയ 1999 ലെ ഹാർമണി പുരസ്ക്കാരത്തിനർഹയായിട്ടുണ്ട്. ഇതു കൂടാതെ ഇൻഡോ-അമേരിക്കൻ സൊസൈറ്റിയുടെ യങ് അച്ചീവർ പുരസ്കാരവും 2001 ൽ കരസ്ഥമാക്കി. 
അഞ്ജു ദോഡിയയുടെ പ്രദർശനത്തിന്റെ പ്രമേയം സ്വന്തം സ്ത്രീത്വമാണ്. ജാപ്പനീസ് ഉക്കിയോ-ഇ ചിത്രരചന അടിസ്ഥാനമാക്കിയുള്ള ഈ പ്രദർശനം സൂക്ഷ്മമായ അർത്ഥതലങ്ങളാണ് തിരയുന്നത്. രണ്ട് രചനകളാണ് ബിനാലെയുടെ പ്രധാനവേദിയായ ആസ്പിൻവാൾ ഹൗസിൽ അഞ്ജു ദോഡിയ പ്രദർശിപ്പിച്ചിരുന്നത്. ഡിജിറ്റൽ പ്രിൻറ് ചെയ്തിട്ടുള്ള 26 സൃഷ്ടികളാണ് 'ബ്രീത്തിംഗ് ഓൺ മിറേഴ്സ്' എന്ന് പേരിട്ടിരിക്കുന്ന പ്രദർശനത്തിനുള്ളത്. ജോഡികളായിട്ടാണ് ഈ സൃഷ്ടിയെ കാണേണ്ടത്. സ്വന്തം ചിത്രത്തിലൂടെ 13 ജോഡികളിലായി ലോകത്തെ വരച്ച് കാട്ടുന്നു.
സൃഷ്ടികളിൽ ഉപയോഗിച്ചിരിക്കുന്ന ഫോട്ടോകൾ എല്ലാം അഞ്ജു ദോഡിയയുടെ ഭർത്താവായ അതുൽ ദോഡിയ എടുത്തതാണ്. ലോകം ചുറ്റിസഞ്ചരിക്കുമ്പോൾ പ്രശസ്തമായ ഓരോ സ്മാരകങ്ങളുടെയും പശ്ചാത്തലത്തിൽ ഫോട്ടോയെടുക്കും. പിന്നീട് കലാസൃഷ്ടികളിൽ ഈ ഫോട്ടോകൾ ഉപയോഗിക്കുന്നു. ഇന്ത്യൻ നാടോടിക്കഥകൾ, ആഗോള പുരാണ കലകൾ ഉക്കിയോ-ഇ ചിത്രങ്ങൾ എന്നിവയാണ് സ്വന്തം സൃഷ്ടിക്ക് അഞ്ജു അടിസ്ഥാനമാക്കിയിട്ടുള്ളത്. 'റിഹേഴ്സൽ ഫോർ ആൻ അപോകാലിപ്സ്' എന്ന ബിനാലെ സൃഷ്ടി അവർ ബൈബിളിനെ ആധാരമാക്കി ചെയ്തിട്ടുള്ളതാണ്. വരാനിരിക്കുന്ന വലിയ ദുരന്തത്തെക്കുറിച്ചാണ് ഇത് പറയുന്നത്. ലോകാവസാനത്തിന്റെ ആശയത്തെ തന്നെ ചോദ്യം ചെയ്യുന്ന രീതിയിലാണ് ഈ സൃഷ്ടി സംസാരിക്കുന്നത്.


</doc>
<doc id="461224" url="https://ml.wikipedia.org/wiki?curid=461224" title="കൂടത്തായി">
കൂടത്തായി

കേരളത്തിലെ കോഴിക്കോട് ജില്ലയിൽ താമരശ്ശേരി താലൂക്കിൽ സ്ഥിതിച്ചെയ്യുന്ന ഒരു ഗ്രാമമാണ് കൂടത്തായി. സംസ്ഥാനപാത 34ൽ ഉൾപ്പെടുന്നു. നാസർ ഫൈസി കൂടത്തായിയുടെ നാടാണ്‌ .

വളരെ പ്രമാദമായ കൂടത്തായി കൂട്ടകൊലകേസ് നടന്നത് ഇവിടെയാണ്.

2001 ലെ സെൻസസ് പ്രകാരം ജനസംഖ്യ ആണ് ഇവിടെ ഉണ്ടായിരുന്നത്. ഇതിൽ പുരുഷന്മാരും സ്ത്രീകളുമാണ്.


</doc>
<doc id="461247" url="https://ml.wikipedia.org/wiki?curid=461247" title="പൈറല്ലാഹി">
പൈറല്ലാഹി

അസർബെയ്ജാന്റെ ഭാഗമായിക്കൊണ്ട് കാസ്പിയൻ കടലിൽ സ്ഥിതി ചെയ്യുന്ന ഒരു ദ്വീപാണ് പൈറല്ലാഹി (Azeri: "Pirallahı adası", ()


</doc>
<doc id="461253" url="https://ml.wikipedia.org/wiki?curid=461253" title="ദി യങ്ങ് വിർജിൻ">
ദി യങ്ങ് വിർജിൻ

ഫ്രാൻസിസ്കോ ഡി സൂർബറാൻ 1632-1633-ൽ ചിത്രീകരിച്ച എണ്ണഛായാചിത്രം ആണ് ദി യങ്ങ് വിർജിൻ അല്ലെങ്കിൽ വിർജിൻ മേരി ആസ് എ ചൈൽഡ് ഇൻ ഇക്റ്റസി .ഈ ചിത്രം ഇപ്പോൾ ന്യൂയോർക്കിലെ മെട്രോപൊളിറ്റൻ മ്യൂസിയം ഓഫ് ആർട്ട്സിന്റെ ശേഖരത്തിലാണ്.


</doc>
<doc id="461262" url="https://ml.wikipedia.org/wiki?curid=461262" title="കനേറി ദ്വീപുകൾ">
കനേറി ദ്വീപുകൾ

അറ്റ്ലാന്റിക് സമുദ്രത്തിൽ സ്ഥിതിചെയുന്ന ഒരു സ്പാനിഷ് ദ്വീപസമൂഹം ആണ് കനേറി ദ്വീപുകൾ (Canary Islands ; , ) സ്പെയിനിന്റെ ഏറ്റവും തെക്കായി സ്ഥിതിചെയ്യുന്ന സ്വയംഭരണാധികാരമുള്ള പ്രദേശമായ ഇത് മൊറോക്കോയിൽനിന്നും അകലെയാണ്. ഈ ദ്വീപുകൾ യൂറോപ്യൻ യൂണിയനിലെ യൂറോപ്പ് വൻകരയിൽനിന്നും ഭൂമിശാസ്ത്രപരമായി അകന്ന് സ്ഥിതിചെയ്യുന്ന പ്രദേശങ്ങളിൽ ("Outermost regions of the European Union") ഉൾപ്പെടുന്നു സ്യൂട (Ceuta), മെലില്ല (Melilla) എന്നീ പ്രദേശങ്ങളെപ്പോലെ ആഫ്രിക്കൻ റ്റെക്റ്റോണിക് പ്ലേറ്റിൽ ആണ് കനേറി ദ്വീപുകൾ സ്ഥിതിചെയ്യുന്നത്.


</doc>
<doc id="461264" url="https://ml.wikipedia.org/wiki?curid=461264" title="ഷിപ്പിബോ-കോണിബോ ജനങ്ങൾ">
ഷിപ്പിബോ-കോണിബോ ജനങ്ങൾ

ഷിപ്പിബോ-കോണിബോ ജനങ്ങൾ, പെറുവിലെ ഉകായാലി നദീപ്രദേശത്തെ ആമസോൺ മഴക്കാടുകളിൽ വസിക്കുന്ന ഒരു തദ്ദേശീയ ജനതയാണ്. മുമ്പ് ഷിപ്പിബോ (ഏപ്മാൻ), കോണിബോ (ഫിഷ്മാൻ) എന്നീ രണ്ട് ഗ്രൂപ്പുകളിലായി വിഭജിക്കപ്പെട്ടിരുന്ന ഈ ജനവർഗ്ഗം ക്രമേണ വിജാതീയ വിവാഹ ബന്ധത്തിലൂടെയും ഗോത്രാചാരങ്ങളിലൂടെയും ഒരു വ്യതിരിക്ത വിഭാഗമായി മാറുകയും ഷിപ്പിബോ-കോണിബോ ജനങ്ങൾ എന്നറിയപ്പെടുകയും ചെയ്യുന്നു.


</doc>
<doc id="461270" url="https://ml.wikipedia.org/wiki?curid=461270" title="വെള്ളല്ലൂർ">
വെള്ളല്ലൂർ

കേരളത്തിലെ തിരുവനന്തപുരം ജില്ലയിലെ നാഗരൂർ ഗ്രാമപഞ്ചായത്തിലെ ഒരു ഗ്രാമമാണ് വെള്ളല്ലൂർ. കിളിമാനൂർ (5 കി.മീ), പഴയകുന്നുമേൽ, പുളിമാത്ത്, മടവൂർ, നാവായിക്കുളം എന്നിവയാണ് അടുത്തുള്ള വില്ലേജുകൾ.

2001 ലെ സെൻസസ് പ്രകാരം വെള്ളല്ലൂരിൽ 11842 പുരുഷന്മാരും 6254 സ്ത്രീകളുമുണ്ട്. വെള്ളല്ലൂർ ഗ്രാമത്തിലെ സാക്ഷരതാ നിരക്ക് 84% ആണ്. 


</doc>
<doc id="461311" url="https://ml.wikipedia.org/wiki?curid=461311" title="അറ്റ്ലാന്റിക് വനം">
അറ്റ്ലാന്റിക് വനം

അറ്റ്ലാന്റിക് തീരപ്രദേശത്ത് വ്യാപിച്ചു കിടക്കുന്ന ഒരു തെക്കേ അമേരിക്കൻ വനഭൂമിയാണ് അറ്റ്ലാന്റിക് ഫോറസ്റ്റ് (). ബ്രസീലിൽ ഇത് വടക്ക് റിയോ ഗ്രാൻഡ് ദോ നോർട്ടെ സംസ്ഥാനം മുതൽ തെക്ക് റിയോ ഗ്രാൻഡെ ദോ സൽ വരെയും പിന്നീട് പരാഗ്വേ, അർജ്‌ജന്റീന എന്നീ രാജ്യങ്ങളിലും വ്യാപിച്ചിരിക്കുന്നു. ഈ പ്രദേശം സിൽവ മിഷനോര എന്ന പേരിലാണ് അറിയപ്പെടുന്നത്.



</doc>
<doc id="461535" url="https://ml.wikipedia.org/wiki?curid=461535" title="ജി.എച്ച്.എസ്സ്.എസ്സ്. എടവിലങ്ങ്">
ജി.എച്ച്.എസ്സ്.എസ്സ്. എടവിലങ്ങ്

തൃശ്ശൂർ ജില്ലയിലെ കൊടുങ്ങല്ലൂർ താലൂക്കിൽ എടവിലങ്ങ് ഗ്രാമപഞ്ചായത്തിൽ സ്ഥിതി ചെയ്യുന്ന സ്കൂൾ ആണ് എടവിലങ്ങ് ഗവ. ഹയർ സെക്കന്ററി സ്കൂൾ. എടവിലങ്ങ് പഞ്ചായത്തിലെ ഏക സർക്കാർ ഹൈസ്കൂളാണ് ഈ സ്കൂൾ. കൊടുങ്ങല്ലൂരിൽ നിന്നും 4 കിലോമീറ്റർ അകലെയാണ് ഈ സ്ക്കൂൾ സ്ഥിതിചെയ്യുന്നത്.

1895 മലയാളവർഷം 1070 കുംഭം ഒന്നാം തിയ്യതിയാണ് ഈ സ്കൂൾ നിലവിൽ വന്നത്.പതിനെട്ടരയാളം പ്രവൃത്തി പാഠശാല എന്നാണ് ഈ സഥാപനത്തിന്റെ ആദ്യനാമം. ഈ പേര് വരാനുളള കാരണം എടവിലങ്ങ് വില്ലേജ് ഓഫീസ് മുന്പ് പ്രവർത്തിച്ചിരുന്ന കെട്ടിടത്തിൽ പതിനെട്ടര കവികൾ ജീവിച്ചിരുന്നത് കൊണ്ടാണ്.

ഒരു ഏക അധ്യാപക വിദ്യാലയമായാണ് ഈ സ്ഥാപനം ആരംഭിച്ചത്. ആദ്യ വിദ്യാർത്ഥി പത്മനാഭൻ എന്ന കുട്ടിയാണ്; തറമേൽ വീട്ടുകാരാണ്. ആദ്യകാലത്ത് നാലാം ക്ലാസ് വരെയും പിന്നീട് അപ്പർ പ്രൈമറി ക്ലാസ് വരെയും ഈ വിദ്യാലയം വളർന്നു. കുട്ടികളുടെ എണ്ണവും വർദ്ധിച്ചു. പല പ്രഗല്ഭരായ വ്യക്തികളും ഈ വിദ്യാലയത്തിന്റെ പടികളിറങ്ങിപ്പോയി. പിന്നീട് 1972 -73 കാലഘട്ടത്തിൽ ഈ വിദ്യാലയം ഹൈസ്കൂൾ ആയി ഉയർന്ന് ആദ്യ പത്താംക്ലാസിൽ പരീക്ഷ എഴുതുവാനുളള സെൻറർ അനുവദിക്കുകയും ചെയ്തു.

3 ഏക്കർ ഭൂമിയിലാണ് വിദ്യാലയം സ്ഥിതി ചെയ്യുന്നത്. ഹൈസ്കൂളിന് 5 കെട്ടിടങ്ങളിലായി 20 ക്ലാസ് മുറികളുണ്ട്. വിശാലമായ കളിസ്ഥലം വിദ്യാലയത്തിനുണ്ട്.

ഹൈസ്കൂളിനു കമ്പ്യൂട്ടർ ലാബ് ഉണ്ട്. ബ്രോഡ്ബാന്റ് ഇന്റർനെറ്റ് സൗകര്യം ലഭ്യമാണ്. ഇന്ററാക്ടീവ് ബോർഡ് ഉള്ള സ്മാർട്ട് ക്ലാസ്സ്‌റൂം ഉണ്ട്. ഭൂരിഭാഗം ക്ലാസ്സുകളും ഹൈടെക് ആയി മാറിയിരിക്കുന്നു എൽ.സി.ഡി. പ്രൊജക്ടർ, ലാപ്‌ടോപ്, ഇന്റർനെറ്റ് ബ്രോഡ്ബാന്റ് കണക്ഷൻ എന്നീ സൗകര്യങ്ങളും സ്‌കൂളിനുണ്ട്.

ഹയർ സെക്കന്ററിയിൽ ഹ്യുമാനിറ്റീസ്, സയൻസ് എന്നീ വിഭാഗങ്ങൾ ഉണ്ട്. ഹൈസ്കൂളിൽ നാലു വർഷമായി 100 ശതമാനം റിസൾട്ട് ഉണ്ട്. മൾട്ടീമീഡിയ റൂം, സയൻസ്, മാത്സ്, സോഷ്യൽ സയൻസ് ലാബുകൾ ഇവയുണ്ട്.


ഷൈനി ജോസഫ്

സ്കൂളിന്റെ മുൻ പ്രധാനാദ്ധ്യാപകർ :




</doc>
<doc id="461541" url="https://ml.wikipedia.org/wiki?curid=461541" title="2019-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക">
2019-ൽ പുറത്തിറങ്ങിയ മലയാളചലച്ചിത്രങ്ങളുടെ പട്ടിക


</doc>
<doc id="461551" url="https://ml.wikipedia.org/wiki?curid=461551" title="ഓക്ക്ലി, കാലിഫോർണിയ">
ഓക്ക്ലി, കാലിഫോർണിയ

അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് കോൺട്രാ കോസ്റ്റ കൗണ്ടിയിലെ ഒരു നഗരമാണ് ഓക്ക്ലി. ഇത് ഒൻപതു കൗണ്ടികളുൾപ്പെട്ട സാൻ ഫ്രാൻസിസ്കോ ബേ മേഖലയ്ക്കുള്ളിലായാണ് സ്ഥിതിചെയ്യുന്നത്. 2016 ജനുവരി 1ലെ സംസ്ഥാന ധനകാര്യ വകുപ്പിന്റെ കണക്കുകൾ പ്രകാരം ഈ നഗരത്തിലെ ജനസംഖ്യ 40,144 ആയിരുന്നു. 1999 ൽ സംയോജിപ്പിക്കപ്പെട്ട ഈ നഗരം കോൺട്രാ കോസ്റ്റ കൗണ്ടിയിലെ സമീപകാലത്ത് സംയോജിപ്പിക്കപ്പെട്ട ഒരു നഗരമാണ്. 


</doc>
<doc id="461556" url="https://ml.wikipedia.org/wiki?curid=461556" title="പാറ്റേർസൺ">
പാറ്റേർസൺ

അമേരിക്കൻ ഐക്യനാടുകളിൽ കാലിഫോർണിയ സംസ്ഥാനത്ത് സ്റ്റാനിസ്ലൗസ് കൗണ്ടിയിൽ അന്തർസംസ്ഥാന പാത 5 ൽ സ്ഥിതിചെയ്യുന്ന ഒരു നഗരമാണ് പാറ്റേഴ്സൺ. ട്രാസി നഗരത്തിന് 27 മൈൽ തെക്കു കിഴക്കായി സ്ഥിതിചെയ്യുന്ന ഈ നഗരം മൊഡേസ്റ്റോ മെട്രോപോളിറ്റൻ സ്റ്റാറ്റിസ്റ്റിക്കൽ ഏരിയയുടെ ഭാഗമാണ്. ആപ്രിക്കോട്ട് ക്യാപ്പിറ്റൽ ഓഫ് ദ വേൾഡ് എന്ന അപരനാമത്തിലറിയപ്പെടുന്ന പാറ്റേർസൺ നഗരം വർഷം തോറും നിരവധി ഭക്ഷണപാനീയങ്ങൾ, മധുരപദാർത്ഥങ്ങൾ, വിനോദങ്ങൾ എന്നിവയോടെ ഒരു ആപ്രിക്കോട്ട് ആഘോഷദിനം കൊണ്ടാടുന്നു. 2014 അമേരിക്കൻ സെൻസസ് പ്രകാരമുള്ള നഗരത്തിലെ ജനസംഖ്യ 21,212 ആയിരുന്നു.

പാറ്റേർസൺ നഗരം നിലനിൽക്കുന്ന അക്ഷാംശ രേഖാംശങ്ങൾ (37.472984, -121.132867) ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കുകൾ പ്രകാരം ഈ നഗരത്തിന്റെ മൊത്തം വിസ്തീർണ്ണം 6.0 ചതുരശ്ര മൈൽ (16 ചതുരശ്ര കിലോമീറ്റർ) ആണ്. ഇതു മുഴുവൻ കരഭൂമിയാണ്. മോഡെസ്റ്റോ നഗരത്തിന് 17 മൈൽ തെക്കുപടിഞ്ഞാറായും ഓക്ക്ലാൻഡിന് 78 മൈൽ തെക്കുകിഴക്കായുമാണ് ഈ നഗരം സ്ഥിതിചെയ്യുന്നത്.


</doc>
<doc id="461557" url="https://ml.wikipedia.org/wiki?curid=461557" title="ഗവ. മുഹമ്മദൻ എൽ പി സ്കൂൾ വടക്കേക്കര">
ഗവ. മുഹമ്മദൻ എൽ പി സ്കൂൾ വടക്കേക്കര

എറണാകുളം റവന്യൂ ജില്ലയിലെ ആലുവ വിദ്യാഭ്യാസ ജില്ലയിൽ ഉൾപ്പെട്ട പറവൂർ ഉപജില്ലയിൽ സ്ഥിതിചെയ്യുന്ന ഒരു ലോവർ പ്രൈമറി സർക്കാർ വിദ്യാലയമാണ് ഗവ മുഹമ്മദൻ എൽ പി സ്കൂൾ. വടക്കേക്കര ഗ്രാമപഞ്ചായത്തിലെ പതിനൊന്നാം വാർഡിൽ മുറവ‌ൻ തുരുത്ത് കരയിൽ  ദേശീയ പാത 17 ന്റെ അരികിലാണ് ഈ വിദ്യാലയം സ്ഥിതി ചെയ്യുന്നത്. പ്രീപ്രൈമറി മുതൽ നാലാം തരം വരെയുള്ള ക്ളാസുകളിൽ അദ്ധ്യയനം നടക്കുന്നു.

ഏകദേശം 100 വർഷങ്ങൾക്ക് മുമ്പ് മുറവൻതുരുത്തിലെ തലക്കാട്ട് മമ്മു ദാനമായി നൽകിയ സ്ഥലത്ത് പ്രവർത്തിച്ചിരുന്ന മദ്രസയാണ് സർക്കാർ ഏറ്റെടുത്ത് ഗവ. മുഹമ്മദൻ എൽഎപി സ്കൂൾ എന്ന നിലയിൽ പ്രവർത്തിച്ച് വരുന്നത്. 1927-ൽ ലോവർ പ്രൈമറി വിദ്യാലമായിട്ടാണ് സ്കൂൾ പ്രവർത്തനം ആരംഭിച്ചത്. 2004ൽ പിടിഎയുടെ നേതൃത്ത്വത്തിൽ പ്രീ പ്രൈമറി വിഭാഗം ആരംഭിച്ചു. മുകുന്ദപുരം ലോക്സഭ മണ്ഡലത്തിൽ നിന്ന് എംപിയായും ചാലക്കുടി നിയമസഭ മണ്ഡലത്തിൽ നിന്നും എംഎൽഎയായും തെരെഞ്ഞെടുക്കപ്പെട്ട പ്രൊഫ സാവിത്രി ലക്ഷ്മണൻ ഈ സ്കൂളിലെ പൂർവ വിദ്യാർത്ഥിയാണ്.
പറവൂർ വടക്കേക്കര സർവീസ് സഹകരണ ബാങ്ക്-3131 നടത്തിയ കാർഷിക പ്രദർശനത്തിൽ ഔഷധ സസ്യപ്രദർശനം നടത്തി മുതിർന്നവരോട് മത്സരിച്ച് ശ്രദ്ധേയമായത് ഈ സ്കൂളിലെ വിദ്യാർത്ഥികളാണ്. 


</doc>
<doc id="461558" url="https://ml.wikipedia.org/wiki?curid=461558" title="ചേനം">
ചേനം

കേരളത്തിലെ തൃശ്ശൂർ ജില്ലയിലെ പാറളം പഞ്ചായത്തിൽ സ്ഥിതി ചെയ്യുന്ന ഗ്രാമമാണ് ചേനം.


</doc>
<doc id="461561" url="https://ml.wikipedia.org/wiki?curid=461561" title="സെൽഫ് പോർട്രെയിറ്റ് വിത്ത് എ ഹാർപ് (റോസ്-അഡെലെയ്ഡ് ഡ്ക്രൂക്സ്)">
സെൽഫ് പോർട്രെയിറ്റ് വിത്ത് എ ഹാർപ് (റോസ്-അഡെലെയ്ഡ് ഡ്ക്രൂക്സ്)

1791-ൽ റോസ്-അഡെലിയൈഡ് ഡ്ക്രൂക്സ് ചിത്രീകരിച്ച (സെൽഫ് പോർട്രയിറ്റ്) എണ്ണഛായാചിത്രമാണ് സെൽഫ് പോർട്രെയിറ്റ് വിത്ത് എ ഹാർപ്. ഈ ചിത്രം മെട്രോപൊളിറ്റൻ മ്യൂസിയത്തിന്റെ ശേഖരത്തിലാണ് കാണപ്പെടുന്നത്.

ജോസഫ് ഡുക്രൂക്സിന്റെ മകൾ റോസ്-അഡെലിയൈഡ് ഡ്ക്രൂക്സിനെ, മേരി ആന്റൊനൈറ്റിന്റെ ഛായാചിത്രം വരയ്ക്കാൻ അവരുടെ അച്ഛൻ പരിശീലിപ്പിച്ചു. കാരണം കുടുംബം അക്കാഡമി റോയൽ ഡെ പീന്റോർ ആന്റ് ഡി സ്കൾപ്ചറിലെ അംഗങ്ങളല്ലാത്തതിനാൽ ഫ്രഞ്ച് വിപ്ലവത്തിന് മുൻപ് ഔദ്യോഗിക സലോണിലെ പ്രദർശനങ്ങൾ തടയുകയായിരുന്നു. 1791-ൽ സലോൺ മറ്റ് കലാകാരൻമാർക്ക് മുമ്പിൽ തുറന്നു. സെൽഫ് പോർട്രെയിറ്റ് വിത്ത് എ ഹാർപ് ആദ്യ ചിത്രമായി ലൂവ്രേ സാലോണിൽ അവരുടെ പിതാവുമായി ചേർന്ന് അരങ്ങേറ്റമായി പ്രദർശിപ്പിച്ചു.
1902 ഏപ്രിൽ 22-നും ജൂലൈ 26-നും ഇടക്കുള്ള "ആർട്ടി ഗ്യാലറി ഓഫ് കോർപ്പറേഷൻ ഓഫ് ലണ്ടൻ" സംഘടിപ്പിച്ച 18-ാം നൂറ്റാണ്ടിലെ ഫ്രഞ്ച്-ഇംഗ്ലീഷ് ചിത്രകാരന്മാരുടെ തിരഞ്ഞെടുത്ത ചിത്രപ്രദർശനത്തിൽ ഈ ചിത്രം പ്രദർശിപ്പിച്ചിരുന്നു.


</doc>
<doc id="461564" url="https://ml.wikipedia.org/wiki?curid=461564" title="പെറ്റാലുമ">
പെറ്റാലുമ

പെറ്റാലുമ അമേരിക്കൻ ഐക്യനാടുകളിലെ സൊനോമ കൗണ്ടിയിൽ സാൻ ഫ്രാൻസിസ്കോ ബേ ഏരിയയുടെ ഉപമേഖലയായ വടക്കൻ ഉൾക്കടൽ പ്രദേശ ഖണ്ഡത്തിൽ, കാലിഫോർണിയിയിലെ വൈൻ കൺട്രിയിലുൾപ്പെട്ട ഒരു നഗരമാണ്. ഇത് സാൻ ഫ്രാൻസിസികോ നഗരത്തിന് ഏകദേശം 37 മൈൽ (60 കിലോമീറ്റർ) അകലത്തിലാണു സ്ഥിതി ചെയ്യുന്നത്. 2010 ലെ അമേരിക്കൻ സെൻസസ് പ്രകാരമുള്ള ഈ നഗരത്തിലെ ആകെ ജനസംഖ്യ 57,941 ആയിരുന്നു.

പെറ്റാലുമയിൽ സ്ഥിതി ചെയ്യുന്ന 'ദ റാഞ്ചോ പെറ്റാലുമ അഡോബ്' ദേശീയ ചരിത്രത്തിന്റെ ഒരു അടയാളമാണ്. 1836 ൽ സാൻ ഫ്രാൻസിസ്കോ പ്രെസിഡിയോയിലെ മേധാവിയായിരുന്ന ജനറൽ മരിയാനോ ഗ്വാഡലൂപെ വല്ലെജോയുടെ ഉത്തരവനുസരിച്ചാണ് ഇതിന്റെ നിർമ്മാണം ആരംഭിച്ചത്. പെറ്റലമാ നദിമുതൽ നിന്നും സൊനോമാ ക്രീക്ക് വരെ വ്യാപിച്ചുകിടക്കുന്ന 66,000 ഏക്കർ (270 ചതുരശ്ര കിലോമീറ്റർ) പ്രദേശത്തിന്റെ കേന്ദ്രഭാഗത്തായാണിതു സ്ഥിതിചെയ്യുന്നത്. വടക്കൻ കാലിഫോർണിയയിലെ ഈ കാലഘട്ടത്തിലെ ഏറ്റവും മികച്ച സംരക്ഷിത നിർമ്മിതികളിലൊന്നായി ഈ അഡോബ് പരിഗണിക്കപ്പെടുന്നു.


</doc>
<doc id="461576" url="https://ml.wikipedia.org/wiki?curid=461576" title="ശൃംഗപുരം">
ശൃംഗപുരം

കേരളത്തിലെ തൃശ്ശൂർ ജില്ലയിൽ കൊടുങ്ങല്ലൂർ ബ്ലോക്കിൽ മേതല ഗ്രാമപഞ്ചായത്തിലുള്ള ഒരു ഗ്രാമമാണ് ശൃംഗപുരം . കൊടുങ്ങല്ലൂരിൽ നിന്ന് 2 കിലോമീറ്റർ അകലെയാണ് ശൃംഗപുരം സ്ഥിതിചെയ്യുന്നത്. 






</doc>
<doc id="461579" url="https://ml.wikipedia.org/wiki?curid=461579" title="നൈക്ക് അപ്പാച്ചെ">
നൈക്ക് അപ്പാച്ചെ

അമേരിക്കയിലെ വ്യോമസേനയ്ക്കും നാസയ്ക്കും വേണ്ടി ആദ്യം ഏയ്റോലാബും, പിന്നീട് അറ്റ്ലാന്റിക് റിസർച്ചും വികസിപ്പിച്ച രണ്ടു ഘട്ടങ്ങളുള്ള സൗണ്ടിംഗ് റോക്കറ്റ് ആയിരുന്നു അർഗോ ബി 13 എന്നറിയപ്പെട്ടിരുന്ന നൈക്ക് അപ്പാച്ചെ . 1961 നും 1978 നും ഇടയിൽ അറുനൂറിൽപരം തവണ ഈ സൗണ്ടിംഗ് റോക്കറ്റിന്റെ വിക്ഷേപണം നടന്നിട്ടുണ്ട്. 
ഇന്ത്യ തുമ്പയിൽ നിന്ന് വിക്ഷേപിച്ച ആദ്യ റോക്കറ്റും നൈക്ക് അപ്പാച്ചെ ആയിരുന്നു.1963 നവംബറിൽ ആയിരുന്നു ഈ വിക്ഷേപണം നടന്നത്.



</doc>
<doc id="461587" url="https://ml.wikipedia.org/wiki?curid=461587" title="ഫ്രോസൺ (2013 ലെ ചലച്ചിത്രം)">
ഫ്രോസൺ (2013 ലെ ചലച്ചിത്രം)

വാൾട്ട് ഡിസ്നി ആനിമേഷൻ സ്റ്റുഡിയോ നിർമ്മിച്ച ഒരു അമേരിക്കൻ 3D കമ്പ്യൂട്ടർ-ആനിമേറ്റഡ് മ്യൂസിക് ഫാൻറസി ചലച്ചിത്രമാണ് 2013 ൽ പുറത്തിറങ്ങിയ ഫ്രോസൺ. 

മികച്ച ആനിമേഷൻ ഫീച്ചർ, മികച്ച ഒറിജിനൽ സോംഗ് ("Let It Go")എന്നിവയിലൂടെ രണ്ട് അക്കാദമി അവാർഡുകളാണ് ഫ്രോസൺ നേടിയത്. കൂടാതെ മികച്ച ആനിമേഷൻ ഫീച്ചർ ചിത്രത്തിനുള്ള ഗോൾഡൻ ഗ്ലോബ് പുരസ്കാരം മികച്ച ആനിമേഷൻ ചിത്രത്തിനുള്ള BAFTA പുരസ്കാരം, അഞ്ച് ആനി അവാർഡുകൾ (മികച്ച ആനിമേഷൻ ഫീച്ചർ ഉൾപ്പെടെ), രണ്ട് ഗ്രാമി അവാർഡുകളും മികച്ച ആനിമേഷൻ ഫീച്ചർ, മികച്ച ഒറിജിനൽ സോംഗ് ("Let It Go") എന്നിവയ്ക്കുള്ള രണ്ട് ക്രിട്ടിക്സ് ചോയിസ് മൂവി അവാർഡുകൾ എന്നിവയും ലഭിച്ചു.




</doc>
<doc id="461593" url="https://ml.wikipedia.org/wiki?curid=461593" title="മിയോലി കൗണ്ടി">
മിയോലി കൗണ്ടി

പടിഞ്ഞാറൻ തായ്വാനിലെ ഒരു കൗണ്ടിയാണ് മിയോലി കൗണ്ടി (Mandarin Pīnyīn: Miáolì Xiàn; Hakka PFS: Mèu-li̍t-yen; Hokkien POJ: Biâu-le̍k-koān or Miâu-le̍k-koān). വടക്ക് ഭാഗത്തുള്ള ഹ്സിഞ്ചു സിറ്റി, ഹിസിഞ്ചു കൗണ്ടി, തെക്കുഭാഗത്ത് തയ്ച്ചുങ്, പടിഞ്ഞാറ് തായ്വാൻ കടലിടുക്കിന്റെ അതിർത്തികൾ എന്നീ ഭൂഭാഗങ്ങളുടെ വശങ്ങളിലായാണ് മിയോലി സ്ഥിതിചെയ്യുന്നത്. തായ്വാനിലെ കൗൺസിൽ ഓഫ് എക്കണോമിക് പ്ലാനിംഗ് ആൻറ് ഡെവെലോപ്മെൻറ് സെൻട്രൽ തായ്വാനിലെ ഒരു കൗണ്ടിയായി മിയോലിയെ വർഗ്ഗീകരിച്ചിരിക്കുന്നു. എന്നിരുന്നാലും തായ്വാനിലെ സെൻട്രൽ വെസ്റ്റ് ബ്യൂറോ വടക്കൻ കൗണ്ടി ആയി മിയോലിയെ തരംതിരിച്ചിരിക്കുന്നു. കൗണ്ടിയുടെ തലസ്ഥാനമായ മിയോലി സിറ്റി, "മൗണ്ടൻ ടൗൺ" എന്നും അറിയപ്പെടുന്നു. തൊട്ടടുത്തുള്ള നിരവധി പർവ്വതങ്ങളുടെ സാന്നിദ്ധ്യമാണ് ഈ പേർ ലഭിക്കാൻ കാരണം. പർവ്വതങ്ങൾ ഹൈക്കിംഗിനായി ഉപയോഗിക്കുന്നു.



</doc>
<doc id="461594" url="https://ml.wikipedia.org/wiki?curid=461594" title="അർജുൻ റെഡ്ഡി">
അർജുൻ റെഡ്ഡി

സന്ദീപ് വംഗ തിരക്കഥ എഴുതി സംവിധാനം ചെയ്ത് 2017-ൽ പുറത്തിറങ്ങിയ ഒരു തെലുങ്ക് ഭാഷാ ചിത്രമാണ് അർജ്ജുൻ റെഡ്ഡി. വിജയ് ദേവരകൊണ്ടയും ഷാലിനി പാണ്ഡെയുമാണ് പ്രധാനവേഷങ്ങളിൽ അഭിനയിക്കുന്നത്. രാഹുൽ രാമകൃഷ്ണ, ജിയ ശർമ്മ, സഞ്ജയ് സ്വരൂപി, ഗോപിനാഥ് ഭട്ട്, കമൽ കാമരാജ്, കാഞ്ചന എന്നിവരും അഭിനയിക്കുന്നുണ്ട് . കോപത്തെ നിയന്ത്രിക്കാൻ സാധിക്കാത്ത അമിത മദ്യപാനിയായ അർജ്ജുൻ റെഡ്ഡി ദേശ്മുഖിന്റെ കഥയാണ് ചിത്രം പറയുന്നത്. തമിഴിൽ "ആദിത്യ വർമയെന്നും" "കബീർ സിങ്ങായി" ഹിന്ദിയിലും റീമേക്ക് ചെയ്തിട്ടുണ്ട്. പ്രണയ് റെഡ്ഡി വാങ്ക കമ്പനിയുടെ ഭദ്രകാളി പിക്ചേഴ്സാണ് ചിത്രം നിർമ്മിച്ചത്.

മംഗലാപുരം സെന്റ് മേരീസ് മെഡിക്കൽ കോളെജിലെ അവസാന വർഷ വിദ്യാർത്ഥിയാണ് അർജ്ജുൻ റെഡ്ഡി. അർജ്ജുനന്റെ ആക്രമണാത്മക സ്വഭാവം കാരണം ജൂനിയേർസിന്റെ ഇടയിൽ വഴക്കാളി എന്ന മതിപ്പുണ്ട്. ഒന്നാം വർഷ വിദ്യാർത്ഥിയായ പ്രീതി ഷെട്ടിയുമായി കണ്ടുമുട്ടുകയും പിന്നീട് നടക്കുന്ന സംഭവവികാസങ്ങളുമാണ് ചിത്രം പറയുന്നത്.

അർജുൻ റെഡ്ഡിയിൽ ഏഴു ഗാനങ്ങള്ളത്. രഥൻ ഗാനങ്ങൾ കമ്പോസ് ചെയ്തിരിക്കുന്നു. 
സെൻട്രൽ ബോർഡ് ഓഫ് ഫിലിം സർട്ടിഫിക്കേഷനിൽ അർജ്ജുൻ റെഡ്ഡിക്ക് 'എ' സർട്ടിഫിക്കറ്റ് നൽകിയിട്ടുണ്ട്. 2017 ഓഗസ്റ്റ് 25 ന് അർജ്ജുൻ റെഡ്ഡി ലോകവ്യാപകമായി പുറത്തിറങ്ങി.


</doc>
<doc id="461599" url="https://ml.wikipedia.org/wiki?curid=461599" title="കെ.കെ.ടി.എം. ഗവൺമെന്റ് കോളേജ്,പുല്ലൂറ്റ്">
കെ.കെ.ടി.എം. ഗവൺമെന്റ് കോളേജ്,പുല്ലൂറ്റ്

തൃശ്ശൂർ ജില്ലയിലെ കൊടുങ്ങല്ലൂർ നഗരസഭാ പ്രദേശമായ പുല്ലൂറ്റ് സ്ഥിതി ചെയ്യുന്ന ഗവൺമെന്റ് കോളേജാണ് കുഞ്ഞിക്കുട്ടൻ തമ്പുരാൻ മെമ്മോറിയൽ ഗവൺമെന്റ് കോളേജ്. കോളേജിൽ നിലവിലുള്ള വിഷയങ്ങൾ താഴെ കൊടുക്കുന്നു.


</doc>
<doc id="461600" url="https://ml.wikipedia.org/wiki?curid=461600" title="മുൽതസിം">
മുൽതസിം

കഅബയിൽ ഹജറുൽ അസ്‌വദ് ഉള്ള മൂലയുടെയും വാതിലിനുമിടയിലുള്ള സ്ഥലമാണ് മുൽതസിം. ഇവിടെ വച്ച് പ്രാർത്ഥിച്ചാൽ പ്രാർത്ഥനക്ക് പ്രത്യേക സ്വീകാര്യതയുണ്ട് എന്ന് മുസ്ലിംകൾ വിശ്വസിക്കുന്നു.. ജനങ്ങൾ പ്രാർത്ഥിക്കുമ്പോൾ ആ സ്ഥലത്തെ വിഷയമാക്കുന്നത് കൊണ്ടാണ് അതിനെ അങ്ങനെ വിളിക്കുന്നത്. നെഞ്ചും മുഖവും മുൽതസിനോട് ചേർത്തുവെച്ച് മുഹമ്മദ് നബി പ്രാർത്ഥിച്ചിരുന്നു.. ഹതീം ഹിജ്റ് എന്നീ പേരുകളും ഇതിനുണ്ട്.


</doc>
<doc id="461602" url="https://ml.wikipedia.org/wiki?curid=461602" title="ജൂലിയ ചൈൽഡ്">
ജൂലിയ ചൈൽഡ്

ഒരു അമേരിക്കൻ പാചക വിദഗ്ദ്ധയും (ഷെഫ്) എഴുത്തുകാരിയും ടെലിവിഷൻ അവതാരകയുമായിരുന്നു ജൂലിയ കരോലിൻ ചൈൽഡ് (Julia Carolyn Child née McWilliams; ജീവിതകാലം: ആഗസ്റ്റ് 15, 1912 – ആഗസ്റ്റ് 13, 2004). ‘മാസ്റ്ററിംഗ് ദ ആർട്ട് ഓഫ് ഫ്രെഞ്ച് കുക്കിംഗ്‘ ("Mastering the Art of French Cooking") എന്ന തന്റെ ആദ്യ ഗ്രന്ഥത്തിലൂടെ ഫ്രഞ്ച് പാചകവിധികൾ അമേരിക്കയിലെ പൊതുജനങ്ങൾക്ക് പരിചയപ്പെടുത്തിയതിലൂടെ അവർ പ്രശസ്തയായിരുന്നു.

1962ൽ ഒരു പുസ്തക നിരൂപണ പരിപാടിയിൽ പങ്കെടുക്കവേ ഒരു ഓമ്ലെറ്റ് എങ്ങനെ ഉണ്ടാക്കണമെന്ന് ചെയ്തു കാണിച്ചത് കാണികൾക്ക് ഏറെ ഇഷ്ടപ്പെട്ടതോടെയാണ് ജൂലിയ ചൈൽഡിന്റെ ആദ്യ ടെലിവിഷൻ പാചക പരിപാടിയുടെ തുടക്കം. 1963 ഫെബ്രുവരി 11 ആരംഭിച്ച "ദ ഫ്രെഞ്ച് ഷെഫ്" എന്ന പാചക പരിപാടി വളരെപ്പെട്ടെന്ന് തന്നെ ജനശ്രദ്ധ നേടി. 10 വർഷം തുടർച്ചയായി അവതരിപ്പിക്കപ്പെട്ട ഈ പരിപാടിക്ക് എമ്മി അവാർഡ് ഉൾപ്പെടെ വിവിധ പുരസ്കാരങ്ങൾ നേടുവാൻ സാധിച്ചിരുന്നു. ജൂലിയ ചൈൽഡ് ആദ്യ ടെലിവിഷൻ ഷെഫ് ആയിരുന്നില്ലെങ്കിലും അവരുടെ ഉത്സാഹപ്രകൃതം മറ്റാർക്കും കിട്ടാത്ത പ്രേക്ഷക പിന്തുണ അവർക്കു നേടിക്കൊടുത്തു.


</doc>
<doc id="461604" url="https://ml.wikipedia.org/wiki?curid=461604" title="ആനപ്പുഴ">
ആനപ്പുഴ

കേരളത്തിലെ തൃശ്ശൂർ ജില്ലയിലെ മേത്തല പഞ്ചായത്തിലെ ഒരു ഗ്രാമമാണ് ആനപ്പുഴ. കൊടുങ്ങല്ലൂർ നഗരത്തിൽ നിന്നും 4 കിലോമീറ്റർ അകലെയാണ് ആനപ്പുഴ സ്ഥിതിചെയ്യുന്നത്.



</doc>
<doc id="461609" url="https://ml.wikipedia.org/wiki?curid=461609" title="കൃഷ്ണൻ കോട്ട">
കൃഷ്ണൻ കോട്ട

കേരളത്തിലെ തൃശ്ശൂർ ജില്ലയിൽ പൊയ്യ ഗ്രാമപഞ്ചായത്തിലുള്ള ഒരു ഗ്രാമമാണ് കൃഷ്ണൻ കോട്ട. കൊടുങ്ങല്ലൂർനിന്ന് 5 കിലോമീറ്റർ അകലെയാണ് കൃഷ്ണൻ കോട്ട സ്ഥിതിചെയ്യുന്നത്. മാളയിൽനിന്ന് 7 കിലോമീറ്ററും തൃശ്ശൂരുനിന്ന് 27 കിലോമീറ്ററും അകലെയാണ് കൃഷ്ണൻ കോട്ട. ഈ സ്ഥലം തൃശ്ശൂർ ജില്ലയുടെയും എറണാകുളം ജില്ലയുടെയും അതിർത്തിയിൽ സ്ഥിതിചെയ്യുന്ന ഒരു ഗ്രാമമാണ്. 



</doc>
<doc id="461610" url="https://ml.wikipedia.org/wiki?curid=461610" title="ക്ലൈമാക്സ് കമ്മ്യൂണിറ്റി">
ക്ലൈമാക്സ് കമ്മ്യൂണിറ്റി

ഒരു പ്രദേശത്തെ ജീവജാലങ്ങളുടെ ദീർഘകാലത്തെ ആവാസപരമായ തുടർച്ചയിലൂടെ (ecological succession) സ്ഥിരതയുള്ള അവസ്ഥയിലെത്തിയ ചെടികൾ, മൃഗങ്ങൾ, പൂപ്പലുകൾ എന്നിവയുടെ സമൂഹത്തിനെയാണ് ആവാസ വിജ്ഞാനത്തിൽ ക്ലൈമാക്സ് കമ്യൂണിറ്റി അല്ലെങ്കിൽ ക്ലൈമാറ്റിക് ക്ലൈമാക്സ് കമ്യൂണിറ്റി ( climax community, or climatic climax community) എന്ന് വിളിക്കുന്നത്. ക്ലൈമാക്സ് കമ്യൂണിറ്റിയിൽ പ്രദേശത്തിന്റെ ശരാശരി കാലാവസ്ഥാ വ്യതിയാനങ്ങളുമായി ഏറ്റവും നന്നായി ഒത്തുപോകുന്ന സ്പീഷീസുകളാണ് ഉള്ളത് എന്നതാണ് സമതുലിതാവസ്ഥയുണ്ടെന്ന് അനുമാനിക്കാൻ കാരണം. ചിലപ്പോൾ ഈ പദം മണ്ണിന്റെ പരിണാമത്തെ സൂചിപ്പിക്കാനും ഉപയോഗിക്കാറുണ്ട്. ഈ സമതുലിതാവസ്ഥ ദീർഘകാലാടിസ്ഥാനത്തിൽ പരിശോധിക്കുമ്പോൾ പ്രത്യേകിച്ചും യാഥാർഥ്യമെന്നതിനേക്കാൾ പുറമേക്ക് കാണുന്നത് മാത്രമാണ്. എങ്കിലും ഇത് ഒരു ഉപയോഗപ്രദമായ ആശയമായി കണക്കാക്കപ്പെടുന്നു.

പ്രാദേശിക കാലാവസ്ഥയുമായി ബന്ധപ്പെടുത്തി ഒറ്റ ഒരു പരകോടി (ക്ലൈമാക്സ്) എന്ന ആശയം ഫ്രെഡെറിക്ക് ക്ലെമന്റ്സ് 1900 ൽ രൂപപ്പെടുത്തിയതാണ്. ആവാസപരമായ തുടർച്ച ഒരു ക്ലൈമാക്സിലേക്ക് നയിക്കുന്നതിനെ വിശകലനം ചെയ്തുകൊണ്ട് ആദ്യമായി എഴുതിയത് 1899ൽ ഹെന്രി കോൾസ് ആണ്. എന്നാൽ ക്ലെമന്റ്സ് ആണ് ആദ്യമായി ക്ലൈമാക്സ് എന്ന പദം തുടർച്ചയുടെ ഒരു മാതൃകാ അന്ത്യബിന്ദുവായി വിവരിച്ചത്. 
ഭ്രൂണാവസ്ഥയിൽ നിന്നുള്ള ഒരു ജീവിയുടെ ശാരീരിക വളർച്ചയുമായി താരതമ്യം ചെയ്തുകൊണ്ടാണ് ഒരു പാരിസ്ഥിതിക സമൂഹത്തിന്റെ അനുക്രമമായുള്ള വളർച്ചയെ ക്ലെമന്റ്സ് വിവരിച്ചത്. പിന്നീട് ആവാസ ശാസ്ത്രജ്ഞർ ഈ ആശയത്തെ സൂപ്പർ ഓർഗാനിസം (Super organism) എന്ന നിലയിൽ വികസിപ്പിച്ചു. ചിലപ്പോൾ പാരിസ്ഥിതിക സമൂഹങ്ങൾക്ക് അനുരൂപ സ്വഭാവമുള്ളവയോ സങ്കീർണ സ്വഭാവമുള്ളവയോ ആകാമെന്നും ഓരോ പ്രദേശത്തിനും ഒരു പ്രത്യേക ക്ലൈമാക്സ് ടൈപ് ഉണ്ടായിരിക്കുമെന്നും അവർ വാദിച്ചു. ഇംഗ്ലീഷ് സസ്യശാസ്ത്രജ്ഞനായ ആർതർ ടാൻസ്ലി ഒരു പ്രത്യേക കാലാവസ്ഥാ പ്രദേശത്തെ മണ്ണിന്റെ സ്വഭാവത്തിനനുസരിച്ച് ആവാസവ്യവസഥയുടെ വികാസത്തിന്റെ പല ക്ലൈമാക്സുകൾ എന്ന ആശയം വികസിപ്പിച്ചെടുത്തു. ഈ അനേക ക്ലൈമാക്സുകൾ സ്ഥിരതയില്ലാത്തവയാണെന്ന് വാദിച്ചിരുന്നത്കൊണ്ട് ക്ലെമന്റ്സ് ഇവയെ ക്ലൈമാക്സ് എന്ന് വിളിച്ചിരുന്നില്ല. ക്ലെമന്റ്സിന്റെ ക്ലൈമാക്സ് സിദ്ധാന്തത്തിനെതിരെ ഹെന്രി ഗ്ലീസൺ ഉന്നയിച്ച വാദങ്ങൾ പലദശകങ്ങൾ കഴിഞ്ഞ് 1950കളിലും 60കളിലുമാണ് ഗവേഷണങ്ങളിലൂടെ തെളിയിക്കപ്പെട്ടത്. ഇക്കാലയളവിൽ ക്ലൈമാക്സ് സിദ്ധാന്തം സൈദ്ധാന്തിക ആവാസശാസ്ത്രത്തിലും സസ്യവളർച്ചയെ നിയന്ത്രിക്കുന്ന കാര്യങ്ങളിലും ആഴത്തിൽ ഉൾച്ചേർന്നുകഴിഞ്ഞിരുന്നു. പ്രീ ക്ലൈമാക്സ്, പോസ്റ്റ് ക്ലൈമാക്സ്, പ്ലാജിയോ ക്ലൈമാക്സ്, ഡിസ്ക്ലൈമാക്സ് തുടങ്ങിയ സംജ്ഞകൾ ഒരു പ്രദേശത്തെ കാലാവസ്ഥയ്ക്കനുസരണമായ മാതൃകാപരമായ ക്ലൈമാക്സിൽ എത്താത്ത ജൈവസമൂഹങ്ങളെ സൂചിപ്പിക്കാനായി തുടർന്നും ഉപയോഗിക്കപ്പെട്ടു.
ക്ലൈമാറ്റിക് കമ്യൂണിറ്റികൾ നിർബന്ധമായും ഉരുത്തിരിയുമെന്നോ, ഒരു ആവാസസമൂഹത്തിലെ വ്യത്യസ്ത് സ്പീഷീസുകൾ തമ്മിൽ ശരീരശാസ്ത്രപരമായി അടുത്ത ബന്ധത്തിലായിരിക്കുമെന്നോ, സസ്യസമൂഹങ്ങൾക്ക് കൃത്യമായ സ്ഥല-സമയ അതിർത്തികൾ ഉണ്ടെന്നോ ക്ലെമന്റ്സ് വാദിച്ചിട്ടില്ലെങ്കിലും പലപ്പോഴും ഈ കാഴ്ചപ്പാടുകൾ അദ്ദേഹത്തിന്റേതായി കണക്കാക്കപ്പെടാറുണ്ട്. ഒരു പ്രദേശത്തെ ജീവജാലങ്ങളെ വിവരിക്കുന്നതിനുള്ള ആശയപരമായ ആരംഭബിന്ദുവായാണ് ക്ലെമന്റ്സ് ക്ലൈമാറ്റിക് കമ്യൂണിറ്റി എന്ന ആശയത്തെ ഉപയോഗിച്ചത്. ഒരു സ്പീഷീസിന്റെ വളർച്ചയ്ക്ക് അനുകൂലമായ സാഹചര്യങ്ങൾ ഉരുത്തിരിയുമ്പോൾ ആ സ്പീഷീസ് അവിടെ വളർന്നു വരുമെന്ന് വിശ്വസിക്കാൻ കാരണങ്ങളുണ്ട്. പക്ഷേ ക്ലെമന്റ്സിന്റെ പഠനങ്ങൾ മിക്കതും ഇത്തരം അനുയോജ്യ സാഹചര്യങ്ങൾ ഉണ്ടായില്ലെങ്കിൽ എന്തു സംഭവിക്കുമെന്നതിൽ ശ്രദ്ധകേന്ദ്രീകരിച്ചു.
പൊതുവിൽ ഈ സിദ്ധാന്തം ഉപേക്ഷിക്കപ്പെട്ടതാണെങ്കിലും 1990 കളിൽ ക്ലൈമാക്സ് സങ്കല്പങ്ങൾ സൈദ്ധാന്തിക ആവാസ ശാസ്ത്രജ്ഞർക്കിടയിൽ സമ്മിതിയാർജ്ജിച്ചു. പല എഴുത്തുകാരും പ്രകൃതി നിരീക്ഷകരും പഴക്കമുള്ള സസ്യവളർച്ചയുള്ള പ്രദേശങ്ങളിലെ ജീവസമൂഹങ്ങളെ (old-growth communities) സൂചിപ്പിക്കാനായി ഈ പദം ഇപ്പോഴും ഉപയോഗിക്കുന്നുണ്ട്. ചില സമുദ്രജീവികളുടെ സമൂഹത്തിന്റെ തുടർച്ചയായ മാറ്റങ്ങളുടെ അവസാനമുള്ള അവസ്ഥയെ സൂചിപ്പിക്കാനായും ഈ പദം ഉപയോഗിക്കാറുണ്ട്.

കൂടാതെ അധിനിവേശ സ്പീഷീസുകൾക്ക് മേൽക്കൈ ഉള്ളതു മൂലം സ്വദേശി സ്പീഷീസുകളെ തിരികെ എത്തിക്കാൻ സാധിക്കാത്ത ആവാസവ്യവസ്ഥകളെ സൂചിപ്പിക്കാൻ ഡിസ്ക്ലൈമാക്സ് എന്ന പദം നിലവിൽ ചില ആവാസ ശാസ്ത്രജ്ഞർ ഉപയോഗിക്കാറുണ്ട്. പുറത്തുനിന്നുള്ള സ്പീഷീസുകളുടെ കുടിയേറലിനെ ചെറുക്കുന്ന ആവാസവ്യവസ്ഥ എന്ന നിലയിൽ ക്ലെമന്റ് ക്ലൈമാക്സിനെ വിശദീകരിക്കുന്നതിൽ നിന്നാണ് ഈ ആശയം സ്വീകരിച്ചിരിക്കുന്നത്. പരിസ്ഥിതിയിൽ മനുഷ്യന്റെ ഇടപെടൽ കൊണ്ട് ഉണ്ടാകുന്നതാണെങ്കിലും ശരിയായ ക്ലൈമാക്സിലേക്കുള്ള ഒരു ആവാസവ്യവസ്ഥയുടെ തുടർച്ചയെ തടയുന്ന ഡിസ്ക്ലൈമാക്സ് എന്ന എന്ന അവസ്ഥയെ വിവരിച്ചിട്ടുണ്ട്.

</doc>
<doc id="461611" url="https://ml.wikipedia.org/wiki?curid=461611" title="നൂറടി">
നൂറടി

പാലക്കാട് ജില്ലയിലെ നെല്ലിയാമ്പതി പഞ്ചായത്തിലെ തേയിലത്തോട്ടങ്ങളാൽ ചുറ്റപ്പെട്ട ഗ്രാമമാണ് നൂറടി. നെന്മാറ - നെല്ലിയാമ്പതി റോഡിൽ കൈകട്ടി നിന്നും കാരപ്പാറ പോകുന്ന വഴിയിലാണ് നൂറടി. തോടിനു കുറുകെ ഒരു ചെറിയ പാലമുള്ളതിനാൽ നൂറടിപ്പാലമെന്നും ഈ സ്ഥലത്തിനു പേരുണ്ട്. കേരള വനം വികസന കോർപ്പറേഷന്റെ പകുതിപ്പാലം വിനോദ സഞ്ചാര കേന്ദ്രത്തിലേക്കുള്ള ട്രക്കിങ്ങ് തുടങ്ങുന്നത് ഇവിടെ നിന്നാണ്.


</doc>
<doc id="461612" url="https://ml.wikipedia.org/wiki?curid=461612" title="റെസല്യൂട്ട് ഡെസ്ക്">
റെസല്യൂട്ട് ഡെസ്ക്

പത്തൊമ്പതാം നൂറ്റാണ്ടിൽ അമേരിക്കൻ ഐക്യനാടുകളിലെ വൈറ്റ് ഹൗസ് ഓവൽ ഓഫീസിൽ, ഓവൽ ഓഫീസ് ഡെസ്ക് ആയി പല പ്രസിഡന്റുമാരും ഉപയോഗിച്ചിരുന്ന ഒരു മരമേശയാണ് റെസല്യൂട്ട് ഡെസ്ക്. 1880-ൽ വിക്ടോറിയ രാജ്ഞി രാഷ്ട്രപതി റഥർഫോർഡ് ബി. ഹെയ്സിന് നൽകിയ ഒരു ഉപഹാരമായിരുന്നു ഇത്. ഒരു ബ്രിട്ടീഷ് ആർട്ടിക് പര്യവേക്ഷണ കപ്പലായിരുന്ന HMS റെസല്യൂട്ട് എന്ന കപ്പലിൽ നിന്നുള്ള ഇംഗ്ലീഷ് ഓക്ക് തടിയിലാണ് ഇത് നിർമ്മിച്ചിരിക്കുന്നത്. പ്രസിഡൻറ് ഫ്രാങ്ക്ലിൻ റൂസ്വെൽറ്റ് രാഷ്ട്രപതിയുടെ മുദ്രവെച്ച ഒരു വാതിൽ കൂടി ഇതിലേയ്ക്കു കൂട്ടിച്ചേർക്കാൻ ആവശ്യപ്പെട്ടു. വൈറ്റ് ഹൌസിലെ പല സ്ഥലങ്ങളിലും ഹെയ്സ് മുതലായ പല പ്രസിഡന്റുമാർ ഈ മേശ ഉപയോഗിച്ചിരുന്നു.

1963-ൽ പ്രസിഡന്റ് ജോൺ എഫ്. കെന്നഡിയുടെ വധത്തിനു ശേഷം, പ്രസിഡന്റ് ലിൻഡൻ ജോൺസൺ കെന്നഡി പ്രസിഡൻഷ്യൽ ലൈബ്രറിയിൽ ഒരു ട്രാവൽ എക്സിബിഷനിൽ കൊണ്ടുപോകാൻ അനുവദിച്ചപ്പോൾ വൈറ്റ് ഹൗസിൽ നിന്നും ഒരിക്കൽ മാത്രം ഈ മേശ പുറത്തെടുത്തു. അതിനുശേഷം ഇത് സ്മിത്സോണിയൻ ഇൻസ്റ്റിറ്റ്യൂഷനിൽ പ്രദർശിപ്പിച്ചിരുന്നു.

1977-ൽ പ്രസിഡന്റ് ജിമ്മി കാർട്ടർ ഓവൽ ഓഫീസിലേക്ക് മേശ തിരികെ കൊണ്ടു വന്നു. റൊണാൾഡ് റീഗൻ, ബിൽ ക്ലിന്റൺ, ജോർജ് ഡബ്ല്യു. ബുഷ്, ബറാക്ക് ഒബാമ, ഡൊണാൾഡ് ട്രംപ് തുടങ്ങിയ പല പ്രസിഡന്റുമാർ അത് ഉപയോഗിച്ചു. ജോർജ്ജ് എച്ച്. ഡബ്ല്യു. ബുഷ് ഓവൽ ഓഫീസിൽ സി & ഒ ഡെസ്ക് ഉപയോഗിക്കുകയും റിസല്യൂട്ട് ഡെസ്ക് വൈറ്റ് ഹൗസിൽ സൂക്ഷിക്കുകയും ചെയ്തു.

1879 സെപ്തംബർ 9 ന് "പ്രസിഡന്റ്സ് ഡെസ്കിന്റെ" യഥാർത്ഥ രൂപകൽപനയും ഉയരവും സൃഷ്ടിക്കപ്പെട്ടു. അവ ഇപ്പോൾ ഇംഗ്ലണ്ടിലെ ഗ്രീൻവിച്ചിൽ നാഷണൽ മാരിടൈം മ്യൂസിയത്തിലാണ് സൂക്ഷിച്ചിരിക്കുന്നത്. ഓൺലൈനിൽ കാണാൻ കഴിയും. നാഷണൽ മാരിടൈം മ്യൂസിയത്തിന്റെ 1879 സെപ്റ്റംബർ 9 ലെ രൂപകല്പനാ മാതൃകയുടെ രേഖാചിത്രങ്ങളിൽ നാവികകാര്യമന്ത്രാലത്തിൻറ നിർദ്ദേശപ്രകാരമുള്ള ഒരു "സെക്രട്ടേയറും" ഒരു "ലൈബ്രറി ടേബിളും" അടങ്ങുന്ന രണ്ടു വ്യത്യസ്ത ഉപഹാരങ്ങളായിരുന്നുവെങ്കിലും അത് ഒരിക്കലും നടപ്പിലാക്കിയില്ല. 1880-ൽ ഈ നിർദ്ദിഷ്ട സമ്മാനങ്ങൾ മാറ്റി. പകരം വില്യം ഈവൻഡെന്റെ 1880 ലെ റിസല്യൂട്ട് ഡെസ്ക് മാത്രമായി അതിനെ മാറ്റി. പ്രസിഡന്റ് ഹെയ്സിന് കൈമാറിയ ഈവൻഡെൻ ഡെസ്ക് ഗ്രിൻവിച്ചിൽ സംഘടിപ്പിച്ച പദ്ധതിക്ക് അനുസൃതമായി നിർമ്മിക്കുന്നതിനുപകരം, നശിച്ചുപോയ "ആർട്ടിക് ഷിപ്പ് റിസല്യൂട്ടിന്റെ തടിയിൽ നിന്നു നിർമ്മിക്കുകയായിരുന്നു.

1845 ൽ ബ്രിട്ടനിൽനിന്ന് കനേഡിയൻ ആർട്ടിക്കിലൂടെ, നോർത്ത്വെസ്റ്റ് ഇടനാഴിയെന്ന ഐതിഹാസിക പ്രവേശനമാർഗ്ഗം അന്വേഷിച്ചു നാവിക സഞ്ചാരം നടത്തവേ അപ്രത്യക്ഷനായ ബ്രിട്ടീഷ് പര്യവേക്ഷകനായിരുന്ന സർ ജോൺ ഫ്രാങ്ക്ലിനെ അന്വേഷിച്ചു കണ്ടുപിടിക്കുവാനായി 1852 ഏപ്രിൽ മാസത്തിൽ,  എഡ്വേർഡ് ബെൽച്ചറിന്റെ നേതൃത്വത്തിൽ ബ്രിട്ടനിൽനിന്നു അയക്കപ്പെട്ട അഞ്ചു കപ്പലുകളടങ്ങിയ ഒരു വ്യൂഹത്തിന്റെ ഭാഗമായിരുന്നു യഥാർത്ഥത്തിൽ HMS റെസൊല്യൂട്ട്. ക്യാപ്റ്റൻ കെല്ലറ്റിന്റെ നിയന്ത്രണത്തിലുള്ള HMS റെസൊല്യൂട്ട്, HMS ഇൻട്രപിഡ് എന്നീ കപ്പലുകളുൾപ്പെട്ട ഈ വ്യൂഹത്തിന്റെ പടിഞ്ഞാറൻ നാവിക വിഭാഗം പടിഞ്ഞാറൻ പ്രദേശത്തേയ്ക്കു നാവികയാത്ര നടത്തുകയും ശീതകാലം മെൽവില്ലെ ദ്വീപിൽ കഴിച്ചുകൂട്ടുകയും ചെയ്തു. സർ എഡ്വേർഡ് ബെൽച്ചറിന്റെ ഉത്തരവിലുള്ള HMS അസിസ്റ്റൻസ്, പയനിയർ എന്നീ കപ്പലുകളടങ്ങിയ കിഴക്കൻ വിഭാഗം വടക്കൻ ദിശയിലേയ്ക്ക് വെല്ലിംഗ്ടൺ ചാനൽവരെ സഞ്ചരിക്കുകയും നോർത്തമ്പർലാന്റ് ജലസന്ധിക്കു സമീപം ശീതകാലത്തു തങ്ങുകയും ചെയ്തു. 1852 ലെ ശരത്‌കാലത്തോടൊപ്പം, 1853 ലെ വസന്തകാലവും വേനൽക്കാലവും ഫ്രാങ്ക്ലിൻ പര്യവേക്ഷകസംഘത്തേയും അതോടൊപ്പം HMS ഇൻവെസ്റ്റിഗേററർ (ക്യാപ്റ്റൻ, റോബർട്ട മക്ലൂർ), HMS എൻറർപ്രൈസ് (ക്യാപ്റ്റൻ, റിച്ചാർഡ് കോളിൻസൺ) എന്നിവയിലെ ആളുകളേയും തിരഞ്ഞ് ആർട്ടിക്കിനു കുറുകേ ഹിമശകടയാത്ര നടത്തുകയും ചെയ്തു. മക്ലൂറെയേയും ഇൻവെസ്റ്റിഗേറ്റർ കപ്പൽ ജീവനക്കാരേയും കണ്ടെത്തുകയും രക്ഷപെടുത്തുകയും ചെയ്തതിനുശേഷം റിസല്യൂട്ട്, ഇൻട്രിപിഡ് എന്നിവ കിഴക്കൻ ദിക്കിലേയ്ക്കു സഞ്ചരിച്ചുവെങ്കിലും ശൈത്യകാലത്തെ തണുത്തുറഞ്ഞ മഞ്ഞിൽ കിഴക്കുഭാഗത്തേയ്ക്ക് വളരെ പതുക്കെമാത്രമേ അവയ്ക്ക് സഞ്ചരിക്കാൻ സാധിച്ചിരുന്നുള്ളൂ.  ബെൽച്ചറിന്റ രണ്ടു കപ്പലുകളും ഡിസാസ്റ്റർ ബേയ്ക്കു സമീപത്തുവച്ചു വീണ്ടും തണുത്തുറയുന്നതിനുമുമ്പ്, വെല്ലിംഗ്ടൺ ചാനലിലൂടെ തെക്കോട്ടു നീങ്ങി

1854-ലെ വസന്തകാലത്ത് ബെൽച്ചർ തന്റെ അഞ്ച് കപ്പലുകളിൽ നാലെണ്ണം ഉപേക്ഷിക്കുവാൻ ഉത്തരവിടുകയും ബീക്കെ ദ്വീപിൽ എല്ലാവരും ഒന്നിച്ചുകൂടുകയും ചെയ്തു. അവർ അവിടം വിടാൻ തയ്യാറായപ്പോഴേയ്ക്കും തകർച്ച നേരിടാത്ത അസിസ്റ്റൻസും പയനിയറും ബീക്കെ ദ്വീപിൽനിന്ന് ഏതാനും കിലോമീറ്ററുകൾ മാത്രം ദൂരത്തായി, വെല്ലിംഗ്ടൺ ചാനലിലൂടെ ഏകദേശം 45 മൈൽ തെക്കോട്ടു സഞ്ചരിച്ചിരുന്നു. തിവ്രനൈരാശ്യത്താൽ വീട്ടിലേയ്ക്കു തിരിച്ചുപോകാനുള്ള മാനസികാവസ്ഥയിലായിരുന്ന ബെൽച്ചറിൽ ഇതു യാതൊരു ചലനവും സൃഷ്ടിച്ചില്ല. എല്ലായ്പ്പോഴും ചെയ്തിരുന്നതുപോലെ തന്റെ രണ്ടു കപ്പലുകളെ പ്രേതക്കപ്പലുകളായി ഒഴുകിനടക്കുവാൻ അനുവദിച്ചതുമുതൽ അദ്ദേഹത്തിന്റെ സഹനാവികരും  ആശയറ്റു തങ്ങളുടെ വീടുകളിലേയ്ക്കു തിരിച്ചപോകാനുള്ള മാനസികാവസ്ഥയിലായിരുന്നു. എന്നിരുന്നാലും ക്യാപ്റ്റൻ കെല്ലറ്റ് റെസോലൂട്ട് മാത്രം ഉപേക്ഷിക്കുകയും ഇൻട്രെപിഡിനെ ഉപേക്ഷിക്കുന്നതിനെ എതിർക്കുകയും ചെയ്തു. ഉദ്യോഗസ്ഥരും സഹനാവികരും HMS നോർത്ത് സ്റ്റാറിലും രക്ഷക്കായി എത്തിയ കപ്പലുകളായ HMS ഫിനിക്സ്, HMS ടാൽബട്ട് എന്നിവയിൽ തിരിച്ചുപോകുകയും ചെയ്തു.

റോയൽ നേവിയിലെ പതിവുനടപടിക്രമം എന്ന നിലയിൽ കപ്പൽ നഷ്ടപ്പെട്ട എല്ലാ ക്യാപ്റ്റൻമാരും കോർട്ട് മാർഷൽ വഴി വിചാരണ ചെയ്യപ്പെട്ടു. അതിനാൽ സഞ്ചാരയോഗ്യമായ നാല് കപ്പലുകളെ ഉപേക്ഷിച്ചതിനോടനുബന്ധിച്ച് ബേൽച്ചറെയും റിസൊല്യൂട്ടിന്റെ ക്യാപ്റ്റൻ ഹെൻറി കെല്ലറ്റ്, ഇൻട്രീപിഡിന്റെ കമാൻഡർ ഫ്രാൻസിസ് ലിയോപോൾഡ് മക്ലിന്റാക്ക്; പയനിയർ കമാൻഡർ ഷെർഡാർഡ് ഓസ്ബോൺ എന്നിവരെയും കോർട്ട് മാർഷൽ ഉപയോഗിച്ച് വിചാരണ ചെയ്തെങ്കിലും എല്ലാവരും കുറ്റവിമുക്തമാക്കപ്പെട്ടു. എന്നിരുന്നാലും ബെൽച്ചർക്കു പിന്നീടൊരിക്കലും മറ്റൊരു ദൗത്യം നൽകപ്പെട്ടില്ല. അദ്ദേഹത്തിന്റെ പടവാൾ തിരിച്ചുകൊടുക്കുന്നവേളയിൽ പൂർണ്ണ നിശ്ശബ്ദനായിനിന്ന അദ്ദേഹത്തെ കോർട്ട്മാർഷൽ നടത്തിയ ഉദ്യോഗസ്ഥർ പരിഹസിക്കുകയുണ്ടായി. റിസല്യൂട്ട് മഞ്ഞുകട്ടകൾക്കിടയിലൂടെ സാവധാനം കിഴക്കോട്ടു നീങ്ങുന്നത് തുടരുകയും ഒരു വർഷം കഴിഞ്ഞ് 1855-ലെ ശരത്കാലത്ത് അവൾ ഉപേക്ഷിക്കപ്പെട്ട സ്ഥലത്തുനിന്ന് ഏകദേശം 1200 മൈൽ ദൂരെയായിരുന്നു. 1855 സെപ്റ്റംബറിൽ കണക്റ്റിക്കട്ടിലെ ന്യൂ ലണ്ടനിൽ നിന്നുള്ള ജെയിംസ് ബെഡിങ്ടൺ എന്ന ഒരു അമേരിക്കൻ തിമിംഗിലവേട്ടക്കാരൻ ഡേവിസ് കടലിടുക്കിലെ കേപ് വാൽസിങമിൽനിന്നകലെ ഗതിതെറ്റിയ കപ്പൽ മഞ്ഞുകട്ടകൾക്കിടയിൽപ്പട്ടുകിടക്കുന്നത് കാണാനിടയായി. അദ്ദേഹം തന്റെ കപ്പൽ ജോലിക്കാരെ രണ്ടായി വിഭജിച്ച് കപ്പലിനെ ന്യൂ ലണ്ടനിലെത്തിക്കുകയും ക്രിസ്തുമസിനു തലേന്നു വീട്ടിലേക്ക് എത്തിച്ചേരുകുയം ചെയ്തു.





</doc>
<doc id="461615" url="https://ml.wikipedia.org/wiki?curid=461615" title="പൊയ്യ">
പൊയ്യ

കേരളത്തിലെ തൃശ്ശൂർ ജില്ലയിൽ സ്ഥിതിച്ചെയ്യുന്ന ഒരു ഗ്രാമമാണ് പൊയ്യ.

2001 ലെ സെൻസസ് പ്രകാരം ജനസംഖ്യ 10,478 ആണ് ഇവിടെ ഉണ്ടായിരുന്നത്. ഇതിൽ 5,003 പുരുഷന്മാരും 5,475 സ്ത്രീകളുമാണ്.


</doc>
<doc id="461617" url="https://ml.wikipedia.org/wiki?curid=461617" title="കരൂപ്പടന്ന">
കരൂപ്പടന്ന

കേരളത്തിലെ തൃശ്ശൂർ ജില്ലയിൽ കൊടുങ്ങല്ലൂർ ബ്ലോക്കിൽ വെള്ളാങ്ങല്ലൂർ ഗ്രാമപഞ്ചായത്തിലുള്ള ഒരു ഗ്രാമമാണ് കരൂപ്പടന്ന. കൊടുങ്ങല്ലൂരിൽ നിന്ന് 7 കിലോമീറ്റർ അകലെയാണ് കരൂപ്പടന്ന സ്ഥിതിചെയ്യുന്നത്.




</doc>
<doc id="461621" url="https://ml.wikipedia.org/wiki?curid=461621" title="പൂപ്പത്തി">
പൂപ്പത്തി

ഇന്ത്യയിലെ കേരളത്തിലെ തൃശ്ശൂർ ജില്ലയിലെ മാല യ്ക്കരികെയുള്ള പൊയ്യ പഞ്ചായത്തിലെ ഒരു ചെറിയ ഗ്രാമമാണ് പൂപ്പത്തി. മടത്തിക്കാവ് ഭഗവതി ക്ഷേത്രം പൂപ്പത്തിയിലാണ് സ്ഥിതിചെയ്യുന്നത്.

തൃശ്ശൂരിൽ നിന്ന് 43.8 കി.മീ അകലെ കൊടുങ്ങല്ലൂർ താലൂക്കിലാണ് പൂപ്പത്തി സ്ഥിതിചെയ്യുന്നത്.

തങ്കുളം ശിവ ക്ഷേത്രം, ചുല്ലൂർ വിഷ്ണു ക്ഷേത്രം, മടത്തിക്കാവ് ഭഗവതി ക്ഷേത്രം, ദൈവതിങ്കൽ, ചുണ്ടങ്ങ പറമ്പിൽ അന്നപൂർണേശ്വരി ക്ഷേത്രം, ചൂലക്കൽ ഭഗവതി ക്ഷേത്രം, എരിമ്മൽ ശ്രീ അന്നപൂർണേശ്വരി ഭഗവതി ക്ഷേത്രം, തരക്കൽ ഭഗവതി ക്ഷേത്രം , ദുർഗ്ഗ ക്ഷേത്രം എന്നിവ പൂപ്പത്തിയിലെ ക്ഷേത്രങ്ങൾ

എൽ പി എസ് പ്രൈമറി സ്ക്കൂൾ പൂപ്പത്തിയാണ് പൂപ്പത്തിയിലെ പ്രധാന സ്ക്കൂൾ. ഇത് ഒരു എയ്ഡഡ് സ്ക്കൂളാണ്, 100 വർഷത്തിലേറെ പഴക്കമുണ്ട്. കെ ആർ കെ കരപ്പൻ ആണ് ഈ സ്ക്കൂൾ സ്ഥാപിച്ചത്. പൂപ്പത്തിൽ രണ്ട് വായനശാലകളുണ്ട്. പൂപ്പത്തിയുടെ ചരിത്രത്തിൽ അവ പ്രധാന പങ്ക് വഹിക്കുന്നു.


</doc>
<doc id="461782" url="https://ml.wikipedia.org/wiki?curid=461782" title="അന്നക്കര">
അന്നക്കര

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് അന്നക്കര. മലബാർ-തിരു കൊച്ചി പ്രദേശത്തിലെ അതിർത്തി ഗ്രാമം എന്നാണ് അറിയപ്പെടുന്നത്. അതിന്റെ തെളിവായി ബ്രിട്ടീഷ് ഗവൺമെന്റ് നിർമ്മിച്ച 'കാടംതോട്' പാലം (ഇപ്പോഴും നിലനിൽക്കുന്നു), കാണപ്പെടുന്നു. ഒരു ചെക്ക് പോസ്റ്റ് ഇവിടെ ഉണ്ട്. അന്നക്കര മനോഹരമായ ഒരു "ഗ്രാമീണ" ഗ്രാമമാണ്.

2001 ലെ സെൻസസ് പ്രകാരം ഇന്ത്യയിലെ ജനസംഖ്യ 8125 ആണ്. ഇതിൽ 3851 പുരുഷന്മാരും 4274 സ്ത്രീകളും ആണ്.


</doc>
<doc id="461785" url="https://ml.wikipedia.org/wiki?curid=461785" title="ചക്കുമരശ്ശേരി ക്ഷേത്രം">
ചക്കുമരശ്ശേരി ക്ഷേത്രം

ചക്കുമരശ്ശേരി ശ്രീ കുമാര ഗണേശമംഗലം മഹാക്ഷേത്രം

എറണാകുളം ജില്ലയുടെ വടക്കേ അറ്റത്തുള്ള വടക്കേകര എന്ന ഗ്രാമത്തിൽ ആണ് ഈ ക്ഷേത്രം സ്ഥിതി ചെയുന്നതു (മുറവൻതുരുത്ത്‌ )
വടക്കൻ.പറവൂർ ഇൽ നിന്നും 4K.M. കൊടുങ്ങല്ലൂർ നിന്നും 6K.M. അകലെ നിലകൊള്ളുന്നു
NH.66 (പഴയ പേര് NH.17/44)
വടക്കൻ.പറവൂർ, കൊടുങ്ങല്ലൂർ ഇടയിൽ സ്ഥിതി ചെയുന്നു 


ചക്കുമരശ്ശേരി ശ്രീ കുമാര ഗണേശമംഗലം മഹാക്ഷേത്രത്തിലെ ഐതിഹ്യം തിടമ്പ് നിർണ്ണയത്തിന്റെ ചരിത്രം

വർഷങ്ങൾക്ക് മുൻപ് "ചക്കു&കുമാരു" എന്നി രണ്ട് പേരുടെ വീട്ടുവളപ്പിൽ ഉണ്ടായിരുന്ന ചെറിയ ക്ഷേത്രം ആയിരുന്നു ഈ ക്ഷേത്രം. കുമാരുവിന്റെ കാലശേഷം പാലായനം ചെയ്ത കുടുബക്കാർ ക്ഷേത്രം നാട്ടുകാർക്ക് വിട്ട് കൊടുക്കുകയും. നാട്ടുകൂട്ടത്തിനു കീഴിൽ രൂപപ്പെട്ട ട്രസ്റ്റിനു കീഴിൽ ക്ഷേത്രം ഭരണം നടത്തി വരുകയും ചെയ്തു... കാലാന്തരത്തിൽ ചക്കുവിന്റേ യും കുമാരുവിന്റെയും ബാലമുരുകക്ഷേത്രം ചക്കു- കുമാരശ്ശേരി ശ്രീ മുരുക ക്ഷേത്രം എന്ന് പരിണമിക്കുകയും ചെയ്‌തു.

അക്കാലത്ത് പല അത്ഭുത സംഭവങ്ങളും ക്ഷേത്ര പരിസരങ്ങളിൽ നടക്കുകയുണ്ടായി... ആ കാലഘട്ടത്തിൽ രാജ അനുമതി ഉള്ള ക്ഷേത്രങ്ങളിൽ മാത്രമേ മണിയടിച്ച് പൂജ ചെയ്യുവാനുള്ള അധികാരം ഉണ്ടായിരുന്നുള്ളു.. നാട്ടിൽ നടക്കുന്ന പല ദിവ്യ അനുഭവങ്ങളും ക്ഷേത്രത്തിന്റെ ഐശ്യര്യവും ചൈതന്യവുമാണെന്ന് തിരിച്ചറിഞ്ഞ നാട്ടുകാർ തമ്പുരാന് നിവേദനം അറിയിച്ചു. ക്ഷേത്രത്തിൽ മണിയടിച്ച് പൂജിക്കുവാനുള്ള അനുവാദം തരണമെന്നായിരുന്നു നിവേദനത്തിൽ.. പ്രജകളുടെ അഭ്യർത്ഥന കേട്ട തബുരാൻ ഉടനേ ക്ഷേത്രത്തിലേക്ക് പുറപ്പെട്ടു... ഏകദേശം ക്ഷേത്രത്തോട് അടുത്തെത്തിയപ്പോൾ ക്ഷേത്രവളപ്പിൽ നിന്നും ഉച്ചത്തിൽ ശക്തിയായി മണി നാഥം കേൾക്കുവാനിടയായി... കോപാകുലനായ തബുരാൻ ക്ഷേത്രവളപ്പിലേക്ക് പാഞ്ഞടുത്തു... എന്നാൽ അവിടെ ചെന്നതും തബുരാനു തന്റെ കണ്ണുകളെ വിശ്വസിക്കാൻ കഴിഞ്ഞില്ല. സാക്ഷാൽ ഗണപതി ഭഗവാൻ ജ്യേഷ്ഠനു വേണ്ടി മണിയടിച്ച് പൂജ നടത്തുന്നതായാണ് അദ്ദേഹത്തിനു കാണുവാൻ സാധിച്ചത്... തനിക്കു മുന്നിൽ പ്രത്യക്ഷനായ ഭഗവാന്റെ ദിവ്യരൂപം കണ്ട് അനുഗൃഹീതനായ തംബുരാൻ ക്ഷേത്രം പുനരുദ്ധരിക്കുകയും, മണിയടിച്ച് പൂജയ്ക്കുള്ള അനുമതി കൊടുക്കുകയും ഭഗവാനു കാണിക്കയായി ഒരു കുട്ടിയാനയെ നടയ്ക്കിരുത്തുകയും ചെയ്തു.. അങ്ങനെ കുമാരനു വേണ്ടി ഗണേശൻ മണിയടിച്ച ക്ഷേത്രം കാലാന്തരത്തിൽ ‘കുമാര ഗണേശമംഗലം’ ആയി... (ആദ്യ കാലങ്ങളിൽ ക്ഷേത്രത്തിൽ ഗണപതികും മുരുഗനും തുല്യ പ്രാധാന്യം നൽകിയാണ് പൂജ ചെയ്തിരുന്നതു എന്ന് ഒരു വാദം നിലനിൽക്കുന്നു)
ക്ഷേത്ര സമയത്തിനു ശേഷം രാജ്യം സന്തർശ്ശിക്കാനിറങ്ങുന്ന രാജാവിനെ പോലെ അവനങ്ങിനെ ദേശത്ത് അലഞ്ഞ് നടക്കും ഇഷ്ടം തോന്നുന്നതെല്ലാം ഭക്ഷിക്കും ചിലത് ചോദിച്ച് വാങ്ങിയും അവകാശമായി പിടിച്ചു വാങ്ങിയും അങ്ങനെ അങ്ങനെ... കുട്ടി കൊബന്റെ കുസൃതികൾ തലവേദനയായി മാറിയ ക്ഷേത്രം അധികാരികൾ കൊബനെ ചങ്ങലകൊണ്ട് ബന്ധിക്കുവാൻ നിർബന്ധിതമായി.. ക്ഷേത്രം പ്രസാദവും കാണിക്കയും നാട്ടുകാരുടെ സ്നേഹോപകാരങ്ങൾ ഒന്നും അവന്റെ വിശപ്പിനെ ശമിപ്പിക്കുവാനായില്ല. ആയതിനാൽ ദിവസം തോറും ആനകുട്ടി കൂടുതൽ ക്ഷീണിതനായി കാണപ്പെട്ടു.. അതോടൊപ്പം ഭഗവത് ചൈതന്യവും അവശമായി പരിണമിച്ചു ... അങ്ങനെ ഒരു ദിവസം ഉഷപൂജയ്ക്കായി പായസം തയ്യാറാക്കി കൊണ്ടിരിക്കേ വിശപ്പു സഹിക്കാതെ കൊബൻ പായസത്തിൽ കയ്യിട്ടു. ചൂടു പായസം കൈകൊണ്ടു വാരിയ കൊബൻ നേരേ അബല കുളത്തിലേക്ക്ചാടി... തൽക്ഷണം വെള്ളത്തിൽ മുങ്ങി മരിക്കുകയും ചെയ്തു... (പിനീട് ഈ ക്ഷേത്രകുളം ഭാഗിഗമായ് മുടി. പിനീട് ഒരിക്കൽ ക്ഷേത്രത്തിന്റെ മുൻപിൽ ഉണ്ടായിരുന്നു ഒരു ആൽമരം അപ്രതീക്ഷിതമായ് ഒരു മഴയിൽ വീഴുകയും തുടന്ന് അത് അവിടെ നിന്ന് മാറ്റുന്ന സമയം ആൽമരത്തിൻ അടിയിൽനിന്ന് യാഥർശ്ചിമായ്‌ ലഭിച്ച വിഗ്രഹം പൂജാകർമതിന് ശേഷം ഈ കുളത്തിൽ നിമഞ്ജനമം ചെയ്തു.ഇന്നും ഈ കുളം ഭക്തിയോടെ സംരക്ഷിച്ചുപോരുന്നു.)

അപ്രതീക്ഷിതമായ ദുരന്തം നാടിനെ കണ്ണീരിലാഴ്ത്തി.. പക്ഷേ യഥാർത്ഥ ദുരന്തം വരുന്നതേ ഉണ്ടായുള്ളു.. ദേശത്ത് അനീതിയും അക്രമവും അരങ്ങുവാണു. ക്രമസമാധാനം ഇല്ലാതായി ദേവചൈതന്യം പൂർണ്ണമായും നഷ്ടമായി ഒടുവിൽ പ്രശ്ന പരിഹാരത്തിന് തംബുരാനെ തന്നെ സമീപിച്ചു.. രാജ കല്പനയിൽ പ്രബലരായ പല സന്യാസിവര്യന്മാരും മന്ത്രതന്ത്ര വിദഗ്ദരും അഹോരാത്രം പ്രയത്നിച്ചിട്ടും നാടിന്റെ ഐശ്യര്യം വീണ്ടെടുക്കാനായില്ല. അങ്ങനെദേവപ്രശ്നം വയ്കുകയും അതിൽപ്രകാരം
അപ്രതീക്ഷിതമെങ്കിലും കൊബൻ ചരിഞ്ഞതിൽ ട്രസ്റ്റിന്റെ നോട്ടക്കുറവും അശ്രദ്ധയും ആയതിനാൽ ഭഗവാൻ കോപിച്ചിരിക്കുകയാണെന്നും നിത്യവും ഭഗവാൻ തന്റെ ആന പുറത്ത് എഴുന്നുള്ളി പ്രജകളെ കണ്ടിരുന്നതായും അരുളി. മുരുകനു ആനകളോടുള്ള ഇഷ്ടം കണക്കാക്കി പ്രതിവിധി ആയി ആന ഉത്സവമം/തിടമ്പ് നിർണ്ണയം നടത്തണം എന്നും ഇരുകരകളായി തിരിഞ്ഞ് (ക്ഷേത്രത്തിന്റെ വടക്ക് & തെക്ക്) ഭക്തരിൽനിന്നും സംഭാവന സ്വീകരിച്കൊണ്ട് ഭഗവാനു വിഷു പിറ്റേന്ന് മഹോത്സവം നടത്തണം എന്നും പറഞ്ഞു...
ഇരു ദേശക്കാരും തമ്മിൽ തർക്കം ഇല്ലാതിരിക്കുവാൻ ഇരുകൂട്ടരും കൊണ്ടുവരുന്ന ആനകളിൽ ഏറ്റവും തലയെടുപ്പുള്ള കൊംബനാനയെ ഭഗവാന്റെ എഴുന്നുളളിപ്പിനായി തിരഞ്ഞെടുക്കണം എന്നും കൽപ്പിച്ചു’.(പണ്ട് ക്ഷേത്രത്തിൽ ഒരു ആന യുടെയും ഉത്സവം നടത്തിയിട്ടുണ്ട് എന്ന് പറയുന്നു) ആയതിനായി ഏറ്റവും നല്ല ആനയെ തിരഞ്ഞെടുക്കുന്ന 
എന്ന ചടങ്ങും പ്രത്യേക രീതിയിൽ അതിനായി ചിട്ടപ്പെടുത്തിയ നിയമാവലിയും അതിനാൽ നടത്തപ്പെടുന്ന തലയെടുപ്പ് മത്സരവും പിൽക്കാലത്ത് ചക്കുമരശ്ശേരിയെ കൂടുതൽ ജനശ്രദ്ധ പിടിച്ചുപറ്റുന്നതിനും പ്രശസ്തമാക്കുന്നതിനും കാരണമാക്കി...
ഭഗവാന്റെ വെള്ളാനയോടുള്ള വാത്സല്യവും തന്റെ ആനയെ ചങ്ങലയിൽ ബന്ധിച്ച പീഡനത്തോടുള്ള അമർഷവും ചക്കുമരശ്ശേരിയെ വ്യത്യസ്തമാക്കുന്നതിൽ നിർണായകമായി. നാളിതുവരെ ചക്കുമരശ്ശേരിക്ഷേത്രത്തിന്റെ ചരിത്രത്താളുകളിൽ എവിടെയും ആനയിടഞ്ഞതായോ ഓടിയതായോ അനിഷ്ടമായി ഒരു സംഭവവും നടന്നിട്ടില്ല.(ഉത്സവം കഴിഞ്ഞു മടങ്ങിയപ്പോൾ,അമ്പലത്തിൽ വരും വഴിയോ ആന പരിഭ്രാന്തി പരത്തിയടുണ്ട്.എന്നാലും അനിഷ്ട സംഭവം ഒന്ന് പോലും ഇല്ല എന്നതും അത്ഭുതം ആണ്)എത്ര പ്രശ്നക്കാരനായ ആനയും ക്ഷേത്രവളപ്പിൽ സൗമ്യനായി കാണപ്പെടും എന്നതും ചരിത്ര സത്യം.. കൂടാതെ മറ്റു ഉത്സവത്തിന് പോകുന്നു കൊമ്പൻമാരും ഇവിടെ ക്ഷേത്രതിന് സമീപം കുറച്ചു സമയം ചെലവഴികുകയും ചെയാറുണ്ട് 
കൃത്യവും ശക്ക്തവും ആയ ഈ ലിഖിതനിയമാവലിയും ചിട്ടവട്ടങ്ങളും കാലാകാലങ്ങളായി ഇന്നും ചക്കുമരശേശരി അനുവർത്തിച്ച് വരുന്നു... കാലഘട്ടങ്ങളിൽ അനിവാര്യമായ മാറ്റങ്ങൾ അതത് ഭരണസമിതി വരുത്തിയിട്ടുണ്ടെങ്കിലും ഇന്നും കൃത്യമായ ചിട്ടവട്ടങ്ങളോടെ ആചാരാനുഷ്ടാനങ്ങൾ ഭഗവാന്റെ കൃപാകടാക്ഷത്തോടെ കൃത്യമായി നടത്തിവരുന്നു...
ആന ഉത്സവം
പണ്ട് കാലങ്ങളിൽ കേരളത്തിലെ ഭൂരിഭാഗം ക്ഷേത്രങ്ങള്ളിലും "കളമെഴുത്ത് പാട്ടും വേലയും തുള്ളൽലും"ആണ് പ്രധാനം ആയി നടത്തിയിരുന്നതു പിനീട് വാദ്യമേളങ്ങൾ ആനപ്പുറത്തെഴുന്നള്ളിപ്പുമായി കൂട്ടിച്ചേർത്ത് ബുദ്ധമതക്കാരാണെന്ന് പറയപ്പെടുന്നുഉണ്ട്. ക്ഷേത്രങ്ങളിൽ നിലവിലിരുന്ന കാലത്താണ് ബുദ്ധമതം കേരളത്തിൽ പ്രചരിച്ചത്. വേലയ്ക്കൊപ്പം തിടമ്പെഴുന്നള്ളിപ്പും വാദ്യഘോഷങ്ങളുടെ അകമ്പടിയും സമന്വയിച്ചാണ് പൂരം പുതിയരൂപം കൈക്കൊണ്ടത് എന്ന് പറയപ്പെടുന്നു
1904:ൽ ശ്രീ നാരായണ ഗുരു മധ്യകേരളത്തിലെ ക്ഷേത്രങ്ങൾ സന്ദർശികുന്ന കുട്ടത്തിൽ ഇവിടെ എത്തി ചേർന്നു എന്നു ക്ഷേത്രത്തിനു കൃത്യമായ ഒരു മാർഗരേഖയും ഉപദേശവും നൽകി എന്ന് പറയപ്പെടുന്നു

2009:ൽ ക്ഷേത്രം പുനരുദ്ധാരണം നടത്തുകയും ഗുരുദേവന്റെ പൂർണ മായരൂപം പ്രതിഷ്ട നടത്തുകയും ചെയ്തു
▷ ഭഗവാന്റെ തിടമ്പ് നിർണയം

കേരളത്തിൽ പല സ്ഥലങ്ങളിലും ആനയുടെ ഉയരം അള്ളക്കുകയും തല പൊക്കം നോക്കുകയും ചെയുന്നുണ്ടെങ്കിലും "ഭഗവാൻറ്റെ തിടബ് നിർണ്ണയികുവാൻ വേണ്ടി"ഈ ചടങ്ങ് നടത്തുന്ന വളരെ കുറച്ച് ക്ഷേത്രങ്ങള്ളിൽ ഒന്നാണ് ഈ ക്ഷേത്രം. കൂടാതെ ഇവിടെ ഒരു നിയമാവലിയെ അടിസ്ഥാനമാക്കി ആണ് മത്സരം,വന നിയമപ്രകാരംഉള്ള എല്ലാ ചട്ടങ്ങള്ളും പാലിച്ചകൊണ്ടാണ് ഇപ്പോഴും ഇവിടെ ഈ ചടങ്ങ് നടത്തുന്നത്).
"100+AJഇൽ അധികം വർഷം പഴകമം ഉണ്ട് ക്ഷേത്രത്തിലെ തലപൊക്ക മത്സരത്തിനു" 
കൃത്യമായ ഒരു നിയമാവലിയെ അടിസ്ഥാനമാക്കി ആണ് മത്സരം 
ഉത്സവ ദിവസം രാവിലെ കൃത്യം *8:00* മണിക് ഇരു ചേരുവാരവും (തെക്കും&വടക്കും) അവരുടെ ഗജവീരൻമാരെ കുളിപിച്ച നെറ്റിപട്ടവും ചാർത്തി ക്ഷേത്രത്തിന്റെ തെക്കു ഭാഗത്തു മത്സരത്തിനായ ഒരുക്കിയ പ്രതേക തറയിൽ നിർത്തും തറയ്ക്ക് ചുറ്റും രണ്ടു ഭാഗം ആയിതിരിച്ചിട്ടുണ്ട് അതിൽ ഒന്നിൽ ആനയുടെ പുറകിലായി ആന പാപ്പൻനിൽകും അതിനു പുറത്ത് ഉത്സവ ഭാരവാഹികളും നിൽകും 
മത്സര നിയമാവലി പ്രകാരം ആന " മത്സരം ആരംഭികുമ്പോൾ ഉള്ള മണി നാഥവും അവസാനികുപോൾ ഉള്ള മണി നാഥവും സ്വയം തിരിച്ചറിഞ്ഞു തല ഉയർതെണമ് "
മൃഗഡോക്ടർ നൽകുന്ന ആരോഗ്യ പത്രം ഉള്ള ആനകൾക്കു മാത്രമേ മത്സരത്തിൽ പങ്കെടുക്കാൻ സഭ അനുവദികുകയൊള്ളു, മത്സര സമയത്ത് ഒരിക്കൽ പോലും ആനയെ ആരും തൊടാൻ പാടില്ല കൂടാതെ കത്തി,വടി,കോൽ,കുന്തം. എനിവഒന്നും ആനയെ കാണികുവാനോ അതിനാൽ ആനയെ സ്പർശികുവാനോ പാടില്ല കൂടാതെ പാപ്പൻ ആനയുടെ മുൻ കാലിനു പുറകിൽ നിൽകണമ്എന്നു്ം അനുശാസിക്കുന്നു
നിയമാവലി തെറ്റികുന്ന ആനയെ അയോഗ്യൻ ആയി കണക്കാകുന്നു

2001 - 2018 - തലപ്പോക്ക മത്സരം ("*"വിജയ് )

2001 - *മഗലാംകുന്ന് കർണൻ v/s കോട്ടയം അയ്യപ്പൻ(മഗലാംകുന്ന് ശരൺ അയ്യപ്പൻ)

2002 - ചെർപ്പുള്ളശേരി പാർത്ഥൻ v/s *മഗലാംകുന്ന് അയ്യപ്പൻ

2003 - *മഗലാംകുന്ന് കർണൻ v/s പട്ടത്ത് ശ്രീകൃഷ്ണൻ 

2004 - *മഗലാംകുന്ന് കർണൻ v/s പുത്തൻകുള്ളം അനന്ദപത്മനാഭൻ 

2005 - ചുള്ളിപറമ്പിൽ വിഷ്ണു ശങ്കർ v/s *മഗലാംകുന്ന് കർണൻ 

2006 -*ചുള്ളിപറമ്പിൽ വിഷ്ണു ശങ്കർ v/s മഗലാംകുന്ന് കർണൻ 

2007 - *മഗലാംകുന്ന് കർണൻ v/s തച്ചപ്പിള്ളി വിജയൻ 

2011 - *ചുള്ളിപറമ്പിൽ വിഷ്ണുശങ്കർ v/s തായ്യംങ്കാവ് മണികണ്ണoൻ 

2012 - *ചുള്ളിപറമ്പിൽ വിഷ്ണുശങ്കർ v/s തായ്യംങ്കാവ് മണികണ്ണoൻ 

2013 - *ചുള്ളിപറമ്പിൽ വിഷ്ണുശങ്കർ v/s ഊട്ടോളി അനന്ദൻ 

2014 - *ചുള്ളിപറമ്പിൽ വിഷ്ണുശങ്കർ v/s ഊട്ടോളി അനന്ദൻ 
2015 - മഗലാംക്കുന്ന് കർണൻ v/s *മഗലാംകുന്ന് അയ്യപ്പൻ 
2016 - *ചിറയ്ക്കൽ കാളിദാസൻ v/s മഗലാംകുന്ന് അയ്യപ്പൻ 

2017 - ചിറയ്ക്കൽ കാളിദാസൻ v/s *ഊട്ടോളി അനന്ദൻ 

2018 - *ചിറയ്ക്കൽ കാളിദാസൻ v/s ചുള്ളിപറമ്പിൽ വിഷ്ണു ശങ്കർ

• ക്ഷേത്രത്തിൻറ്റെ മറ്റൊരു പ്രതേകത ആയീഇരുന്നു ക്ഷേത്രം കൊടിമരം 
2007 വരെയും ക്ഷേത്രതിൽ എല്ലാ ഉത്സവത്തിനും കോടി മരത്തിനു മുകളിൽ പ്ലാവിൽ തടിയിൽ (പണ്ട് ചന്ദന തടിയിലും) തീർത്ത ഒരു മയിൽ(സുബ്രമണ്യറ്റെ വാഹനം) പ്രതിമ സ്ഥാപികുകയും കോടി ഇറങ്ങിയതിനു ശേഷം തിടബ് എറ്റിയ കൊമ്പൻ അത് കുത്തിമറിച്ചിടുകയും ചെയ്യും. തുടർന്ന് കോടി മരത്തിന്റെ മുകളിലെ മയിൽനെ ഭക്തരിൽ ആർക് വേണംഎങ്കിലും സ്വന്തംആക്കാം. മയിൽറ്റെ കണ്ണ് സ്വർണത്തിൽ തീർതാണ് എന്ന് പഴമക്കാർ പറയുന്നു പിനെ ഭക്തർ തമ്മിൽ മയിൽനു വേണ്ടി തർക്കം ഉണ്ടാവതിരികാൻ സ്വർണതിറ്റെ ഉപയോഗം കുറച്ചു എന്നും പറയുന്നു 
ഇന്ന് ക്ഷേത്രത്തിൽ സ്ഥിരംമായ് ഒരു കൊടിമരം സ്ഥാപിച്ചു അതിനാൽ ആപഴയ ചടങ്ങ് നിലച്ചുപോയി. (കൊടി ഇറങ്ങിയതിനു ശേഷം ഇരു കൂട്ടരുടെയും ആനകൾ ഉപചാരം ചൊല്ലി പിരിയും)
പ്രതിഷ്ഠാ
ശ്രീ മുരുഗൻ ആണ് മുഖ്യ പ്രതിഷ്ഠാ കൂടാതെ(ഉപദേവത) "*ഗണപതി,പരമശിവൻ,ശ്രീധർമ്മ ശാസ്താവ്,സരസ്വതി ദേവി, നാഗങ്ങൾ,സർപങ്ങൾ,ബ്രമ്മരക്ഷസ്,ലാഡഗരു,ശ്രീ നാരായണ ഗുരു*". എനിവരെയും പൂജിച്ചു പോരുന്നു….. (2007 - 2011 കാലം ക്ഷേത്രം പുനരുധാണം ആയിഇരിന്നു)
സ്കന്ദമൂർത്തി(പഴനി)ദിവ്യ രൂപത്തിൽ കിഴക് ദിക്കിലേക്ക് ദർശനമരുളുന്നു 
ശ്രീകോവിലിനോട് ചേർന്ന് ചുറ്റഅമ്പലത്തിനു അകത്തു തനെ കിഴക്ക് ദർശനംആയ കുടിഇരിക്കുന്നു 
ശിവലിംഗ രൂപത്തിൽ പടിഞ്ഞാറു 
കിഴക്കേ ദിക്കിലേക്ക് ദർശനമരുളുന്നു
 ദേവി(മുകാമ്ബിക) താമരപൂവിൻമേൽ നിൽകുന്നരുപത്തിൽ കിഴക്കേ ദിക്കിലേക്ക് ദർശനമരുളുന്നു
 ഗുരുദേവന്റെ പൂർണശിലാ രൂപം ആണ് ഇവിടെ നിലകൊള്ളുന്നതു കൂടാതെ ഗുരുവിനു സുവർണ പാതുകവും സമർപ്പിച്ചിട്ടുണ്ട്. കിഴക്ക് ദർശനം
ക്ഷേത്രത്തിലെ പ്രധാന വിശേഷങ്ങൾ 
എല്ലാ വർഷവും -`2´ആം -വിഷു വിന് ക്ഷേത്രത്തിലെ ഉത്സവമായ്-(11ആനകളെ അണിന്നിരത്തി) നടത്തി വരുന്നു 
-മേടം-മാസത്തിൽ ആദ്യ -രോഹിണി- പ്രേതിഷ്ഠാ ദിനം ആയി കണക്കാകുന്നു 
കൂടാതെ ശ്രീകൃഷ്ണ ജയന്തി, ഗുരുദേവ സമാധി, ൈതപുയ്യം, മകര ചൊവ്വ, സ്കന്ദ ഷഷ്ടി, ശിവരാത്രി, പ്രദോഷം, വാവ്കൾ, നവരാത്രി, മണ്ഡല മാസം, വിനായക ചതുർത്തി, എന്നി വിശേഷ ദിവസങ്ങള്ളിൽ ക്ഷേത്രത്തിൽ പ്രതേക പൂജയും ആഘോഷവും നടത്തി പോരുന്നു കൂടാതെ 
എല്ലാ മാസവും ചതയം ദിനത്തിൽ ഗുരുപൂജ നടത്തിപോരുന്നു ആയില്യം നാളിൽ ആയില്യം പൂജയും നടത്തുന്നു 
ഈ വിശേഷ ദിവസങ്ങളിൽ ക്ഷേത്രത്തിൽ അനാധാനവും നൽകിവരുന്നു 
കൂടാതെ എല്ലാം ചൊവ്വ ദിവസവും പ്രതേക പൂജയും വെള്ളി ദിവസം ഗണപതിക് പ്രതേക വഴി പാടുകള്ളും ശനി ദിവസം ശാസ്താവിനു വിശേഷാൽ പൂജയും നടത്തിപോരുന്നു
ക്ഷേത്ര സംരക്ഷണം 
എല്ലാ വർഷവും ക്ഷേത്രത്തിലും,ഇരു ചെരുവാരതിലും ഭരണസമതിയെ ഭക്തരുടെയും, അഗങ്ങള്ളുടെയും നിർദ്ദേശപ്രകാരം തിരഞ്എടുക്കാറുണ്ട് കൂടാതെ ശ്രീമുരുഗാസേവാസംഗം, കൈലാസം, അയ്യപ്പസേവ സംഗം, ഗണപതിസേവ സംഗം,നാരായണീയ പാരായണ സംഘടന, മാതൃസംഘടനയും. എസ്.എൻ .ഡി.പി.. യും മറ്റു പല സംഘടനകളും (കലാ&കായിക) ക്ഷേത്രംതിന് നല്ലരീതിയിൽ സഹായം നൽകി പോരുന്നു.(ഇരു ചേരുവാര ഓഫീസ്, വടകേക്കര ഗ്രാമ പഞ്ചായത്ത്, കൃഷി ഭവൻ, വായനശാല ഇവ എല്ലാം ക്ഷേത്രതോട് ചേർന്നുള്ള സ്ഥലതു നിലകൊള്ളുന്ന)

ക്ഷേത്രദിനചര്യ 

രാവിലെ 
04:00=പള്ളി ഉണർത്തൽ 
05:00=നടതുറപ്പ് 
06:00=ഉഷപൂജ 
08:00=പന്ദിരഡി പൂജ 
10:30=ഉച്ചപൂജ 
11:00=നടയടപ്പ് 
വൈകിട്ട്
05:00=നടതുറകൽ 
06:30=ദീപാരധന
07:30=അത്താഴ പൂജ 
08:30=നടയടകൽ

</doc>
<doc id="461817" url="https://ml.wikipedia.org/wiki?curid=461817" title="ഇൻകാൻഡസെൻസ്">
ഇൻകാൻഡസെൻസ്

ഒരു ചൂടുള്ള വസ്തുവിൽ നിന്ന് താപനിലയുടെ ഫലമായി ഉണ്ടാകുന്ന വൈദ്യുത കാന്തിക വികിരണത്തിന്റെ (ദൃശ്യമായ വെളിച്ചം ഉൾപ്പെടെ) ഉദ്വമനമാണ് ഇൻകാൻഡസെൻസ്."വെളുത്ത തിളക്കം" എന്നർത്ഥമുള്ള "ഇൻകാൻഡസിറീ" എന്ന ലാറ്റിൻ വാക്കിൽ നിന്ന് ആണ് ഈ പദം ഉത്ഭവിച്ചത്.

താപവികിരണത്തിന്റെ പ്രത്യേക തരമാണ് ഇൻകാൻഡസൻസ്. ഇത് സാധാരണയായി ദൃശ്യപ്രകാശത്തെയാണ് സൂചിപ്പിക്കുന്നതെങ്കിലും താപവികിരണം എന്നതുകൊണ്ട് ഇൻഫ്രാറെഡ് അല്ലെങ്കിൽ മറ്റേതെങ്കിലും വൈദ്യുത കാന്തിക വികിരണത്തേയും സൂചിപ്പിക്കാം.

പ്രായോഗികമായി, എല്ലാ ഖര, ദ്രാവക പദാർത്ഥങ്ങളും താപനില 798 K (525 ° C/977 ˚F) എത്തുന്നതോടെ സൌമ്യമായ ചുവന്ന നിറത്തിൽ തിളക്കം തുടങ്ങുന്നു. ഒരു താപോത്സർജ്ജന (exothermic) രാസപ്രവർത്തനത്തിന്റെ ഫലമായേ പ്രകാശം ഉത്പാദിപ്പിക്കാവൂ എന്ന് നിർബന്ധമില്ല. ഈ പരിധിയെ ഡ്രാപ്പർ പോയിന്റ് എന്ന് വിളിക്കുന്നു. ആ താപനിലയ്ക്ക് താഴെയാകുമ്പോൾ ഇൻകാൻഡസെൻസ് അപ്രത്യക്ഷമാവുന്നില്ല, എന്നാൽ ദൃശ്യപ്രകാശം വളരെ ദുർബലമായിരിക്കും.

ഉയർന്ന ഊഷ്മാവിൽ വസ്തുക്കൾ പ്രകാശം കൂടുകയും ചുവപ്പ് നിറം വെള്ളയും, അവസാനം നീലനിറവും ആവുകയും ചെയ്യുന്നു.

ഒരു താപനിലയിൽ ഫിലമെൻറ് ചൂടാകുമ്പോൾ ദൃശ്യ വർണ്ണരാജിയിൽ വികിരണത്തിന്റെ ഒരു ഭാഗം പുറത്തുവരുന്നതാണ് ഇൻകാൻഡസന്റ് ബൾബുകളുടെ പ്രവർത്തനതത്ത്വം. എങ്കിലും ഭൂരിഭാഗം റേഡിയേഷനും സ്പെക്ട്രത്തിന്റെ ഇൻഫ്രാറെഡ് ഭാഗത്താണ് ഉദ്ഭവിക്കുന്നത്. അതിനാൽ ഇൻകാൻഡസന്റ് വിളക്കുകൾ താരതമ്യേന കാര്യക്ഷമത കുറഞ്ഞ പ്രകാശ സ്രോതസ്സുകളാണ്. ഫിലമെൻറ് ചൂടാകുമ്പോൾ കാര്യക്ഷമത വർദ്ധിക്കും എന്നിരുന്നാലും, ഉപയോഗത്തിന് ഉചിതമായ അത്തരം ഉയർന്ന താപനിലയുള്ള വസ്‌തുക്കൾ നിലവിലില്ല.

ഫ്ലൂറസന്റ് വിളക്കുകൾ, LED കൾ തുടങ്ങിയ കൂടുതൽ കാര്യക്ഷമമായ പ്രകാശസ്രോതസ്സുകൾ, ഇൻകാൻഡസൻസ് ഉപയോഗിച്ചല്ല പ്രവർത്തിക്കുന്നത്.

സൂര്യപ്രകാശം എന്നത് സൂര്യന്റെ ചൂടുള്ള ഉപരിതലത്തിന്റെ ഇൻകാൻഡസൻസ് ആണ്.



</doc>
<doc id="461819" url="https://ml.wikipedia.org/wiki?curid=461819" title="ശത്രഞ്ജ് കേ ഖിലാഡി">
ശത്രഞ്ജ് കേ ഖിലാഡി

മുൻഷി പ്രേംചന്ദ് 1924ൽ രചിച്ച ഒരു ഹിന്ദി ചെറുകഥയാണ് ശതുരഞജ് കേ കിലാഡി. ഉത്തരേന്ത്യയിലെ അസ്തമിക്കുന്ന അവധ് രാജഭരണകൂടുംബത്തിന്റെ കഥയാണ് പ്രേംചന്ദ് പറയുന്നത്. വാജിദ് അലി ഷാ എന്ന അവസാന നവാബിന്റെ കാലത്താണ് കഥ. രാജകുടുംബാംഗങ്ങളുടെ കുത്തഴിഞ്ഞ ജീവിതമാണ് കഥാകൃത്ത് ചിത്രീകരിക്കുന്നത് .

ചതുരംഗ കളിഭ്രാന്തന്മാരായ രണ്ട് പ്രഭുക്കളാണ് മീർസ സജ്ജാദ് അലിയും മീർ റൗഷാൻ അലിയും കുടുംബവും , ഭരണവും സർവ്വതും മറന്ന് കളിയിൽ മുഴുകിയിരിക്കാറാണ് പതിവ്. ചതുരംഗ കളിയിലെ തന്ത്രങ്ങളും മിടുക്കുകളും മെനയുന്ന അവർ താങ്കളുടെ രാജ്യം യഥാർത്ഥത്തിൽ ബ്രിട്ടീഷുകാർ ആക്രമിക്കുമ്പോൾ അത് കാര്യമാക്കുന്നതേയില്ല. കളിയിൽ മുഴുകിയിരിക്കുന്ന അവരുടെ രാജ്യം വീഴുന്നു. 1856ൽ ബ്രിട്ടീഷുകാർ ഈ നവാബിന്റെ പ്രദേശം പിടിച്ചടക്കുന്നതോടെ കഥ അവസാനിക്കുന്നു.

1977ൽ ശത്രഞ്ജ് കേ കിലാരി എന്ന പേരിൽ തന്നെ സത്യജിത് റേ നിർമ്മിച്ച സിനിമയ്ക്ക് ഏറ്റവും നല്ല ഹിന്ദി ഫീച്ചർ ഫിലിമിനുള്ള ദേശീയ അവാർഡ് ലഭിക്കുകയുണ്ടായി.


</doc>
<doc id="461895" url="https://ml.wikipedia.org/wiki?curid=461895" title="മടത്തുംപടി (കൊടുങ്ങല്ലൂർ)">
മടത്തുംപടി (കൊടുങ്ങല്ലൂർ)

തൃശ്ശൂർ ജില്ലയിലെ കൊടുങ്ങല്ലൂർ താലൂക്കിൽ സ്ഥിതി ചെയ്യുന്ന ഗ്രാമമാണ് മടത്തുംപടി.
2011 സെൻസസ് പ്രകാരം മടത്തുംപടിയിലെ ജനസംഖ്യ 4294 ആണ്. അതിൽ 2,113 പുരുഷന്മാരും 2,181 സ്ത്രീകളും ഉൾപ്പെടുന്നു. ആറു വയസ്സിൽ താഴെയുള്ള 388 കുട്ടികളുള്ള ഈ ഗ്രാമത്തിലെ സ്ത്രീപുരുഷാനുപാതം 1032 ആണ്.
95.39 ശതമാനമാണ് ഇവിടുത്തെ സാക്ഷരത.


</doc>
<doc id="461896" url="https://ml.wikipedia.org/wiki?curid=461896" title="ഓസ്റ്റിയോളജി">
ഓസ്റ്റിയോളജി

അസ്ഥിളെക്കുറിച്ചുള്ള ശാസ്ത്രീയമായ പഠനമേഖലയാണ് ഓസ്റ്റിയോളജി. എല്ല്, അസ്ഥികൂടം, പല്ല് എന്നിവയുടെ ഘടന, ഉപയോഗം, ഗനിദാനം, രോഗനിദാനം, തരുണാസ്ഥികളിൽ നിന്നുള്ള ദൃഢീകരണം, ബയോഫിസിക്സ് എന്നിവ കശേരു മൃഗങ്ങളുടെ ശേഷിപ്പുകൾ ഉപയോഗിച്ച് പഠിക്കുന്ന അനാട്ടമിയുടെ അഥവാ ശരീരശാാസ്ത്രത്തിന്റെ ഉപവിഭാഗമാണ് ഓസ്റ്റിയോളജി.


</doc>
<doc id="461897" url="https://ml.wikipedia.org/wiki?curid=461897" title="സെൽഫ്-പോർട്രെയിറ്റ് വിത്ത് റ്റു പൂപിൾസ്">
സെൽഫ്-പോർട്രെയിറ്റ് വിത്ത് റ്റു പൂപിൾസ്

1785-ൽ അഡിലൈഡ് ലബീല്ലെ-ഗിയോർഡ് ചിത്രീകരിച്ച എണ്ണച്ചായാചിത്രമാണ് (സ്വയം-ചിത്രീകരണം) സെൽഫ്-പോർട്രെയിറ്റ് വിത്ത് റ്റു പൂപിൾസ്. (മേരി ഗബ്രിയേല കാപെറ്റ് ആൻഡ് മേരി മാർഗ്രിയേറ്റ് കാറൗക്സ് ഡി റോസ്മോണ്ട്). മെട്രോപൊളിറ്റൻ മ്യൂസിയത്തിന്റെ ശേഖരത്തിലാണ് ഈ ചിത്രം സൂക്ഷിച്ചിരിക്കുന്നത്.

1749 ഏപ്രിൽ 11-ന് പാരീസിൽ എട്ടു മക്കളിൽ ഏറ്റവും ഇളയവളായി ലബീല്ലെ-ഗിയാർഡ് ജനിച്ചു. അയൽപക്കത്തുള്ള കലാകാരൻമാരുടെ കൂട്ടത്തിലാണ് അവർ വളർന്നുവന്നത്. അവരിൽ നിന്നും അവൾ ആദ്യമായി പരിശീലനം ആരംഭിക്കുകയും നേടുകയും ചെയ്തു. 1780-ൽ ലബീല്ലെ സ്വന്തമായി വിദ്യാർത്ഥികളെ സ്വീകരിക്കാൻ തുടങ്ങി. എല്ലാവരും സ്ത്രീകളും ആയിരുന്നു. അവൾ ചിത്രരചനയിൽ സ്ത്രീകളുടെ ഇടപെടലിനുവേണ്ടി പ്രവർത്തിക്കുന്ന അഭിഭാഷകയുമായിരുന്നു. 

ലബീല്ലെ-ഗിയോർഡ് ചിത്രം ആസൂത്രണം ചെയ്യുന്നതിനായി കൂടുതൽ സമയം ചെലവഴിച്ചു. തലപ്പത്തുള്ള രണ്ടു വിദ്യാർത്ഥികളുടെ തലയുടെ ചിത്രങ്ങൾ സൃഷ്ടിച്ച് ചോക്ക് സ്റ്റഡി നടത്തുകയും ആ തലയിലൂടെ കടന്നുപോകുന്ന പ്രകാശത്തിന്റെ പ്രതീതിയെകുറിച്ച് അന്വേഷണങ്ങൾ നടത്തി. ചിത്രത്തിന്റെ ഇടതുവശത്ത് കാണുന്ന മേരി-ഗബ്രിയേല കാപെറ്റ്, ലബീല്ലെ-ഗിയോർഡിന്റെ ഏറ്റവും പ്രിയപ്പെട്ടതും പ്രഗല്ഭയുമായ വിദ്യാർത്ഥികളിൽ ഒരാളായിരുന്നു. ലാബില്ലെ-ഗിയാർഡ് തന്റെ ആദ്യ അദ്ധ്യാപകന്റെ മകനായ ചിത്രകാരൻ ഫ്രാങ്കോയിസ്-ആൻഡ്രെ വിൻസെന്റിനെ വിവാഹം കഴിച്ചു. ചിത്രത്തിൽ ഗൗണിലും വൈക്കോൽ തൊപ്പിയിലും ലാബിൽ-ഗിയാർഡിനെ കാണിക്കുന്നു. നീളത്തിലുള്ള തടി കഷ്ണം കൊണ്ട് അടുക്കിയ തറയിലെ വസ്ത്രത്തിന്റെ പ്രതിഫലനവും അവൾ ചിത്രീകരിക്കുന്നു. വിദ്യാർത്ഥികളുടെ തലകളുടെ ക്രമീകരണം അവരുടെ മുഖങ്ങൾക്കിടയിലെ പ്രകാശത്തിന്റെ പരസ്‌പര പ്രവർത്തനം ചിത്രീകരിക്കുന്നതിനുള്ള അവളുടെ കഴിവിനെ കാണിക്കുന്നു.പശ്ചാത്തലത്തിൽ ഒരു കന്യകയുടെ പ്രതിമയും കലാകാരന്റെ പിതാവിന്റെ പ്രതിമയും കാണാം. പൂർത്തിയായ ചിത്രം ഏകദേശം ജീവിച്ചിരിക്കുന്ന ആളുടെ അതേ 
വലിപ്പമുള്ളതാണ്. ചിത്രകാരിയും വിദ്യാർത്ഥികളിലൊരാളും ഒരു കണ്ണാടിയിലേക്ക് നോക്കുന്നുണ്ടെന്ന് അനുമാനിക്കപ്പെടുന്നു. ഈ സാഹചര്യത്തിൽ ലാബില്ലെ-ഗിയാർഡ് യഥാർത്ഥത്തിൽ നിരീക്ഷകൻ കാണുന്ന ചിത്രം വരയ്ക്കുന്നു.

1905 വരെ ഈ ചിത്രം ആർട്ടിസ്റ്റിന്റെ കുടുംബത്തിന്റെ സ്വത്തായിരുന്നു. 1953-ൽ ജൂലിയ ബെർവിൻഡ് ഈ ചിത്രം മെട്രോപോളിറ്റൻ കലാ മ്യൂസിയത്തിന് സംഭാവന ചെയ്തു.

അഡലെയ്ഡ് ലാബില്ലെ-ഗിയാർഡ്, മാരി-ഗബ്രിയേൽ കാപ്പെറ്റ്, മാരി-മാർ‌ഗൂറൈറ്റ് കാരിയോ ഡി റോസ്മോണ്ട് എന്നിവരെ ഈ ചിത്രത്തിൽ ചിത്രീകരിക്കുന്നു. അക്കാഡമി റോയൽ ലക്ഷ്യമിട്ടതാണ് ഈ ചിത്രം എന്ന് വാദമുണ്ട്. ലാബില്ലെ-ഗിയാർഡ് അംഗമാകാൻ ആഗ്രഹിച്ചിരുന്നു. അക്കാലത്ത്, അക്കാഡമി റോയൽ വനിതാ പുതിയ അംഗങ്ങളെ പ്രതിവർഷം നാലായി പരിമിതപ്പെടുത്തിയിരുന്നു. രണ്ട് പെൺ വിദ്യാർത്ഥികളെ ചിത്രീകരിച്ച് കൂടുതൽ അംഗങ്ങളെ അക്കാഡമി റോയലിലേക്ക് സ്വീകരിക്കണമെന്ന് ലാബില്ലെ വാദിച്ചു.

ഇടതുവശത്തുള്ള ചിത്രപീഠത്തിനോടൊപ്പമുള്ള ചിത്രത്തിന്റെ ഘടന സൂചിപ്പിക്കുന്നത് ആന്റോയ്ൻ കോയ്‌പലിന്റെ പോർട്രെയിറ്റ് ഓഫ് ആർട്ടിസ്റ്റ് വിത്ത് യങ് സൺ, ചാൾസ് ആന്റോയിൻ എന്ന ചിത്രത്തിന്റെ രചനയെ അടിസ്ഥാനമാക്കിയിരിക്കാം ചിത്രീകരിച്ചിരിക്കുന്നത്. കലാകാരന്മാരുടെ പ്രശസ്തി സ്ഥാപിക്കുന്നതിൽ ഒരു പ്രധാന ചിത്രമായിരുന്നു ഇത്. രാജാവ് അവൾക്ക് അലവൻസ് നൽകിയെങ്കിലും അവരുടെ വിദ്യാർത്ഥികൾ കാരണം അവൾക്ക് ഒരു സ്റ്റുഡിയോ നൽകിയില്ല.ജീൻ-ലോറന്റ് മോസ്നിയർ തന്റെ ഇളയ മകളുമായി സ്വയം വരച്ചതിന്റെ അടിസ്ഥാനം ഈ ചിത്രമാണെന്ന് കരുതപ്പെടുന്നു. ഈ ചിത്രത്തിന്റെ വിജയം ക്ലോൺ ചെയ്യുക എന്നതായിരുന്നു അദ്ദേഹത്തിന്റെ ആഗ്രഹമെന്ന് കരുതപ്പെടുന്നു.

ചിത്രം പുസ്തക കവറുകൾക്കായി ഉപയോഗിച്ചു. മാത്രമല്ല ഇത് കലയുടെ പല ചരിത്രങ്ങൾക്കും ഒരു സ്റ്റാൻഡേർഡ് ചിത്രമാണ്.സ്ത്രീ വിദ്യാർത്ഥികളുള്ള ഒരു വനിതാ ചിത്രകാരിയുടെ ആദ്യകാല ചിത്രമാണിതെന്ന് പറയപ്പെടുന്നു.


</doc>
<doc id="461915" url="https://ml.wikipedia.org/wiki?curid=461915" title="കാർഹ്വാസാന്ത">
കാർഹ്വാസാന്ത

പെറുവിലെ അരെക്വിപ്പാ മേഖലയിലൂടെ പ്രവഹിക്കുന്ന ഒരു ചെറുനദിയാണ് കാർഹ്വാസാന്ത. ഇത് ആമസോൺ നദിയുടെ ഉത്ഭവപ്രദേശത്തെ ഉറവിടങ്ങളിലൊന്നായി പരിഗണിക്കപ്പെടുന്നു. അറ്റ്ലാന്റിക് മഹാ സമുദ്രത്തിൽ നിന്ന് ഏകദേശം 6,400 കിലോമീറ്റർ ദൂരെ 5,597 മീറ്റർ ഉയരത്തിലുള്ള നെവാഡോ മിസ്മിയിലെ മഞ്ഞുരുകിയെത്തുന്നതാണ് ഈ നദിയിലെ ജലം. ആമസോൺ തടത്തിലെ മറ്റെല്ലാ സ്രോതസ്സുകളേക്കാളും, കർഹ്വാസാന്തായിലെ ഹിമജലമാണ്, ആമസോണിലെ ഏറ്റവും വിദൂരത്തു നിന്നുള്ള ജലത്തിന്റെ ഉറവിടമായി കാർട്ടോഗ്രാഫർമാർ കണക്കാക്കുന്നത്. 

കർഹ്വാസാന്താ, ക്വെബ്രാഡാ അപാചിതയുമായി സംയോജിച്ച് റിയോ ലോക്വെറ്റ നദിയായി മാറുന്നു. അപൂരിമാക് നദിയായി മാറുന്നതിനുമുമ്പായി ഈ നദിയ്ക്ക് നിരവധി പേരുമാറ്റങ്ങളുണ്ടാകുന്നു. നാലു നദികൾ സംയോജിച്ച് അപുരിമാക് നദിയായി മാറുന്ന ജംഗ്ഷനിൽ ഖനന നഗരമായ കയില്ലോമ സ്ഥിതിചെയ്യുന്നു. 


</doc>
<doc id="461916" url="https://ml.wikipedia.org/wiki?curid=461916" title="ഹിന്ദുമത ധർമ്മ പരിപാലന സഭ">
ഹിന്ദുമത ധർമ്മ പരിപാലന സഭ

ഹൈന്ദവ വിഭാഗത്തിലെ ജനങ്ങളുടെ ക്ഷേമത്തിന് വേണ്ടി പ്രവർത്തിക്കുന്നതിനായി സ്ഥാപിക്കപ്പെട്ട ഒരു പ്രസ്ഥാനമാണ് ഹിന്ദുമത ധർമ്മ പരിപാലന സഭ (HMDPS). 1882 ൽ വെങ്കടഗിരി ശാസ്ത്രികൾ (Brahmasri Ashtavadhani Parisudha Visishta Paranatha Khandana Venkatagiri Sastrikal) നേതൃത്വം വഹിച്ചാണ് ഇത് സ്ഥാപിക്കപ്പെട്ടത്. ആന്ധ്രയിൽ നിന്നെത്തിയ ഒരു സന്യാസിയായിരുന്ന അദ്ദേഹം ഈ സഭയുടെ സ്ഥാപക അധ്യക്ഷനായിരുന്നു.
സഭയുടെ സ്ഥാപന കാലഘട്ടത്തിൽ ഈ പ്രദേശം പൂർണ്ണമായും അവഗണിക്കപ്പെട്ട നിലയിലായിരുന്നു. തൊട്ടുകൂടായ്മ അനുഭവിച്ചിരുന്ന ഈഴവർ വിഭാഗത്തിലെ ജനങ്ങളായിരുന്നു പ്രദേശവാസികളിൽ കൂടുതലും. ഉയർന്ന ജാതിയിൽപ്പെട്ടവരിൽ നിന്ന് പല തരം അടിച്ചമർത്തലുകളും ഇവർ അനുഭവിച്ചിരുന്നു. ക്ഷേത്രാരാധനയ്ക്കും വിദ്യാഭ്യാസത്തിനും പൊതുവഴികൾ ഉപയോഗിക്കുന്നതിനും മറ്റും നേരിട്ടിരുന്ന തടസ്സങ്ങൾക്കെതിരെ പൊരുതാൻ ഒരു കൂട്ടം യുവാക്കൾ തീരുമാനിച്ചു. ഈ സമയത്താണ് വെങ്കിടാഗിരി ശാസ്ത്രികളെ കണ്ടുമുട്ടുന്നത്. പിന്നാക്ക ജനങ്ങളുടെ ഉന്നമനത്തിനായി ഒരു സഭ സ്ഥാപിക്കുന്നതിന് അദ്ദേഹം മാർഗ്ഗ നിർദ്ദേശം നൽകി. അങ്ങനെ ആയിരത്തി എണ്ണൂറ്റി എൺപത്തി രണ്ട് ജൂൺ എട്ടാം തീയതി ഹിന്ദുമത ധർമ്മ പരിപാലന സഭ നിലവിൽ വന്നു. മൂത്തകുന്നം, മാലിയങ്കര, കോട്ടുവള്ളിക്കാട് എന്നിവിടങ്ങളിലെ 152 അംഗങ്ങളെ ചേർത്തുകൊണ്ടാണ് ആദ്യ രണ്ട് മാസങ്ങളിൽ പ്രവർത്തിച്ചത്. പിന്നീട്, ചെട്ടിക്കാട്, മടപ്ലാത്തുരുത്ത്, വാവക്കാട് , വടക്കേക്കര ഗ്രാമങ്ങളിലെ അംഗങ്ങളെക്കൂടി ചേർത്തുകൊണ്ട് സഭ വികസിപ്പിച്ചു.

മoത്തിൽ ഇട്ടിയതി ഉണ്ണിലക്കാരൻ, പൂമാലിൽ രാമൻ രാമൻ, തൈക്കൂട്ടത്തിൽ രാമൻ എക്കണ്ണൻ, തറയിൽ കണ്ടൻ രാമൻ, തറയിൽ കൃഷ്ണൻ, കണ്ടൻ കുമാരൻ എന്നിവർ അംഗങ്ങളും എരേഴത്ത് ഉണ്ടാമൻ കൃഷ്ണൻ സെക്രട്ടറിയുമായി ആദ്യ സമിതി രൂപം കൊണ്ടു.

വിദ്യാഭ്യാസരംഗത്ത് ശ്രദ്ധേയമായ പ്രവർത്തനങ്ങൾ നടത്തുന്ന സഭ, നിരവധി സ്ഥാപനങ്ങൾ സ്ഥാപിച്ചിട്ടുണ്ട്:


</doc>
<doc id="461917" url="https://ml.wikipedia.org/wiki?curid=461917" title="സാറ അലി ഖാൻ">
സാറ അലി ഖാൻ

സാറ അലി ഖാൻ (; ജനനം 12 ഓഗസ്റ്റ് 1995) ഹിന്ദി സിനിമകൾ പ്രവർത്തിക്കുന്ന ഒരു ഇന്ത്യൻ നടിയാണ്.പട്ടൗഡി കുടുംബത്തിലെ അംഗമായ സാറ അമൃത സിങ്ങിന്റെയും സെയ്ഫ് അലി ഖാന്റെയും മകളും മൻസൂർ അലി ഖാൻ പട്ടൗഡിയുടെയും ഷർമിള ടാഗോറിന്റെയും ചെറുമകളുമാണ്.



</doc>
<doc id="461921" url="https://ml.wikipedia.org/wiki?curid=461921" title="എൻ.ആർ. ഗോപിനാഥപിള്ള">
എൻ.ആർ. ഗോപിനാഥപിള്ള

മലയാളത്തിലെ പ്രമുഖ വൈയാകരണനും ഭാഷാ പണ്ഡിതനുമായിരുന്നു എൻ.ആർ. ഗോപിനാഥപിള്ള. 1941 മെയ് 9 ന് ജനിച്ചു. വൈയാകരണൻ എന്നതിനു പുറമേ നിരൂപകൻ, ഉപന്യാസകാരൻ, സർവകലാശാലാ അധ്യാപകൻ എന്നീ നിലകളിലും ഇദ്ദേഹം പ്രസിദ്ധനാണ്. കേരള സർവകലാശാല മലയാളവിഭാഗത്തിന്റെ മുൻമേധാവിയായിരുന്നു ഗോപിനാഥപിള്ള. ഭാഷാശാസ്ത്രം, കേരളചരിത്രം, മലയാളസാഹിത്യം, മലയാള വ്യാകരണം തുടങ്ങിയ വിഭാഗങ്ങളിലായിരുന്നു അദ്ദേഹത്തിന്റെ രചനകൾ. 

1941 മേയ് 9-ന് ചെങ്ങന്നൂരിനടുത്തുള്ള തൃപ്പുലിയൂർ മഠത്തിലേത്ത് വീട്ടിൽ എസ്. രാഘവൻ നായരുടേയും ചെല്ലമ്മപ്പിള്ളയുടേയും മകനായി ജനിച്ചു. 1961-ൽ തിരുവനന്തപുരം യൂണിവേഴ്‌സിറ്റി കലാലയത്തിൽ നിന്നും മലയാളഭാഷയിലും സാഹിത്യത്തിലും ബി.എ.യും 1963-ൽ എം.എ. യും റാങ്കോടെ വിജയിച്ചു. അദ്ധ്യാത്മരാമായണം കിളിപ്പാട്ടിന്റെ വിവരണാത്മകവ്യാകരണമായിരുന്നു ഗോപിനാഥപിള്ളയുടെ ഗവേഷണപ്രബന്ധം. 1980-ൽ ഇതിനു പിഎച്ച്.ഡി. ലഭിച്ചു. 1963-ൽ കൊല്ലം ശ്രീനാരായണകോളേജിൽ അദ്ധ്യാപകനായി പ്രവർത്തനം ആരംഭിച്ചു. 1985-ൽ കേരള സർവകലാശാല മലയാളവിഭാഗത്തിൽ റീഡറായിരുന്ന ഗോപിനാഥപിള്ള 1995-ൽ വകുപ്പുമേധാവിയായി സ്ഥാനക്കയറ്റം നേടി. 2001-ൽ സർവ്വീസിൽ നിന്നും വിരമിച്ചു. ഹൃദയാഘാതത്തെ തുടർന്ന് 2017- ഓഗസ്റ്റ് 25-ന് തിരുവനന്തപുരത്തെ സ്വകാര്യ ആശുപത്രിയിൽ വെച്ച് മരണമടഞ്ഞു. കൊല്ലം ടി.കെ.എം. കോളേജിലെ ഇംഗ്ലീഷ് അധ്യാപിക ലതയാണ് ഭാര്യ.

ഭാഷാനിരീക്ഷണം (1970), രാമചരിതവും പ്രാചീനമലയാളവും (1972), അന്വേഷണം (1974), അനുബന്ധം (1980), സമീക്ഷ (1982), അധ്യാഹാരം (1987), പാഠഭേദം (1990), പാഠവും പഠനവും (2001), ഉള്ളൂരിന്റെ തിരഞ്ഞെടുത്ത കവിതകൾ (എഡിറ്റർ 2000), മലയാളം ഇംഗ്ലീഷ് നിഘണ്ടുവിന്റെ അനുബന്ധം (1999) എന്നിവയാണ് പ്രധാന കൃതികൾ.



</doc>
<doc id="461922" url="https://ml.wikipedia.org/wiki?curid=461922" title="മടിക്കൈ അമ്പലത്തുകര">
മടിക്കൈ അമ്പലത്തുകര

കാസർകോഡ് ജില്ലയിലെ ഹോസ്ദുർഗ് താലൂക്കിൽ മടിക്കൈ പഞ്ചായത്തിലെ ഒരു ഗ്രാമഭാഗമാണ് മടിക്കൈ അമ്പലത്തുകര.

പനവേൽ - കൊച്ചി ദേശീയപാതയിൽ ചെമ്മട്ടം വയൽ നിന്നും രണ്ട് കിലോമീറ്റർ കിഴക്ക് ഭാഗത്താണ് മടിക്കൈ അമ്പലത്തുകര. 1957ലെ കേരള നിയമസഭയിലെ നീലേശ്വരം ദ്വയാംഗ മണ്ഡലത്തിൽ നിന്നും ഇ. എം. എസ്. നമ്പൂതിരിപ്പാടിനൊപ്പം തെരഞ്ഞെടുക്കപ്പെട്ടിരുന്ന കല്ലളൻ വൈദ്യരുടെ ജന്മദേശം കൂടിയാണ് ഇത്. നൂറ്റാണ്ടുകൾ പഴക്കമുള്ള മടിക്കൈ മാടം ക്ഷേത്രം ഒരു പ്രധാന ആരാധനാ കേന്ദ്രമാണ്. ചരിത്രത്തിലിടം നേടിയ കല്യാണഭവനം ഇവിടെയാണ്.

മടിക്കൈ അമ്പലത്തുകരയിലെ ചെങ്കൽപ്പാറകൾ നല്ലൊരു ജൈവവൈവിധ്യ മേഖലയാണ്.


പുസ്തകം: കാസർഗോഡ്: ചരിത്രവും സമൂഹവും - കാസർഗോഡ് ജില്ലാപഞ്ചായത്ത് പ്രസിദ്ധീകരണം


</doc>
<doc id="461949" url="https://ml.wikipedia.org/wiki?curid=461949" title="അനിൽ രാധാകൃഷ്ണൻ മേനോൻ">
അനിൽ രാധാകൃഷ്ണൻ മേനോൻ

അനിൽ രാധാകൃഷ്ണ മേനോൻ
ഒരു മലയാളചലച്ചിത്ര സംവിധായകനാണ്.നോർത്ത് 24 കാതം ആണ് ഇദ്ദേഹം ആദ്യമായി സംവിധാനം ചെയ്തത്. 2013-ലെ മികച്ച മലയാള ചലച്ചിത്രത്തിനുള്ള ദേശീയ പുരസ്കാരവും, മികച്ച രണ്ടാമത്തെ ചിത്രത്തിനുള്ള കേരളസംസ്ഥാന ചലച്ചിത്ര പുരസ്കാരവും ഈ ചിത്രത്തിലൂടെ അദ്ദേഹത്തിനു ലഭിച്ചു.



</doc>
<doc id="461961" url="https://ml.wikipedia.org/wiki?curid=461961" title="ആനക്കാംപൊയിൽ">
ആനക്കാംപൊയിൽ

കോഴിക്കോട് ജില്ലയിലെ തിരുവമ്പാടി ഗ്രാമ പഞ്ചായത്തിൽ ഉൾപ്പെടുന്ന ഒരു മലയോര ഒരു ഗ്രാമമാണ് ആനക്കാംപൊയിൽ. 

വെള്ളരിമലയുടെ താഴ്വരയിൽ സ്ഥിതിചെയ്യുന്നു. ഇവിടെ നിന്ന് 15 കിലോമീറ്റർ അകലെയാണ് തിരുവമ്പാടി ടൗൺ. 

കേരളത്തിലെ പല ഭാഗത്തേക്ക്  കെ.എസ്.ആർ.ടി.സി  സർവീസ് നടത്തുന്നുണ്ട് . 


</doc>
<doc id="461970" url="https://ml.wikipedia.org/wiki?curid=461970" title="റോബിൻ ഹുഡ് (1973 ലെ ചലച്ചിത്രം)">
റോബിൻ ഹുഡ് (1973 ലെ ചലച്ചിത്രം)

1973 നവംബർ 8 ന് അമേരിക്കൻ ഐക്യനാടുകളിൽ പുറത്തിറങ്ങിയ വാൾട്ട് ഡിസ്നി പ്രൊഡക്ഷൻസ് നിർമിച്ച അമേരിക്കൻ ആനിമേറ്റഡ് മ്യൂസിക് കോമഡി-സാഹസിക ചലച്ചിത്രമാണ് റോബിൻ ഹുഡ്. ഇരുപത്തൊന്നാം ഡിസ്നി ആനിമേഷൻ ഫീച്ചർ സിനിമയായ റോബിൻ ഹുഡ്, ലിറ്റിൽ ജോൺ എന്ന റോബിൻ ഹുഡിന്റെ സാഹസികത കഥയാണ് ചിത്രീകരിച്ചിരിക്കുന്നത്.

ലേഡി ആൻഡ് ട്രാംപ് (1955), ആലീസ് ഇൻ വണ്ടർ‌ലാൻ‌ഡ് (1951), പീറ്റർ പാൻ (1953), സ്ലീപ്പിംഗ് ബ്യൂട്ടി (1959), ദി ജംഗിൾ ബുക്ക് (1967), 1968 ലെ സവിശേഷത, വിന്നി ദി പൂഹ്, ബ്ലസ്റ്ററി ഡേ തുടങ്ങിയ മുൻ ഡിസ്നി സിനിമകളിലെ ശബ്ദ വേഷങ്ങൾക്ക് ശേഷം കാൻഡി കാൻഡിഡോ, ബാർബറ ലുഡി, ജെ. പാറ്റ് ഓ മാളി, ജോൺ ഫീഡ്‌ലർ എന്നിവരാണ് ചിത്രത്തിലെ അഭിനേതാക്കൾ.

റെയ്‌നാർഡ് ദി ഫോക്‌സിലെ കഥയെക്കുറിച്ചുള്ള താൽപ്പര്യത്തിൽ വാൾട്ട് ഡിസ്നിയുടെ ആദ്യത്തെ മുഴുനീള ഫീച്ചർ സ്നോ വൈറ്റ് ആൻഡ് സെവൻ ഡ്വാർഫ്സ് (1937) നിർമ്മാണസമയത്ത് റോബിൻ ഹൂഡിനെ ആനിമേറ്റുചെയ്‌ത് ഒരു സവിശേഷതയാക്കി മാറ്റുന്നതിനുള്ള ആശയം അദ്ദേഹത്തിനുണ്ടായി. എഴുത്തുകാരനും പ്രൊഡക്ഷൻ ഡിസൈനറുമായ കെൻ ആൻഡേഴ്സൺ അതിൽ നിന്നുള്ള ആശയങ്ങൾ ആവർത്തിച്ചു കൊണ്ട് ഇതിഹാസത്തിന്റെ ഭാഗമായ റോബിൻ ഹൂഡിൽ മനുഷ്യരെക്കാൾ നരവംശ മൃഗങ്ങളെ ഡിസ്നിയുടെ മുമ്പത്തെ ദി അരിസ്റ്റോകാറ്റ്സ് (1970) നിർമ്മാണത്തിനിടയിൽ ഉപയോഗിച്ചു.




</doc>
<doc id="461977" url="https://ml.wikipedia.org/wiki?curid=461977" title="അന്ന ബേൺസ്">
അന്ന ബേൺസ്

2018-ൽ ബുക്കർ പ്രൈസ് ലഭിച്ച ഐറിഷ് എഴുത്തുകാരിയാണ് അന്ന ബേൺസ്. അന്നയുടെ മൂന്നാമത്തെ നോവൽ ‘മിൽക് മാൻ’ ആണ് പുരസ്കാരത്തിനർഹമായത്. അന്നയുടെ മൂന്ന് നോവലുകളാണ് ഇതുവരെ വായനക്കാരുടെ കൈകളിലെത്തിയത്. ആദ്യനോവൽ ‘നോ ബോൺസ്’ (2001) മികച്ച പ്രാദേശിക നോവലിന് റോയൽ കോളേജ് ഓഫ് ലിറ്ററേച്ചർ സമ്മാനിക്കുന്ന ‘വിനിഫ്രെഡ് ഹോൾട്ബി മെമ്മോറിയൽ’ പുരസ്കാരം നേടി. രണ്ടാമത്തെ നോവൽ ‘ലിറ്റിൽ കൺസ്ട്രക്ഷൻസ്’ 2007-ലാണ് പ്രസിദ്ധീകരിച്ചത്. ഈ സമ്മാനം നേടുന്ന ആദ്യത്തെ വടക്കൻ അയർലാൻഡുകാരി എന്ന വിശേഷണവും അന്നയ്ക്കാണ്. 
1962 ൽ വടക്കൻ അയർലാൻഡിൽ ബെൽഫാസ്റ്റിൽ ജനിച്ചു . 1987ൽ ഇവർ‌ ലണ്ടനിലേക്ക് കുടിയേറി. 
നോ ബോൺസ് എന്ന ആദ്യത്തെ നോവൽ 2001ൽ പുറത്തിറങ്ങി. ലിറ്റിൽ കൺസ്ട്രക്ഷൻസ് എന്ന രണ്ടാമത്തെ നോവൽ 2007ലും. മിൽക്ക്മാൻ പുറത്തിറങ്ങിയത് 2018ലാണ്. മോസ്റ്റ്‌ലി ഹീറോ എന്ന ഒരു നോവല്ല 2014-ൽ ഇവർ പുറത്തിറക്കിയിരുന്നു.


</doc>
<doc id="461987" url="https://ml.wikipedia.org/wiki?curid=461987" title="നീലഭീമൻ">
നീലഭീമൻ

ജ്യോതിശാസ്ത്രത്തിൽ 2, 3 നക്ഷത്ര വിഭാഗങ്ങളിൽ പെടുന്ന വളരെ ചൂടേറിയ നക്ഷത്രമാണ് നീലഭീമൻ. ഹെർട്സ്പ്രങ്-റസ്സൽ ആരേഖത്തിൽ പ്രധാന ശ്രേണിക്ക് മുകളിൽ വലതു വശത്താണ് ഇവയുടെ സ്ഥാനം. ചുവപ്പു ഭീമന്മാരുമായി താരതമ്യം ചെയ്യുമ്പോൾ ഇവയുടെ എണ്ണം വളരെ കുറവാണ്.

10,000 കെൽവിനിൽ കൂടുതൽ താപനിലയുള്ളവയെ നീലഭീമന്മാരുടെ ഗണത്തിൽ പെടുത്തുന്നു. 20,000 മുതൽ 50,000 കെൽവിൻ താപനിലയുള്ളവയെ നീല അതിഭീമന്മാർ എന്ന വിഭാഗത്തിൽ പെടുത്താറുണ്ട്.


</doc>
<doc id="461988" url="https://ml.wikipedia.org/wiki?curid=461988" title="മഡേറ">
മഡേറ

മഡേറ, അമേരിക്കൻ ഐക്യനാടുകളിലെ കാലിഫോർണിയ സംസ്ഥാനത്ത് മഡേറ കൗണ്ടിയിലെ ഒരു നഗരവും മഡേറ കൗണ്ടി സീറ്റുമാണ്. 2000 ൽ 43,207 ആയിരുന്ന ഈ നഗരത്തലെ ജനസംഖ്യ 2010 ലെ സെൻസസ് പ്രകാരം 61,416 ആയി വർദ്ധിച്ചിരുന്നു. കാലിഫോർണിയയിലെ സാൻ ജോവാക്വിൻ താഴ്വരയിൽ സ്ഥിതിചെയ്യുന്ന ഈ നഗരം, മെഡേറ കൗണ്ടി മുഴുവനും അതോടൊപ്പം മെട്രോപോളിറ്റൻ ഫ്രെസ്നോയും ഉൾക്കൊള്ളുന്ന മഡേറ-ചോവ്ച്ചില്ല മെട്രോപ്പോളിറ്റൻ സ്റ്റാറ്റിസ്റ്റിക്കൽ ഏരിയയിലെ ഒരു പ്രധാന നഗരമാണ്. ഈ നഗരം മഡേറ യൂണിഫൈഡ് സ്കൂൾ ഡിസ്ട്രിക്റ്റിന്റെ ആസ്ഥാനമാണ്.

മഡേറ നഗരം സ്ഥിതിചെയ്യുന്ന അക്ഷാംശ രേഖാംശങ്ങൾ ആണ്. മഡേറയ്ക്ക് 38 മൈൽ (61 കിലോമീറ്റർ) കിഴക്കായായാണ് കാലിഫോർണിയയുടെ ഭൂമിശാസ്ത്രകേന്ദ്രം. യുണൈറ്റഡ് സ്റ്റേറ്റ്സ് സെൻസസ് ബ്യൂറോയുടെ കണക്കുകൾപ്രകാരം, നഗരത്തിന്റെ മൊത്തം വിസ്തീർണം 15.8 ചതുരശ്ര മൈൽ (41 ചതുരശ്ര കിലോമീറ്റർ) ആണ്. ഇതുമുഴുവനും കരഭൂമിയാണ്.


</doc>
<doc id="462000" url="https://ml.wikipedia.org/wiki?curid=462000" title="ജൂലിയ (പ്രോഗ്രാമിങ് ഭാഷ)">
ജൂലിയ (പ്രോഗ്രാമിങ് ഭാഷ)

കാര്യക്ഷമമായ സംഖ്യാവിശകലനത്തിനും കമ്പ്യൂട്ടേഷണൽ സയൻസിന്റെ ആവശ്യങ്ങൾ നിറവേറ്റാനുമായി രൂപകൽപ്പന ചെയ്യപ്പെട്ട ഒരു ഉന്നതതല പൊതു-ഉപയോഗ ചലനാത്മക പ്രോഗ്രാമിങ് ഭാഷയാണ് ജൂലിയ. വേഗത്തിൽ വേറിട്ടുനിൽക്കുന്ന പ്രത്യേക കമ്പൈലറിന്റെ ആവശ്യകതയല്ലാതെ, ക്ലൈന്റ്, സെർവർ വെബ് ഉപയോഗം, ലോ-ലെവൽ സിസ്റ്റംസ് പ്രോഗ്രാമിങ് അല്ലെങ്കിൽ സ്പെസിഫിക്കേഷൻ ലാംഗ്വേജ് ആണിത്.

പൂർണ്ണമായും ഡൈനാമിക് പ്രോഗ്രാമിങ് ഭാഷയിലും വിവിധ കോർ പ്രോഗ്രാമിങ് പാരാഡിഗൈമുകളിലുമാണ് പാരാമീറ്റീവ് പോളിമോർഫിസവും തരങ്ങളും ഉള്ള ടൈപ്പ് സിസ്റ്റം ഉൾപ്പെടുന്നത് ജൂലിയയുടെ രൂപകൽപ്പനയിലെ വ്യത്യസ്തമായ വശങ്ങളാണ്. സമാന്തരവും ഡിസ്ട്രിബ്യൂട്ടഡ് കമ്പ്യൂട്ടിംഗും ഗ്ലൂ കോഡുകളില്ലാത്ത സി, ഫോർട്രാൻ ലൈബ്രറികളുമായി നേരിട്ട് വിളിക്കുന്നു.

ജൂലിയ ഗാർബ്ബേജ് കളക്ട്ഡ് ആണ്, ആകാംക്ഷ ഉളവാക്കുന്ന നിരീക്ഷണങ്ങൾ ഉപയോഗിക്കുകയും ഫ്ലോട്ടിംഗ്-പോയിന്റ് കണക്ഷനുകൾക്കായി കാര്യക്ഷമമായ ലൈബ്രറികൾ ഉൾപ്പെടുത്തുകയും, ലീനിയർ ആൾജിബ്ര, റാൻഡം നമ്പർ, റെഗുലർ എക്സ്പ്രഷൻ എന്നിവകളുമായി പൊരുത്തപ്പെടുന്നു. പല ലൈബ്രറികളും ലഭ്യമാണ്, അവയിൽ ചിലത് (ഉദാഹരണത്തിന് ഫാസ്റ്റ് ഫൊറിയർ പരിവർത്തനങ്ങൾക്കായി) ജൂലിയയുമായി ഒത്തുപോകുന്നു.

ജൂലിയയുടെ പ്രവർത്തനം ആരംഭിച്ചത് 2009 ൽ ആണ്. ജെഫ് ബെസ്സാൻസൺ, സ്റ്റെഫാൻ കൽപിൻസ്കി, വിറൽ ബി. ഷാ, അലൻ എഡെൽമാൻ, എന്നിവർ ചേർന്ന് ഉന്നത നിലവാരവും വേഗവുമുള്ള ഒരു സ്വതന്ത്ര ഭാഷ ഉണ്ടാക്കാൻ ശ്രമിച്ചു. 2012 ഫെബ്രുവരി 14 ന്, ഭാഷാ ദൗത്യത്തെ വിശദീകരിക്കുന്ന ഒരു ബ്ലോഗ് പോസ്റ്റുമായാണ് വെബ്ബ്സൈറ്റ് ആരംഭിച്ചത്. കൽപിൻസ്കി പറഞ്ഞു: "ജൂലിയ" എന്നപേര് തിരഞ്ഞെടുത്തതിന് നല്ല കാരണമൊന്നുമില്ല. അത് ഒരു ആകർഷകമായ പേര് പോലെ തോന്നി. ഒരു സുഹൃത്തിന്റെ ശുപാർശയിൽ ആണ് താൻ ഈ പേര് തിരഞ്ഞെടുത്തത് എന്ന് ബെസ്സാൻസൺ പ്രസ്താവിച്ചു.

2012 ലോഞ്ചിനു ശേഷം ജൂലിയ സമൂഹം വളർന്നു. 2018 ആഗസ്ത് വരെ 2,000,000 പരം ഡൗൺലോഡുകൾ നടന്നു. ജൂലിയകോൺ(JuliaCon) ജൂലിയാ ഉപയോക്താക്കൾക്കും ഡെവലപ്പർമാർക്കുമുള്ള അക്കാദമിക് സമ്മേളനം വർഷം മുതൽ പ്രതിവർഷം സംഘടിപ്പിക്കാറുണ്ട്. 

പതിപ്പ് 0.3 ആഗസ്റ്റ് 2014 ൽ പുറത്തിറങ്ങി, പതിപ്പ് 0.4 ഒക്ടോബർ 2015-ൽ പുറത്തിറങ്ങി, 2016 ഒക്റ്റോബറിൽ പതിപ്പ് 0.5 ഇറങ്ങി. 0.5, അതിനു മുൻപുള്ള പതിപ്പുകൾ എന്നിവ ഇനി പരിപാലിക്കപ്പെടില്ല. ജൂലിയ 0.6 ജൂൺ 2017 ൽ പുറത്തിറങ്ങി, കൂടാതെ 2018 ആഗസ്റ്റ് 8 വരെ സ്ഥിര പതിപ്പായിരുന്നു അത്.

ജൂലിയ 0.7 (പരീക്ഷണ പാക്കേജുകൾക്കുള്ള ഒരു പ്രയോഗം, എങ്ങനെ 1.0 എന്നതിനായി അപ്ഗ്രേഡ് ചെയ്യാം എന്ന അറിവ്) 2018 ആഗസ്റ്റ് 8 ന് ബന്ധപ്പെട്ട 1.0 പതിപ്പ് പുറത്തിറങ്ങി. ജൂലിയ 0.7 പരീക്ഷണം ഒരു "വലിയ ഏറ്റെടുക്കൽ" ആയിരുന്നു(ഉദാഹരണത്തിന് "പൂർണ്ണമായും പുതിയ ഒപ്റ്റിമൈസർ"), ഒപ്പം സിന്റാക്സിൽ (സിന്റാക്സ് ഇപ്പോൾ സ്ഥിരതയുള്ളതും, അതേപോലെ 1.x, 0.7) സെമാന്റിക്സിലും ചില മാറ്റങ്ങൾ വരുത്തി; ആവർത്തന ഇന്റർഫേസ് ലളിതവൽക്കരിച്ചു.

ബഗ്ഫിക്സ് റിലീസുകൾ ഏതാണ്ട് മാസംതോറും പ്രതീക്ഷിക്കപ്പെടുന്നു. ജൂലിയ 1.1.x- ഉം 1.0.x- ഉം (1.0.x- ന് നിലവിൽ ദീർഘകാല പിന്തുണ ഉണ്ട്, കുറഞ്ഞത് ഒരു വർഷത്തേങ്കിലും) ജൂലിയാ 1.0.1, 1.0.2, 1.0.3 എന്നിവ ഈ ഷെഡ്യൂൾ പിന്തുടർന്നു (0.7-റിലീസിന് പൈപ്പ് ലൈനിൽ ഇത്തരത്തിലുള്ള ബഗ്ഫിക്സ് റിലീസുകൾ ഇല്ല).

ജൂലിയായുടെ പതിപ്പ് 1.0 (Julia 1.0.0-rc1) 2018 ആഗസ്റ്റ് 7 നാണ് പുറത്തിറങ്ങിയത്. ഒരു ദിവസം കഴിഞ്ഞ് അവസാന പതിപ്പും പുറത്തിറങ്ങി. ജൂലിയക്കായി പ്രവർത്തിക്കുന്ന സംഘം പറഞ്ഞു ജൂലിയ 0.7 ൽ മുന്നറിയിപ്പ് ഇല്ലാതെ പ്രവർത്തിയ്ക്കുന്ന കോഡ് ജൂലിയ 1.0 ലും സമാനമായിരിക്കും.

2019 ജനുവരി 21 ന് ജൂലിയ 1.1 പുറത്തിറങ്ങി. ഒരു പുതിയ "ഒഴിവാക്കൽ സ്റ്റാക്ക്" ഭാഷാ സവിശേഷത ഇതിൽ ഉൾപ്പെടുത്തിയിട്ടുണ്ട്. വാഗ്ദാനപ്രകാരം (സെമാന്റിക് വേർഷനിൽ ജൂലിയയും, പല ബാഹ്യ പാക്കേജുകളും ഇങ്ങനെ പിന്തുടരുന്നു) ജൂലിയ 1.0 ൽ നിന്നുള്ള എല്ലാ പഴയ വാക്യഘടനകളും ഇപ്പോഴും പ്രവർത്തിക്കേണ്ടതാണ്, ജൂലിയ 1.1 ൽ ജൂലിയ 1.0 പ്രവർത്തിക്കില്ലായിരിക്കാം. സാധാരണ ലൈബ്രറിയിൽ നോൺ-ബ്രേക്കിങ്ങ് അഡീഷൻസ് ഉണ്ട്, ജൂലിയയുടെ ന്യൂസ്(NEWS) ഫയലിൽ വിവരിച്ച ചില ചെറിയ മാറ്റങ്ങൾ ഉണ്ട്. ജൂലിയ 1.2 2019 മാർച്ച് 15 ന് റീലിസ് പ്രതീക്ഷിക്കപ്പെടുന്നു.

ജൂലിയാ നിക്ഷേപ മാനേജർ ബ്ലാക്ക്റോക്ക് (BlackRock) മുതലായവയെ പോലെ ചില ഉന്നത വ്യക്തിഗത ക്ലയന്റുകളെ ആകർഷിച്ചു. ഇത് സമയ-പരമ്പര വിശകലനത്തിനായി ബ്രിട്ടീഷ് ഇൻഷുറർ അവിവയ്ക്ക് ഉപയോഗപ്പെടുത്തി, ഇത് റിസ്ക് കണക്കുകൂട്ടലുകൾക്ക് ഉപയോഗിക്കുന്നു. 2015 ൽ ഫെഡറൽ റിസർവ് ബാങ്ക് ഓഫ് ന്യൂയോർക്ക് അമേരിക്കൻ സമ്പദ് വ്യവസ്ഥയുടെ മോഡലുകൾ ഉണ്ടാക്കാൻ ജൂലിയ ഉപയോഗിച്ചു, മുമ്പത്തെ മാറ്റ് ലാബ്(MATLAB) നടപ്പാക്കലിനെ അപേക്ഷിച്ച് "10 മടങ്ങ് വേഗത്തിൽ" ഭാഷ അതിന്റെ മാതൃകാ കണക്കാക്കലായി ചൂണ്ടിക്കാണിക്കുന്നു. ജൂലിയയുടെ സഹ സ്ഥാപകർ ചേർന്ന് 2015-ൽ ജൂലിയാ കംപ്യൂട്ടിംഗ് ക്ലയന്റുകൾക്ക് പണം നൽകിയുള്ള പിന്തുണ, പരിശീലനം, കൺസൾട്ടൻസി സേവനങ്ങൾ എന്നിവ ലഭ്യമാക്കി. 2017 ജൂലിയ കോൺ സമ്മേളനത്തിൽ "1.54 മില്ല്യൺ ത്രെഡുകൾ ഉപയോഗിച്ചുള്ള 1.54 പെറ്റഫോളോപ്സിന്റെ പീക്ക് പ്രകടനം" നടത്താൻ ജൂലിയ ഉപയോഗിച്ച സെലെസ്റ്റേ പദ്ധതിയെപ്പറ്റിജെഫ്രി റെജിയറും, കെനോ ഫിഷറും, മറ്റുള്ളവരും ചേർന്ന് പ്രഖ്യാപിച്ചു കോറി (ക്രേ എക്സ് സി 40) സൂപ്പർകമ്പ്യൂട്ടറിന്റെ 9300 നൈറ്റ്സ് ലാൻഡിംഗ് (കെഎൻഎൽ) നോഡുകളിൽ (ആ സമയത്ത് ലോകത്തിലെ അഞ്ചാമത്തെ വേഗതയേറിയ സൂപ്പർകമ്പ്യൂട്ടർ; 2017 നവംബറിൽ ആറാം സ്ഥാനത്തായിരുന്നു ഇത്)ആണ് ജൂലിയ ഉപയോഗപ്പെടുത്തിയത്. പെറ്റാപ്ലോപ്സ് കണക്കുകൂട്ടലുകൾ നേടിയത് ഉയർന്ന നിലവാരമുള്ള ഭാഷകളായ സി, സി++, ഫോർട്രാൻ എന്നിവയുമായി ജൂലിയ ചേർന്നു പ്രവർത്തിച്ചതുമൂലമാണ്.

ന്യൂമറിക്കൽ സോഫ്റ്റ്വേയറിനായുള്ള ജെയിംസ് എച്ച്. വിൽക്കിൻസൺ സമ്മാനം (ഓരോ നാലു വർഷത്തിലും)2019-ൽ ജൂലിയ സഹ-സ്രഷ്ടാക്കളിൽ മൂന്ന് പേർക്ക് ലഭിച്ചു."ജൂലിയയെ സൃഷ്ടിച്ചത്, കംപ്യൂട്ടേഷണൽ സയൻസ് പ്രശ്നങ്ങളുടെ വിശകലനവും പരിഹാരവും നൽകുന്നതിന് സഹായിക്കുന്ന ഉന്നത കഴിവുകൾ സൃഷ്ടിക്കുന്നതിനുള്ള നൂതനമായ പരിസ്ഥിതിക്ക് വേണ്ടിയാണ്".

ഔദ്യോഗിക വെബ് സൈറ്റ് പറയുന്നതുപ്രകാരം, ഭാഷയുടെ പ്രധാന സവിശേഷതകൾ ഇവയാണ്:

പൊതുവായ വസ്തുക്കൾക്കുള്ള ഓബ്ജക്റ്റ് പ്രോഗ്രാമിങ് (OOP) ഭാഷകളിലുള്ള പോളിമോർഫിക് മെക്കാനിസം - പാരമ്പര്യ ശൃംഖല - സിംഗിൾ ഡിസ്പാച്ചിന്റെ ഒരു പൊതുവൽക്കരണമാണ് മൾട്ടി മെമ്മറി (ലിപ്സിലെ മൾട്ടി മെഥേഡുകൾ). ജൂലിയയിൽ, എല്ലാ കോൺക്രീറ്റ് തരങ്ങളും അമൂർത്ത തരത്തിലുള്ള ഉപതരങ്ങളാണ്, ഏതെങ്കിലും തരത്തിലുള്ള നേരിട്ടോ അല്ലെങ്കിൽ പരോക്ഷമായോ ഏതെങ്കിലും തരത്തിലുള്ള ഉപതരങ്ങൾ(subtypes), ശ്രേണിയുടെ ഉപരിതലത്തിൽ ആണ്. കോൺക്രീറ്റ് തരങ്ങൾ ഉപതരത്തിൽ പെടുത്താൻ കഴിയില്ല, എന്നാൽ കോമ്പോസിഷൻ ഉപയോഗിക്കുന്നത് ഇൻഹെറിറ്റൻസിന് മേലെയായിരിക്കും, അത് പരമ്പരാഗത ഒബ്ജക്റ്റ് ഓറിയെന്റഡ് ഭാഷകളാണ് ഉപയോഗിക്കുന്നത് (ഇൻഹെറിറ്റൻസ് വേഴ്സസ് സബ്ടൈപ്പ് എന്നത് കാണുക). 

ജൂലിയ നിർണായകമായ പ്രചോദനം ഉൾക്കൊള്ളുന്നു ലിപ്സിന്റെ വിവിധ വകഭേദങ്ങളിൽ നിന്ന്, സ്കീം, കോമൺ ലിസ്പ് എന്നിവ ഉൾപ്പെടെ പല സവിശേഷതകളും ഡയലനിലൂടെ പങ്കിടുന്നു, ഒന്നിലധികം ഡിസ്പാച്ച് ഓറിയെന്റഡ് ഡൈനാമിക്ക് ഭാഷയും (ലിസ്പ് പോലുള്ള മുൻഗണനാ സിന്റാക്സിനെ അപേക്ഷിച്ച് ഒരു അൽഗോൾ(ALGOL) പോലുള്ള ഫ്രീ ഫോം ഇൻഫിക്സ് സിന്റാക്സ്, ഒരു എക്സ്പ്രഷൻ ആണ്), കൂടാതെ ഫോർട്രെസ്സുമൊത്ത് മറ്റൊരു സംഖ്യാ പ്രോഗ്രാമിങ് ഭാഷ (ഇതിൽ ഒന്നിലധികം ഡിസ്ചച്ച്, സങ്കീർണ്ണമായ ഒരു പാരാമെട്രിക് ടൈപ്പ് സിസ്റ്റം) ഉപയോഗിക്കുന്നു. കോമൺ ലിസ്പ് ഒബ്ജക്റ്റ് സിസ്റ്റം (CLOS) കോമൺ ലിസ്പിൽ ഒന്നിലധികം ഡിസ്പാച്ച് കൂട്ടിച്ചേർക്കുന്നുണ്ടെങ്കിലും, എല്ലാ പ്രവർത്തനങ്ങളും സാധാരണ പ്രവർത്തികളല്ല.

ജൂലിയയിൽ, ഡയലാൻ ആന്റ് ഫോർട്രസ് വിപുലീകരണവും സ്വതേയാണ്, കൂടാതെ സിസ്റ്റം ബിൽറ്റ്-ഇൻ ഫംഗ്ഷനുകൾ പൊതുവായതും വിപുലീകരണവുമാണ്. ഡയലനിൽ, ജൂലിയായിലെന്ന പോലെ ഒന്നിലധികം ഡിസ്പാച്ച് അടിസ്ഥാനപരമാണ്: ഉപയോക്തൃ നിർവചിത പ്രവർത്തനങ്ങളും + പോലുള്ള അടിസ്ഥാന ബിൽറ്റ്-ഇൻ ഓപ്പറേഷനുകളും സാധാരണമാണ്. എന്നാൽ, ഡയലന്റെ തരം സംവിധാനം, പരാമെട്രിക് തരങ്ങളെ പൂർണ്ണമായും പിന്തുണയ്ക്കുന്നില്ല, കൂടുതൽ സവിശേഷമായ ഭാഷകളുടെ എം.എൽ. ലീനിയേജുകൾ ലഭ്യമാണ്. സ്ഥിരമായി, കോമൺ ലിസ്പിന്റെ പാരാമീറ്ററിക്കലുകളിൽ ഡിസ്പാച്ച് എടുക്കുന്നതിന് ക്ലോസ്(CLOS) അനുവദിക്കുന്നില്ല; ക്ലോസ് മെറ്റാഒബജക്ട് പ്രോട്ടോകോൾ മുഖേന മാത്രമേ വിപുലീകൃത ഡിസ്പാച്ച് സെമന്റിക്സിനെ ഒരു വിപുലീകരണമായി ചേർക്കാൻ കഴിയൂ. കേന്ദ്രാഭിമുഖമായ രൂപകൽപനയാൽ, പാരാമെട്രിക് തരങ്ങളിൽ ഒന്നിലധികം ഡിസ്പാച്ച് ഫോർട്രെസ്സിൽ ലഭ്യമാണ്; ജൂലിയയിൽ നിന്നും വ്യത്യസ്തമായി, ഫോർട്രെസ്സിന് സ്റ്റാറ്റിസ്റ്റിക്കലായി ഡൈനാമിക് ടൈപ്പ് ചെയ്യുന്നതിനേക്കാൾ, പ്രത്യേക ഘടനയും നിർവ്വഹണ ഘട്ടങ്ങളും ഉണ്ട്. ഭാഷാ സവിശേഷതകൾ താഴെ കൊടുത്തിരിക്കുന്ന പട്ടികയിൽ സംഗ്രഹിച്ചിരിക്കുന്നു:

ഉപയോക്താവിനു് ലഭ്യമാക്കിയ സോഴ്സ് കോഡ് പ്രവർത്തിപ്പിയ്ക്കുന്നതിനാൽ, ജൂലിയാ റൺടൈമിനു മുമ്പേ ഇൻസ്റ്റോൾ ചെയ്യേണ്ടതുണ്ടു്. മറ്റൊരു മാർഗ്ഗം സാധ്യമാണു്, BuildExecutable.jl ഉപയോഗിച്ച് നിർമ്മിച്ച ജൂലിയ സ്രോതസ്സ് കോഡ് ആവശ്യമില്ലാതെതന്നെ സ്റ്റാൻഡ്എലോണായി എക്സിക്യൂട്ടബിൾ ചെയ്യാവുന്നതാണ്.


</doc>
<doc id="462046" url="https://ml.wikipedia.org/wiki?curid=462046" title="ദ ഫെയറി ക്യൂൻ">
ദ ഫെയറി ക്യൂൻ

എഡ്മണ്ട് സ്പെൻസറുടെ ഒരു ഇംഗ്ലീഷ് ഇതിഹാസ കവിത ആണ് ദ ഫെയറി ക്യൂൻ. പുസ്തകങ്ങൾ ഒന്നുമുതൽ മൂന്ന് വരെയുള്ളവ 1590-ലാണ് പ്രസിദ്ധീകരിച്ചത്, തുടർന്ന് 1596-ൽ നാല് മുതൽ ആറ് വരെയുള്ള പുസ്തകങ്ങൾ വീണ്ടും പ്രസിദ്ധീകരിച്ചു. ഫെയറി ക്യുൻ അതിന്റെ ഉള്ളടക്കത്തിൽ ശ്രദ്ധേയമാണ്. ഇംഗ്ലീഷ് ഭാഷയിലെ ഏറ്റവും ദൈർഘ്യമേറിയ കവിതകളിലൊന്നായ ഇത് സ്പെൻസേറിയൻ സ്റ്റാൻസ എന്ന പേരിൽ അറിയപ്പെടുന്നു. ഈ കവിത പ്രാഥമികമായി ഒരു സാങ്കൽപ്പിക കൃതിയാണെങ്കിലും, എലിസബത്ത് ഒന്നാമൻ രാജ്ഞിയുടെ പ്രശംസ (അല്ലെങ്കിൽ, പിന്നീട് വിമർശനം) ഉൾപ്പെടെ നിരവധി തലങ്ങളിൽ ഉപമകളിലൂടെ ഇത് വായിക്കാൻ കഴിയും. സ്‌പെൻസറുടെ "ലെറ്റേഴ്സ് ഓഫ് ദ ഓതേഴ്സ്" എന്ന പുസ്തകത്തിൽ, ഇതിഹാസകവിത മുഴുവനും "രൂപകാലങ്കാരങ്ങളിൽ മൂടിക്കെട്ടിയതാണ്" എന്നും, ഫെയറി ക്വീൻ പ്രസിദ്ധീകരിക്കുന്നതിന്റെ ലക്ഷ്യം "സദ്‌ഗുണമുള്ള ഒരു മാന്യൻ അല്ലെങ്കിൽ കുലീന വ്യക്തിയെ രൂപപ്പെടുത്തുക എന്ന ലക്ഷ്യത്തോടെയുള്ളതുമായിരുന്നു.







</doc>
<doc id="462050" url="https://ml.wikipedia.org/wiki?curid=462050" title="ജോർദാനിലെ ലോകപൈതൃകകേന്ദ്രങ്ങൾ">
ജോർദാനിലെ ലോകപൈതൃകകേന്ദ്രങ്ങൾ

1972ലെ ലോകപൈതൃക ഉടമ്പടി പ്രകാരം യുനെസ്കോ തിരഞ്ഞെടുത്തിട്ടുള്ള അന്താരാഷ്ട്രതലത്തിൽ സാംസ്കാരികമായും പാരിസ്ഥിതികമായും പ്രാധാന്യം അർഹിക്കുന്ന സ്ഥലങ്ങളാണ് ലോകപൈതൃകകേന്ദ്രങ്ങൾ. 1975 മേയ് 5 നാണ് ജോർദാൻ ഈ ഉടമ്പടി അംഗീകരിച്ചത്. അതെതുടർന്ന് ജോർദാനിൽനിന്നുള്ള ചരിത്രകേന്ദ്രങ്ങളും ലോകപൈതൃകപട്ടികയിൽ ഇടമ് നേടി. 2016 വരെയുള്ള കണക്ക് പ്രകാരം ജോർദാനിലെ 5 കേന്ദ്രങ്ങൾ ലോകപൈതൃകപട്ടികയിൽ ഉൾപ്പെട്ടിരിക്കുന്നു.

പേര്– ലോക പൈതൃക കമ്മറ്റിയിൽ നിർദ്ദേശിച്ച പേര്.

സ്ഥാനം – പൈതൃകകേന്ദ്രം സ്ഥിതിചെയ്യുന്ന പ്രവിശ്യ അല്ലെങ്കിൽ മേഖല, നിർദ്ദേശാങ്കങ്ങൾ സഹിതം.

മാനദണ്ഡം –ലോക പൈതൃക കമ്മറ്റിയിൽ നിർവചിച്ചിരിക്കുന്നതുപ്രകാരം.

വിസ്തൃതി– ഹെക്റ്ററിലും ഏക്കറിലും, ബഫർ മേഖലയുണ്ടെങ്കിൽ അതും. മൂല്യം ഒന്നും കൊടുത്തിട്ടില്ലെങ്കിൽ യുനെസ്കൊ വിസ്തൃതി പ്രസിദ്ധീകരിച്ചിട്ടില്ല എന്നർഥം.

വർഷം– ലോക പൈതൃക പട്ടികയിൽ ഉൾപ്പെടുത്തിയ വർഷം.

വിവരണം– കേന്ദ്രത്തെകുറിച്ചുള്ള ചെറിയൊരു വിവരണവും, ലോകപൈതൃക പദവി ലഭിക്കുന്നതിനുണ്ടായ കാരണവും.


</doc>
<doc id="462052" url="https://ml.wikipedia.org/wiki?curid=462052" title="കമ്പം">
കമ്പം

തമിഴ്നാട്ടിലെ മധുരൈ മേഖലയുടെ പടിഞ്ഞാറു ഭാഗത്തുള്ള തേനി ജില്ലയിലെ ഒരു നഗരവും മുനിസിപ്പാലിറ്റിയുമാണ് കമ്പം.

കമ്പം നിലനിൽക്കുന്ന അക്ഷാംശ രേഖാംശങ്ങൾ ആണ്. സമുദ്രനിരപ്പിൽനിന്നുള്ള ഉയരം ഏകദേശം 391 മീറ്ററാണ് (1282 അടി).


</doc>
<doc id="462057" url="https://ml.wikipedia.org/wiki?curid=462057" title="കൂർക്കഞ്ചേരി ശ്രീ മഹേശ്വര ക്ഷേത്രം">
കൂർക്കഞ്ചേരി ശ്രീ മഹേശ്വര ക്ഷേത്രം

കേരളത്തിൽ തൃശ്ശൂർ ജില്ലയിൽ തൃശ്ശൂർ നഗരത്തിനടുത്ത് കൂർക്കഞ്ചേരിയിൽ സ്ഥിതിചെയ്യുന്ന ഒരു ക്ഷേത്രമാണ് ശ്രീ മഹേശ്വരക്ഷേത്രം (മാഹേശ്വരക്ഷേത്രം എന്ന് തെറ്റായി പറയപ്പെടുന്നു). ശ്രീ നാരായണഗുരു പ്രതിഷ്ഠ നടത്തിയ ഈ ക്ഷേത്രത്തിലെ പ്രതിഷ്ഠ ശിവനാണ്. ഉപദേവതകളായി പാർവ്വതി, ഗണപതി, സുബ്രഹ്മണ്യൻ, അയ്യപ്പൻ, നവഗ്രഹങ്ങൾ, നാഗദൈവങ്ങൾ എന്നിവർക്കും ഇവിടെ പ്രതിഷ്ഠയുണ്ട്. ശിവനാണ് ക്ഷേത്രത്തിലെ മുഖ്യപ്രതിഷ്ഠയെങ്കിലും ഉപദേവനായ സുബ്രഹ്മണ്യന്റെ പേരിൽ നടത്തപ്പെടുന്ന തൈപ്പൂയമാണ് ഇവിടെ പ്രധാന ആഘോഷം. ജില്ലയിൽ ഏറ്റവും കൂടുതൽ കാവടികൾ എത്തിച്ചേരുന്ന ഉത്സവങ്ങളിലൊന്നാണിത്. ശിവരാത്രിയും അതിവിശേഷമായി ആചരിച്ചുവരുന്നു. ശ്രീനാരായണ ഭക്തജനസമാജം എന്ന സംഘടനയാണ് ക്ഷേത്രഭരണം നടത്തുന്നത്. 


</doc>
<doc id="462059" url="https://ml.wikipedia.org/wiki?curid=462059" title="നാഷണൽ മ്യൂസിയം ഓഫ് ഇന്ത്യൻ സിനിമ">
നാഷണൽ മ്യൂസിയം ഓഫ് ഇന്ത്യൻ സിനിമ

ഇന്ത്യൻ ചലച്ചിത്ര മേഖലയുമായി ബന്ധപ്പെട്ട പ്രദർശനവസ്തുക്കളുടെ ഒരു സംഗ്രഹാലയമാണ് നാഷണൽ മ്യൂസിയം ഓഫ് ഇന്ത്യൻ സിനിമ. എൻ.എം.ഐ.സി എന്ന ചുരുക്കപ്പേരിലും ഇത് അറിയപ്പടുന്നു. ദക്ഷിണ മുംബൈയിൽ പെഡ്ഡാർ റോഡിലാണ് ഇത് സ്ഥിതി ചെയ്യുന്നത്. 2019 ജനുവരി 19-ന് ഇന്ത്യൻ പ്രധാനമന്ത്രി നരേന്ദ്ര മോദി ഈ മ്യൂസിയം ഉദ്ഘാടനം ചെയ്തു.
വിവിധ കാലഘട്ടങ്ങളിൽ ഉപയോഗിച്ചിരുന്ന ക്യാമറകൾ, എഡിറ്റിംഗിനും റെക്കോർഡിംഗിനും ഉപയോഗിച്ചിരുന്ന ഉപകരണങ്ങൾ, പ്രൊജക്റ്ററുകൾ മുതലായവ ഇവിടെ കാണാനാകും. കൂടാതെ കോസ്റ്റ്യൂമുകൾ, പോസ്റ്ററുകൾ, ശ്രദ്ധേയമായ ചലച്ചിത്രങ്ങളുടെ പ്രിന്റുകൾ, ട്രെയിലറുകൾ തുടങ്ങിയവയും ഇവിടെയുണ്ട്. 
140 കോടി ചിലവിലാണ് ഈ മ്യൂസിയം ഒരുക്കിയിരിക്കുന്നത്. ഗുൽഷൻ മഹൽ എന്ന ചരിത്രപ്രധാനമായ ബംഗ്ലാവ് നവീകരിച്ചതാണ് ഈ സ്ഥാപനത്തിന്റെ കെട്ടിടം. 12000 ചതുരശ്രമീറ്റർ ആണ് ഇതിന്റെ ആകെ വിസ്തീർണ്ണം. ഗാന്ധി ആൻഡ് സിനിമ, ചിൽഡ്രൻസ് ഫിലിം സ്റ്റുഡിയോ, റ്റെക്നോളജി ആൻഡ് ക്രിയേറ്റിവിറ്റി ഇൻ ഇന്ത്യൻ സിനിമ, സിനിമ എക്രോസ്സ് ഇന്ത്യ എന്നീ വിഷയങ്ങളിലായി നാല് പ്രദർശനഹാളുകളുണ്ട്. സെമിനാറുകൾ ചർച്ചകൾ മുതലായവ സംഘടിപ്പിക്കുന്നതിനായി 250 പേർക്കിരിക്കാവുന്ന ശീതീകരിച്ച ഒരു ഹാൾ ആണ് ഇവിടെയുള്ള ജഹാംഗിർ ഭൗനഗരി ഹാൾ. കെട്ടിടത്തിനു താഴെ രണ്ട് നിലകളിലായി 144 വാഹനങ്ങൾ വരെ പാർക്ക് ചെയ്യാം.


</doc>
<doc id="462072" url="https://ml.wikipedia.org/wiki?curid=462072" title="വില്ല്യം ബ്രൂം">
വില്ല്യം ബ്രൂം

1932 ൽ ഇന്ത്യൻ സിവിൽ സർവീസിൽ ചേർന്ന് പിന്നീട് സ്വതന്ത്ര ഇന്ത്യയിൽ അലഹബാദ് ഹൈക്കോടതി ജഡ്ജിയായി പ്രവർത്തിക്കുകയും ചെയ്ത ജസ്റ്റിസ് വില്ല്യം ബ്രൂം ബ്രിട്ടീഷുകാരനായാണ് ജനിച്ചത്. (ജനനം - 18 മാർച്ച് 1910: ലണ്ടൻ, മരണം - 1988:ബംഗളുരു) ലേറ്റ്മർ അപ്പർ സ്കൂൾ, ഹാമർസ്മിത് ആൻഡ് ക്ലോസ് കോളജ്, കേംബ്രിഡ്ജ് എന്നിവിടങ്ങളിൽ വിദ്യാഭ്യാസം പൂർത്തിയാക്കി
വിദ്യാഭ്യാസത്തിന് ശേഷം 10.10.1932ന് ഇന്ത്യൻ സിവിൽ സർവീസിൽ ചേർന്നു. അസിസ്റ്റന്റ് മജ്സ്റ്റ്രേറ്റ്, കളക്റ്റർ, ജോയിന്റ് മജിസ്റ്റ്രേറ്റ് എന്നീ പദവികൾ വഹിച്ചു. 16.4.1941 ന് ഡിസ്റ്റ്രിക്റ്റ് ആൻഡ് സെഷൻസ് ജഡ്ജ് ആയി നിയമിതനായി. 1945 സെപ്റ്റംബർ 13ന് അലഹാബാദ് ഹൈക്കോടതി റജിസ്റ്റ്രാറായി.
1947ൽ ഇന്ത്യയ്ക്ക് സ്വാതന്ത്ര്യം കിട്ടിയപ്പോൾ ഇന്ത്യയിൽ തന്നെ തുടരാൻ തീരുമാനിച്ചു. 1958ൽ പ്രധാനമന്ത്രി ജവഹർലാൽ നെഹ്രുവിന്റെ സഹായത്തോടെ ബ്രിട്ടീഷ് പൗരത്വം ഉപേക്ഷിച്ച് ഇന്ത്യൻ പൗരത്വം സ്വീകരിച്ചു. 18.2.1959ന് അലഹബാദ് ഹൈക്കോടതിയിലെ സ്ഥിരം ജഡ്ജിയായി മാറി. 1972ൽ വിരമിക്കുന്നത് വരെ അഹമ്മദബാദ് ഹൈക്കോടതിയിൽ തന്നെയായിരുന്നു ജോലിചെയ്തിരുന്നത്. ജസ്റ്റിസ് ബ്രൂം വിരമിക്കുന്നതിന് തൊട്ടു മുൻപ് വാദം കേട്ട കേസുകളിലൊന്ന് രാജ് നാരായൺ ഇന്ദിരാ ഗാന്ധിക്കെതിരായി കൊടുത്ത, പിന്നീട് അടിയന്തരാവസ്ഥയിലേക്ക് നയിച്ച തെരഞ്ഞെടുപ്പ് കേസായിരുന്നു. 
ഇന്ത്യൻ രാഷ്ട്രീയക്കാരനും അഭിഭാഷകനും വിദ്യാഭ്യാസ വിചക്ഷണനുമായിരുന്ന സർ ഹരിസിങ്ങ് ഗൗറിന്റെ മകൾ സ്വരൂപ് കുമാരി ഗൗറിനെ 1937ൽ വിവാഹം ചെയ്തു. സ്വയം ഒരു നാസ്തികനായിരുന്ന ബ്രൂം തന്റെ മക്കളെ ഹിന്ദുക്കളായാണ് വളർത്തിയത്. ബ്രിട്ടീഷുകാർക്ക് ഇന്ത്യക്കാരോടുണ്ടായുരുന്ന മുൻ വിധികളൊന്നും ബ്രൂമിനെ ബാധിച്ചിരുന്നില്ല. ഉർദു, സംസ്കൃതം, ബംഗാളി,തമിഴ്, മലയാളം എന്നിങ്ങനെ ഒട്ടേറെ ഇന്ത്യൻ ഭാഷകൾ പഠിച്ച അദ്ദേഹം ഇന്ത്യൻ സംസ്കാരത്തിലും പ്രാഗൽഭ്യം നേടി. 


</doc>
<doc id="462074" url="https://ml.wikipedia.org/wiki?curid=462074" title="സ്റ്റേറ്റ് ഓഫ് ഉത്തർപ്രദേശ് v. രാജ് നാരായൺ">
സ്റ്റേറ്റ് ഓഫ് ഉത്തർപ്രദേശ് v. രാജ് നാരായൺ

സ്റ്റേറ്റ് ഓഫ് ഉത്തർ പ്രദേശ് വി. രാജ് നാരായൺ (1975 AIR 865, 1975 SCR (3) 333) എന്ന അലഹബാദ് ഹൈക്കോടതിയിൽ വാദം കേട്ട 1975 ലെ കേസായിരുന്നു. 1971ലെ ലോക് സഭാ തെരഞ്ഞെടുപ്പിൽ തോറ്റ രാജ് നാരായൺ തന്നെ തോൽപ്പിച്ച ഇന്ദിരാ ഗാന്ധിക്കെതിരെ കൊടുത്ത കേസിൽ പ്രധാനമന്ത്രി ഇന്ദിരാ ഗാന്ധി തെരഞ്ഞെടുപ്പ് അഴിമതിക്ക് കുറ്റക്കാരിയാണെന്ന് കണ്ടെത്തി. ജസ്റ്റിസ് ജഗ്മോഹൻലാൽ സിൻഹ ഇന്ദിരാ ഗാന്ധിയുടെ തെരഞ്ഞെടുപ്പ് അസാധുവാക്കുകയും 6 വർഷത്തേക്ക് തെരഞ്ഞെടുത്ത പദവികളിൽ നിന്ന് വിലക്കുകയും ചെയ്തു. ഈ വിധി ഇന്ത്യയിൽ രാഷ്ട്രീയ പ്രതിസന്ധി സൃഷ്ടിക്കുകയും 1975 മുതൽ 1977 വരെ അടിയന്തരാവസ്ഥ പ്രഖ്യാപിക്കുന്നതിലേക്ക് നയിക്കുകയും ചെയ്തു.

രായ് ബറേലി നിയോജകമണ്ഡലത്തെ പ്രതിനിധീകരിച്ചിരുന്ന ഇന്ദിരാ ഗാന്ധിക്കെതിരെ 1971 ലെ പൊതു തെരഞ്ഞെടുപ്പിൽ രാജ് നാരായൺ ആണ് മത്സരിച്ചത്. വൻ ഭൂരിപക്ഷത്തിന് ഇന്ദിരാഗാന്ധി ജയിച്ചതോടെ പാർലമെന്റിൽ അവർ പ്രതിനിധീകരിച്ചിരുന്ന ഇന്ത്യൻ നാഷനൽ കോൺഗ്രസ്സ്(ആർ) ന് വൻ ഭൂരിപക്ഷം ലഭിക്കുന്ന സ്ഥിതിയുണ്ടായി.കൈക്കൂലിയും, ഗവണ്മെന്റ് സംവിധാനങ്ങളുടെ ദുരുപയോഗവും ആരോപിച്ച് രാജ് നാരായൺ അലഹബാദ് കോടതിയിൽ തെരഞ്ഞെടുപ്പ് ഫലം ചോദ്യം ചെയ്തുകൊണ്ട് പരാതികൊടുത്തു.


</doc>
<doc id="462078" url="https://ml.wikipedia.org/wiki?curid=462078" title="ലിക്വിഡ് പ്രൊപൽഷൻ സിസ്റ്റംസ് സെന്റർ">
ലിക്വിഡ് പ്രൊപൽഷൻ സിസ്റ്റംസ് സെന്റർ

ഇന്ത്യൻ സ്പേസ് റിസർച്ച് ഓർഗനൈസേഷന്റെ കീഴിൽ പ്രവർത്തിക്കുന്ന ഗവേഷണ വികസന കേന്ദ്രമാണ് ലിക്വിഡ് പ്രൊപൽഷൻ സിസ്റ്റംസ് സെന്റർ ( LPSC ). കേരളത്തിലെ തിരുവനന്തപുരം വലിയമലയിലും കർണാടകത്തിലെ ബെംഗലൂരുവിലുമായി രണ്ട് യൂണിറ്റുകൾ എൽപിഎസ്സി സജ്ജീകരിച്ചിരിയ്ക്കുന്നു. 

വിക്ഷേപണ വാഹനങ്ങൾക്ക് വേണ്ടിയുള്ള ദ്രാവക - ക്രയോജനിക് പ്രൊപൽഷൻ ഘട്ടങ്ങളും, ഉപഗ്രഹങ്ങൾക്കും വിക്ഷേപണ വാഹനങ്ങൾക്കുമുള്ള അനുബന്ധ പ്രൊപൽഷൻ ഘട്ടങ്ങളും വികസിപ്പിയ്ക്കുക എന്നതാണ് എൽപിഎസ്സിയുടെ പ്രധാന പ്രവർത്തനം. 

വിക്ഷേപണ വാഹനങ്ങൾക്കും ബഹിരാകാശവാഹനങ്ങൾക്കുമുള്ള ദ്രാവക പ്രാപ്പൽഷൻ ഘട്ടങ്ങൾ, ക്രയോജനിക് പ്രൊപ്പൽഷൻ ഘട്ടങ്ങൾ, നിയന്ത്രണ സംവിധാനങ്ങൾ എന്നിവയുമായി ബന്ധപ്പെട്ട പ്രവർത്തനങ്ങൾ തിരുവനന്തപുരത്ത് നടക്കുന്നു . പ്രീസിഷൻ ഫാബ്രിക്കേഷൻ സൗകര്യങ്ങൾ, ട്രാൻസ്ഡ്യൂസറുകളുടെ വികസനം, സാറ്റ്ലൈറ്റ് പ്രൊപൽഷൻ സംവിധാനങ്ങളുടെ സംയോജനം എന്നിവ ബാംഗ്ലൂരിൽ നടക്കുന്നു. അസംബ്ലിയും സംയോജനവും ഫ്ളൈറ്റ് ടെസ്റ്റ് അടക്കമുള്ള മറ്റ് പരിശോധനകളും നടക്കുന്നത് തമിഴ്നാട്ടിലെ മഹേന്ദ്രഗിരിയിലുള്ള ഐ.എസ്.ആർ.ഒ പ്രൊപൽഷൻ കോംപ്ലക്സിലാണ്. 

ജിയോസിങ്ക്രണസ് സാറ്റലൈറ്റ് ലോഞ്ച് വെഹിക്കിൾ (ജി.എസ്.എൽ.വി) യുടെ തദ്ദേശീയ ക്രയോജെനിക് അപ്പർ സ്റ്റേജ് എൽപിഎസ്സി വികസിപ്പിച്ചെടുത്തിട്ടുണ്ട്. 2007 ഓഗസ്റ്റ് 4 ന് ഐഎസ്ആർഒ ഇത് വിജയകരമായി പരീക്ഷിയ്കുകയും ചെയ്യ്തു. 

ഡോ. വി നാരായണനാണ് എൽ.പി.എസ്.സി.യുടെ ഇപ്പോഴത്തെ ഡയറക്ടർ. 

ഈ യൂണിറ്റ് എൽപിസിസി ഹെഡ്ക്വാർട്ടറായി പ്രവർത്തിയ്ക്കുന്നു, കൂടാതെ വിക്ഷേപണ വാഹനങ്ങൾക്ക് വേണ്ടിയുള്ള ക്രയോജനിക് പ്രൊപ്പൽഷന്റെ ഗവേഷണവും വികസനവും ഇവിടെ നടക്കുന്നു. വിക്ഷേപണ വാഹനങ്ങൾ, സ്പേസ്ക്രാഫ്റ്റ്സ് എന്നിവയ്ക്ക് എൻജിൻ, ഘട്ടം, അനുബന്ധ നിയന്ത്രണ സംവിധാനങ്ങൾ, ഘടകങ്ങൾ എന്നിവ ഈ യൂണീറ്റിൽ നിന്നു നൽകപ്പെടുന്നു. 

വലിയമലയിലെ പ്രധാന പ്രവർത്തനങ്ങൾ ഇവയാണ്: 


ഇസ്രോയുടെ ഉപഗ്രഹ പ്രോഗ്രാമുകളുടെ പ്രൊപ്പൽഷൻ ആവശ്യകതയ്ക്കാണ് ഈ യൂണിറ്റ് പ്രധാനമായും ഉപയോഗിക്കുന്നത്. ഇതിന് പുറമെ തദ്ദേശീയ സെൻസറുകളുടെയും ട്രാൻസ്ഡ്യൂസറകളുടേയും വികസനവും ഇവിടെ നടക്കുന്നു. 

ഇവിടെ നടക്കുന്ന പ്രവർത്തനങ്ങൾ ഇവയാണ്: 


2014 ഫെബ്രുവരി 1-ന് ഇന്ത്യൻ സ്പേസ് റിസർച്ച് ഓർഗനൈസേഷൻ(ഇസ്രോ) പ്രൊപ്പൽഷൻ കോംപ്ലക്സ് എന്ന് പുനർനാമകരണം ചെയ്യപ്പെടുകയും ഇസ്രോയ്ക്ക് കീഴിൽ സ്വയംഭരണ വകുപ്പായി മാറുകയും ചെയ്യ്തു. മഹേന്ദ്രഗിരി യൂണിറ്റ് നേരത്തെ വലിയമലയിലെ എൽപിഎസ്സിയുടെ കീഴിലായിരുന്നു പ്രവർത്തിച്ചിരുന്നത്. 

ഇവിടെ നടത്തുന്ന പ്രധാന പ്രവർത്തനങ്ങൾ ഇവയാണ്: 




</doc>
<doc id="462080" url="https://ml.wikipedia.org/wiki?curid=462080" title="താബിഉകൾ">
താബിഉകൾ

മുഹമ്മദ് നബിയുടെ ശിഷ്യന്മാരായ സ്വഹാബികളുടെ ശിഷ്യന്മാരാണ് താബിഉകൾ. ഹിജ്റയുടെ തുടക്കത്തിൽതന്നെ താബിഉകളുടെ കാലഘട്ടം തുടങ്ങിയിട്ടുണ്ട്. ഉദാഹരണത്തിന് താബിഉകളിൽ പ്രധാനിയായ അബ്ദുറഹ്മാനു ബ്നു ഹാരിസിന്റെ ന്റെ ജനനം ഹിജ്റ മൂന്നാം വർഷത്തിലും ഖൈസുബ്നു അബി ഹാതിമിന്റെ ജനനം ഹിജ്റ നാലാം വർഷത്തിലും സഈദുബ്നു മുസയ്യബിന്റെ ജനനം ഹിജ്റ 14ലുമാണ്. എന്നാൽ നബിയുമായി കണ്ടുമുട്ടാത്തതിനാൽ അവർക്ക് സ്വഹാബി ആകാൻ കഴിഞ്ഞില്ല. താബിഉകളെ പണ്ഡിതന്മാർ 3 സ്ഥാനക്കാരായി തരംതിരിച്ചിരിക്കുന്നു.

മദീനയിൽ മാത്രം 355 താബിഈ പണ്ഡിതന്മാർ ഉണ്ടായിരുന്നു. ഒന്നാം സ്ഥാനീയരിൽ പെട്ട 139 പേരും രണ്ടാം സ്ഥാനീയരിൽ പെട്ട 129 പേരും മൂന്നാമത്തെ സ്ഥാനീയരിൽ പെട്ട 87 പേരും. മുഹമ്മദ് നബി ഇപ്രകാരം പറഞ്ഞിട്ടുണ്ട്:

ഇതിന്റെ വിവക്ഷ സ്വഹാബികളും അവരുടെ ശിഷ്യന്മാരായ താബിഉകളും അവരുടെ ശിഷ്യന്മാരായ താബിഉതാബിഉകളും ആണെന്ന് പണ്ഡിതന്മാർ വിവരിച്ചിട്ടുണ്ട്. 4 മദ്ഹബിന്റെ ഇമാമുകളും ഈ നൂറ്റാണ്ടിലെ പണ്ഡിതന്മാരായിരുന്നു.


</doc>
<doc id="462089" url="https://ml.wikipedia.org/wiki?curid=462089" title="ദ ആർട്ടിസ്റ്റ്സ് വൈഫ് ആൻഡ് ഹിസ് സെറ്റർ ഡോഗ്">
ദ ആർട്ടിസ്റ്റ്സ് വൈഫ് ആൻഡ് ഹിസ് സെറ്റർ ഡോഗ്

തോമസ് ഈകിൻസ് 1884-1889-ൽ ചിത്രീകരിച്ച എണ്ണഛായാചിത്രമാണ് ദ ആർട്ടിസ്റ്റ്സ് വൈഫ് ആൻഡ് ഹിസ് സെറ്റർ ഡോഗ്. ഈ ചിത്രം മെട്രോപൊളിറ്റൻ മ്യൂസിയം ഓഫ് ആർട്ട്സിന്റെ ശേഖരത്തിന്റെ ഭാഗമാണ്.
1884 ജനുവരിയിൽ തന്റെ മുൻ വിദ്യാർത്ഥിയായ ഒരു ചിത്രകാരിയും ഫോട്ടോഗ്രാഫറുമായ സൂസൻ ഹന്നാ മക്ഡൊവലുമായുള്ള (1851-1938), വിവാഹത്തിന് തൊട്ടുപിന്നാലെയാണ് എക്കിൻസ് ഈ ചിത്രത്തിന്റെ ചിത്രീകരണം ആരംഭിച്ചത്. ഫിലാഡൽഫിയയിലെ 1330 ചെസ്റ്റ്നട്ട് സ്ട്രീറ്റിലെ അദ്ദേഹത്തിന്റെ സ്റ്റുഡിയോയാണ് ചിത്രീകരണത്തിനായി തെരഞ്ഞെടുത്തത്. 1884 മുതൽ 1886 വരെ ഈ ദമ്പതികളും അവരുടെ നായ ഹാരിയും അവിടെ താമസിച്ചിരുന്നു. 1886-ലെ ചിത്രത്തിന്റെ ഒരു ഫോട്ടോയുടെ പ്രതിരൂപം ലോഹത്തിൽ കൊത്തിയെടുത്തത് കൂടുതൽ പുഷ്‌ടിയുള്ള ഒരു സ്ത്രീയെ കാണിക്കുന്നു. ആകാശവെളിച്ചം വർദ്ധിപ്പിച്ച് എക്കിൻസ് ഛായാചിത്രം പുനർനിർമ്മിച്ചുവെന്ന് സൂചിപ്പിക്കുന്നു. ഈ മാറ്റങ്ങൾ‌ ഒരു കോ-എഡ് ക്ലാസിലെ പുരുഷ മോഡലിൽ‌ നിന്നും അരക്കെട്ടിലെ വസ്ത്രം നീക്കം ചെയ്തതിന് പെൻ‌സിൽ‌വാനിയ അക്കാദമി ഓഫ് ഫൈൻ‌ ആർട്ട്‌സിന്റെ സ്കൂളിൽ‌ നിന്നും പുറത്താക്കപ്പെട്ടതിനെക്കുറിച്ചുള്ള എക്കിൻ‌സിന്റെ വേദനയെ പ്രതിഫലിപ്പിച്ചിരിക്കാം.


</doc>
<doc id="462103" url="https://ml.wikipedia.org/wiki?curid=462103" title="നീർഗ്രാമ്പു">
നീർഗ്രാമ്പു

ഒനാഗ്രേസീ സസ്യകുടുംബത്തിൽപ്പെട്ട സപുഷ്പി വാർഷിക ഓഷധിയാണ് നീർഗ്രാമ്പു. (ശാസ്ത്രീയ നാമം:" Ludwigia hyssopifolia") സമതലങ്ങളിലും ചതുപ്പു നിലങ്ങളിലും വളരുന്ന ഈ ചെടി ആഫ്രിക്ക, ഏഷ്യ, മലീഷ്യ, വടക്കൻ ആസ്ത്രേലിയ എന്നിവിടങ്ങളിൽ കണ്ടുവരുന്നു. 50 സെമീ വരെ ഉയരത്തിൽ കുത്തനെ വളരുന്ന ഈ ചെടിയുടെ ഇലകൾ നീണ്ട് അറ്റം കൂർത്തവയാണ്. മഞ്ഞ നിറമുള്ള പൂവുകൾ ഒറ്റയായി വിരിയുന്നു.


</doc>
<doc id="462120" url="https://ml.wikipedia.org/wiki?curid=462120" title="യു.ആർ. റാവു സാറ്റലൈറ്റ് സെന്റർ">
യു.ആർ. റാവു സാറ്റലൈറ്റ് സെന്റർ

ഇന്ത്യൻ നിർമ്മിത ഉപഗ്രഹങ്ങളുടെ രൂപകൽപ്പന, വികസനം, ഫാബ്രിക്കേഷൻ, ടെസ്റ്റിംഗ് എന്നിവയ്ക്കായുള്ള ഇസ്രോയുടെ പ്രമുഖ കേന്ദ്രമാണ് ഐഎസ്ആർഒ ഉപഗ്രഹ കേന്ദ്രം (ISAC) ('). 1972 ൽ ബംഗളൂരു പെനയ ഇൻഡസ്ട്രിയൽ എസ്റ്റേറ്റിൽ സ്ഥാപിതമായപ്പോൾ ഇന്ത്യൻ സയന്റിഫിക് സാറ്റലൈറ്റ് പ്രോജക്ട് (ഐഎസ്എസ്പി) എന്നായിരുന്നു അറിയപ്പെട്ടിരുന്നത്. ഇസ്രോയുടെ മുൻചെയർമാനും ISAC ന്റെ മോധാവിയുമായിരുന്ന ഡോ. ഉഡുപ്പി രാമചന്ദ്ര റാവുവിന്റെ സ്മരണാർത്ഥം 2018 ഏപ്രിൽ 2 മുതൽ ഈ കേന്ദ്രത്തിന്റെ പേര് യു.ആർ. റാവു സാറ്റലൈറ്റ് സെന്റർ എന്നാക്കി മാറ്റി.

കർണാടകയിലെ ബാംഗ്ലൂർ വിമാനപുര പോസ്റ്റിൽ സ്ഥിതി ചെയ്യുന്ന ഈ കേന്ദ്രം നൂറിലേറെ ഉപഗ്രഹങ്ങൾ നിർമ്മിച്ചിട്ടുണ്ട്. ഇൻസാറ്റ് പരമ്പര, ഐ.ആർ.എസ് പരമ്പര, ജിസാറ്റ് ആശയവിനിമയ ഉപഗ്രഹങ്ങൾ തുടങ്ങിയവ ഇതിൽ ഉൾപ്പെടും.

ഇലക്ട്രോ-ഒപ്റ്റിക്സ് സിസ്റ്റംസ് (LEOS), ഇസ്രോ സാറ്റലൈറ്റ് ഇന്റഗ്രേഷൻ ആൻഡ് ടെസ്റ്റിംഗ് എസ്റ്റാബ്ലിഷ്മെന്റ് (ISITE) എന്നിവ ISAC ന് കീഴിൽ പ്രവർത്തിയ്ക്കുന്നവയാണ്.

ഡോ. പി കുഞ്ഞികൃഷ്ണനാണ് നിലവിൽ ഐഎസ്ആർഒ സാറ്റലൈറ്റ് സെന്റർ (ISAC)-ന്റെ ഡയറക്ടർ. 




</doc>
<doc id="462131" url="https://ml.wikipedia.org/wiki?curid=462131" title="പോർട്ടോള വാലി">
പോർട്ടോള വാലി

പോർട്ടോള വാലി, അമേരിക്കൻ ഐക്യനാടുകളിൽ കാലിഫോർണിയയിലെ സാൻ മറ്റെയോ കൗണ്ടിയിൽപ്പെടുന്നതും 1964ൽ സ്ഥാപിതമായതുമായ ഒരു ഏകീകരിക്കപ്പെട്ടതുമായ പട്ടണമാണ്. 4,000-ൽ കൂടുതൽ ജനസംഖ്യയുള്ള കമ്മ്യൂണിറ്റികളിലെ ആളുകളുടെ പ്രതിശീർഷ വരുമാനത്തിന്റെ അടിസ്ഥാനത്തിൽ അമേരിക്കയിലെ ഏറ്റവും സമ്പന്നമായ പട്ടണമായി ഇതിനെ അമേരിക്കൻ കമ്മ്യൂണിറ്റി സർവെ കണക്കാക്കുന്നു. രാജ്യത്ത് പാർപ്പിടവില ഏറ്റവുമധികം കൂടുതലുള്ളതും ഇവിടെയാണ്.

1769 ൽ സാൻ ഫ്രാൻസിസ്കോ അർദ്ധദ്വീപിൽ ആദ്യ യൂറോപ്യൻ സംഘവുമായി പര്യവേക്ഷണം നടത്തിയ സ്പാനിഷ് പര്യവേഷകനായ ഗാസ്പർ ഡി പോർട്ടോളയുടെ പേരിനെ അനുസ്മരിച്ചാണ് ഈ സ്ഥലത്തിനു പോർട്ടോളാ വാലി എന്നു നാമകരണം ചെയ്യപ്പെട്ടത്. പട്ടണം 1964 ൽ ഔദ്യോഗികമായി ഏകീകരിക്കപ്പെട്ടു.

സാന്താക്രൂസ് മലനിരകളുടെ കിഴക്കൻ ചരിവുകളിൽ സാൻ ഫ്രാൻസിസ്കോ അർദ്ധദ്വീപിലാണ് പോർട്ടോള വാലി സ്ഥിതിചെയ്യുന്നത്.


</doc>
<doc id="462133" url="https://ml.wikipedia.org/wiki?curid=462133" title="ഫ്രോസൺ ഫീവർ">
ഫ്രോസൺ ഫീവർ

വാൾട്ട് ഡിസ്നി ആനിമേഷൻ സ്റ്റുഡിയോ നിർമ്മിച്ച ഒരു അമേരിക്കൻ കമ്പ്യൂട്ടർ-ആനിമേറ്റഡ് മ്യൂസിക് ഫാൻറസി ഷോർട്ട് ഫിലിമാണ് 2015 ൽ പുറത്തിറങ്ങിയ ഫ്രോസൺ ഫീവർ. 2013 ലെ ഫ്രോസൺ സിനിമയുടെ തുടർച്ചയായ ഫ്രോസൺ ഫീവറിൽ ക്രിസ്റ്റോഫ്, സ്വെൻ, ഒലഫ് എന്നിവരുടെ സഹായത്തോടെ എൽസ സഹോദരിയായ അന്നയ്ക്കു നൽകിയ ജന്മദിനാഘോഷത്തിന്റെ കഥയാണ് അവതരിപ്പിച്ചിരിക്കുന്നത്. ക്രിസ് ബക്കും ജെന്നിഫർ ലീയും വീണ്ടും സംവിധായകരാകുകയും ക്രിസ്റ്റൻ ബെൽ, ഇഡിന മെൻസൽ, ജോനാഥൻ ഗ്രോഫ്, ജോഷ് ഗാഡ് എന്നിവർ ആദ്യ സിനിമയിൽ നിന്ന് തങ്ങളുടെ വേഷങ്ങൾ വീണ്ടും ആവർത്തിക്കുന്നു.

ഫ്രോസൺ ഫീവറിന്റെ പ്രൊഡക്ഷൻ ജൂൺ 2014-ൽ തുടങ്ങിയെങ്കിലും പൂർത്തിയാക്കാൻ ആറ് മാസം എടുത്തു. തുടർന്ന് 2015 മാർച്ച് 13 ന് വാൾട്ട് ഡിസ്നി പിക്ചേഴ്സിന്റെ സിൻഡ്രല്ലയോടൊപ്പം തിയേറ്ററുകളിൽ അരങ്ങേറ്റം കുറിച്ച ഫ്രോസൺ ഫീവറിന് നിരൂപകരുടെ നല്ലപ്രതികരണമാണ് ലഭിച്ചത്.



</doc>
<doc id="462140" url="https://ml.wikipedia.org/wiki?curid=462140" title="പൂജപ്പുര">
പൂജപ്പുര

"തിരുവനന്തപുരത്തിന്റെ ഹൃദയം " എന്നറിയപ്പെടുന്ന നഗരമാണ് പൂജപ്പുര.
തിരുവനന്തപുരം നഗരത്തിന്റെ തെക്കു കിഴക്കൻ ഭാഗത്തായാണ് ഈ നഗരം സ്ഥിതിചെയ്യുന്നത്.ജഗതി, കരമന, മുദവൻ മുങ്ങൽ, തിരുമല എന്നിവിടങ്ങളിലാണ് ഈ സ്ഥലം സ്ഥിതി ചെയ്യുന്നത്. നവരാത്രി ആഘോഷവേളയിൽ പൂജപ്പുര എന്ന പേരിൽ പൂജപ്പുര എന്ന പേരിൽ പൂജപ്പുര എന്ന പേരിൽ അറിയപ്പെടുന്നു. തിരുവിതാംകൂർ മഹാരാജാവ് പൂജയ്ക്ക് വേണ്ടി മഹാനവാമി ആഘോഷത്തിൽ എത്താറുണ്ടായിരുന്നു . വിജയദശമി ദിനത്തോടനുബന്ധിച്ച് ഏറ്റവും വലിയ കാവടി ഉത്സവം നടക്കുന്നത്പരവകവാടി, സൂര്യകാവടി, മയിൽകാവടി, അഗ്നികാവടി മുതലായവ 700 കാവടികൾ ഇതിൽ ഉൽപ്പെടുന്നു.

പൂജപ്പുര അറിയപ്പെടുന്നത് കേരളത്തിലെ ഏറ്റവും പഴയ സെൻട്രൽ ജയിലിൽ സെൻട്രൽ ജയിലിന്റെേ പേരിലാണ്. തിരുവിതാംകൂർ വാഴ്ചക്കാലത്ത് ബ്രിട്ടീഷ് എൻജിനീയർമാർ പണിഞ്ഞതാണിത്. സംസ്ഥാന വിദ്യാഭ്യാസ വകുപ്പ് (പരെഎക്ശ ഭവൻ), എച്ച്.എൽ.എൽ ലൈഫ്കെയർ ഹെഡ് ഓഫീസ് സ്റ്റേറ്റ് ഹിന്ദുസ്ഥാൻ ലാറ്റക്സ് ലിമിറ്റഡ്, സ്റ്റേറ്റ് ബാങ്ക് ഓഫ് ട്രാവൻകൂറിന്റെ ഹെഡ് ഓഫീസ് ലിമിറ്റഡ് എന്നിവ ഇവിടെ സ്ഥിതി ചെയ്യുന്നു. ടെക് കമ്പനി, അബ്ബല്ലി (AbleAlly)എന്നിവ ഇവിടെ നിന്ന്ആരംഭിച്ചതാണ്.



</doc>
<doc id="462155" url="https://ml.wikipedia.org/wiki?curid=462155" title="ജി.എൻ.പി.സി.">
ജി.എൻ.പി.സി.

2017 മെയ് 1ന് തുടങ്ങിയ ഫേസ്ബുക്കിലെ ഒരു സീക്രട്ട് ഗ്രൂപ്പ് ആണ് ജിഎൻപിസി (ഗ്ലാസ്സിലെ നുരയും പ്ലേറ്റിലെ കറിയും). മദ്യപാനികളുടെ കൂട്ടായ്മയാണ് എന്ന കാരണത്താൽ ജിഎൻപിസി ഗ്രൂപ്പ് അഡ്മിൻ എക്സൈസ് വകുപ്പിന്റെ പരാതിയും അന്വേഷണവും നേരിട്ടിരുന്നു. ഇതു സംബന്ധിച്ച അന്വേഷണത്തിന് എക്‌സൈസ് കമ്മീഷ്ണർ ഋഷിരാജ് സിംഗ് നടപടി എടുത്തിരുന്നു. ഗ്രൂപ്പിലെ പല പോസ്റ്റുകളും മദ്യപാനത്തെ പ്രോത്സാഹിപ്പിക്കുന്നതായിട്ട് ആരോപണം ഉണ്ടായിട്ടുണ്ട്. ഏറ്റവും കൂടുതൽ അംഗങ്ങളുള്ള സീക്രട്ട് ഗ്രൂപ്പ്, ഒരു ഫേസ്ബുക്ക് പോസ്റ്റിന് ലഭിച്ചിട്ടുള്ള കമന്റുകളുടെ എണ്ണം എന്നിവയ്ക്ക് ഗിന്നസ് റെക്കോർഡ് ലഭിച്ചിട്ടുണ്ട്.


</doc>
<doc id="462161" url="https://ml.wikipedia.org/wiki?curid=462161" title="പോർട്രയിറ്റ് ഓഫ് ആൻ അൺക്നൗൺ വുമൺ">
പോർട്രയിറ്റ് ഓഫ് ആൻ അൺക്നൗൺ വുമൺ

റഷ്യൻ കലാകാരനായ ഇവാൻ ക്രോംസ്കോയി 1883-ൽ ചിത്രീകരിച്ച എണ്ണഛായാചിത്രമാണ് പോർട്രയിറ്റ് ഓഫ് ആൻ അൺക്നൗൺ വുമൺ ദ അൺക്നൗൺ വുമൺ, ആൻ അൺക്നൗൺ ലേഡി, സ്ട്രെയ്ഞ്ചർ (Russian: Неизвестная, tr. Neizvestnaya) എന്നീ പേരുകളിലറിയപ്പെടുന്ന ഈ ഛായാചിത്രം. ആരാണെന്ന് തിരിച്ചറിയാത്ത ഒരു സ്ത്രീ മാതൃകയായ ഈ ചിത്രംറഷ്യയിലെ ഏറ്റവും പ്രശസ്തമായ കലാസൃഷ്ടികളിൽ ഒന്നാണ്. ഈ ചിത്രത്തെ ആദ്യം പ്രദർശിപ്പിച്ചപ്പോൾ ഗർവ്വുള്ള ഒരു സ്ത്രീയെ ചിത്രീകരിക്കുന്നതിനെ അപലപിക്കുകയും നിരവധി വിമർശകർ ആവേശമുയർത്തുകയും ചെയ്തിരുന്നു. ജനകീയ രുചിയിലെ മാറ്റങ്ങൾക്കൊപ്പം അതിന്റെ ജനപ്രീതി വളരുകയും ചെയ്തു.

മോസ്കോയിലെ ട്രെറ്റിയക്കോവ് ഗാലറിയിൽ ഈ ചിത്രം സൂക്ഷിച്ചിരിക്കുന്നു. 1883-ലെ മുൻ പതിപ്പ് കുൻസ്താലെ കീൽ ആർട്ട് മ്യൂസിയത്തിൽ സൂക്ഷിച്ചിരിക്കുന്നു.

അജ്ഞാത സ്ത്രീയുടെ ഈ ഛായാചിത്രം കലയിലെ ഘടകങ്ങളും ഛായാചിത്ര പാരമ്പര്യങ്ങളും സംയോജിപ്പിക്കുന്നു. കറുത്ത രോമക്കുപ്പായവും വെൽവെറ്റ് കോട്ടും, ലെതർ കയ്യുറകളുമാണ് അവർ ധരിച്ചിരിക്കുന്നത്. സെന്റ് പീറ്റേഴ്‌സ്ബർഗിലെ അനിഷ്‌കോവ് പാലത്തിൽ തുറന്ന വണ്ടിയിൽ ഇരിക്കുന്നതായി ചിത്രീകരിച്ചിരിക്കുന്നു.




</doc>
<doc id="462189" url="https://ml.wikipedia.org/wiki?curid=462189" title="ചെമ്മണ്ണൂർ വിഷു വാണിഭം">
ചെമ്മണ്ണൂർ വിഷു വാണിഭം

കുന്നംകുളം നഗരസഭയിലെ ചെമ്മണ്ണൂരിൽ മകരക്കൊയ്തുകഴിഞ്ഞ പാടത്ത് നടക്കുന്ന പ്രാദേശിക ചന്തയാണ് ചെമ്മണ്ണൂർ വിഷുവാണിഭം. 

നഗരത്തിലെ വാർഡ് 33 ൽ ഉൾപ്പെടുന്ന പ്രദേശമാണിത്. ഇവിടെ മേടമാസം ഒന്നാംതിയതി വൈകീട്ടുനടക്കുന്ന പ്രാദേശിക ഉത്സവമായാണ് വിഷുവാണിഭം നടക്കുന്നത്. ഇത് വിഷുവാണ്യം എന്നും അറിയപ്പെടുന്നു. പഴയകാല ഉൽപ്പന്ന കൈമാറ്റ സമ്പദായത്തെ അനുസ്മരിച്ചുകൊണ്ടാണ് വിഷുവിന് തലേന്ന് ചെമ്മണ്ണൂർ പാടത്ത് തുറന്ന ചന്തയായ വിഷുവാണ്യം അരങ്ങേറാറുള്ളത്. കർഷകർ ഉൽപ്പാദിപ്പിക്കുന്ന ഉൽപ്പന്നങ്ങളും ഉപകരണങ്ങളും വിറ്റഴിക്കാനുള്ള പൊതുകമ്പോളമായാണ് ചെമ്മണ്ണൂർ വിഷുവാണ്യം നടക്കുന്നത്. ഇടക്കാലത്ത് നിന്നുപോയെങ്കിലും വീണ്ടും പ്രവർത്തനമാരംഭിച്ചിരിക്കുന്നു. പ്രാദേശികമായി ഉല്പാദിപ്പിക്കുന്ന പച്ചക്കറികൾ, കുളത്തിൽ നിന്നുള്ള മീൻ, പന്നിയിറച്ചി, കാർഷികോപകരണങ്ങൾ, മുളകൊണ്ടുള്ള ഉല്പന്നങ്ങൾ, മൺപാത്രങ്ങൾ എന്നിവയുടെ ഒരു രാത്രികാല വിപണനകേന്ദ്രമാണിത്. ആദ്യ കാലങ്ങളിൽ ഉല്പന്നങ്ങൾ വാങ്ങാനും വില്ക്കാനുമായി ദൂരദേശത്തുനിന്നുപോലും ധാരാളം ജനങ്ങൾ എത്താറുണ്ടായിരുന്നു. 2018 - ലെ വാണിഭത്തിന് കുന്നംകുളം നഗരസഭ ധനസാഹായം അനുവദിക്കുകയുണ്ടായി. 


</doc>
<doc id="462194" url="https://ml.wikipedia.org/wiki?curid=462194" title="സ്പേസ് ആപ്ലിക്കേഷൻസ് സെന്റർ">
സ്പേസ് ആപ്ലിക്കേഷൻസ് സെന്റർ

ഇന്ത്യൻ സ്പേസ് റിസർച്ച് ഓർഗനൈസേഷന്റെ (ഐഎസ്ആർഒ) കീഴിൽ അഹമ്മദാബാദിൽ പ്രവർത്തിക്കുന്ന ഒരു ഗവേഷണ സ്ഥാപനമാണ് സ്പേസ് ആപ്ലിക്കേഷൻസ് സെന്റർ "()". ടെലികമ്യൂണിക്കേഷൻ, റിമോട്ട് സെൻസിങ്, മെറ്റീരിയോളജി, സാറ്റലൈറ്റ് നാവിഗേഷൻ (സാറ്റ് നാവ്) എന്നീ മേഖലകളിൽ ബഹിരാകാശ സാങ്കേതികവിദ്യയുടെ പ്രയോഗങ്ങളെക്കുറിച്ചുള്ള ഗവേഷണത്തിലും വികസനത്തിലും പ്രകടനത്തിലും ഈ കേന്ദ്രം ഏർപ്പെട്ടിരിക്കുന്നു. ഓൺ ബോർഡ് സിസ്റ്റങ്ങൾ, ഗ്രൗണ്ട് സിസ്റ്റങ്ങൾ, എൻഡ് യൂസർ ഉപകരണ ഹാർഡ്വെയർ, സോഫ്റ്റ്‌വേർ എന്നിവയുടെ ഗവേഷണവും വികസനവും ഇതിൽ ഉൾപ്പെടുന്നു.

ആശയവിനിമയത്തിനും കാലാവസ്ഥാ വ്യതിയാന പഠനങ്ങൾക്കുമായുള്ള ഇൻസാറ്റ് ഉപഗ്രഹങ്ങളുടെ പെലോഡുകൾ, ഐ.ആർ.എസ് ഉപഗ്രഹങ്ങളുടെ ഓപ്റ്റിക്കൽ, മൈക്രോവേവ് പേലോഡുകൾ എന്നിവയുടെ വികസനം എന്നിവ സ്പേസ് ആപ്ലിക്കേഷൻസ് സെന്ററിന്റെ നേട്ടങ്ങളിൽ ചിലതാണ്. 

SAC ന് ആകെ മൂന്ന് ക്യാമ്പസുകൾ ഉണ്ട്. അവയിൽ രണ്ടെണ്ണം അഹമ്മദാബാദിലും മൂന്നാമത്തേത് ഡൽഹിയിലുമാണ്.


</doc>
<doc id="462204" url="https://ml.wikipedia.org/wiki?curid=462204" title="എറച്ചികെട്ടി">
എറച്ചികെട്ടി

റുബിയേസീ സസ്യകുടുംബത്തിൽപ്പെട്ട, പടർന്നു വളരുന്ന ഒരു ഓഷധിയാണ് എറച്ചികെട്ടി. ഇളയതണ്ടുകൾ രോമാവൃതവും നീലനിറമാർന്നവയുമാണ്. വെളുത്ത പൂവുകൾ കൂട്ടമായി പത്രകക്ഷങ്ങളിൽ വിരിയുന്നു. ഉരുണ്ട കായകൾക്കുള്ളിൽ കറുത്ത നിറമുള്ള വിത്തുകൾ കാണാം.


</doc>
<doc id="462210" url="https://ml.wikipedia.org/wiki?curid=462210" title="പീറ്റർ ജി. കാസാസ്സ">
പീറ്റർ ജി. കാസാസ്സ

'പീറ്റർ ജി. കാസാസ്സ' 1945 ജൂൺ 28 ന് ന്യൂയോർക്കിലെ അൽബാനിയിൽ ജനിച്ചു. ഇപ്പോൾ അമേരിക്കൻ ഗണിതശാസ്ത്രജ്ഞനായ അദ്ദേഹം മിസ്സൗറി സർവകലാശാലയിൽ പ്രവർത്തിക്കുന്നു. ഒരു ബനാക് ബഹിരാകാശ സൈദ്ധാന്തികനായി അദ്ദേഹം തന്റെ ഔദ്യോഗിക ജീവിതം ആരംഭിച്ചു ഫ്രേം (ലീനിയർ ബീജഗണിതം ) സിദ്ധാന്ത വികസനത്തിലെ ഗണിതശാസ്ത്ര ഗവേഷണത്തിലെ ഏറ്റവും ശ്രദ്ധേയമായ പഠനരീതിയിൽ അദ്ദേഹത്തിന് ഏറെ പ്രശസ്തി നേടിക്കൊടുത്തിരുന്നു.


</doc>
<doc id="462212" url="https://ml.wikipedia.org/wiki?curid=462212" title="കൊറഗ">
കൊറഗ

കൊറഗഭാഷ കേരളത്തിലെ വടക്കേ അറ്റത്തെ ജില്ലയായ കാസർഗോഡും കർണ്ണാടക സംസ്ഥാനത്തെ തെക്കൻ ജില്ലയായ ദക്ഷിണ കന്നഡയിലും താമസിക്കുന്ന കൊറഗ എന്ന ആദിവാസി ജനത സംസാരിക്കുന്ന ദ്രാവിഡ ഭാഷയാണ്. കേരളത്തിലെ കൊറഗർ മുദുകൊറഗ സംസാരിക്കുന്ന ഈ ഭാഷയുടെ ഭാഷാഭേദം കർണ്ണാടകത്തിൽ താമസിക്കുന്ന കൊർഅ കൊറഗരുടെ ഭാഷയുമായി വളരെ അന്തരമുണ്ട്. ഇവ തമ്മിൽ കേട്ടാൽ മനസ്സിലാക്കാൻ പ്രയാസമാണ്ഷയാണ്. 
കൊറഗ ഒരു വായ്മൊഴി ഭാഷയാണ്. ഇത് എഴുതുവാൻ പ്രത്യേക ലിപിയില്ല. എഴുതേണ്ട ആവശ്യം വരുമ്പോൾ, കന്നഡ ലിപി ഉപയോഗിച്ചുവരുന്നു. കൊറഗ വിഭാഗത്തിൽപ്പെട്ട ആദിവാസികൾ പൊതുവേ തുളു ഭാഷയിലും കന്നഡ ഭാഷയിലും പ്രാവീണ്യമുള്ളവരായതിനാൽ, സാഹിത്യപരമായ ആവശ്യങ്ങൾക്കായി അവർ ഈ ഭാഷകളെ ഉപയോഗിച്ചുവരുന്നു.

</doc>
<doc id="462217" url="https://ml.wikipedia.org/wiki?curid=462217" title="ഐസക് ഈപ്പൻ">
ഐസക് ഈപ്പൻ

ഐസക് ഈപ്പൻ .മലയാളത്തിലെ അറിയപ്പെടുന്ന കഥാകൃത്തും ,പ്രഭാഷകനും. ജനനം ആലപ്പുഴ ജില്ലയിലെ ചെങ്ങന്നൂരിൽ .എം.എ എം.ഫിൽ പഠനത്തിനു ശേഷം കോളേജ് അദ്ധ്യാപകനായി തുടക്കം .1991 ൽ ഇൻഡ്യൻ ഇൻഫർമേഷൻ സർവീസിലേക്ക് തിരഞ്ഞെടുക്കപ്പെട്ടു .വിവിധ ആനുകാലികങ്ങളിലായി 25O ൽ പരം കഥകളും നിരവധി സാഹിത്യ ലേഖനങ്ങളും പ്രസിദ്ധീകരിച്ചു.21 പുസ്തകങ്ങൾ. പ്രധാനപ്പെട്ടവ ,സൗഹൃദത്തിന്റെ വെളിപ്പാട്ടുകൾ, നെഹ്റുറുവിന്റെ തീവണ്ടി ,അതെല്ലാം മറന്നേക്കൂ ,നഗരത്തിലെ കോമാളികൾ ,അഗ്നിയിൽ ഒരു നഗരം ,വാസ്കോഡ ഗാമ അഥവാ മൂസ അബ്ദുള്ള ,പരദേശി മോക്ഷ യാത്ര ,കോളനി വാഴ്ച്ച ,നഗരം റബേക്കയോട് പറഞ്ഞത് ,ഏഴാമത്തെ നില എന്നിവയാണ്
അബുദാബി ശക്തി അവാർഡ് ,SK പൊറ്റേക്കാട്‌ പുരസ്കാരം ,തകഴി അവാർഡ്‌ ,യവസാഹിത്യ പുരസ്ക്കാരം ,കൊച്ചുബാവാ പുരസ്കാരം ,ബഷീർ പുരസ്ക്കാരം എന്നിവ ഉൾപ്പെടെ നിരവധി പുരസ്ക്കാരങ്ങൾ ലഭിച്ചിട്ടുണ്ട്.

</doc>
<doc id="462222" url="https://ml.wikipedia.org/wiki?curid=462222" title="ചിക്കൻ ലിറ്റിൽ (2005 ലെ ചലച്ചിത്രം)">
ചിക്കൻ ലിറ്റിൽ (2005 ലെ ചലച്ചിത്രം)

വാൾട്ട് ഡിസ്നി ഫീച്ചർ ആനിമേഷൻ നിർമ്മിച്ച ഒരു അമേരിക്കൻ 3D കമ്പ്യൂട്ടർ-ആനിമേറ്റഡ് സയൻസ് ഫിക്ഷൻ കോമഡി ചലച്ചിത്രമാണ് 2005 ൽ പുറത്തിറങ്ങിയ ചിക്കൻ ലിറ്റിൽ. മാർക്ക് കെന്നഡിയുടെയും ഡൈൻഡലിന്റെയും കഥയെ ആസ്പദമാക്കി സ്റ്റീവ് ബെൻസിച്ച്, റോൺ ജെ. ഫ്രീഡ്മാൻ, റോൺ ആൻഡേഴ്സൺ എന്നിവർ തിരക്കഥയെഴുതി മാർക്ക് ഡൈൻഡൽ സംവിധാനം ചെയ്ത ഈ ചലച്ചിത്രം ചിത്രത്തിന്റെ റിലീസിന് മുമ്പ് മരണമടഞ്ഞ ഡിസ്നി കലാകാരനും എഴുത്തുകാരനുമായ ജോ ഗ്രാൻറ്റിനു സമർപ്പിച്ചിരിക്കുന്നു.

46-ാമത് ഡിസ്നി ആനിമേഷൻ ചിത്രമായ ചിക്കൻ ലിറ്റിൽ ഡിസ്നിയുടെ ആദ്യത്തെ കമ്പ്യൂട്ടർ ആനിമേറ്റഡ് ഫീച്ചർ ഫിലിമാണ്.



</doc>
<doc id="462223" url="https://ml.wikipedia.org/wiki?curid=462223" title="അന്ന മാസ്സുക്കാട്ടോ">
അന്ന മാസ്സുക്കാട്ടോ

അന്ന ലോറ മാസ്സുക്കാട്ടോ ഒരു അമേരിക്കൻ ഗണിതശാസ്ത്രജ്ഞയും റൂത്ത് ഐ. മീക്ക്ലർ മെമ്മോറിയൽ പുരസ്കാര ജേതാവും ആണ്.

അന്ന ചാപ്പൽ ഹില്ലിൽ നോർത്ത് കരോലിന സർവകലാശാലയിൽ നിന്ന് ബിരുദം നേടി. അവർക്ക് നാഷണൽ സയൻസ് ഫൗണ്ടേഷൻ ഗ്രാൻറ് ലഭിച്ചിരുന്നു. പെൻസിൽവാനിയ സ്റ്റേറ്റ് യൂണിവേഴ്സിറ്റിയിൽ അവർ അദ്ധ്യാപികയായി പ്രവർത്തിക്കുന്നു.



</doc>
<doc id="462226" url="https://ml.wikipedia.org/wiki?curid=462226" title="ജോസഫ് പെരെസ്">
ജോസഫ് പെരെസ്

ജോസഫ് പെരെസ് (ഒക്ടോബർ 31, 1890 - ഫെബ്രുവരി 12, 1962) ഒരു ഫ്രഞ്ച് ഗണിതശാസ്ത്രജ്ഞൻ ആയിരുന്നു. 

1890 ഒക്ടോബർ 31-ന് ക്ലെർമന്റ്-ഫെറാണ്ടിലാണ് പെരെസ് ജനിച്ചത്.എക്കോൾ നോർമലെ സൂപ്പർയൂറിയുടെ മുൻ വിദ്യാർത്ഥിയും, റോമിൽ വിറ്റോ വോൾട്ടറയോടൊപ്പം പ്രവർത്തിക്കുകയും ചെയ്തു. 1915-ൽ അദ്ദേഹത്തിന്റെ ഡോക്ടറൽ തീസിസ് ന്യായീകരിച്ചു. 1920-ൽ അദ്ദേഹം സ്ട്രാസ്ബർഗ് സയൻസിലെ അധ്യാപകനായിരുന്നു. 1921-ൽ ഫാക്കൽറ്റി ഓഫ് മാർസെലി സയൻസിന്റെ മെക്കാനിക്സ് ചെയർ ആയി.



</doc>
<doc id="462229" url="https://ml.wikipedia.org/wiki?curid=462229" title="പൈലിയ മൈക്രോഫില്ല">
പൈലിയ മൈക്രോഫില്ല

അർട്ടിക്കേസീ സസ്യകുടുംബത്തിൽപ്പെട്ട ഒരു ഓഷധിയാണ് പൈലിയ മൈക്രോഫില്ല. ലോലവും മാംസളവുമായ തണ്ടുകൾ സുതാര്യമാണ്. ഇളം പച്ച നിറമുള്ള ചെറിയ ഇലകൾക്ക് അണ്ഡാകൃതിയാണ്. പച്ചകലർന്ന നിറമുള്ള ഏകലിംഗപുഷ്പങ്ങൾ പത്രകക്ഷങ്ങളിൽ വിരിയുന്നു.


</doc>
<doc id="462236" url="https://ml.wikipedia.org/wiki?curid=462236" title="സ്ക്ലീറിയ ഒബ്ലേറ്റ">
സ്ക്ലീറിയ ഒബ്ലേറ്റ

സൈപറേസീ സസ്യകുടുംബത്തിൽപ്പെട്ട ഒരു സസ്യമാണ് സ്ക്ലീറിയ ഒബ്ലേറ്റ. പുൽമേടുകൾക്ക് ചുറ്റുമുള്ള ചതുപ്പുകളിൽ വളരുന്ന ഈ ചെടി ഇന്തോ മലീഷ്യൻ പ്രദേശങ്ങളിൽ കണ്ടു വരുന്നു. ഒരു മീറ്റർ വരെ ഉയരത്തിൽ വളരുന്ന നേരിയ തണ്ടുള്ള ഈ ചെടിക്ക് കിഴങ്ങുകളുണ്ട്. 


</doc>
<doc id="462238" url="https://ml.wikipedia.org/wiki?curid=462238" title="ചെങ്ങാനി">
ചെങ്ങാനി

മലപ്പുറം ജില്ലയിലെ ഒരു പ്രദേശമാണ് ചെങ്ങാനി.


</doc>
<doc id="462285" url="https://ml.wikipedia.org/wiki?curid=462285" title="സാവോ ഫ്രാൻസിസ്കോ നദി">
സാവോ ഫ്രാൻസിസ്കോ നദി

സാവോ ഫ്രാൻസിസ്കോ അഥവാ റിയോ സാവോ ഫ്രാൻസിസ്കോ ബ്രസീലിലെ ഒരു നദിയാണ്. 2,914 കിലോമീറ്റർ (1,811 മൈൽ) ദൈർഘ്യമുള്ള ഈ നദി പൂർണ്ണമായും ബ്രസീലിന്റെ ഭൂഭാഗത്തിലൂടെ പൂർണ്ണമായി ഒഴുകുന്ന ഏറ്റവും നീളം കൂടിയ നദിയാണ്. തെക്കെ അമേരിക്കയിലേയും ബ്രസീലിലെ തന്നെയും നീളം കൂടിയ നദികളിൽ നാലാം സ്ഥാനമുള്ള നദിയാണ് (ആമസോൺ, പരാന, മഡെയ്റ എന്നീ നദികൾക്കു ശേഷം). കോളനിവൽക്കരണത്തിനു മുൻപ് തദ്ദേശീയ ജനങ്ങളുടെയിടയിൽ ഈ നദി ഓപറ എന്ന പേരിലും ഇക്കാലത്ത് വെൽഹോ ചിക്കോ എന്നും അറിയപ്പെടുന്നു.

മിനാസ് ഗെറയിസ് സംസ്ഥാനത്തിന്റെ മദ്ധ്യ-പടിഞ്ഞാറൻ ഭാഗത്തുള്ള കനാസ്ട്ര പർവതനിരയിൽനിന്നാണ് സാവോ ഫ്രാൻസിസ്കോ നദി രൂപംകൊള്ളുന്നത്. ഇതു മുഖ്യമായി തീരദേശ നിരയ്ക്കു പിന്നിൽ, വടക്ക് മിനാസ് ഗെറയ്സ്, ബാഹിയ സംസ്ഥാനങ്ങളിലൂടെ ഒഴുകി, കിഴക്കു ദിശയിലേക്കു തിരിഞ്ഞു വലതുകരയിൽ ബാഹിയയുടേയും ഇടുതുകരയിൽ പെർനാമ്പുക്കോ, അലാഗോസ് സംസ്ഥാനങ്ങളുടേയുമിടയിലെ അതിർത്തി രൂപീകരിക്കുന്നതിനുമുമ്പായി, ഏകദേശം 630,000 ചതുരശ്ര കിലോമീറ്ററിലധികം പ്രദേശത്ത് (240,000 ചതുരശ്ര മൈൽ) ജലവിതരണം നടത്തുകയും ചെയ്യുന്നു. 


</doc>
<doc id="462287" url="https://ml.wikipedia.org/wiki?curid=462287" title="ലൂയിസ് നെക്കർ">
ലൂയിസ് നെക്കർ

ഡി ജർമ്മനി എന്നറിയപ്പെടുന്ന ലൂയിസ് നെക്കർ (1730 ആഗസ്റ്റ് 3130 ജനീവയിൽ - 1804 ജൂലൈ 31 കൊളോണിൽ) ഒരു ജനീവൻ ഗണിതശാസ്ത്രജ്ഞനും, ഭൗതികശാസ്ത്രജ്ഞനും, പ്രൊഫസ്സറും, പാരിസിലെ ബാങ്കറും ആയിരുന്നു. ഫ്രഞ്ച് വിപ്ലവം പൊട്ടിപ്പുറപ്പെട്ടപ്പോൾ ഫ്രാൻസിലെ ധനകാര്യമന്ത്രിയായിരുന്ന ജാക്ക് നെക്കറുടെ മൂത്ത സഹോദരനായിരുന്നു അദ്ദേഹം.

ലൂയിസ് നെക്കർ, അക്കാദമി ഓഫ് ജനീവയിൽ ഗണിതവും ഭൗതികശാസ്ത്രവും പഠിച്ചു.വൈദ്യുതിയെക്കുറിച്ചുള്ള ഒരു തീസിസിനോടൊപ്പം (1747) തത്ത്വചിന്തയിൽ പഠനം പൂർത്തിയാക്കിയ അദ്ദേഹം പിന്നീട് നിയമത്തിൽ ബിരുദം നേടി (1751). ചാൾസ് ക്രിസ്റ്റ്യൻ, നസ്സാവു-വെയിൽബർഗ് രാജകുമാരൻ, സൈമൺ ഓഗസ്റ്റ്, ലിപ്പെ-ഡെറ്റ്മോൾഡ് കൗണ്ട് എന്നിവർ ജനീവയിൽ താമസിക്കുന്നതിനിടയിൽ കുറച്ചുകാലം അദ്ദേഹം ഗവർണറാകുകയും അവരോടൊപ്പം ടൂറിൻ സർവകലാശാലയിലേക്ക് പര്യടനം നടത്തുകയും ചെയ്തു.ജനീവ അക്കാദമിയിലെ അഭിഭാഷകനും നിയമ പ്രൊഫസറുമായ പിതാവ് ചാൾസ് ഫ്രെഡറിക്ക് നടത്തിവന്നിരുന്ന ഒരു ഇംഗ്ലീഷ് ബോർഡിംഗ് സ്കൂൾ അദ്ദേഹം നടത്തി. ഒരു ബാരൻ വാൻ വാൻ വാസനീർ, ബെന്റിങ്ക് എന്നിവരുടെ ഹോഫ്മീസ്റ്ററായി അദ്ദേഹത്തെ നിയമിച്ചു.



</doc>
<doc id="462311" url="https://ml.wikipedia.org/wiki?curid=462311" title="പോർട്രയിറ്റ് ഓഫ് എ യങ് വുമൺ (ബോട്ടിസെല്ലി, ഫ്രാങ്ക്ഫർട്ട്)">
പോർട്രയിറ്റ് ഓഫ് എ യങ് വുമൺ (ബോട്ടിസെല്ലി, ഫ്രാങ്ക്ഫർട്ട്)

1480 നും 1485 നും ഇടയിൽ ചിത്രീകരിച്ച ഈ ചിത്രം ഇറ്റാലിയൻ നവോത്ഥാന ചിത്രകാരൻ സാന്ധ്രോ ബോട്ടിസെല്ലിയുടേത് ആണെന്ന് കരുതപ്പെടുന്നു. മറ്റു ചിലർ ജാകോപോ ഡാ സെല്ലായിയോ ആണെന്ന് വിശ്വസിക്കുന്നു. ഒരു സ്ത്രീയുടെ പാർശ്വദർശനം കാണിക്കുന്ന ഈ ചിത്രത്തിന്റെ മാതൃകയായ സ്ത്രീയുടെ കഴുത്തിൽ ഒരു കാമിയോ മെഡൽ പോലെ ധരിച്ചിരിക്കുന്നു. ഈ മെഡലിൽ ലോറെൻസോ ഡി മെഡിസിയുടെ അപ്പോളോയും മാർസിയസിനെയും പ്രതിനിധാനം ചെയ്യുന്ന "നീറോ ചക്രവർത്തിയുടെ മുദ്ര"യായ ഒരു പുരാതന കാർണേലിയൻ പതിപ്പിച്ചിരിക്കുന്നു. 

ജർമ്മനിയിലെ ഫ്രാങ്ക്ഫർട്ട് സ്റ്റെഡെൽ മ്യൂസിയത്തിൽ ഈ ചിത്രം സൂക്ഷിച്ചിട്ടുണ്ട്. ബെർലിനിലെ ജെമാൽഡേഗാലറി, ടോക്യോയിലെ മരുബനി ശേഖരത്തിലും ലണ്ടനിലെ നാഷനൽ ഗ്യാലറിയിലുൾപ്പെടെ സമാനമായ ബോട്ടിസെല്ലി ചിത്രങ്ങൾ കാണാം.

ആദ്യകാല ഇറ്റാലിയൻ നവോത്ഥാനത്തിന്റെ ചിത്രകാരനായിരുന്നു സാന്ദ്രോ ബോട്ടിസെല്ലി. ലോറൻസോ ഡി മെഡിസിയുടെ രക്ഷാകർതൃത്വത്തിലുള്ള ഫ്ലോറൻ‌ടൈൻ‌ സ്കൂളിൽ‌ അദ്ദേഹം അംഗമായിരുന്നു. നൂറുവർഷത്തിനുശേഷം ജോർജിയോ വസാരി തന്റെ വീറ്റ ഓഫ് ബോട്ടിസെല്ലിയിൽ ബോട്ടിസെല്ലിയുടെ കാലഘട്ടത്തെ "സുവർണ്ണകാലം" എന്ന് വിശേഷിപ്പിക്കുന്നു. അക്കാലത്ത് പുരാണവിഷയങ്ങളുടെ എണ്ണം വളരെ കുറവായതിനാൽ അദ്ദേഹത്തിന്റെ ഏറ്റവും അറിയപ്പെടുന്ന ചിത്രങ്ങളിൽ നിരവധി മതവിഷയങ്ങളും കൂടാതെ ചില ഛായാചിത്രങ്ങളും ചിത്രീകരിച്ചിരുന്നു. അദ്ദേഹത്തിന്റെ ചിത്രശാല മഡോണയുടേയും കുട്ടിയുടേയും ചിത്രീകരണത്തിന് പേരുകേട്ടിരുന്നു. പലചിത്രങ്ങളും വൃത്താകൃതിയിലുള്ള ടോണ്ടോ ശൈലിയിലുള്ളതാണ്.




</doc>
<doc id="462317" url="https://ml.wikipedia.org/wiki?curid=462317" title="വോയേജർ 2">
വോയേജർ 2

1977 ഓഗസ്റ്റ് 20 ന് നാസ ബാഹ്യ ഗ്രഹങ്ങളെക്കുറിച്ച് പഠിക്കുന്ന ഒരു റോബോട്ടിക് ബഹിരാകാശ പേടകം വിക്ഷേപിച്ചു. വൊയേജർ പരിപാടിയുടെ ഭാഗമായി അതിന്റെ ജോഡി, വോയേജർ 1, വിക്ഷേപിക്കുന്നതിന് 16 ദിവസം മുമ്പ് ഈ റോബോട്ടിക് ബഹിരാകാശ പേടകം വിക്ഷേപിച്ചിരുന്നു. വ്യാഴത്തിന്റെയും ശനിയുടെയും സഞ്ചാരപഥത്തിലെത്താൻ കൂടുതൽ സമയം എടുത്തു. എന്നാൽ യുറാനസ്, നെപ്റ്റ്യൂൺ എന്നിവയുമായി ആകസ്‌മികസമാഗമത്തിന് കൂടുതൽ സാധ്യതയുണ്ടായിരുന്നു.ഈ രണ്ട് ഹിമ ഭീമൻ ഗ്രഹങ്ങളിൽ സന്ദർശിച്ചിട്ടുള്ള ഒരേയൊരു ബഹിരാകാശവാഹനമാണിത് 





</doc>
<doc id="462336" url="https://ml.wikipedia.org/wiki?curid=462336" title="വാദി റം">
വാദി റം

തെക്കൻ ജോർദാനിൽ സ്ഥിതിചെയ്യുന്ന ഒരു മരുഭൂ-താഴ്‌വരയാണ് വാദി റം (ഇംഗ്ലീഷ്: Wadi Rum "Wādī Ramm", "മണൽ (കാറ്റിൽ പറക്കുന്ന/ തിളങ്ങുന്ന) താഴ്‌വര" അല്ലെങ്കിൽ "റോമൻ താഴ്‌വര"). മണൽക്കല്ലുകൾക്കും ഗ്രാനൈറ്റ് കല്ലുകൾക്കും ഇടയിലായി രൂപപെട്ടിരിക്കുന്ന ഈ താഴ്‌വര ജോർദാനിലെ തന്നെ ഏറ്റവും വലിയ വാദി യാണ്. ജോർദാന്റെ തുറമുഖനഗരമായ അക്കബയിൽനിന്നും 60കി.മീ കിഴക്കായി ഈ വാദി സ്ഥിതിചെയ്യുന്നു.


</doc>
<doc id="462337" url="https://ml.wikipedia.org/wiki?curid=462337" title="യുട്രികുലേറിയ സുനിലി">
യുട്രികുലേറിയ സുനിലി

പശ്ചിമഘട്ടമലനിരകളിൽ നിന്നും കണ്ടെത്തിയ പുതിയ ഒരിനം സസ്യമാണ് യുട്രികുലേറിയ സുനിലി . കോട്ടയ്ക്കൽ ആര്യവൈദ്യശാല നടത്തിയ പഠനത്തിൽ നെല്ലിയാമ്പതി മലനിരകളിൽ നിന്നുമാണ് ഈ ഇനത്തെ കണ്ടെത്തിയത്. മാല്യങ്കര എസ്.എസ്.എം. കോളേജിലെ റിസർച്ച് ഗൈഡായ സി.എസ്. സുനിലിണോടുള്ള ആദരസൂചകമായാണ് ഈ പേരു നൽകിയത്. 

20 സെന്റീമീറ്റർ മാത്രം വളരുന്ന ഇവയുടെ വേരുകളും ഇലകളും പ്രാണികളെ പിടിക്കുന്നതിനായി രൂപാന്തരം പ്രാപിച്ചിരിക്കുന്നു. നനഞ്ഞ പാറക്കെട്ടുകളിൽ കൂട്ടമായാണ് ഇവ കാണപ്പെടുന്നത്. നീലനിറത്തിലുള്ള പൂക്കൾ ഉണ്ടാകുന്നു.



</doc>
<doc id="462342" url="https://ml.wikipedia.org/wiki?curid=462342" title="ക്ലീനിയ സുബ്രഹ്മണ്യയാനി">
ക്ലീനിയ സുബ്രഹ്മണ്യയാനി

പശ്ചിമഘട്ട മലനിരകളിൽനിന്നു കണ്ടെത്തിയ പുതിയ ഒരിനം സസ്യമാണ് ക്ലീനിയ സുബ്രഹ്മണ്യയാനി (Kleinia subrahmanianii). കുറ്റിച്ചെടിയായാണു വളരുന്നത്. ഇവ സൂര്യകാന്തിച്ചെടിയുടെ കുടുംബത്തിൽ ഉൾപ്പെടുന്നു.സമുദ്രനിരപ്പിൽ നിന്നും 792 മീറ്റർ ഉയരത്തിൽ വാരിയം വനങ്ങളിലെ പുൽമേടുകളിൽ ചെങ്കുത്തായ പാറയിടുക്കുകളിൽ നിന്നാണു ഇവയെ കണ്ടെത്തിയത്. വേനൽക്കാലങ്ങളിൽ ഇലപൊഴിക്കുന്ന ഇവ ഒന്നു മുതൽ രണ്ടര മീറ്റർ വരെ ഉയരത്തിൽ വളരുന്നു. ഇവയുടെ പൂക്കൾ മഞ്ഞ നിറത്തിലാണ്.


</doc>
<doc id="462347" url="https://ml.wikipedia.org/wiki?curid=462347" title="അധികാരത്തൊടി കൂട്ടക്കൊല">
അധികാരത്തൊടി കൂട്ടക്കൊല

1921 ഒക്ടോബർ 25ന് മലപ്പുറം മേൽമുറി അധികാരത്തൊടിയിൽ ബ്രിട്ടീഷ് സൈനിക വിഭാഗമായ ഡോർസെറ്റ് റെജിമെൻറ് നടത്തിയ കൂട്ടക്കൊലയാണ് അധികാരത്തൊടി കൂട്ടക്കൊല. സ്ത്രീകളും കുട്ടികളും വൃദ്ധരും അടക്കം 246 മാപ്പിളമാർ കൊല്ലപ്പെട്ട ഈ നരനായാട്ട് ബ്രിട്ടീഷ് ക്രൂരതയുടെ പര്യായമായി വിശേഷിപ്പിക്കപ്പെടുന്നു

പൂക്കോട്ടൂർ യുദ്ധത്തെ തുടർന്ന് കോണോംപാറ ,മേൽമുറി, മുട്ടിപ്പടി, വലിയട്ടപ്പാടി എന്നിവിടങ്ങളിൽ ബ്രിട്ടീഷ് സൈന്യം തേർവാഴ്ച നടത്തി. അധികാരത്തൊടി പ്രദേശത്തെയും അവർ വെറുതെ വിട്ടില്ല ആലി മുസ്ലിയാർ, പാലക്കം തൊടി അബൂബക്കർ മുസ്ലിയാർ തുടങ്ങിയവരുടെ ഒട്ടേറെ മുരീദുമാർ മേൽമുറിയിൽ ഉണ്ടായിരുന്നു. ഇരുവരും വർഷങ്ങളോളം ഇവിടങ്ങളിൽ ദർസ് മുദരിസ് (ഗുരുകുലധ്യാപകൻ ) ആയി ജോലി ചെയ്തതിനാൽ നാട്ടുകാരിൽ പലരും ഇവരിൽ നിന്നും മതവിദ്യാഭ്യാസം നേടിയവരായിരുന്നു. ഈയൊരു പാശ്ചാത്തലമാണ് വീടുകളിൽ കടന്നു രോഗികളും സ്ത്രീകളും വൃദ്ധരുമുൾപ്പടെയുള്ള നിരായുധരെ ഏകപക്ഷീയമായി കൊന്നൊടുക്കാനും വീടുകൾ ചുട്ടെരിക്കാനും ബ്രിട്ടീഷ് പട്ടാളത്തെ പ്രേരിപ്പിച്ച ഘടകം 

ഓരോരോ വീടുകളിലായി കടന്നു ചെന്ന സൈന്യം കൊള്ളയടിക്കുകയും ഖുർആൻ, മൗലോദ് കിതാബുകൾ, പടപ്പാട്ടുകൾ തുടങ്ങിയ മത ഗ്രന്ഥങ്ങൾ നശിപ്പിക്കുകയും വീട്ടുകാരെ പുറത്തേയ്ക്ക് കൊണ്ട് വന്നു വെടിവെച്ചു കൊല്ലുകയും വീടുകൾ അഗ്നിക്കിരയാക്കുകയുമായിരുന്നു. നിരപരാധികളായ മനുഷ്യരെ വീടുകൾ കയറി കൂട്ടക്കൊലക്കിരയാക്കിയ സംഭവം ബ്രിട്ടീഷ് സർക്കാരിലും പ്രതിഫലനമുണ്ടാക്കി തുടർന്ന് ചുട്ടെരിച്ച വീടുകളിൽ ചിലത് സർക്കാർ ചിലവിൽ മേഞ്ഞു നൽകി.

ചരിത്രം കാണാതെ പോയ ഖബറുകൾ !


</doc>
<doc id="462349" url="https://ml.wikipedia.org/wiki?curid=462349" title="മാഗെൻ ഡേവിഡ് സിനഗോഗ്">
മാഗെൻ ഡേവിഡ് സിനഗോഗ്

മുംബൈ നഗരത്തിൽ ബൈക്കുള എന്ന സ്ഥലത്ത് സ്ഥിതി ചെയ്യുന്ന ഒരു ജൂതപ്പള്ളിയാണ് മാഗെൻ ഡേവിഡ് സിനഗോഗ്. ഇന്ത്യയിലെ ഏറ്റവും വലിയ സിനഗോഗ് ആണിത്.
1864 ൽ ഡേവിഡ് സസ്സൂൺ എന്ന വ്യാപാരിയാണ് ഈ സിനഗോഗ് നിർമ്മിച്ചത്. ബാഗ്ദാദ് ഗവർണറായ ദാവൂദ് പാഷയുടെ പീഡനങ്ങളിൽ നിന്ന് രക്ഷപ്പെട്ട് ഇന്ത്യയിലെത്തിയ ബാഗ്ദാദി ജൂതസമുദായത്തിന്റെ ആരാധനാലയമായി വിക്ടോറിയൻ മാതൃകയിൽ ഇത് നിർമ്മിക്കപ്പെട്ടു. അക്കാലത്ത് മുംബൈയിലെ ഏറ്റവും മെച്ചപ്പെട്ട പ്രദേശങ്ങളിലൊന്നായിരുന്നു ഇത്. പിൽക്കാലത്ത് ബൈക്കുള പ്രദേശത്തെ യഹൂദസമൂഹം വളരുകയും എല്ലാ ഭക്തജനങ്ങൾക്കും ആരാധനക്കായി ഈ സിനഗോഗ് പോരാതെ വരികയും ചെയ്തതോടെ 1910-ൽ, ഡേവിഡ് സസ്സൂണിന്റെ പൗത്രനായ ജേക്കബ് സസ്സൂണിന്റെ സഹായത്തോടെ ഈ സിനഗോഗ് വിപുലപ്പെടുത്തി. 2011-ൽ 150-ആം വാർഷികത്തോടനുബന്ധിച്ച് കെട്ടിടം നവീകരിച്ചു. 
സിനഗോഗിനോട് ചേർന്ന് രണ്ട് സ്കൂളുകളും പ്രവർത്തിക്കുന്നു. ഇവ ജൂതസമൂഹത്തിനായി തുടങ്ങിയവയാണെങ്കിലും പ്രദേശത്തെ ജൂതരുടെ എണ്ണം കുറഞ്ഞതോടെ മറ്റു സമുദായങ്ങളിലുള്ള കുട്ടികളെയും പ്രവേശിപ്പിച്ചു തുടങ്ങി. ഇന്ന് ഈ സ്കൂളുകളിൽ 98 ശതമാനവും പരിസരത്തെ മുസ്ലിം വിദ്യാർത്ഥികളാണ്.

ഇതുകൂടാതെ ഒരു ഡിസ്പെൻസറിയും ഒരു ജൂതശ്മശാനവും ഇവിടെയുണ്ട്.


</doc>
<doc id="462356" url="https://ml.wikipedia.org/wiki?curid=462356" title="മൂന്നുകെട്ട്">
മൂന്നുകെട്ട്

കേരളീയ വാസ്തുവിദ്യയിലുള്ള ഒരു ഭവനമാണ് മൂന്നുകെട്ട്. മൂന്ന് എടുപ്പുകൾ ഉള്ളതുകൊണ്ട് ഇതിന് ഈ പേര് ലഭിച്ചു. മൂന്നു വശങ്ങളും ചേരുന്നയിടത്ത് ഒരു നടുമുറ്റവും ചില പ്രദേശങ്ങളിൽ കാണാറുണ്ട്. മുൻവശത്ത് ഒരു വരാന്തയോ അതല്ലെങ്കിൽ ഒരു പൂമുഖമോ കൂടി പണിതുചേർത്ത മൂന്നുകെട്ട് വീടുകളും ഉണ്ടാവാറുണ്ട്. കോൺക്രീറ്റ് വീടുകൾ വ്യാപകമായതോടു കൂടി മൂന്നു കെട്ടുകളുടെ നിർമ്മാണം കുറഞ്ഞിട്ടുണ്ട്.

മുൻകാലങ്ങളിൽ സമൂഹത്തിൽ ജാതീയവും മേധാവിത്വപരമമായ ഔന്നത്യം കാണിക്കുന്നതിന് വീടുകളുടെ ഇത്തരം ഘടന ഒരു പ്രധാന പങ്കുവഹിച്ചിരുന്നു. ജന്മിത്തമുള്ള ഉന്നതകുലത്തിൽപ്പെട്ടവർ നാലുകെട്ടും എട്ടുകെട്ടും പതിനാറ് കെട്ടും നിർമ്മിച്ചപ്പോൾ, താഴ്ന്ന ജാതിയിൽ പ്പെട്ട പ്രമുഖർ മൂന്ന് കെട്ട് വീടുകൾ നിർമ്മിച്ചിരുന്നതായി പറയപ്പെടുന്നു. മൂന്നു കെട്ടിൽ നടുമുറ്റത്തിനു ചുറ്റുമായി തെക്കിനി, വടക്കിനി, പടിഞ്ഞാറ്റിനി എന്നിങ്ങനെ മൂന്ന് കെട്ടുകളുണ്ട്.
ഓലകൊണ്ടുള്ള മേൽക്കൂരകളുമായിരുന്നു ആദ്യകാലങ്ങളിൽ. പിന്നീട് മേച്ചിലോടുകൾ ഉപയോഗിച്ചു. മരം കൊണ്ടുള്ള മച്ച് നിർമ്മിച്ച മൂന്നുകെട്ട് വീടുകളും കണ്ടു വരുന്നുണ്ട്.


</doc>
<doc id="462363" url="https://ml.wikipedia.org/wiki?curid=462363" title="ഇന്ത്യൻ ഡീപ് സ്പേസ് നെറ്റ്വർക്ക്">
ഇന്ത്യൻ ഡീപ് സ്പേസ് നെറ്റ്വർക്ക്

ഇന്ത്യയുടെ ഗ്രഹാന്തര ദൗത്യങ്ങൾക്കായി ഇസ്രാ പ്രവർത്തിപ്പിയ്ക്കുന്ന സംവിധാനമാണ് ഇന്ത്യൻ ഡീപ് സ്പേസ് നെറ്റ്വർക്ക് (ഐഡിഎസ്എൻ). ബൃഹത്തായ ആന്റിനകളും ആശയവിനിമയ സകര്യങ്ങളും അടങ്ങുന്നതാണ് ഈ നെറ്റ്വർക്ക്. ബാംഗ്ലൂരിന് അടുത്തുള്ള ഒരു ഗ്രാമത്തിലാണ് ഐഡിഎസ്എൻ-ന്റെ ഹബ്ബ് സ്ഥിതി ചെയ്യുന്നത്. ഐ.എസ്.ആർ.ഒയുടെ അന്നത്തെ ചെയർമാൻ ജി മാധവൻ നായർ 2008 ഒക്ടോബർ 17 നാണ് ഈ കേന്ദ്രം ഉദ്ഘാടനം ചെയ്തത്. 

ഹൈദരാബാദ് ആസ്ഥാനമായുള്ള ഇലക്ട്രോക് കോർപ്പറേഷൻ ഓഫ് ഇന്ത്യ ലിമിറ്റഡ് എന്ന കമ്പനിയാണ് പ്രധാന ട്രാക്കിംഗ് ആന്റിനയുടെ രൂപകല്പനയും കമ്മീഷനിഗും നിർവ്വഹിച്ചത്. ഏകദേശം ₹65 കോടി രൂപ ഇതിന് ചെലവ് വന്നു. 


</doc>
<doc id="462368" url="https://ml.wikipedia.org/wiki?curid=462368" title="ഗിരിജാ ശങ്കർ ബാജ്പായ്">
ഗിരിജാ ശങ്കർ ബാജ്പായ്

സിവിൽ സർവൻറ്, നയതന്ത്രജ്ഞൻ, ഗവർണ്ണർ എന്നീനിലയിൽ പ്രസിദ്ധനായ ഒരു ഇന്ത്യക്കാരനായിരുന്നു സർ ഗിരിജാ ശങ്കർ ബാജ്പായ് (Girija Shankar Bajpai) (3 ഏപ്രിൽ 1891 - ഡിസംബർ 5, 1954). 

ലക്നൗവിൽ നിന്ന് ഉള്ള യാഥാസ്ഥിതിക കന്യാകുബുജ ബ്രാഹ്മണ കുടുംബത്തിൽ അലഹബാദിലാണ് ബജ്പായി ജനിച്ചത്. റായി ബഹാദൂർ പണ്ഡിറ്റ് സർ സീതാല പ്രസാദ് ബജാപായ് സി.ഐ.ഇയുടെ (1865 - 1947),രണ്ടാമത്തെ മകനായിരുന്നു ഇദ്ദേഹം. ചീഫ് ജസ്റ്റിസ് ആയി സേവനമനുഷ്ഠിച്ചിട്ടുള്ള അദ്ദേഹം ജയ്പൂർ സ്റ്റേറ്റ് ജസ്റ്റിസ് മന്ത്രിയായും 1939-ൽ ബഹുമതി ലഭിച്ചിരുന്നു.


</doc>
<doc id="462372" url="https://ml.wikipedia.org/wiki?curid=462372" title="മഡോണ (പെയ്ന്റിംഗ്)">
മഡോണ (പെയ്ന്റിംഗ്)

നോർവേക്കാരനായ എക്സ്‌പ്രഷണിസ്റ്റ് ചിത്രകാരനായ എഡ്‌വാഡ് മുഞ്ച് വരച്ച അർദ്ധനഗ്നയായ സ്ത്രീരൂപങ്ങളെ പൊതുവേ വിളിക്കുന്ന പേരാണ് മഡോണ (Madonna). 1892 മുതൽ 1895 വരെ കാൻവാസിൽ എണ്ണകൊണ്ട് അദ്ദേഹം ഇതിന്റെ നിരവധി വകഭേദങ്ങൾ വരച്ചിരുന്നു. അദ്ദേഹം ഇതിന്റെ പ്രിന്റും ഉണ്ടാക്കിയിട്ടുണ്ട്.

ഓസ്ലോയിലെ മുഞ്ച് മ്യൂസിയത്തിൽ നിന്നും 2004 -ൽ മോഷണം പോയ ചിത്രം രണ്ടുവർഷത്തിനുശേഷം തിരികെ ലഭിച്ചിരുന്നു. ഒരെണ്ണം നാഷണൽ ഗാലറി ഓഫ് നോർവേയുടെയും മറ്റൊന്ന് കുൻസ്തല്ലേ ഹംബർഗിന്റെയും ഉടമസ്ഥതയിലാണ്. വ്വേറൊന്ന് ബിസിനസുകാരനായ് നെൽസൺ ബ്ലിറ്റ്സ് 1999 -ൽ വാങ്ങി.

ഈ രചനയുടെ ലിതോഗ്രാഫ് വേർഷന്റെ ചുറ്റുമുള്ള അലങ്കാരങ്ങളിൽ ചലിക്കുന്നരീതിയിലുള്ള പുംബീജങ്ങളും, താഴെമൂലയിൽ അണ്ഡാശയത്തിന്റെ രൂപത്തിലുള്ള ഒരുരൂപവും കാണാം. 1893 -ലെ ഒരു ചിത്രത്തിന്റെ ഫ്രെയിമിൽ ഇതുപോലെതന്നെയൊരു അരിക് ഉണ്ടായിരുന്നെങ്കിലും പിന്നീട് അതുമാറ്റുകയും നഷ്ടപ്പെടുകയുംചെയ്തു. പ്രിന്റ് വേർഷനുകളിലും നിരവധി എണ്ണം ഉണ്ട്.

The painting in Munch Museum Oslo was investigated by British and Norwegian scientists. They were able to identify the following pigments: chrome yellow, Prussian blue, yellow ochre, charcoal black, artificial ultramarine and vermilion.



</doc>
<doc id="462375" url="https://ml.wikipedia.org/wiki?curid=462375" title="ശമ്മാ ജെയിൻ">
ശമ്മാ ജെയിൻ

ജൂൺ 2017 മുതൽ ഗ്രീസിലെ ഇന്ത്യൻ അംബാസഡറായി സേവനമനുഷ്ഠിക്കുന്ന ഇന്ത്യൻ സീനിയർ നയതന്ത്രജ്ഞയാണ് ശമ്മാ ജെയിൻ. മുമ്പ്, പനാമ, കോസ്റ്റ റിക്ക, നിക്കരാഗ്വ എന്നിവിടങ്ങളിലേ ഇന്ത്യൻ അംബാസിഡർ ആയിരുന്നു. ഐവറി കോസ്റ്റ്, ലൈബീരിയ, സിയറ ലിയോൺ, ഗ്വിനിയ എന്നീ രാജ്യങ്ങളിൽ 2008 മുതൽ 2011 വരെ ഇന്ത്യയുടെ അംബാസഡറായി സേവനമനുഷ്ഠിച്ചിട്ടുണ്ട്. ഇറ്റലിയിലെ റോമിലെ ഡെപ്യൂട്ടി ചീഫ് ഓഫ് മിഷൻ, യു എസിലെ പൊളിറ്റിക്കൽ കൌൺസിലർ, പാരീസിലെ യുനെസ്കോ എന്നിവിടങ്ങളിലേ ഇന്ത്യയുടെ സ്ഥിരം പ്രതിനിധിയും കൂടാതെ നിരവധി നയതന്ത്ര നിയമനിർമ്മാണങ്ങളും അവർ നടത്തിയിട്ടുണ്ട്.

ജമ്മു കശ്മീരിലെ ജമ്മുവിലാണ് ഷമ്മ ജെയിൻ ജനിച്ചത്. ജമ്മു സർവകലാശാലയിൽ പൊളിറ്റിക്കൽ സയൻസിൽ ബി.എയ്ക്ക് ചാൻസലറുടെ സ്വർണ്ണ മെഡൽ ലഭിച്ചു. ന്യൂഡൽഹിയിലെ ജവഹർലാൽ നെഹ്‌റു സർവകലാശാലയിൽ നിന്ന് തത്ത്വശാസ്ത്രത്തിലും രാഷ്ട്രീയത്തിലും ഇരട്ട ബിരുദാനന്തര ബിരുദം നേടി. അഭിമാനകരമായ യുജിസി ഫെലോഷിപ്പ് ലഭിച്ചിരുന്നു.
1983-ൽ ഇന്ത്യൻ വിദേശകാര്യ സർവീസിൽ ജെയിൻ നയതന്ത്ര ജീവിതം ആരംഭിച്ചു. പനാമയിലെ ഇന്ത്യൻ അംബാസഡറായി നിയമിക്കപ്പെടുന്നതിന് മുമ്പ്, തീവ്രവാദ പ്രതിരോധ നയതന്ത്രവുമായി ബന്ധപ്പെട്ട എല്ലാ കാര്യങ്ങളുടെയും മേൽനോട്ടവും ന്യൂഡൽഹിയിലെ വിദേശകാര്യ മന്ത്രാലയത്തിലെ പോളിസി പ്ലാനിംഗ് & റിസർച്ച് ഡിവിഷനും മേൽനോട്ടം വഹിച്ചു. ഇന്ത്യൻ കൗൺസിൽ ഓഫ് വേൾഡ് അഫയേഴ്സിന്റെ ജോയിന്റ് സെക്രട്ടറിയായും അംബാസഡറായും ജെയിൻ പ്രവർത്തിച്ചു.

ഇറ്റലിയിലെ റോമിലെ ഇന്ത്യൻ എംബസിയിൽ ഡെപ്യൂട്ടി ചീഫ് ഓഫ് മിഷൻ ആയിരുന്നു ജെയിൻ. പാരീസിലെ യുനെസ്കോയിലേക്കുള്ള ഇന്ത്യൻ ഡെലിഗേഷന്റെ ആദ്യ സെക്രട്ടറിയായും 1997 മുതൽ 2001 വരെ വാഷിങ്ടൺ, ഡി.സി.യിലെ ഇന്ത്യൻ എംബസിയിൽ പൊളിറ്റിക്കൽ കൗൺസിലറായും സേവനമനുഷ്ഠിച്ചു. അവിടെ അമേരിക്കയും ഇന്ത്യയും തമ്മിലുള്ള ഉഭയകക്ഷി രാഷ്ട്രീയ, തന്ത്രപരമായ ബന്ധങ്ങൾക്ക് ഉത്തരവാദിയായിരുന്നു.

2003 മുതൽ 2005 വരെ ഫിലിപ്പൈൻസിലെ മനിലയിൽ ഡെപ്യൂട്ടി ചീഫ് ഓഫ് മിഷൻ ആന്റ് ചാർജ് ഡി അഫയേഴ്സായി സേവനമനുഷ്ഠിച്ചു. ഇതിനുമുമ്പ്, ദക്ഷിണേഷ്യ മേഖലയിൽ ഇന്ത്യയുടെ നയ അജണ്ട മുന്നോട്ട് കൊണ്ടുപോകുന്നതിന്റെ ഉത്തരവാദിത്തമുള്ള സാർക്ക് ഡയറക്ടറായിരുന്നു. അംബാസഡർ ജെയിൻ തുർക്കിയിലും അർജന്റീനയിലും നയതന്ത്ര ചുമതലകൾ വഹിച്ചിട്ടുണ്ട്.

ലൈബീരിയ സർവകലാശാലയിൽ 2009 ലെ പ്രാരംഭ പ്രഭാഷകയായിരുന്നു ജെയിൻ, അവിടെ ഡോക്ടർ ഓഫ് ലെറ്റേഴ്സ് (ഹോണറിസ് കോസ) ബിരുദം ലഭിച്ചു. ബ്രിട്ടീഷ് ഇൻസ്റ്റിറ്റ്യൂട്ട് ഓഫ് മാനേജ്മെൻറ് ആൻഡ് ടെക്നോളജിയുടെ 2009 ബിരുദ ക്ലാസ്സിന്റെ പ്രാരംഭ പ്രഭാഷകയായും അവർ സേവനമനുഷ്ഠിച്ചു. അവർക്ക് ഒരു മകൻ, ഇഷാൻ.

2008 ഓഗസ്റ്റിൽ ലൈബീരിയ, സിയറ ലിയോൺ, ഗ്വിനിയ എന്നിവിടങ്ങളിലേക്കുള്ള അംഗീകാരത്തോടെ ഐവറി കോസ്റ്റിലെ ഇന്ത്യൻ അംബാസഡറായി ജെയിനെ നിയമിച്ചു. അവരുടെ ഭരണകാലത്ത് പശ്ചിമാഫ്രിക്കയും ഇന്ത്യയും തമ്മിലുള്ള വാണിജ്യ, സാംസ്കാരിക ബന്ധങ്ങളിൽ ഗണ്യമായ വർദ്ധനയുണ്ടായി. ഈ അടുത്ത സാമ്പത്തിക ബന്ധങ്ങൾ പശ്ചിമാഫ്രിക്കയുമായുള്ള ഇന്ത്യയുടെ വ്യാപാരം 2015 ഓടെ 40 ബില്യൺ ഡോളറായി വളരാൻ പ്രേരണ നൽകി.

പശ്ചിമ ആഫ്രിക്കൻ രാജ്യങ്ങളുടെ സാമ്പത്തിക കൂട്ടായ്മ (ഇക്കോവാസ്) യുമായുള്ള ബന്ധം ശക്തമാക്കുന്നതിലൂടെയും എണ്ണ, വാതകം, വിദ്യാഭ്യാസം, ഫാർമസ്യൂട്ടിക്കൽസ്, ഖനനം, അടിസ്ഥാന സൗകര്യങ്ങൾ എന്നിവയിൽ സഹകരണം വർധിപ്പിക്കുന്നതിലൂടെയും പശ്ചിമാഫ്രിക്കയുമായുള്ള ബന്ധം കൂടുതൽ ഊർജ്ജിതമാക്കാനുള്ള ഇന്ത്യയുടെ ശ്രമങ്ങൾക്ക് അവർ നേതൃത്വം നൽകി. ഐവറി കോസ്റ്റിലെ ഇന്ത്യയുടെ അംബാസഡർ എന്ന നിലയിൽ, ആഫ്രിക്കയുമായുള്ള ഇന്ത്യയുടെ വികസന സഹകരണത്തിന്റെ പ്രധാന ഊർജ്ജമാണ് ശേഷി വർദ്ധിപ്പിക്കുന്നതെന്ന് അവർ വാദിച്ചു. ആഫ്രിക്കയിലുടനീളം നൂറിലധികം പ്രൊഫഷണൽ പരിശീലന സ്ഥാപനങ്ങൾ സ്ഥാപിക്കണമെന്ന് അവർ വാദിച്ചു, ഇതിനായി ഇന്ത്യ 700 മില്യൺ ഡോളർ അനുവദിച്ചു. മുൻ വിദേശകാര്യ സഹമന്ത്രി ശശി തരൂറിനൊപ്പം യുഎൻ സെക്യൂരിറ്റി കൗൺസിലിൽ ഇന്ത്യയ്ക്ക് സ്ഥിരമായ ഒരു സീറ്റിനായി ലൈബീരിയൻ പിന്തുണ നേടേണ്ട ഉത്തരവാദിത്തവും അവർക്കായിരുന്നു.

2010 ഫെബ്രുവരിയിൽ അംബാസഡർ ജെയിനും ഇന്ത്യൻ വിദേശകാര്യ മന്ത്രി വയലാർ രവിയും ലൈബീരിയയിലെ നയതന്ത്ര സന്ദർശനത്തിനിടെ വാഹനാപകടമുണ്ടായി. മൺറോവിയയിൽ അതിവേഗം ഓടിച്ച ഡ്രൈവർ അവരുടെ കാറിൽ ഇടിച്ചപ്പോഴാണ് ഇത് സംഭവിച്ചത്. ലൈബീരിയൻ പ്രസിഡന്റ് എല്ലെൻ ജോൺസൺ സർലീഫ് അപകടസ്ഥലത്ത് പോയി കൂടുതൽ വൈദ്യചികിത്സയ്ക്കായി ഐവറി കോസ്റ്റിലെ അബിജാനിലേക്ക് വിമാന സൗകര്യം ഒരുക്കി.

ഗുരുതരമായ അപകടം നേരിടുമ്പോഴും, 2011 മാർച്ചിൽ നടന്ന രണ്ടാം ഐവറിയൻ ആഭ്യന്തര യുദ്ധത്തിൽ പിടിക്കപ്പെട്ട ഐവറി കോസ്റ്റിലെ ഇന്ത്യൻ പൗരന്മാരെ പലായനം ചെയ്യുന്നത് ഷമ്മ ജെയിന്റെ നിരീക്ഷണത്തിലായിരുന്നു. ലോഹാന്റ് ബാഗ്ബുയ്‌ക്കും അടുത്ത സഹായികൾക്കുമെതിരായ ഉപരോധത്തിനായി യുഎൻ സെക്യൂരിറ്റി കൗൺസിലിൽ ഇന്ത്യ വോട്ടുചെയ്തത് ഇതുമായി ബന്ധപ്പെട്ടിരുന്നു. വസതി സ്ഥിതിചെയ്യുന്ന നയതന്ത്ര പ്രദേശത്ത് ഉണ്ടായ കനത്ത വെടിവയ്പിനും സ്ഫോടനങ്ങൾക്കുമിടയിൽ, അംബാസഡർ ജെയിൻ ഇന്ത്യൻ സമൂഹത്തിലെ നൂറുകണക്കിന് അംഗങ്ങളെ ഒഴിപ്പിക്കുന്നത് ഉറപ്പാക്കാനായി അബിജാനിൽ തുടർന്നു.

2011 ഏപ്രിൽ 8 ന് അബിജാനിലെ കൊക്കോഡിയിലെ താമസസ്ഥലത്തെ സായുധരായ കൂലിപ്പടയാളികൾ ആക്രമിച്ചപ്പോൾ ജെയിനെ ഫ്രഞ്ച് സൈന്യം ഒഴിപ്പിക്കേണ്ടിവന്നു. ഗബ്ബാഗോയുടെ ഉപരോധിച്ച പ്രസിഡന്റ് കോമ്പൗണ്ടിനോട് ചേർന്നുള്ള അവരുടെ വീട്ടിൽ കുടുങ്ങിയിരുന്നു. നിലവിലെ ഗബാഗ്ബോയുടെയും അലസ്സെയ്ൻ ക്വാട്ടാരയുടെയും എതിരാളികൾ തമ്മിലുള്ള തലസ്ഥാനത്തെ ഏറ്റവും വലിയ പോരാട്ടത്തിന് ഈ പ്രദേശം സാക്ഷ്യം വഹിച്ചു. മണിക്കൂറുകളോളം അവരുടെ വസതിയിൽ കയറിയ ശേഷം, യുഎൻ, ഫ്രഞ്ച് സേന നടത്തിയ ധീരമായ ഓപ്പറേഷനിൽ അംബാസഡർ ജെയിനെ സുരക്ഷിതമായി അബിദ്ജാന് പുറത്തുള്ള ഒരു ഫ്രഞ്ച് സൈനിക താവളത്തിലേക്ക് മാറ്റി.


</doc>
<doc id="462377" url="https://ml.wikipedia.org/wiki?curid=462377" title="ബ്ലാക്ക് അഥീന">
ബ്ലാക്ക് അഥീന


</doc>
<doc id="462379" url="https://ml.wikipedia.org/wiki?curid=462379" title="ജോർജ് റോബർട്ട് കാറുത്തേഴ്സ്">
ജോർജ് റോബർട്ട് കാറുത്തേഴ്സ്

ഒരു ആഫ്രിക്കൻ അമേരിക്കൻ ശാസ്ത്രജ്ഞനും, ഭൗതിക ശാസ്ത്രജ്ഞനും, ബഹിരാകാശ ശാസ്ത്രജ്ഞനുമാണ് ജോർജ് റോബർട്ട് കാറുത്തേഴ്സ് (ജനനം: ഒക്ടോബർ 1, 1939). 1972 ൽ അപ്പോളോ പതിനാറിലെ സുപ്രധാന ഉപകരണമായ അൾട്രാവയലറ്റ് ക്യാമറയും സ്പെക്ട്രോഗ്രാഫും വികസിപ്പിച്ചത് കാറുത്തേഴ്സ് ആയിരുന്നു. 1970 ൽ സൗരയൂഥത്തിന് വെളിയിൽ ഹൈഡ്രജൻ തന്മാത്രകളുടെ സാന്നിധ്യം അദ്ദേഹം കണ്ടെത്തി. 2003-ൽ കാറുത്തേഴ്‌സിനെ നാഷണൽ ഇൻവെന്റേഴ്‌സ് ഹാൾ ഓഫ് ഫെയിമിൽ ഉൾപ്പെടുത്തി. മിഷിഗൺ ടെക്നോളജിക്കൽ യൂണിവേഴ്സിറ്റിയിൽ നിന്ന് എഞ്ചിനീയറിംഗിനായി ഓണററി ഡോക്ടറേറ്റും അദ്ദേഹത്തിന് ലഭിച്ചിരുന്നു. 
1939 ഒക്ടോബർ 1 ന് ഒഹായോയിലെ സിൻസിനാറ്റിയിൽ ജോർജ്ജിന്റെയും സോഫിയ കാരൂത്തേഴ്‌സിന്റെയും മകനായി കാറുത്തേഴ്‌സ് ജനിച്ചു.പിതാവ് സിവിൽ എഞ്ചിനീയറും അമ്മ ഒരു വീട്ടമ്മയുമായിരുന്നു, കുടുംബം ആദ്യം ഒഹായോയിലെ മിൽഫോർഡിലായിരുന്നു താമസിച്ചിരുന്നത്. ചെറുപ്പത്തിൽത്തന്നെ ജോർജ്ജ് ഭൗതികശാസ്ത്രം, ശാസ്ത്രം, ജ്യോതിശാസ്ത്രം എന്നിവയിൽ താൽപര്യം വളർത്തി. ഡെലിവറി ബോയ് ആയി സമ്പാദിച്ച പണം ഉപയോഗിച്ച് വാങ്ങിയ കാർഡ്ബോർഡ് കുഴലുകളും ലെൻസുകളും ഉപയോഗിച്ച് പത്താം വയസ്സിൽ അദ്ദേഹം തന്റെ ആദ്യത്തെ ദൂരദർശിനി നിർമ്മിച്ചു.




</doc>
<doc id="462385" url="https://ml.wikipedia.org/wiki?curid=462385" title="ദേവിക സഞ്ജയ്">
ദേവിക സഞ്ജയ്

ദേവിക സഞ്ജയ് ഒരു ഇന്ത്യൻ ചലച്ചിത്ര നടിയാണ്.. 2018-ൽ സത്യൻ അന്തിക്കാട് സംവിധാനം ചെയ്ത "ഞാൻ പ്രകാശൻ" എന്ന ചിത്രത്തിലൂടെയാണ് ദേവിക അരങ്ങേറ്റം കുറിച്ചത്. ഈ ചിത്രത്തിൽ ടീനമോൾ എന്ന കഥാപാത്രത്തെ അവതരിപ്പിച്ച ദേവിക, വൻ നിരൂപകപ്രശംസ നേടി. കോഴിക്കോട് സ്വദേശിനിയായ ദേവിക, ഇപ്പോൾ കോഴിക്കോട് ഈസ്റ്റ്ഹിൽ കേന്ദ്രീയ വിദ്യാലയയിൽ പഠിയ്ക്കുന്നു.


</doc>
<doc id="462408" url="https://ml.wikipedia.org/wiki?curid=462408" title="കേരള സാഹിത്യ അക്കാദമി പുരസ്കാരം 2017">
കേരള സാഹിത്യ അക്കാദമി പുരസ്കാരം 2017

2017-ലെ കേരള സാഹിത്യ അക്കാദമി 2019 ജനുവരി 23-ന് പ്രഖ്യാപിച്ചു. നോവൽ വിഭാഗത്തിൽ വി.ജെ. ജെയിംസിന്റെ നിരീശ്വരൻ എന്ന നോവലും മികച്ച ചെറുകഥയ്ക്ക് അയ്മനം ജോണിന്റെ ഇതരചരാചരങ്ങളുടെ ചരിത്ര പുസ്തകം എന്ന കഥാ സമാഹാരവും മികച്ച കവിതാസമാഹാരത്തിന് വീരാൻകുട്ടിയുടെ ‘മിണ്ടാപ്രാണി’ എന്ന കാവ്യ സമാഹാരവും അർഹമായി.
സമഗ്രസംഭാവനയ്ക്കുള്ള പുരസ്കാരത്തിന് (30,000 രൂപ) പഴവിള രമേശൻ, എം.പി. പരമേശ്വൻ, കുഞ്ഞപ്പ പട്ടാന്നൂർ, ഡോ. കെ. ജി. പൗലോസ്, കെ.അജിത, സി.എൽ. ജോസ് എന്നിവർ അർഹരായി. സാഹിത്യ അക്കാദമിയുടെ വിശിഷ്ടാംഗത്വത്തിന് (ഫെല്ലോഷിപ്പ്–50,000 രൂപ) ഡോ.കെ.എൻ.പണിക്കർ, ആറ്റൂർ രവിവർമ്മ എന്നിവർ അർഹരായി.




</doc>
<doc id="462409" url="https://ml.wikipedia.org/wiki?curid=462409" title="കേരള ശാസ്ത്ര സാഹിത്യ പുരസ്‌കാരങ്ങൾ (2017)">
കേരള ശാസ്ത്ര സാഹിത്യ പുരസ്‌കാരങ്ങൾ (2017)

മലയാള സാഹിത്യത്തിലൂടെ ശാസ്ത്രവിഷയങ്ങളെ ജനകീയവത്കരിക്കുന്നതിൽ ഗണ്യമായ സംഭാവനകൾ നൽകിയ വ്യക്തികൾക്കാണ് ഈ പുരസ്‌കാരം നൽകുന്നത്. 2017 ൽ പ്രസിദ്ധീകരിച്ച പുസ്തകങ്ങൾക്കാണ് 50,000 രൂപയും ഫലകവും പ്രശസ്തി പത്രവുമടങ്ങുന്ന പുരസ്‌കാരം. 

പ്രൊഫ. ആർ.വി.ജി. മേനോൻ അധ്യക്ഷനായ പുരസ്‌കാര നിർണയ സമിതിയാണ് അവാർഡിനർഹരായവരെ തെരഞ്ഞെടുത്തത്.


</doc>
<doc id="462410" url="https://ml.wikipedia.org/wiki?curid=462410" title="അഭയ് കുമാർ">
അഭയ് കുമാർ

അഭയ് കുമാർ അല്ലെങ്കിൽ അഭയ് കെ. ഇന്ത്യൻ കവിയും നയതന്ത്രജ്ഞനും ആണ്.ദ സെഡക്ഷൻ ഓഫ് ഡെൽഹി, ദ എയിറ്റ്-ഐഡ് ലോർഡ് ഓഫ് കാഠ്മണ്ഡു, കാപിറ്റൽസ്, നൂറു മഹത്തായ ഇന്ത്യൻ കവിതകളും പ്രസിദ്ധീകരിക്കപ്പെട്ട അദ്ദേഹത്തിന്റെ കവിതകളിൽ ഉൾപ്പെടുന്നു. കവിത, കല, ആഗോള ജനാധിപത്യം, ഡിജിറ്റൽ നയതന്ത്രം എന്നിവ അദ്ദേഹത്തിന്റെ എഴുത്തുകളിൽപ്പെടുന്നു.അദ്ദേഹം എർത്ത് ആൻതെം രചിച്ചു. 




</doc>
<doc id="462413" url="https://ml.wikipedia.org/wiki?curid=462413" title="എർത്ത് ആൻതെം">
എർത്ത് ആൻതെം

ഒരു ആഘോഷ ഗാനം അല്ലെങ്കിൽ ഒരു മംഗളാശംസ ഗീതമാണ് എർത്ത് ആൻതെം. ഇതിൽ ഭൂമിയെയും അതിലെ നിവാസികളെയും, സസ്യജന്തുജാലങ്ങളെയും പുകഴ്ത്തുകയും, മഹത്ത്വവത്കരിക്കുകയും ചെയ്യുന്നു.

ഐക്യരാഷ്ട്രസഭയുടെ സെക്രട്ടറി ജനറലിന്റെ അപേക്ഷപ്രകാരം, 1971 ഒക്ടോബർ 24 ന്, പാബ്ലോ കാസൽസ് നടത്തിയ 26-ആം വാർഷിക ആഘോങ്ങൾക്കായി ഐക്യരാഷ്ട്രസഭക്ക് വേണ്ടി ഒരു ഗാനം അവതരിപ്പിക്കുകയുണ്ടായി. ഭാവഗാനം ഡബ്ല്യൂ. എച്ച്. ഓഡൻ ആണ് എഴുതിയത്.


</doc>
<doc id="462424" url="https://ml.wikipedia.org/wiki?curid=462424" title="സ്റ്റിച്ചിംഗ് ദ സ്റ്റാൻഡേർഡ്">
സ്റ്റിച്ചിംഗ് ദ സ്റ്റാൻഡേർഡ്

ബ്രിട്ടീഷ് ചിത്രകാരൻ എഡ്മണ്ട് ലൈറ്റൺ വരച്ച ഒരു ചിത്രമാണ് സ്റ്റിച്ചിംഗ് ദ സ്റ്റാൻഡേർഡ്. ഈ ചിത്രത്തിൽ അപരിചിതയായ ഒരു യുവതി മധ്യകാലഘട്ടത്തിലെ ഒരു കോട്ടയുടെ കൊത്തളങ്ങളിൽ കൊട്ടാരത്തിന്റെ തിരക്കുകളിൽ നിന്ന് അകന്ന് പകൽസമയത്ത് സ്വസ്ഥതമായി ഒറ്റയ്ക്ക് ഇരുന്ന് ഒരു കൊടിയിലെ സ്വർണ്ണ പശ്ചാത്തലത്തിൽ കാണപ്പെടുന്ന കറുത്ത കഴുകന്റെ ചിത്രത്തിൽ തുന്നൽപ്പണികൾ നടത്തുന്നു. ഈ ചിത്രം കഴിഞ്ഞുപോയ പ്രീ-റാഫേലിറ്റിസത്തിന്റെ അവസാന കാലഘട്ടത്തെ പ്രതിനിധീകരിക്കുന്നു. ലൈറ്റന്റെ ജീവചരിത്രകാരനായ ആൽഫ്രഡ് യോക്നീ 1911 മുതൽ ശേഖരിച്ച ചിത്രങ്ങളുടെ കൂട്ടത്തിൽ "സ്റ്റിച്ചിംഗ് ദ സ്റ്റാൻഡേർഡ്" എന്ന ഈ ചിത്രവും പട്ടികപ്പെടുത്തിയിരിക്കുന്നു.


</doc>
<doc id="462434" url="https://ml.wikipedia.org/wiki?curid=462434" title="ഐസ്">
ഐസ്

ജലം ഖരാവസ്ഥയിലേയ്ക്ക് ഘനീഭവിക്കുന്നതാണ് ഐസ്.മണ്ണിന്റെ കണികകൾ അല്ലെങ്കിൽ വായു കുമിളകൾ പോലുള്ള മാലിന്യ വസ്തുക്കളുടെ സാന്നിധ്യം അനുസരിച്ച്, കൂടുതലോ അല്ലെങ്കിൽ വളരെ കുറച്ച് പ്രകാശം കടത്തിവിടുന്ന സുതാര്യമായ നീലകലർന്ന വെളുത്ത നിറം ഇതിന് കാണപ്പെടുന്നു. സൗരയൂഥത്തിൽ ഐസ് സമൃദ്ധമായി കാണപ്പെടുന്നു. ഒർട്ട് മേഘത്തിലെ വസ്തുക്കളെപ്പോലെ സൂര്യനോടടുത്ത ബുധനിൽ ഇത് സ്വാഭാവികമായി കാണപ്പെടുന്നു. സൗരയൂഥത്തിനപ്പുറം, ഇത് നക്ഷത്രാന്തരീക്ഷത്തിലെ മഞ്ഞുപാളിയാണ്. ഭൂമിയുടെ ഉപരിതലത്തിൽ പ്രത്യേകിച്ച് ധ്രുവപ്രദേശങ്ങളിലും ഹിമപ്രാന്തത്തിനു മുകളിലും ഇത് സമൃദ്ധമാണ്. 



</doc>
<doc id="462438" url="https://ml.wikipedia.org/wiki?curid=462438" title="ജോർജ് ഫോസ്റ്റർ പീബോഡി">
ജോർജ് ഫോസ്റ്റർ പീബോഡി

ജോർജ് ഫോസ്റ്റർ പീബോഡി (ജൂലൈ 27, 1852 - മാർച്ച് 4, 1938) ഒരു അമേരിക്കൻ ബാങ്കർ, ജീവകാരുണ്യപ്രവർത്തകൻ എന്നീനിലകളിൽ അറിയപ്പെട്ടിരുന്നു.

ജോർജ്ജ് ഹെൻറി പീബോഡിയുടെയും എൽവിര പീബോഡിയുടെയും (née കാൻഫീൽഡ്) നാലു മക്കളിൽ ആദ്യകുട്ടിയായി ഫോസ്റ്റർ ജനിച്ചു.




</doc>
<doc id="462449" url="https://ml.wikipedia.org/wiki?curid=462449" title="മലങ്കുറുന്തോട്ടി">
മലങ്കുറുന്തോട്ടി

മാൽവേസീ സസ്യകുടുംബത്തിൽപ്പെട്ട ഒരു കുറ്റിച്ചെടിയാണ് മലങ്കുറുന്തോട്ടി. അലട്ട, മഞ്ഞക്കുറുന്തോട്ടി എന്നിങ്ങനെയും ഈ സസ്യത്തിനു പേരുണ്ട്. മധ്യ അമേരിക്കയിൽ ഉത്ഭവിച്ചവയാണെങ്കിലും, ലോകത്തിലെ ഉഷ്ണമേഖലാ പ്രദേശങ്ങളിലും ഉപോഷ്ണമേഖലാ പ്രദേശങ്ങളിലും വ്യാപകമായി കണ്ടുവരുന്ന ഈ സസ്യം പ്രധാനമായും തെക്കൻ ചൈന, ജപ്പാൻ, ഇന്ത്യ, മ്യാൻമർ, തായ്ലാന്റ്, കമ്പോഡിയ, ലാവോസ്, വിയറ്റ്നാം, ഇന്തോനേഷ്യ, ഫിലിപ്പൈൻസ് എന്നീ രാജ്യങ്ങളിലാണ് സമൃദ്ധമായി വളരുന്നത്. ഇലകൊഴിയും ഈർപ്പവനങ്ങളിലും വരണ്ട ഇലകൊഴിയും വനങ്ങളിലും കാണപ്പെടുന്ന ഈ ചെടി തുറസായ സ്ഥലങ്ങളിലും തണലിലും ഒരുപോലെ വളരുന്നു. വഴിയോരങ്ങളിലും തരിശുനിലങ്ങളിലും ഈ സസ്യം കാണാവുന്നതാണ്. ഏകദേശം അരയടിമാത്രം ഉയരത്തിൽ വളരുന്ന ഇവ ആഗസ്റ്റ്-ഒക്ടോബർ മാസങ്ങളിലാണ് പൂവിടുന്നത്. ദന്തുരമായ നീണ്ട ഇലകളാണ് ഇവയുടേത്. മഞ്ഞനിറമുള്ള ചെറിയ പൂവുകൾ പത്രകക്ഷങ്ങളിൽ ഒറ്റയായി വിരിയുന്നു. മൂന്ന് കോണുകളുള്ള വിത്തുകൾക്ക് ഏകദേശം 2 മി.മീ. നീളമുണ്ടായിരിക്കും. വിത്തുകൾ മൂത്തുകഴിയുമ്പോൾ പച്ചയിൽ നിന്ന് ഇരുണ്ട തവിട്ടുനിറം പ്രാപിക്കുന്നു.

വടക്കൻ ഓസ്ട്രേലിയയിൽ, മലങ്കുറുന്തോട്ടി ഒരു അധിനിവേശ കളയാണ്. കാലിഗ്രാഫ പാന്തെറിന എന്ന മെക്സിക്കൻ തദ്ദേശവാസിയായ വണ്ടിനെ ഉപയോഗിച്ചാണ് ഇതിനെ നിയന്ത്രിച്ചത്. 

ഒരടി മാത്രം ഉയരത്തിൽ വളരുന്ന വളരെ ശാഖകളുള്ള ഒരു സസ്യം ആണിത്. വലിപ്പത്തിൽ വ്യത്യാസമുള്ള ഇലകൾ കുന്തമുനയോടുകൂടി കാണപ്പെടുന്നു. ഇലകളുടെ കക്ഷങ്ങളിൽ നിന്നാണ് പൂക്കൾ ഉണ്ടാകുന്നത്, ബട്ടർക്കപ്പ് ആകൃതിയിൽ മഞ്ഞ നിറത്തിലുള്ള പൂക്കൾ (അപൂർവ്വമായി വെളുത്തവയും) ഒറ്റയ്ക്കോ അല്ലെങ്കിൽ ജോഡികളായോ കാണപ്പെടുന്നു. ഓരോ പുഷ്പത്തിനും അഞ്ച് വിളറിയ മഞ്ഞ, മഞ്ഞ, അല്ലെങ്കിൽ ഇളം ഓറഞ്ച് ദളങ്ങൾ 6-9 മില്ലീമീറ്റർ നീളത്തിൽ കാണപ്പെടുന്നു. പ്രധാനമായി വേനൽക്കാലത്തു പൂവിടുന്ന ഇവ കാലാവസ്ഥ അനുകൂലമാണെങ്കിൽ വർഷം മുഴുവൻ പൂവിടാം.


</doc>
<doc id="462450" url="https://ml.wikipedia.org/wiki?curid=462450" title="എസ്. കലേഷ്">
എസ്. കലേഷ്

ഒരു മലയാള കവിയും ബ്ലോഗറും ആണ് എസ്. കലേഷ്. 1982-ൽ പത്തനംതിട്ട ജില്ലയിലെ കുന്നന്താനത്ത് ജനിച്ചു. അച്ഛൻ. കെ.സി. സോമൻ. അമ്മ. സി.ജെ. തങ്കമ്മ

എസ്. എ. എൽ. പി. സ്‌കൂൾ വള്ളമല, എൻ.എസ്. എസ്. ഹൈസ്‌കൂൾ കുന്നന്താനം എന്നിവിടങ്ങളിൽ നിന്ന് സ്‌കൂൾ വിദ്യാഭ്യാസം പൂർത്തിയാക്കി. തിരുവല്ല മാർത്തോമാ കോളേജിൽ നിന്ന് ഗണിതശാസ്ത്രത്തിൽ ബിരുദവും എം.ജി. സർവ്വകലാശാല സ്‌കൂൾ ഒഫ് ടെക്‌നോളജി ആൻഡ് അപ്‌ളൈഡ് സയൻസിൽ നിന്ന് എം.സി.എ. യും കേരള പ്രസ്‌ അക്കാദമിയിൽ നിന്ന് ജേർണലിസം ഡിപ്‌ളോമയും നേടി. കേരള കൗമുദിയിൽ സബ് എഡിറ്ററായി പ്രവർത്തിച്ചു. ഇപ്പോൾ സമകാലിക മലയാളം വാരിക പത്രാധിപസമിതിയംഗം.



എസ്.കലേഷിന്റെ 'അങ്ങനെയിരിക്കെ മരിച്ചുപോയി ഞാൻ / നീ ' എന്ന കവിത ദീപ നിശാന്ത് സ്വന്തം പേരിലാക്കി ചെറിയ ചില മാറ്റങ്ങളോടെ ഓൾ കേരള പ്രൈവറ്റ് കോളേജ് ടീച്ചേഴ്സ് അസോസിയേഷന്റെ (എകെപിസിടിഎ) മാസികയിൽ 'അങ്ങനെയിരിക്കെ' എന്ന പേരിൽ പ്രസിദ്ധീകരിച്ചു. തന്റെ അറിവോ സമ്മതമോ ഇല്ലാതെ തന്റെ കവിത വികലമാക്കി പ്രസിദ്ധീകരിച്ചു എന്ന് കലേഷ് ദീപ നിഷാന്തിനെതിരെ ആരോപണം ഉന്നയിച്ചു. ഈ സാഹിത്യചോരണം വ്യാപകമായ വിമർശനങ്ങൾ നേരിട്ടു . കവിതാ മോഷണ ആരോപണം ദീപ ആദ്യം നിഷേധിച്ചു എങ്കിലും പിന്നീട് അംഗീകരിക്കുകയും കുറ്റ സമ്മതം നടത്തി കലേഷിനോടും പൊതുസമൂഹത്തിനോടും മാപ്പു പറയുകയും ചെയ്തു.


</doc>
<doc id="462455" url="https://ml.wikipedia.org/wiki?curid=462455" title="ഫ്ലാഷ് ഗോർഡൻ">
ഫ്ലാഷ് ഗോർഡൻ

അലക്സ് റെയ്മണ്ട് സൃഷ്ടിച്ചതും മൗലികമായി അദ്ദേഹം സ്വയം വരച്ചിരുന്നതുമായ ഒരു സ്പേസ് ഓപ്പറ സാഹസിക കോമിക് സ്ട്രിപ്പിലെ കഥാനായകനാണ് ഫ്ലാഷ് ഗോർഡൻ. 1934 ജനുവരി ഏഴിന് ആദ്യമായി പ്രസിദ്ധീകരിക്കപ്പെട്ട ഇത് ഇതിനോടകം സൃഷ്ടിക്കപ്പെട്ടിരുന്ന ബക്ക് റോജേഴ്സ് എന്ന സാഹസിക കോമിക് സ്ടിപ്പിൽനിന്നും പ്രചോദനമുൾക്കൊണ്ട് അതുമായ മത്സരിക്കുന്നതിനായി സൃഷ്ടിക്കപ്പെട്ടു.

ഫ്ലാഷ് ഗോർഡൺ കോമിക് സ്ട്രിപ്പ് ചലച്ചിത്രങ്ങൾ, ടെലിവിഷൻ, ആനിമേഷൻ പരമ്പരകൾ ഉൾപ്പെടെ  വിവിധങ്ങളായ മാധ്യമങ്ങളിലേക്ക് വിവർത്തനം ചെയ്യപ്പെട്ടിട്ടുണ്ട്. ഇതിന്റെ നിലവിലുള്ള ഏറ്റവും പുതിയ പതിപ്പ്, 2007-2008 കാലയളവിൽ സൈഫി ചാനലിലൂടെ സംപ്രേഷണം ചെയ്യപ്പെട്ട ‘ഫ്ലാഷ് ഗോർഡൻ” എന്ന ടെലിവിഷൻ പരമ്പരയായിരുന്നു. 

‘ബക്ക് റോജേഴ്സ്’ കോമിക് സ്ട്രിപ്പ് വാണിജ്യപരമായി ഒരു വൻ വിജയമായതോടെ ഇതു നോവലായി പരിണമിക്കുകയും ഇതുമായി ബന്ധപ്പെട്ട് കുട്ടികളുടെ കളിപ്പാട്ടങ്ങൾ പുറത്തിറങ്ങുകയും ചെയ്തു. ഇതേത്തുടർന്ന് കിംഗ് ഫീച്ചർ സിൻഡിക്കേറ്റ് ഇതുമായി മത്സരിക്കുവാൻ അവരുടെ സ്വന്തമായ ഒരു സയൻസ് ഫിക്ഷൻ കോമിക് സ്ട്രിപ്പ് സൃഷ്ടിക്കുവാൻ തീരുമാനിച്ചു. ആദ്യം അവർ എഡ്ഗാർ റൈസ് ബറോസിന്റെ ‘ജോൺ കാർട്ടർ ഓഫ് മാർസ്’ കഥകളുടെ അവകാശം വാങ്ങാൻ ശ്രമിച്ചു. ബറോസുമായി ഒരു സാമജ്ഞസ്യത്തിലെത്തുവാനോ കരാറിലെത്തുവാനോ സാധിച്ചതുമില്ല. ഇതിൽപ്പിന്നെ കിംഗ് ഫീച്ചേർസ് തങ്ങളുടെ സ്റ്റാഫ് ആർട്ടിസ്റ്റായിരുന്ന അലക്സ് റെയ്മണ്ടിനെ ഒരു ഇതിവൃത്തം രൂപീകരിക്കാൻ ഉപയോഗപ്പെടുത്തുവാൻ തീരുമാനിക്കുകയും ചെയ്തു.

ഫ്ലാഷ് ഗോർഡൻ കോമിക്സ് സ്ട്രിപ്പിനുള്ള ഒരു ഉറവിടമായി കരുതപ്പെടുന്നത് ഫിലിപ്പ് വൈലിയുടെ “വെൻ വേൾഡ്സ് കൊളീഡ്” (1933) എന്ന നോവലായിരുന്നു. ഭൂമിക്കു ഭീഷണിയായി അടുത്തെത്തിക്കൊണ്ടിരിക്കുന്ന ഒരു ഗ്രഹവും ഒരു കായികാഭ്യാസിയായ നായകനും അദ്ദേഹത്തിന്റെ കാമുകിയും റോക്കറ്റിലേറി പുതിയ ഗ്രഹത്തിലേയക്കു സഞ്ചരിക്കുന്ന ഒരു ശാസ്ത്രജ്ഞനുമടങ്ങിയതായിരുന്നു ഇതിന്റെ പ്രതിപാദ്യവിഷയം. ഈ വിഷയത്തെ തങ്ങളുടെ കോമിക്സ് സ്ട്രിപ്പിന് അനുരൂപമാക്കിയെടുത്ത റെയ്മണ്ട് ഇതിവൃത്തത്തിന്റെ മൂലരൂപം സിൻഡിക്കേറ്റിനു സമർപ്പിച്ചുവെങ്കിലും കഥാഗതിയിൽ മതിയായ ആക്ഷൻ സീനുകൾ ഇല്ലാത്തതിനാൽ നിരാകരിക്കപ്പെട്ടു.

റെയ്മണ്ട് കഥ തിരുത്തിയെഴുതി സിൻഡിക്കേറ്റിന് അയക്കുകയും സ്വീകരിക്കപ്പെടുകയും ചെയ്തു. അനുഭവസമ്പന്നനായ എഡിറ്ററും ഒരു കൂലിയെഴുത്തുകാരനുമായിരുന്ന ഡോൺ മൂർ എന്ന  സഹപ്രവർത്തകനുമായി ഇതിന്റ രചനയിൽ റെയ്മണ്ട് പങ്കുചേർന്നു. റെയ്മണ്ടിന്റെ ആദ്യത്തെ ഫ്ലാഷ് ഗോർഡൻ കഥ ജനുവരി 1934 ൽ ജംഗിൾ ജിം എന്ന കോമിക്കിനൊപ്പം പ്രത്യക്ഷപ്പെട്ടു. ഫ്ലാഷ് ഗോർഡൺ കോമിക് സ്ട്രിപ്പ് പത്ര വായനക്കാർക്ക് നന്നായി ബോധിക്കുകയും 1930 കളിലെ ഏറ്റവും പ്രശസ്തമായ അമേരിക്കൻ കോമിക് സ്ട്രിപ്പുകളിൽ ഒന്നായി മാറുകയും ചെയ്തു. ബക്ക് റോജേർസ് പോലെ ഫ്ലാഷ് ഗോർഡന്റെ വിജയവും പോപ്പ്-അപ്പ് ബുക്കുകൾ, കളിറിംഗ് ബുക്കുകൾ, ശൂന്യാകാശനൗകാ മാതൃകകൾ, കളിത്തോക്കുകൾ തുടങ്ങി  അനേകം ലൈസൻസുള്ള ഉൽപ്പന്നങ്ങളുടെ വിൽപ്പനക്കായി ഉപയോഗിക്കുകയുണ്ടായി.


</doc>
<doc id="462459" url="https://ml.wikipedia.org/wiki?curid=462459" title="വിദ്യാലക്ഷ്മി പോർട്ടൽ">
വിദ്യാലക്ഷ്മി പോർട്ടൽ

കേന്ദ്ര ധന-മനുഷ്യവിഭവശേഷി മന്ത്രാലയങ്ങൾ, ഇന്ത്യൻ ബാങ്ക്‌സ് അസോസിയേഷൻ എന്നിവയുടെ മേൽനോട്ടത്തിൽ NSDL ഇ-ഗവേർണസ് ഇൻഫ്രാസ്ട്രക്ചർ ലിമിറ്റഡ് വികസിപ്പിച്ച വിദ്യാഭ്യാസ വായ്പകൾക്കുള്ള ഏകജാലക സംവിധാനമാണ് വിദ്യാലക്ഷ്മി പോർട്ടൽ.

2015 ആഗസ്റ്റ് 15 മുതലാണ് ഈ സംവിധാനം നിലവിൽ വന്നത്.
നിലവിൽ 36 ബാങ്കുകളുടെ 96 വിദ്യാഭ്യാസ വായ്പാപദ്ധതികൾ ഈ സംവിധാനം വഴി ലഭ്യമാണ്.
വിവിധ ബാങ്കുകളിൽ നിന്ന് ലഭ്യമാകുന്ന വിദ്യാഭ്യാസ വായ്പകളെക്കുറിച്ചും സർക്കാർ സ്കോളർഷിപ്പുകളെ കുറിച്ചുമുള്ള വിവരങ്ങൾ അറിയാനും അവയ്ക്ക് അപേക്ഷിക്കുവാനും ഈ ഏക ജാലക സംവിധാനത്തിലൂടെ കഴിയും. പാരാമാവധി മൂന്നു ബാങ്കുകളിലേയ്ക് ഒരേ സമയം വിദ്യാലക്ഷ്മി പോർട്ടലിന്റെ പൊതു ഫോമിലൂടെ വായ്പയ്ക്ക് അപേക്ഷിക്കാനാവും.

വിദ്യാ ലക്ഷ്മി പോർട്ടൽ


</doc>
<doc id="462460" url="https://ml.wikipedia.org/wiki?curid=462460" title="അലക്സ് റെയ്മണ്ട്">
അലക്സ് റെയ്മണ്ട്

അലക്സാണ്ടർ ഗില്ലെസ്പീ റെയ്മണ്ട് (ജീവിതകാലം: ഒക്ടോബർ 2, 1909 - സെപ്തംബർ 6, 1956) ഒരു അമേരിക്കൻ കാർട്ടൂണിസ്റ്റായിരുന്നു. 1934-ൽ കിംഗ് ഫീച്ചേർസിനുവേണ്ടി ഫ്ലാഷ് ഗോർഡൻ എന്ന കാർട്ടൂൺ കഥാപാത്രത്തെ സൃഷ്ടിച്ചതിന്റെ പേരിലാണ് അദ്ദേഹം ഏറെ പ്രശസ്തനായത്.  ഈ കാർട്ടൂൺ സ്ട്രിപ്പ് അനന്തരം മറ്റു മീഡിയകളായ മൂവി പരമ്പരകൾ (1936 – 1940), 1970 ലെ ടെലിവിഷൻ പരമ്പര, 1980 ൽ പുറത്തിറങ്ങിയ ചലച്ചിത്രം എന്നിവക്കായി പുനസൃഷ്ടിക്കപ്പെട്ടിരുന്നു. 

1933 അവസാനമായപ്പോഴേക്കും റെയ്മണ്ട്, ഇതിഹാസ കഥാപാത്രമായ ഫ്ലാഷ് ഗോർഡനെ നായകനാക്കി സയൻസ്-ഫിക്ഷൻ കോമിക് സ്ട്രിപ്പ്  സൃഷ്ടിക്കുകയും  ഇത് നിലവിൽ ജനകീയമായിരുന്ന ബക്ക് റോജേർസ് എന്ന കോമിക് സ്ട്രിപ്പുമായി മാറ്റുരയ്ക്കുകയും ചെയ്തു. ഇവ രണ്ടിലും അക്കാലത്ത് ഏറ്റവും ജനകീയമായത് ഫ്ലാഷ് ഗോർഡനായിരുന്നു. വന സാഹസിക വീരകഥയായ ജംഗിൽ ജിം, ഫ്ലാഷ് ഗോർഡൻ രചിച്ച അതേകാലത്തുതന്നെ അപസർപ്പക സാഹസികത കഥയായ സീക്രട്ട് ഏജൻറ് –എക്സ്-9 എന്നിവയും രചിച്ചിരുന്നു. ജോലിഭാരം വർദ്ധിച്ചുകൊണ്ടിരുന്നതിനാൽ 1935 ൽ സീക്രട്ട് ഏജന്റ് എക്സ്-9  മറ്റൊരു ചിത്രകാരനു  കൈമാറാൻ അദ്ദേഹത്തെ പ്രേരിപ്പിച്ചു. യു.എസ്. മറൈൻ കോർപ്സിൽ ചേരുന്നതനായി അദ്ദേഹം വരയുടെ ലോകത്തുനിന്നു മാറി സഞ്ചരിച്ചു. റിപ്പ് കിർബി എന്ന സ്വകാര്യ അപസർപ്പക കോമിക് സ്ടിപ്പ് വരച്ചുകൊണ്ട് കൂടുതൽ ശക്തമായി അദ്ദേഹം കലയുടെ ലോകത്തേക്കു തിരിച്ചെത്തി. 1956 ൽ 46 കാരനായ അദ്ദേഹം ഒരു കാർ അപകടത്തിൽ മരണമടഞ്ഞു. 


</doc>
<doc id="462464" url="https://ml.wikipedia.org/wiki?curid=462464" title="ഖാദർ കമ്മറ്റി">
ഖാദർ കമ്മറ്റി

കേരളത്തിലെ പന്ത്രണ്ടാം ക്ലാസ് വരെയുള്ള സ്കൂൾ വിദ്യാഭ്യാസം മെച്ചപ്പെടുത്തുന്നതിനെക്കുറിച്ച് പഠിക്കാൻ നിയോഗിക്കപ്പെട്ട വിദഗ്ദ്ധ സമിതിയാണ് ഖാദർ കമ്മറ്റി. ഡോ. എം. എ ഖാദർ ചെയർമാനും ജി. ജ്യോതിചൂഢൻ, ഡോ. സി. രാമകൃഷ്ണൻ എന്നിവർ അംഗങ്ങളുമായിട്ടാണ് സമിതി രൂപീകരിക്കപ്പെട്ടത്. സർവ ശിക്ഷാ അഭിയാൻ, രാഷ്ട്രീയ മാദ്ധ്യമിക് ശിക്ഷാ അഭിയാൻ എന്നിവ ലയിപ്പിക്കുതിന് ഭാരത സർക്കാർ തീരുമാനിച്ച സാഹചര്യത്തിലാണ് ഈ കമ്മിറ്റിയുടെ നിയമനം. പൊതുവിദ്യാഭ്യാസ ഡയറക്ടറേറ്റ്, ഹയർ സെക്കണ്ടറി ഡയറക്ടറേറ്റ്, വൊക്കേഷണൽ ഹയർ സെക്കണ്ടറി ഡയറക്ടറേറ്റ് എന്നിവ സംയോജിപ്പിച്ചുകൊണ്ട് നടപ്പിലാക്കുന്നതിനുള്ള മാർഗ്ഗനിർദ്ദേശങ്ങൾ നൽകുകയാണ് സമിതിയുടെ പ്രധാന ചുമതല.
2019 ജനുവരി 24 ന് ഖാദർ കമ്മീഷൻ കേരള സർക്കാരിന് റിപ്പോർട്ടിന്റെ ഒന്നാം ഭാഗം സമർപ്പിച്ചു.
കേരളത്തിലെ ഭൂരിഭാഗം ഹയർ സെക്കണ്ടറി അദ്ധ്യാപകരും ഖാദർ കമ്മറ്റി റിപ്പോർട്ടിനെ എതിർക്കുന്നു. എന്തുകൊണ്ട് ഖാദർ കമ്മിറ്റി നിർദ്ദേശങ്ങൾ എതിർക്കപ്പെടണം? [https://drive.google.com/file/d/1GbkOcKHEuycVRBdDo3p6A6LR_YJ5MPdE/view?usp=sharing <nowiki>[1]</nowiki>]



</doc>
<doc id="462477" url="https://ml.wikipedia.org/wiki?curid=462477" title="ഗിപ്സോഫില പാനികുലാറ്റ">
ഗിപ്സോഫില പാനികുലാറ്റ

കാരിയോഫില്ലേസി കുടുംബത്തിലെ പൂച്ചെടികളുടെ ഒരു ഇനമാണ് ഗിപ്സോഫില പാനികുലാറ്റ (baby's breath, common gypsophila, panicled baby's-breath). മധ്യ കിഴക്കൻ യൂറോപ്പ് സ്വദേശിയായ ഇവയെ അലങ്കാരസസ്യമായി ഉപയോഗിക്കുന്നു.


</doc>
<doc id="462480" url="https://ml.wikipedia.org/wiki?curid=462480" title="മാൻഡെവില്ല സാൻഡേരി">
മാൻഡെവില്ല സാൻഡേരി

ഡിപ്ലാഡെനിയ സാൻഡേരി എന്നും ബ്രസീലിയൻ ജാസ്മിൻ എന്നും അറിയപ്പെടുന്ന മാൻഡെവില്ല സാൻഡേരി മാൻഡെവില്ല ജീനസിൽപ്പെട്ട ഒരു ആരോഹി സസ്യമാണ്.ഒരു അലങ്കാര സസ്യമായ ഈ സ്പീഷീസ് ബ്രസീലിലെ റിയോ ഡി ജാനെയ്റോ സംസ്ഥാനത്തിലെ തദ്ദേശവാസിയാണ്. അതിവേഗം വളരുന്നതും പടർന്നുകയറുന്നതും ആയ ബഹുവർഷസസ്യമാണിത്. പ്രതിവർഷം 60 സെ.മീ. ഇളംതണ്ടുകൾ ഇതിൽ നിന്ന് വെട്ടി ഒതുക്കുന്നു. 


</doc>
<doc id="462482" url="https://ml.wikipedia.org/wiki?curid=462482" title="ജിമ്നോകാലിസിയം മിഹാനോവിച്ചി">
ജിമ്നോകാലിസിയം മിഹാനോവിച്ചി

തെക്കേ അമേരിക്കയിൽ നിന്നുള്ള ഒരു കാക്റ്റസാണ് ജിമ്നോകാലിസിയം മിഹാനോവിച്ചി . ജനിതക വ്യതിയാനം സംഭവിച്ച ഏറ്റവും പ്രചാരമുള്ള കൾട്ടിവറുകളിൽ പൂർണ്ണമായും ക്ലോറോഫിൽ കാണപ്പെടുന്നില്ല. ചുവപ്പ്, ഓറഞ്ച്, അല്ലെങ്കിൽ മഞ്ഞനിറത്തിലുള്ള പിഗ്മെന്റേഷൻ കാണപ്പെടുന്നു. ജനിതക വ്യതിയാനം ഉള്ള പല ഇനങ്ങളെ പലപ്പോഴും ഹിലോസെറസ് കാക്റ്റസിലേക്ക് ഒട്ടിച്ചുചേർക്കുന്നു. സംയുക്തമായ ഈ സസ്യത്തെ "മൂൺ കാക്ടസ്" എന്ന് വിളിക്കുന്നു. 


</doc>
<doc id="462489" url="https://ml.wikipedia.org/wiki?curid=462489" title="പഴവിള രമേശൻ">
പഴവിള രമേശൻ

സമഗ്രസംഭാവനയ്ക്കുള്ള കേരള സാഹിത്യ അക്കാദമി പുരസ്കാരത്തിന് 2019 ൽ അർഹനായ കവിയാണ് പഴവിള രമേശൻ (29 മാർച്ച് 1936 - 13 ജൂൺ 2019). 
കൊല്ലം പെരിനാട് കണ്ടച്ചിറ പഴവിളയിൽ എൻ.എ. വേലായുധന്റെയും കെ. ഭാനുക്കുട്ടിഅമ്മയുടെയും മകനായി ജനിച്ചു. അഞ്ചാലുംമൂട് പ്രൈമറി സ്‌കൂൾ, കരിക്കോട് ശിവറാം ഹൈസ്‌കൂൾ, കൊല്ലം എസ്.എൻ കോളേജ്, തിരുവനന്തപുരം യൂണിവേഴ്‌സിറ്റി കോളേജ് എന്നിവിടങ്ങളിൽ വിദ്യാഭ്യാസം. 1961 മുതൽ 1968 വരെ കെ.ബാലകൃഷ്ണന്റെ കൗമുദി ആഴ്ചപ്പതിപ്പിൽ സഹ പത്രാധിപർ. 1968 മുതൽ 1993 വരെ കേരള ഭാഷാ ഇൻസ്റ്റ്യൂട്ടിൽ. 
പഴവിള രമേശന്റെ കവിതകൾ, മഴയുടെ ജാലകം, ഞാൻ എന്റെ കാടുകളിലേക്ക്(കവിതാസമാഹാരങ്ങൾ), ഓർമ്മയുടെ വർത്തമാനം. മായാത്ത വരകൾ, നേർവര (ലേഖന സമാഹാരങ്ങൾ), എന്നിവയാണ് കൃതികൾ. 




</doc>
<doc id="462495" url="https://ml.wikipedia.org/wiki?curid=462495" title="ലൈഫ് മിഷൻ">
ലൈഫ് മിഷൻ

കേരളത്തിലെ എല്ലാ ഭവനരഹിതർക്കും പാർപ്പിടം ലഭ്യമാക്കുക എന്ന ലക്ഷ്യത്തോടെ സംസ്ഥാന സർക്കാർ നടപ്പിലാക്കുന്ന സമ്പൂർണ്ണ പാർപ്പിട സുരക്ഷാ പദ്ധതിയാണ് ലൈഫ് മിഷൻ "(LIFE - Livelihood, Inclusion, Financial Empowerment)".

നിലവിൽ നടപ്പിലാക്കികൊണ്ടിരിയ്ക്കുന്ന മറ്റ് ഭവന പദ്ധതികളെ സംയോജിപ്പിച്ച് ലൈഫ് മിഷന്റെ കീഴിൽ കൊണ്ടുവന്നാണ് ഈ പദ്ധതി നടപ്പിലാക്കുന്നത്.
സ്വന്തമായി ഭൂമിയില്ലാത്ത ഭവന രഹിതർ, വാസയോഗ്യമല്ലാത്ത ഭവനമുള്ളവർ, തീരദേശ മേഖലയിലോ തോട്ടം മേഖലയിലോ പുറമ്പോക്കിലോ താല്കാലിക ഭവനമുള്ളവർ, ഭൂമിയുള്ള ഭവനരഹിതർ എന്നിവരാണ് ഈ പദ്ധതിയുടെ ഗുണഭോക്താക്കൾ. തദ്ദേശ സ്വയംഭരണ സ്ഥാപങ്ങുടെ പക്കലുള്ള ഭവനരഹിതരുടെ വിവരങ്ങളും 2011 ലെ സാമൂഹിക-സാമ്പത്തിക ജാതി സെൻസസ് (എസ്.ഇ.സി.സി) പ്രകാരം ലഭ്യമായ ഭവനരഹിതരുടെ പട്ടികയും സൂചകങ്ങളായെടുത്ത് നടത്തുന്ന സർവേയിലൂടെയാണ് പ്രധാനമായും ഗുണഭോക്താക്കളെ കണ്ടെത്തുന്നത്. ഇങ്ങനെ കണ്ടെത്തുന്ന ഗുണഭോക്താകൾക്ക് സർക്കാർ നിശ്ചയിച്ച മുൻഗണനാ മാനദണ്ഡം അനുസരിച്ച് ഭവനങ്ങൾ ഒരുക്കി നൽകുന്നു.

ലൈഫ് മിഷൻ പദ്ധതി പ്രകാരം നിർമ്മിച്ചുനൽകുന്ന ഭവനങ്ങൾ വാടകയ്ക്ക് നൽകുവാനോ കൈമാറ്റംചെയ്യാനോ അനുവാദമില്ല. എന്നാൽ പ്രതിമാസം നിശ്ചിത തുക മുടക്കം കൂടാതെ മടക്കി നൽകി 15 മുതൽ 20 വർഷങ്ങൾക്കുശേഷം ഈ വീട് സ്വന്തമാക്കാം.

മുഖ്യമന്ത്രിയാണ് ലൈഫ് മിഷന്റെ അധ്യക്ഷൻ. തദ്ദേശ സ്വയംഭരണ വകുപ്പ് മന്ത്രി സഹ അധ്യക്ഷനും ധനകാര്യം ഭവന നിർമ്മാണം, സാമൂഹിക നീതി, വൈദ്യുതി, ജല വിഭവം, തൊഴിൽ, പട്ടിക ജാതി-പട്ടിക വർഗ്ഗ വികസനം, മത്സ്യബന്ധനം എന്നീ വകുപ്പ് മന്ത്രിമാർ ഉപാധ്യക്ഷന്മാരുമാണ്. ചീഫ് സെക്രട്ടറി അംഗവും പ്രതിപക്ഷ നേതാവ് പ്രത്യേക ക്ഷണിതാവുമായ ലൈഫ് മിഷന്റെ സെക്രട്ടറി ചുമതലകൾ തദ്ദേശസ്വയംഭരണ വകുപ്പ് സെക്രട്ടറി നിർവ്വഹിയ്ക്കുന്നു.

ലൈഫ് മിഷൻ ഔദ്യോഗിക വെബ്സൈറ്റ്


</doc>
<doc id="462498" url="https://ml.wikipedia.org/wiki?curid=462498" title="നിലൂഫർ ബയാനി">
നിലൂഫർ ബയാനി

ഐക്യരാഷ്ട്രസഭയുടെ പരിസ്ഥിതിപരിപാടിയിൽ ജോലിചെയ്തിട്ടുള്ളയാളും പരിസ്ഥിതിപഠനത്തിന്റെ ഭാഗമായി ഇറാനിലെ വംശനാശഭീഷണിയുള്ള ചീറ്റകളെപ്പറ്റി പഠിക്കുന്നതിനിടയിൽ ചാരപ്രവർത്തനം ആരോപിക്കപ്പെട്ട് അറസ്റ്റിലായി ഇറാനിലെ ജയിലിൽ കഴിയുന്ന ഒരു കാനഡക്കാരിയുമാണ് നിലൂഫർ ബയാനി (Niloufar Bayani). മറ്റ് എട്ടുപരിസ്ഥിതിപ്രവർത്തകരും ഇവരോടൊപ്പം അറസ്റ്റിലായി വധശിക്ഷവരെ ലഭിക്കാവുന്ന കുറ്റം ആരോപിക്കപ്പെട്ട് ജയിലിലാണ്. വെറും അൻപതെണ്ണം മാത്രം അവശേഷിച്ചിട്ടുള്ള ഏഷ്യൻ ചീറ്റയെ അവയുടെ നീക്കം മനസ്സിലാക്കിപ്രവർത്തിക്കുന്ന ക്യാമറ ഉപയോഗിച്ച് പഠനം നടത്തുകയായിരുന്നു അവർ. എന്നാൽ ചീറ്റയെപ്പറ്റിയുള്ള പഠനം അമേരിക്കയ്ക്കും ഇസ്രായേലിനും വേണ്ടി ചാരപ്പണി ചെയ്യാനുള്ള ഒരു സൂത്രം മാത്രമാണെന്ന് ഇറാനിലെ റെവല്യൂഷനറി ഗാർഡ് ആരോപിക്കുന്നു.


</doc>
<doc id="462501" url="https://ml.wikipedia.org/wiki?curid=462501" title="തന്ത്രിവാദ്യം">
തന്ത്രിവാദ്യം

തന്ത്രികളുടെ അഥവാ കമ്പികളുടെ കമ്പനത്തിലൂടെ ഉണ്ടാകുന്ന നാദവിശേഷത്തെ അടിസ്ഥാനമാക്കി നിർമ്മിക്കുന്ന വാദ്യോപകരണങ്ങൾ തന്ത്രിവാദ്യങ്ങൾ എന്നറിയപ്പെടുന്നു.


</doc>
<doc id="462503" url="https://ml.wikipedia.org/wiki?curid=462503" title="മാമവപട്ടാഭിരാമ">
മാമവപട്ടാഭിരാമ

മുത്തുസ്വാമി ദീക്ഷിതർ മണിരംഗ് രാഗത്തിൽ രചിച്ച ഒരു കീർത്തനമാണ് മാമവപട്ടാഭിരാമ. ജി. എൻ. ബാലസുബ്രമണ്യം ഈ ഗാനം പാടിയത് പ്രസിദ്ധമാണ്.

<poem>
മാമവപട്ടാഭിരാമ ജയ മാരുതീസന്നുത നാമ

കോമളതരപല്ലവപദകോദണ്ഡരാമ
ഘനശ്യാമളവിഗ്രഹാബ്ജനയന
സമ്പൂർണ്ണകാമ രഘുരാമ കല്യാണരാമ രാമ

ഛത്രചാമരകരധൃതഭരതലക്ഷ്മണ
ശത്രുഘ്നവിഭീഷണസുഗ്രീവപ്രമുഖാദിസേവിത
അദ്രി വസിഷ്ഠാദ്യാനുഗ്രഹപാത്ര ദശരഥ
പുത്ര മണിരംഗവല്യാലംകൃത നവ-
രത്നമണ്ഡപേ വിചിത്രമണിമയസിംഹാസനേ
സീതയാ സഹസംസ്ഥിതസുചരിത്രപരമപ-
വിത്ര ഗുരുഗുഹമിത്ര പങ്കജമിത്രവംശ-
സുധാംബുധിചന്ദ്ര മേദിനീപാല രാമചന്ദ്ര
</poem>


</doc>
<doc id="462514" url="https://ml.wikipedia.org/wiki?curid=462514" title="കുഞ്ഞപ്പ പട്ടാന്നൂർ">
കുഞ്ഞപ്പ പട്ടാന്നൂർ

ഒരു മലയാള കവിയാണ് കുഞ്ഞപ്പ പട്ടാന്നൂർ. 2017-ലെ കേരള സാഹിത്യ അക്കാദമിയുടെ സമഗ്രസംഭാവനക്കുള്ള പുരസ്കാരം ലഭിച്ചിട്ടുണ്ട്. 1947 ജൂൺ ഒന്നിനു കണ്ണൂർ ജില്ലയിലെ പട്ടാന്നൂരിൽ ജനിച്ചു.. കെ എസ്‌ ഇ‌ ബിയിൽ‌ ഉദ്യോഗസ്ഥനായിരുന്നു.


</doc>
<doc id="462517" url="https://ml.wikipedia.org/wiki?curid=462517" title="ജോൺ മില്ലിങ്ങ്ടൺ സിഞ്ച്‌">
ജോൺ മില്ലിങ്ങ്ടൺ സിഞ്ച്

ഐറിഷ് ലിറ്റററി റിവൈവലിനു പ്രധാനമായും ചുക്കാൻ പിടിച്ച കവിയും എഴുത്തുകാരനും നാടകകൃത്തുമായിരുന്നു ജോൺ മില്ലിങ്ങ്ടൺ സിഞ്ച്‌ അഥവാ ജെ. എം. സിഞ്ച് (ഏപ്രിൽ 16. 1871 - മാർച്ച് 24. 1909. ആബി തിയറ്റർ എന്ന നാടക സംഘത്തെ ഇദ്ദേഹമാണ് നിർമ്മിച്ചത്. സിഞ്ചിന്റെ ഏറ്റവും പ്രധാനപ്പെട്ടതും വിവാദപരവുമായ നാടകമാണ് ദി പ്ലേബോയ് ഓഫ് ദി വെസ്റ്റേൺ വേൾഡ്. സിഞ്ചിന്റെ എഴുത്തുകൾ ഏറെയും കത്തോലിക്കാസഭയിലെ താഴ്ന്ന തട്ടിലെ കർഷകരിൽ കേന്ദ്രികരിച്ചായിരുന്നു. മുപ്പത്തെട്ടാം വയസിനു തൊട്ടു മുന്നേ ഹോഡ്ജ്കിൻസ് ലിംഫോഫോമിയ ബാധിച്ചാണ് അദ്ദേഹം മരിച്ചത്.


</doc>
<doc id="462524" url="https://ml.wikipedia.org/wiki?curid=462524" title="കാർപെന്റർ ബീ">
കാർപെന്റർ ബീ

ക്സൈലോകോപിനീ ഉപകുടുംബത്തിൽപ്പെട്ടതും ക്സൈലോകോപ ജീനസിൽപ്പെട്ടതുമായ ഒരു സ്പീഷീസാണ് കാർപെന്റർ തേനീച്ചകൾ. ഈ വിഭാഗത്തിൽ 31 ഉപജീനസുകളും 500 ഇനം സ്പീഷീസുകളും ഉൾപ്പെടുന്നു.പട്ടുപോയ മരം അല്ലെങ്കിൽ മുള പോലുള്ളവയിൽ ഏതാണ്ട് എല്ലാ സ്പീഷീസുകളും കൂടുണ്ടാക്കാൻ തുളയുണ്ടാക്കുന്നതിൽ നിന്നാണ് "കാർപെന്റർ തേനീച്ച" എന്ന സാധാരണ നാമം അവയ്ക്ക് ലഭിച്ചത്.



</doc>
<doc id="462538" url="https://ml.wikipedia.org/wiki?curid=462538" title="ശ്രീ മുത്തപ്പൻ മഠപ്പുര വിളക്കോട്ടൂർ">
ശ്രീ മുത്തപ്പൻ മഠപ്പുര വിളക്കോട്ടൂർ

ശ്രീ മുത്തപ്പൻ മഠപ്പുര വിളക്കോട്ടൂർ പ്രസിദ്ധമായ ഹിന്ദു മുത്തപ്പൻ ക്ഷേത്രം വിളക്കോട്ടൂർ എന്ന ഗ്രാമത്തിൽ സ്ഥിതി ചെയ്യുന്നു. ശ്രീ മുത്തപ്പൻ, ഭഗവതി തെയ്യം , ഗുളികൻ തെയ്യം എന്നീ പ്രതിഷ്ഠകളാന് ഇവിടം കുടികൊള്ളുന്നത്. പാനൂരിൽ നിന്നും ഏകദേശം 8 കിലോമീറ്ററും, തലശ്ശേരിയിൽ നിന്നും 19 കിലോമിറ്റർ അകലെ ആണ് ഈ ക്ഷേത്രം. 
<mapframe latitude="23.241346" longitude="65.039063" zoom="2" width="484" height="256" align="center">{
}</mapframe>

</doc>
<doc id="462544" url="https://ml.wikipedia.org/wiki?curid=462544" title="സിസേറോ മൊറൈസ്‌">
സിസേറോ മൊറൈസ്

വെറ്റിനറി പ്രോസ്തെസിസ്‌, ശിൽപകല, ഫോറൻസിക്‌ ഫേഷ്യൽ റീകൺസ്ട്രക്ഷൻ എന്നീ മേഖലകളിൽ പ്രത്യേക പഠനം നടത്തി പ്രാഗൽഭ്യം നേടിയ ഒരു ബ്രസീലിയൻ ത്രീഡി ആർട്ടിസ്റ്റാണ്‌ സിസേറോ മൊറൈസ്‌ (പോർച്ചുഗൽ - നവംബർ 13, 1982) ലേഡി ഓഫ്‌ ഫോർ പബ്രൂഷസ്‌, വുമൺ ഓഫ്‌ നെഹ്റോൺ, വാംപയർ ഓഫ്‌ സിലാകോവിസ്‌, സെന്റ്‌ ആന്റണി, സെന്റ്‌ വാലന്റൈൻ, ലോഡ്‌ ഓഫ്‌ സിപാൻ എന്നീ ചരിത്ര പ്രാധാന്യമുള്ള വ്യക്തികളുടെ ശിൽപങ്ങൾ രൂപകൽപന ചെയ്തിട്ടുണ്ട്‌.

വെറ്റിനറി മേഖലയിലും വിവിധ മൃഗങ്ങളുടെയും പക്ഷികളുടെയും കൃര്രിമമായ മോഡലുകളും പ്രതിമകളും ഡിജിറ്റലി രൂപകൽപന ചെയ്തിട്ടുണ്ട്‌ സിസേറോ മൊറൈസ്‌.


</doc>
<doc id="462545" url="https://ml.wikipedia.org/wiki?curid=462545" title="ബാബിലോണിയൻ ഗണിതശാസ്ത്രം">
ബാബിലോണിയൻ ഗണിതശാസ്ത്രം

പുരാതന സുമേറിയക്കാർ തൊട്ട് ക്രിസ്തുവിനു്ശേഷം 539-ാം ആണ്ടിൽ ബാബിലോണിയയുടെ പതനം വരെ, മെസപ്പൊട്ടേമിയ ജനത വികസിപ്പിക്കുകയും, പ്രയോഗിക്കുകയും ചെയ്ത ഗണിതശാസ്ത്രമാണ് ബാബിലോണിയൻ ഗണിതശാസ്ത്രം. ഇത് അസ്സീറോ ബാബിലോണിയൻ ഗണിതശാസ്ത്രം എന്നും അറിയപ്പെടുന്നു. അതിപുരാതനമായ എഴുത്തുരീതി ആയ ക്യൂണിഫോം ലിപിയിൽ എഴുതിയ ഗണിതക്രിയകളാണിതിൽ ഉള്ളത്. ചുട്ടെടുത്ത കളിമൺ, ഇഷ്ടികകളിലായിരുന്നു ഇവ കുറിച്ചു വെച്ചിരുന്നത്.


</doc>
<doc id="462552" url="https://ml.wikipedia.org/wiki?curid=462552" title="വാർഡ് നമ്പർ 7">
വാർഡ് നമ്പർ 7

ജമീല എന്റർപ്രൈസസിന്റെ ബാനറിൽ പി. വേണു സംവിധാനം ചെയ്ത് 1976 ൽ പുറത്തിറങ്ങിയ മലയാള ചലച്ചിത്രമാണ് വാർഡ് നമ്പർ.7. പ്രേം നസീർ, ശാരദ, ശ്രീവിദ്യ ജോസ് പ്രകാശ്എന്നിവരാണ് പ്രധാന വേഷങ്ങൾ ചെയ്തിരിക്കുന്നത്. ചിറയിൻകീഴ് രാമകൃഷ്ണൻ നായർ ഗാനങ്ങളെഴുതി ജി. ദേവരാജൻ സംഗീതം നൽകി.

ഗാനങ്ങൾ :ചിറയിൻകീഴ് രാമകൃഷ്ണൻ നായർ<br>
ഈണം :ജി. ദേവരാജൻ


</doc>
<doc id="462554" url="https://ml.wikipedia.org/wiki?curid=462554" title="ടാറ്റിയാന ഡേ">
ടാറ്റിയാന ഡേ

ഗ്രിഗോറിയൻ കലണ്ടർ അനുസരിച്ച് ജനുവരി 25 നും ജൂലിയൻ കലണ്ടർ പ്രകാരം, ജനുവരി 12 നും ആഘോഷിക്കുന്ന ഒരു റഷ്യൻ മത അവധി ദിവസമാണ് ടാറ്റിയാന ഡേ Tatiana Day (, "Tatyanin den") മൂന്നാം നൂറ്റാണ്ടിൽ റോമിലെ ചക്രവർത്തി അലക്സാണ്ടർ സെവറസിന്റെ ഭരണകാലത്ത് ഒരു ക്രിസ്തീയ രക്തസാക്ഷിയായ സെയിന്റ് ടാറ്റിയാനയുടെ പേരാണ് ഈ ദിവസത്തിന് നല്കിയിരിക്കുന്നത്.


</doc>
<doc id="462557" url="https://ml.wikipedia.org/wiki?curid=462557" title="വിജയനും വീരനും">
വിജയനും വീരനും

സി.എൻ. വെങ്കിട്ടസ്വാമി തിരക്കഥ എഴുതി സംവിധാനം ചെയ്ത് 1976 ൽ സി എൻ പരമശിവൻ നിർമ്മിച്ച് പുറത്തിറങ്ങിയ മലയാള ചലച്ചിത്രമാണ്വിജയനും വീരനും . കെ.പി പത്മനാഭൻ നായരുടെ കഥക്ക്ചിറയിൻകീഴ് രാമകൃഷ്ണൻ നായർ സംഭാഷണം രചിച്ചു. പ്രേം നസീർ, സീമ, ശുഭ ജോസ് പ്രകാശ്എന്നിവരാണ് പ്രധാന വേഷങ്ങൾ ചെയ്തിരിക്കുന്നത്.ചിറയിൻകീഴ് രാമകൃഷ്ണൻ നായർ ഗാനങ്ങളെഴുതി എ.ടി. ഉമ്മർ ഈണം പകർന്നു. 

ഗാനങ്ങൾ :ചിറയിൻകീഴ് രാമകൃഷ്ണൻ നായർ<br>
ഈണം :എ.ടി. ഉമ്മർ


</doc>
<doc id="462559" url="https://ml.wikipedia.org/wiki?curid=462559" title="നാഷണൽ സ്കിൽ ഡവലപ്പ്മെന്റ് കോർപ്പറേഷൻ">
നാഷണൽ സ്കിൽ ഡവലപ്പ്മെന്റ് കോർപ്പറേഷൻ

വിവിധ വ്യവസായ മേഖലകളിലേയ്ക് വിദഗ്ദ്ധ തൊഴിലാളികളെ വാർത്തെടുക്കുക എന്ന ലക്ഷ്യത്തോടെ രൂപീകരിച്ച, ഒരു ലാഭേച്ഛയില്ലാതെ പ്രവർത്തിക്കുന്ന കമ്പനിയാണ് നാഷണൽ സ്കിൽ ഡെവലപ്മെന്റ് കോർപ്പറേഷൻ (എൻ.എസ്.ഡി.സി). 2009 ൽ കേന്ദ്ര ധനകാര്യ മന്ത്രാലയത്തിന് കീഴിൽ ആരംഭിച്ച എൻഎസ്ഡിസി നിലവിൽ സ്കിൽ ഡവലപ്മെന്റ് ആൻഡ് എൻട്രപ്രീണർഷിപ്പ് മന്ത്രാലയത്തിന് കീഴിലാണ് പ്രവർത്തിയ്ക്കുന്നത് . 

തൊഴിലധിഷ്ടിത പരിശീലന സ്ഥാപനങ്ങൾ സൃഷ്ടിക്കുന്നതിനും അവയ്ക് സാമ്പത്തിക സഹായങ്ങൾ ലഭ്യമാക്കുന്നതിനും വൈദഗ്ദ്യ വികസിനത്തിനുള്ള പിന്തുണാ സംവിധാനങ്ങൾ ഒരുക്കുവാനുമായണ് പബ്ലിക് പ്രൈവറ്റ് പാർട്ണർഷിപ്പ് കമ്പനി എന്ന നിലയിൽ എൻഎച്ച്ഡിസി സ്ഥാപിച്ചത്. 


</doc>
<doc id="462569" url="https://ml.wikipedia.org/wiki?curid=462569" title="ജോൺസൺ (നടൻ)">
ജോൺസൺ (നടൻ)

ആദ്യത്തെ മലയാളചലച്ചിത്രം ആയ വിഗതകുമാരനിൽ വില്ലൻ വേഷം അവതരിപ്പിച്ച നടനാണ് ജോൺസൺ. വിഗതകുമാരനിൽ ഭൂതനാഥൻ എന്ന കഥാപാത്രത്തെ അവതരിപ്പിച്ചത് ജോൺസൺ ആയിരുന്നു. ജോൺസൺ ഈ സിനിമയിൽ സ്ത്രീവേഷം കെട്ടി നോക്കിയെങ്കിലും വിജയിച്ചില്ല,

ഒരു കാലത്ത് തെന്നിന്ത്യൻ സിനിമകളിലെ നായിക ആയി മാറിയ ബി.എസ്. സരോജ ജോൺസന്റെ മകളാണ്.


</doc>
<doc id="462571" url="https://ml.wikipedia.org/wiki?curid=462571" title="ഇവാനെ എറ്റ് ക്രിസ്റ്റൈൻ ലോറെല്ലെ ഒ പിയാനോ">
ഇവാനെ എറ്റ് ക്രിസ്റ്റൈൻ ലോറെല്ലെ ഒ പിയാനോ

ഫ്രഞ്ച് ചിത്രകാരനായ പിയറി-അഗസ്റ്റെ റെനോയ്ർ 1897-ൽ ചിത്രീകരിച്ച എണ്ണച്ചായാചിത്രം (73 x 92 സെന്റീമീറ്റർ) ആണ് ഇവാനെ എറ്റ് ക്രിസ്റ്റൈൻ ലോറെല്ലെ ഒ പിയാനോ. പാരിസിലെ മുസി ഡി എൽ ഒറാഞ്ചീരിയിൽ ഈ ചിത്രം സൂക്ഷിച്ചിരിക്കുന്നു.

1897-ൽ പൂർത്തിയായ ഈ ചിത്രം ചിത്രകാരൻ ചിത്ര പ്രദർശനത്തിൽ സമർപ്പിച്ചപ്പോൾ ഹെൻറി റൗജൺ വാങ്ങി. സ്റ്റീഫൻ മല്ലർമെയുടെ പ്രേരണയാൽ, പാരീസിലെ ലക്സംബർഗ് പാലസിൽ സ്ഥിരമായി പ്രദർശിപ്പിക്കുന്നതിനുവേണ്ടി റൗജൺ ജീവിച്ചിരിക്കുന്ന കലാകാരന്മാരുടെ സമകാലീന ചിത്രങ്ങളുടെ ഒരു ശേഖരമുണ്ടാക്കാൻ ഉദ്ദേശിച്ചു. പത്തൊൻപതാം നൂറ്റാണ്ടിന്റെ അവസാനത്തിൽ റെനോയിർ പിന്നീട് ഏറ്റവും പ്രശസ്തനായ ഫ്രഞ്ച് കലാകാരന്മാരിൽ ഒരാളായി മാറി. ഇന്ന് ഈ ചിത്രം മ്യൂസി ഡി എൽ ഒറാഞ്ചീരിയിൽ പ്രദർശിപ്പിച്ചിരിക്കുന്നു.
ഇംപ്രഷനിസ്റ്റ് ശൈലി വികസിപ്പിക്കുന്നതിൽ മുൻനിരയിൽ നിന്നിരുന്ന ഒരു ഫ്രഞ്ച് കലാകാരനായിരുന്നു പിയറി-അഗസ്റ്റെ റെനോയിർ. സൗന്ദര്യത്തിന്റെയും പ്രത്യേകിച്ച് സ്‌ത്രീത്വത്തിന്റെ വിഷയാസക്തി പകരുന്ന ചിത്രങ്ങൾ എന്ന നിലയിൽ, "റൂബൻസ് മുതൽ വാട്ടീയോ വരെയുള്ളവരുടെ പാരമ്പര്യത്തിന്റെ അന്തിമ പ്രതിനിധിയായിരുന്നു റെനോയർ.റെനോയിറിന്റെ ചിത്രങ്ങൾ അവയുടെ ഊർജ്ജസ്വലമായ പ്രകാശവും പൂരിത നിറവും കൊണ്ട് ശ്രദ്ധേയമാണ്. മിക്കപ്പോഴും അഗാധവും പക്ഷപാതമില്ലാത്ത രചനകളിലൂടെ ആളുകളെ കേന്ദ്രീകരിക്കുന്നു. സ്ത്രീ നഗ്നതയായിരുന്നു അദ്ദേഹത്തിന്റെ പ്രാഥമിക വിഷയം. സ്വഭാവ ഇംപ്രഷനിസ്റ്റ് ശൈലിയിൽ, റിനോയർ ഒരു രംഗത്തിന്റെ വിശദാംശങ്ങൾ സ്വതന്ത്രമായി ബ്രഷ് ചെയ്ത വർണ്ണ സ്പർശനങ്ങളിലൂടെ നിർദ്ദേശിച്ചു. അങ്ങനെ അദ്ദേഹത്തിന്റെ രൂപങ്ങൾ അവയുടെ ചുറ്റുപാടുകളുമായി പരസ്പരം മൃദുവായി സംയോജിക്കുകയും ചെയ്തിരുന്നു.



</doc>
<doc id="462580" url="https://ml.wikipedia.org/wiki?curid=462580" title="ചൽതെ ചൽതെ (2003 ലെ ചലച്ചിത്രം)">
ചൽതെ ചൽതെ (2003 ലെ ചലച്ചിത്രം)

ആസിസ് മിർസ സംവിധാനം ചെയ്ത് 2003 ൽ പുറത്തിറങ്ങിയ ഇന്ത്യൻ റൊമാന്റിക് ചലച്ചിത്രമാണ് ചൽതെ ചൽതെ. ഷാരൂഖ് ഖാൻ, റാണി മുഖർജി എന്നിവർ കേന്ദ്രകഥാപാത്രങ്ങളായി എത്തിയ ഈ ചിത്രം കാസബ്ലാങ്ക ഫിലിം ഫെസ്റ്റിവലിൽ പ്രദർശിപ്പിച്ചിരുന്നു. ഇപ്പോൾ ഈ ചിത്രത്തിന്റെ അവകാശം ഷാരൂഖ് ഖാന്റെ റെഡ് ചില്ലീസ് എന്റർടൈൻമെന്റിനാണ്. 

ഷാരൂഖ് ഖാന്റെയും ജൂഹി ചൗളയുടെയും ഡ്രീംസ് അൺലിമിറ്റഡ് എന്ന കമ്പനിയുടെ മൂന്നാമത്തെ ചിത്രമാണിത്. ചിത്രീകരണം ഇന്ത്യയിലും ഗ്രീസിലും ആയി നടന്നു. ഏഥൻസിലും മൈക്കോണസ് ദ്വീപിലും ആയി രണ്ട് പാട്ടുകൾ ചിത്രീകരിക്കപ്പെട്ടു.



</doc>
<doc id="462587" url="https://ml.wikipedia.org/wiki?curid=462587" title="മണികണ്ഠൻ പട്ടാമ്പി">
മണികണ്ഠൻ പട്ടാമ്പി

കേരള ടീവി, ചലച്ചിത്ര നാടകരംഗത്ത അഭിനേതാവ് എന്നനിലയിൽ പ്രശസ്തനാണ്മണികണ്ഠൻ പട്ടാമ്പി. മഴവിൽ മനോരമ ചാനലിൽ കാണുന്ന മറിമായം സീരിയൽ ആണ് മണികണ്ഠനെ പ്രശസ്തനാക്കിയത്. അതിൽ അദ്ദേഹം അവതരിപ്പിക്കുന്ന സത്യശീലൻ എന്ന കഥാപാത്രം ആദ്യ ലക്കം മുതൽ ഇന്നും ആ സീരിയലിന്റെ അവിഭാജ്യഘടകം ആണ്. . അതിനുശേഷം ധാരാളം സിനിമകളിലും അദ്ദേഹം സ്വഭാവനടനായി അഭിനയിക്കുന്നു ..

പട്ടാമ്പിയിൽ ചുണ്ടമ്പറ്റയിൽ ജനനം. തൃശ്ശൂർ സ്കൂൾ ഓഫ് ഡ്രാമയിലെ പഠനം. വിവാഹിതനായ അദ്ദേഹത്തിനു രണ്ട് പെണ്മക്കളൂണ്ട്. 2000ൽ നിർമ്മിച്ച ‘മൺകോലങ്ങൾ” ആണ് ആദ്യ സിനിമ. സിനിമ റിലീസായില്ലെങ്കിലും അതിലെ മുഖ്യ വേഷം ആ വർഷത്തെ സംസ്ഥാന അവാർഡ് നിർണ്ണയത്തിൽ ശ്രദ്ധിക്കപ്പെട്ടു.





</doc>
<doc id="462591" url="https://ml.wikipedia.org/wiki?curid=462591" title="സൈസീജിയം പനികുലേറ്റം">
സൈസീജിയം പനികുലേറ്റം

മജന്ത ലില്ലി പില്ലി (Syzygium paniculatum, syn. Eugenia paniculata) അല്ലെങ്കിൽ മജന്ത ചെറി എന്നും അറിയപ്പെടുന്ന സൈസീജിയം പനികുലേറ്റം ന്യൂ സൗത്ത് വെയിൽസിലെ മഴക്കാടുകളിൽ കാണപ്പെടുന്ന ഒരു വൃക്ഷമാണ്. ഇത് 15 മീറ്റർ ഉയരത്തിലും തായ്ത്തടി 35 കുബിക്മീറ്റർ വരെ വിസ്താരത്തിലും വളരുന്നു. വെളുത്ത പൂക്കൾ കൂട്ടമായി കാണപ്പെടുന്നു. സാധാരണ ഫലത്തിന് മജന്ത നിറമാണ്. പക്ഷേ വെള്ള, പിങ്ക് അല്ലെങ്കിൽ പർപ്പിൾ നിറങ്ങളിലും കണ്ടുവരുന്നു. ഇത് സാധാരണയായി ബ്രഷ് ചെറി സൈസീജിയം ഓസ്റ്ററൽ, ആയി ആശയക്കുഴപ്പം ഉണ്ടാക്കാറുണ്ട്.


</doc>
<doc id="462594" url="https://ml.wikipedia.org/wiki?curid=462594" title="ഐസക്ക് ഡേവിഡ് കെഹിംക്കർ">
ഐസക്ക് ഡേവിഡ് കെഹിംക്കർ

ഇന്ത്യയുടെ ബട്ടർഫ്ളൈ മാൻ എന്നറിയപ്പെടുന്ന, ഐസക്ക് ഡേവിഡ് കെഹിംക്കർ ഇന്ത്യൻ പ്രകൃതിശാസ്ത്രജ്ഞൻ, ഫോട്ടോഗ്രാഫർ, എഴുത്തുകാരൻ, അധ്യാപകൻ എന്നീ നിലകളിൽ അറിയപ്പെടുന്നു. ഐസക് കെഹിംക്കർ ബോംബെ നാച്വറൽ ഹിസ്റ്ററി സൊസൈറ്റി പ്രസിദ്ധീകരിച്ചിട്ടുള്ള "ദ ബുക്ക് ഓഫ് ഇന്ത്യൻ ബട്ടർഫ്ലൈസ്" എന്ന പുസ്തകം ഉൾപ്പെടെ നിരവധി പുസ്തകങ്ങൾ രചിച്ചിട്ടുണ്ട്.


</doc>
<doc id="462608" url="https://ml.wikipedia.org/wiki?curid=462608" title="യൂതാലിയ">
യൂതാലിയ

രോമപാദ ചിത്രശലഭങ്ങളുടെ കുടുംബത്തിലെ ഒരു ജനുസ് ആണ് യൂതാലിയ (Euthalia) (പ്രാചീന ഗ്രീക്കിൽ നിന്നും: Euthalia Ευθαλια "flower", "bloom"). ഇതിലെ അംഗങ്ങളെ പൊതുവേ ബാരൺ എന്നും ഡ്യൂക്കുകൾ എന്നും വിളിക്കുന്നു.

ഇംഗ്ലീഷ് അക്ഷരമാലാക്രമത്തിൽ:

ഇപ്പോൾ "തനേഷ്യയിൽ" ഉള്ള കോമൺ ഏൾ മുൻപ് യൂതാലിയ ജനുസിൽ ആയിരുന്നു പെടുത്തിയിരുന്നത്.



</doc>
<doc id="462626" url="https://ml.wikipedia.org/wiki?curid=462626" title="നണിച്ചേരിക്കടവ് പാലം">
നണിച്ചേരിക്കടവ് പാലം

കണ്ണൂർ ജില്ലയിലെ തളിപ്പറമ്പ് മുനിസിപ്പാലിറ്റിയിലെ നണിച്ചേരിയേയും മയ്യിൽ ഗ്രാമ പഞ്ചായത്തിലെ മുല്ലക്കൊടിയേയും ബന്ധിപ്പിക്കുന്ന എക്സ് പാൻഷൻ ജോയിന്റുകൾ ഇല്ലാത്ത താരതമ്യേന നീളം കൂടിയ പാലമാണ് നണിച്ചേരിക്കടവ് പാലം. നിർദ്ദിഷ്ട പയ്യന്നൂർ തളിപ്പറമ്പ്- മയ്യിൽ-ചാലോട്- മട്ടന്നൂർ വിമാനത്താവള പാതയിലെ ഏറ്റവും വലിയ പാലമാണിത്.


</doc>
<doc id="462645" url="https://ml.wikipedia.org/wiki?curid=462645" title="ബ്രോഡ്വേ ടവർ, വോർസെസ്റ്റർഷയർ">
ബ്രോഡ്വേ ടവർ, വോർസെസ്റ്റർഷയർ

വോർസെസ്റ്റർഷെയറിൽ ഇംഗ്ലീഷ് കൗണ്ടിയിലെ ബ്രോഡ്വേ വലിയ ഗ്രാമത്തിനടുത്തുള്ള ബ്രാഡ്വേ ഹില്ലിൽ സ്ഥിതിചെയ്യുന്ന കോട്ട്സ്വോൾഡ്സിലെ രണ്ടാമത്തെ ഉയർന്ന പോയിന്റിലെ (ക്ലീവ് ഹിൽ കഴിഞ്ഞാൽ) നക്ഷത്രബംഗ്ലാവ് ആണ് ബ്രോഡ്വേ ടവർ.ബ്രോഡ്വേ ടവറിന്റെ അടിസ്ഥാനം സമുദ്രനിരപ്പിൽ നിന്ന് 1,024 അടി (312 മീറ്റർ) ഉയരത്തിൽ ആണ്. ഈ ഗോപുരം 65 അടി (20 മീറ്റർ) ഉയരത്തിൽ നിൽക്കുന്നു.


</doc>
<doc id="462659" url="https://ml.wikipedia.org/wiki?curid=462659" title="മൊഡൂസ">
മൊഡൂസ

രോമപാദശലഭങ്ങളിലെ തെക്കുകിഴക്കേഷ്യയിൽ കാണുന്ന ഒരു ജനുസ് ആണ് മൊഡൂസ (Moduza). ഇവയിൽ അംഗങ്ങൾ പൊതുവേ കമാണ്ടർ എന്ന് അറിയപ്പെടുന്നു.

അക്ഷരമാലാക്രമത്തിൽ:



</doc>
<doc id="462661" url="https://ml.wikipedia.org/wiki?curid=462661" title="മെലാനിറ്റിസ്">
മെലാനിറ്റിസ്

രോമപാദശലഭങ്ങളിലെ ഉപകുടുംബമായ സറ്റിരിനീയിലെ ഒരു ജനുസ് ആണ് (മെലാനിറ്റിസ്) Melanitis.




</doc>
<doc id="462665" url="https://ml.wikipedia.org/wiki?curid=462665" title="നാഷണൽ പേയ്മെന്റ്സ് കോർപ്പറേഷൻ ഓഫ് ഇന്ത്യ">
നാഷണൽ പേയ്മെന്റ്സ് കോർപ്പറേഷൻ ഓഫ് ഇന്ത്യ

കമ്പനീസ് ആക്ട് 2013 ലെ സെക്ഷൻ 8 പ്രകാരം രജിസ്റ്റർ ചെയ്ത ലാഭേച്ഛയില്ലാത്ത സംഘടനയാണ് എൻപിസിഐ. ഈ സ്ഥാപനം പ്രധാന ബാങ്കുകളുടെ കൺസോർഷ്യത്തിന്റെ ഉടമസ്ഥതയിലുള്ളതാണ്. റിസർവ് ബാങ്ക് ഓഫ് ഇന്ത്യയാണ് ഇവരുടെ പ്രധാന പ്രമോട്ടർ. 2008 ഡിസംബറിലാണ് എൻപിസിഐ രൂപീകരിച്ചത്. 

നിലവിൽ, സ്റ്റേറ്റ് ബാങ്ക് ഓഫ് ഇന്ത്യ , പഞ്ചാബ് നാഷണൽ ബാങ്ക് , കാനറ ബാങ്ക് , ബാങ്ക് ഓഫ് ബറോഡ , യൂണിയൻ ബാങ്ക് ഓഫ് ഇന്ത്യ , ബാങ്ക് ഓഫ് ഇന്ത്യ , ഐസിഐസിഐ ബാങ്ക് , എച്ച്ഡിഎഫ്സി ബാങ്ക് , സിറ്റിബാങ്ക് , എച്ച്എസ്ബിസി എന്നിവയാണ് എൻപിസിഐയുടെ കോർ പ്രമോട്ടർമാർ. നോൺ എക്സിക്യൂട്ടീവ് ചെയർമാൻ ബിസ്വാമോഹൻ മഹാപാത്രയും, റിസർവ് ബാങ്ക് ഓഫ് ഇന്ത്യയുടെ നോമിനികളും, കോർ പ്രമോട്ടർമാരായ ബാങ്കുകളുടെ നോമിനികളും ഉൾപ്പെട്ടതാണ് ഡയറക്ടർ ബോർഡ്. ദിലീപ് അസ്ബെയാണ് നിലവിൽ എൻപിസിഐയുടെ ചീഫ് എക്സിക്യൂട്ടീവ് ഓഫീസർ. 

ഈ കോർപ്പറേഷൻ നൽകുന്ന സേവനങ്ങളിൽ ഉൾപ്പെടുന്നവായാണ് 





</doc>
<doc id="462672" url="https://ml.wikipedia.org/wiki?curid=462672" title="ജി.എച്ച്.എസ്.എസ് കൊടുങ്ങല്ലൂർ">
ജി.എച്ച്.എസ്.എസ് കൊടുങ്ങല്ലൂർ

കേരളത്തിലെ തശ്ശൂർ ജില്ലയിൽ കൊടുങ്ങല്ലൂർ മുൻസിപാലിറ്റിയിൽ സ്ഥിതി ചെയ്യുന്ന ഹയർസെക്കണ്ടറി വിദ്യാലയമാണ് ജി,എച്ച്.എസ്.എസ് കൊടുങ്ങല്ലൂർ. കൊടുങ്ങല്ലൂരിൽ നിന്നും 2.5 കിലോമീറ്റർ മാറിയാണ് ഈ വിദ്യാലയം സ്ഥിതി ചെയ്യുന്നത്. 


കൊടുങ്ങല്ലൂർ സർക്കാർ ഹയർ സെക്കൻഡറി സ്കൂൾ 1894 ജൂലൈ 10 ന് കൊച്ചി താലൂക്ക് പാഠശാല എന്ന പേരിൽ ആരംഭിച്ചു. എ. ഡി കൊല്ലവർഷം 1065 മിഥുനം 27). കൊച്ചി രാജവംശത്തിലെ "കൊടുങ്ങല്ലൂർ കോവിലകം" പഠനത്തിന്റെയും സാഹിത്യത്തിന്റെയും കേന്ദ്രമായിരുന്നു. എന്നാൽ സമൂഹത്തിലെ ഉയർന്ന ജാതിക്കാർക്ക് മാത്രമേ അത് ലഭ്യമായിരുന്നുള്ളൂ. ശ്രീ രാജകുമാരൻ തമ്പുരാൻ (കേരള വ്യാസൻ), ശ്രീ കൂന്നേഴുത്ത് പരമേശ്വര മേനോൻ എന്നിവരുടെ ഉപഹാരമായിട്ടാണ് കൊച്ചി രാജാ രാമവർമ്മ ഈ സ്കൂൾ ആരംഭിച്ചത്. കൊടുങ്ങല്ലൂർ താലൂക്ക് പാഠശാല സ്കൂളിന്റെ ആദ്യ വിദ്യാർത്ഥികൾ 1065 എം.എ മിഥുനം 27 ൽ ആരംഭിച്ചു. 1895 എ.ഡി വരെ ഇത് ഒരു പ്രൈമറി സ്കൂളായിരുന്നു. കൊടുങ്ങല്ലൂർ താലൂക്ക് പാഠശാല എന്ന സ്കൂൾ വിദ്യാർത്ഥിയായിരുന്നു നാരായണൻ (മാമ്പുളളി കിഴക്കേമഠം രാമസ്വാമി അയ്യർ മകൻ),ഗോപാലൻ (കാത്തുളി അച്യുതമേനോൻ മകൻ) 1896-ൽ എ.ഡി. ഇത് അപ്ഗ്രേഡ് ചെയ്ത് ഡിസ്ട്രിക്റ്റ് സ്കൂൾ ആയി പുനർനാമകരണം ചെയ്യപ്പെട്ടു. 1899 ൽ ഈ പേര് വെർണാക്കുലർ സ്കൂളായി പരിഷ്ക്കരിച്ചു. എ.ഡി 1908 ൽ ഇത് കൊച്ചി സർക്കാർ ഹൈസ്കൂൾ ആയിത്തീർന്നു.1945 ൽ വി. മുതൽ എക്സ്. വരെയുള്ള പെൺകുട്ടികൾ കൊടുങ്ങല്ലൂർ ഭഗവതി ക്ഷേത്രത്തിനടുത്തുള്ള സത്രംപാഠശാല(ഇപ്പോഴത്തെ ജി ജി എച്ച് എസ് എസ് കൊടുങ്ങല്ലൂർ)യിലേക്ക് മാറ്റി. ഇതോടെ ആൺകുട്ടികൾക്കായി മാത്രം പഠന കേന്ദ്രമായിത്തീർന്നു. 1961 ൽ ​​A.D താഴ്ന്ന പ്രാഥമിക വിഭാഗം വേർതിരിക്കപ്പെട്ടു. ഈ സ്കൂളിന് ഇന്ന് ഗവണ്മെന്റ് ലാപ്സ് (ബി എച് എസ്) എന്ന് അറിയപ്പെടുന്നു. 1990-ലെ സെന്ററിൽ ഇത് ഗവണ്മെന്റ് ഹയർ സെക്കൻഡറി സ്കൂളായി ഉയർത്തപ്പെട്ടു. 1995 ൽ ഇംഗ്ലീഷ് മീഡിയയും ഇവിടെ ആരംഭിച്ചു. പി. ഭാസ്കരൻ (മലയാള സാഹിത്യത്തിലെ സിൽവർ സ്റ്റാർ)സ്വതന്ത്രസമര സേനാനികളായ മുഹമ്മദ് അബ്ദുൾ റഹ്മാൻ സാഹിബ്, എൻ. ടി. ശങ്കരൻക്കുട്ടി മേനോൻ,സി. എ. അബ്ദുൽ ഖാദർ, ടി. എൻ. കുമാരൻ, കെ.എ. ഭാസ്കരമേനോൻ, കേരള അസംബ്ലി മുൻ സ്പീക്കർ കെ.എം സീതി സാഹിബ്, കൊച്ചി ലെജിസ്ലെറ്റീവ് മുൻ ജസ്റ്റിസ് കെ. എം. കുഞ്ഞുമൊയ്തീൻ, കെ. എം ഇബ്രാഹിം, മുൻ ഡെപ്യൂട്ടി സ്പീക്കർ പി. കെ. ഗോപാലകൃഷ്ണൻ, സിനിമ നടൻ ബഹദൂർ,പ്രശസ്ത നർത്തകൻ ഗുരു ഗോപാലകൃഷ്ണൻ, മുൻ എം. എൽ. എ. അബ്ദുൽ ഖാദർ എന്നിവരാണ് ഈ സ്കൂളിലെ അഭിമാനമായ തൂണുകൾ.2006 ൽ ഈ സ്കൂളിൽ, മുൻ രാഷ്ട്രപതിയായിരുന്ന ശ്രീ.എ. പി. ജെ. അബ്ദുൾ കലാം സന്ദർശിച്ചു.



</doc>
<doc id="462675" url="https://ml.wikipedia.org/wiki?curid=462675" title="പടാക്കുളം">
പടാക്കുളം

കേരളത്തിലെ തൃശ്ശൂർ ജില്ലയിലെ കൊടുങ്ങല്ലൂർ ബ്ലോക്കിലുള്ള ഒരു ചെറിയ ഗ്രാമം. അത് മേത്തല പഞ്ചായത്തിന്റെ കീഴിലാണ് വരുന്നത്. സെൻട്രൽ കേരള ഡിവിഷന്റെ വകയാണ് ഇത്. തൃശ്ശൂരിന്റെ ജില്ലയിൽ നിന്ന് തെക്കൻ ഭാഗത്തേയ്ക്ക് 40 കിലോമീറ്ററാണ് ദൂരം. കൊടുങ്ങല്ലൂരിൽ നിന്ന് 0 കി. സംസ്ഥാന തലസ്ഥാനമായ തിരുവനന്തപുരം 244 കിപിഡക്കുളം പിപി കോഡ് 680664 ഉം തപാൽ ഹെഡ് ഓഫീസിൽ ശ്രീരാംപുരവും ഉണ്ട്.എടയാട് (3 കി.മീ), എടവിലങ്ങു (4 കെ.എം), പയ്യ്യ (ഏഴ് കെ എം), മാല (9 കെ.എം.എം.), പുത്തൻചിറ (9 കെ എം) എന്നിവയാണ് സമീപത്തുള്ള ഗ്രാമങ്ങൾ. കിഴക്കു ഭാഗത്ത് ചേന്ദമംഗലം ബ്ലോക്കിലാണ് പടാകുളം സ്ഥിതി ചെയ്യുന്നത്. തെക്കു ഭാഗത്തേക്ക് പറവൂർ ബ്ലോക്ക്, വടക്ക് മാള ബ്ലോക്ക്, വടക്കുംലങ്കൂർ ബ്ലോക്ക് എന്നിവയാണ്.കൊടുങ്ങല്ലൂർ, ചേന്ദമംഗലം, അഷ്ടമിച്ചിറ, ഗുരുവായൂർ എന്നിവ പട്ടാളം വരെ അടുത്തുള്ള നഗരങ്ങളാണ്



</doc>
<doc id="462684" url="https://ml.wikipedia.org/wiki?curid=462684" title="അഞ്ചപ്പാലം">
അഞ്ചപ്പാലം

കേരളത്തിലെ ത്രിശ്ശൂർ ജില്ലയിൽ കൊടുങ്ങല്ലുർ നഗരസഭയുടെ പടിഞാറുഭാഗത്താണ് സ്ഥീതീ ചെയ്യുന്നത്.


</doc>
<doc id="462685" url="https://ml.wikipedia.org/wiki?curid=462685" title="മാളവന">
മാളവന

കേരളത്തിലെ എറണാകുളം ജില്ലയിലെ പുത്തൻവേലിക്കര പഞ്ചായത്തിൽ സ്ഥിതി ചെയ്യുന്ന ഒരു പ്രദേശമാണ് മാളവന.





എളന്തിക്കര റോഡ്


</doc>
<doc id="462686" url="https://ml.wikipedia.org/wiki?curid=462686" title="ഇമ്മീഡിയറ്റ് പേയ്മെന്റ് സർവ്വീസ്">
ഇമ്മീഡിയറ്റ് പേയ്മെന്റ് സർവ്വീസ്

ഇന്ത്യയിലെ തൽക്ഷണ പണമിടപാടുകൾക്കുള്ള ഇന്റർ-ബാങ്ക് ഇലക്ട്രോണിക് ഫണ്ട് ട്രാൻസ്ഫർ സംവിധാനമാണ് ഇമ്മീഡിയറ്റ് പേയ്മെന്റ് സർവ്വീസ് (ഐഎംപിഎസ്). മൊബൈൽ ഫോണിലൂടെ ഒരു ഇന്റർ-ബാങ്ക് ഇലക്ട്രോണിക് ഫണ്ട് ട്രാൻസ്ഫർ സേവനമാണ് IMPS വാഗ്ദാനം ചെയ്യുന്നത്. NEFT , RTGS എന്നിവയിൽ നിന്ന് വ്യത്യസ്തമായി ബാങ്ക് അവധി ദിവസങ്ങൾ ഉൾപ്പെടെ എല്ലാ ദിവസവും 24 മണിയ്ക്കൂറും ഈ സേവനം ലഭ്യമാണ്. 

നാഷണൽ പേയ്മെന്റ്സ് കോർപ്പറേഷൻ ഓഫ് ഇന്ത്യയാണ് (എൻപിസിഐ) ഈ സംവിധാനം കൈകാര്യം ചെയ്യുന്നത്.ഇത് നിർമ്മിച്ചിരിക്കുന്നത് നിലവിലുള്ള നാഷണൽ ഫിനാൻസ് സ്വിച്ച് നെറ്റ്വവർക്കിലാണ്. 2010 നവംബർ 22 നാണ് IMPS പരസ്യമായി സമാരംഭിച്ചത്.നിലവിൽ 53 വാണിജ്യ ബാങ്കുകളിലും, 101 ഗ്രാമീണ, ജില്ല, അർബൻ, സഹകരണ ബാങ്കുകളിലും ഈ സേവനം ലഭ്യമാണ്. 




</doc>
<doc id="462688" url="https://ml.wikipedia.org/wiki?curid=462688" title="ലിനേസീ">
ലിനേസീ

സപുഷ്പിസസ്യങ്ങളിലെ ഒരു കുടുംബമാണ് ലിനേസീ (Linaceae). ലോകമെങ്ങുംതന്നെ കാണപ്പെടുന്ന ഈ കുടുംബത്തിൽ 14 ജനുസുകളിലായി ഏതാണ്ട് 250 സ്പീഷിസുകൾ ആണുള്ളത്. 14 ജനുസുകൾ രണ്ട് ഉപകുടുംബങ്ങളിലായി വിന്യസിച്ചിരിക്കുന്നു.
ലിനോയിഡേ ഉപകുടുംബത്തിലുള്ള ജനുസുകൾ

ഹ്യൂഗോനിയോയിഡേ ഉപകുടുംബത്തിലുള്ള ജനുസുകൾ



</doc>
<doc id="462701" url="https://ml.wikipedia.org/wiki?curid=462701" title="പോർട്രയിറ്റ് ഓഫ് ക്ലാരിസ സ്ട്രോസി">
പോർട്രയിറ്റ് ഓഫ് ക്ലാരിസ സ്ട്രോസി

ബെർലിനിലെ ജെമാൾഡ്ഗാലറിയിൽ സൂക്ഷിച്ചിരിക്കുന്ന 1542-ൽ ചിത്രീകരിച്ച ഇറ്റാലിയൻ ചിത്രകാരനായ ടിഷ്യൻ വെസല്ലി വരച്ച ഒരു ചിത്രമാണ് പോർട്രയിറ്റ് ഓഫ് ക്ലാരിസ സ്ട്രോസി. സ്റ്റോറോസിയിലെ പഴയ ഫ്ലോറൻറൈൻ കുടുംബത്തിൽ നിന്നുള്ള ഒരു പെൺകുട്ടിയെ ഈ ചിത്രത്തിൽ ചിത്രീകരിച്ചിരിക്കുന്നു. പെൺകുട്ടി അല്പം ഭയക്കുന്നതായി തോന്നുന്നു, അവളുടെ ചെറിയ ഫാലീൻ നായയെ പിടിച്ചിരിക്കുന്നു. ലോകമെമ്പാടുമുള്ള ഏറ്റവും മനോഹരമായ കുട്ടികളുടെ ഛായാചിത്രങ്ങളിൽ ഒരു മാതൃകയായി ഈ ചിത്രം കണക്കാക്കപ്പെടുന്നു. കാർമൈൻ ചുവപ്പ്, നീല, പൊൻ മഞ്ഞ എന്നീ നിറങ്ങളിലുള്ള വർണ്ണങ്ങൾ കൂട്ടിച്ചേർത്ത് അതിമനോഹരമായി ഈ ചിത്രം ചിത്രീകരിച്ചിരിക്കുന്നു. ആന്റണി വാൻ ഡൈക്കിന്റെ സമാനമായ പെയിന്റിംഗുകൾക്ക് ഒരു പ്രചോദനമായാണ് ഈ ക്യാൻവാസിനെ കണക്കാക്കുന്നത്.

പതിനാറാം നൂറ്റാണ്ടിലെ വെനീഷ്യൻ സ്കൂൾ ചിത്രകാരന്മാരിൽ പ്രമുഖനായിരുന്ന പ്രമുഖ ഇറ്റാലിയൻ ചിത്രകാരനായിരുന്നു ടിഷ്യൻ. മൈക്കലാഞ്ജലൊയോടൊപ്പം ഇദ്ദേഹം ഇറ്റാലിയൻ ചിത്രകലയുടെ പ്രശസ്തി വർദ്ധിപ്പിച്ചു. ടിഷ്യൻ വെനിഷ്യൻ ചിത്രകലാവിദഗ്ദ്ധനായിരുന്ന ജിയോവന്നി ബെല്ലിനിയുടെ കീഴിൽ പരിശീലനം നേടിയിരുന്നതായി കരുതപ്പെടുന്നു. ക്ലാസ്സിക്കൽ കലയുടെയും മൈക്കലാഞ്ജലോയുടെയും സ്വാധീനത്താൽ ടിഷ്യന്റെ ചിത്രങ്ങളിൽ പ്രകടമായ പരിവർത്തനം വന്നുചേർന്നു. നിറക്കൂട്ടുകളുടെ നിയന്ത്രണവും നൂതനത്വവും ടിഷ്യൻ ചിത്രങ്ങളുടെ സവിശേഷതയായി മാറിയിരുന്നു.


</doc>
<doc id="462713" url="https://ml.wikipedia.org/wiki?curid=462713" title="ലിനം">
ലിനം

പൂച്ചെടികളുടെ കുടുംബം ആയ ലിനേസീയിൽ ഏകദേശം 200 ഓളം സ്പീഷീസുകളുള്ള ഒരു ജീനസാണ് ലിനം. ഇവ ലോകത്തിലെ മിതോഷ്ണമേഖലയിലെയും ഉപോഷ്ണമേഖലകളിലെയും തദ്ദേശവാസിയാണ്. ലിനം സ്പീഷീസ് സസ്യങ്ങൾ കാബേജ് മോത്ത് പോലുള്ള ചില ലപീഡോപ്റ്റെറ സ്പീഷിസുകളുടെ ഭക്ഷണസസ്യമായി കണ്ടുവരുന്നു.




</doc>
<doc id="462716" url="https://ml.wikipedia.org/wiki?curid=462716" title="ലൈഗോഡിയം">
ലൈഗോഡിയം

ഉഷ്ണമേഖലാപ്രദേശങ്ങളിൽ കാണുന്ന പന്നൽച്ചെടികളുടെ 40 സ്പീഷീസുകൾ ഉൾപ്പെടുന്ന ഒരു ജനുസാണ് ലൈഗോഡിയം (പടരുന്ന പന്നൽച്ചെടി). ലൈഗോഡിയേസീ (Lygodiaceae) സസ്യകുടുംബത്തിലെ ഏക ജനുസാണ് ഇത്.
ചില ലൈഗോഡിയം സ്പീഷീസുകൾ അമേരിക്കയുടെ തെക്കുകിഴക്കൻ പ്രദേശങ്ങളിൽ പ്രശ്നക്കാരായ അധിനിവേശ കളകളായി കണക്കാക്കപ്പെടുന്നു. കഴിഞ്ഞ ദശകത്തിൽ ലൈഗോഡിയം വിഭാഗത്തിൽ പെട്ട സസ്യങ്ങളുടെ എണ്ണം 12 മടങ്ങ് വർദ്ധിച്ചതായി ഫ്ലോറിഡയിലെ ഇൻസ്റ്റിറ്റ്യൂട്ട് ഓഫ് ഫുഡ് ആൻഡ് അഗ്രികൾച്ചറൽ സയൻസസ് കണ്ടെത്തിയിട്ടുണ്ട്.



</doc>
<doc id="462718" url="https://ml.wikipedia.org/wiki?curid=462718" title="ലൈഗോഡിയം ജപോണികം">
ലൈഗോഡിയം ജപോണികം

പന്നൽച്ചെടികളുടെ ഒരു സ്പീഷീസാണ് ലൈഗോഡിയം ജപോണികം. വൈൻ-ലൈക്ക് ഫേൺ എന്നും ജാപ്പാനീസ് ക്ലൈമ്പിംഗ് ഫേൺ എന്നും ഇതറിയപ്പെടുന്നു. ജപ്പാൻ, കൊറിയ, തെക്കുകിഴക്കേ ഏഷ്യ, ഇന്ത്യ, കിഴക്കൻ ആസ്ത്രേലിയ എന്നിവിടങ്ങളിലെ തദ്ദേശവാസിയായി കണ്ടുവരുന്നു. അമേരിക്കൻ ഐക്യനാടുകളിലും പ്യൂർട്ടോ റിക്കോയിലും ഈ സ്പീഷീസുകളെ കാണാം.


</doc>
<doc id="462725" url="https://ml.wikipedia.org/wiki?curid=462725" title="കോച്ചടൈയാൻ">
കോച്ചടൈയാൻ

സൗന്ദര്യ ആർ അശ്വിൻ സംവിധാനം ചെയ്ത് 2014-ൽ പുറത്തിറങ്ങിയ ഒരു തമിഴ് ഭാഷാ മോഷൻ ക്യാപ്ചർ കമ്പ്യൂട്ടർ ആനിമേറ്റഡ് ആക്ഷൻ ചലച്ചിത്രമാണ് കോച്ചടൈയാൻ (Translation: The king with a long, curly mane). ഇന്ത്യയിലെ ആദ്യ ഫോട്ടോറിയലിസ്റ്റിക് ചലച്ചിത്രമാണിത്. രജനികാന്ത്, ദീപിക പദുക്കോൺ, ശോഭന, ആദി, ജാക്കി ഷ്രോഫ്, ശരത്കുമാർ, രുക്മിണി വിജയകുമാർ, നാസർ എന്നിവർ കേന്ദ്രകഥാപാത്രങ്ങളായി എത്തിയ ഈ ചിത്രം എട്ടാം നൂറ്റാണ്ടിൽ ജീവിച്ചിരുന്ന കോച്ചടൈയാൻ രണധീരൻ എന്ന രാജാവിന്റെ കഥയാണ് പറയുന്നത്. ചിത്രത്തിന്റെ സംഗീത സംവിധാനം എ. ആർ. റഹ്മാൻ നിർവ്വഹിച്ചിരിക്കുന്നു. 

അന്തരിച്ച നടൻ നാഗേഷ് അനിമേഷനിലൂടെ പുനരവതരിക്കുന്നു എന്ന പ്രത്യേകതയും ഈ ചിത്രത്തിനുണ്ട്.

കൊട്ടൈപട്ടണത്തിൽനിന്നുള്ള റാണ എന്നു പേരായ ബാലൻ (രജനീകാന്ത്) ഇരട്ടസഹോദരനായ സേനയുടെ അപേക്ഷയെ മാനിക്കാതെ കുടുംബത്തെ ഉപേക്ഷിച്ച് ഓടിപ്പോകുന്നു. നദിയിലൂടെ വള്ളത്തിൽ തുഴഞ്ഞുപോകവേ പെട്ടെന്ന് അപകടമുണ്ടാകുകയും അയൽരാജ്യവും കോട്ടൈപട്ടണത്തിന്റെ ഒരു ശത്രുവുമായ കലിങ്കപുരിയിൽനിന്നുള്ള ഏതാനും മത്സ്യത്തൊഴിലാളികൾ ഈ ബാലനെ കണ്ടെത്തുകയും ചെയ്യുന്നു. റാണ അവരോടൊപ്പം കലിങ്കപുരിയിൽ എത്തി അവിടെ വളരുകയും ആയുധവിദ്യകളഭ്യസിച്ച് ഭയമേതുമില്ലാത്ത ഒരു യോദ്ധാവായി മാറുകയും ചെയ്യുന്നു. അയാളുടെ പോരാട്ട വീര്യവും കഴിവുകളും കണ്ടറിഞ്ഞ കലിംഗപുരിയിലെ രാജാവായ മഹേന്ദ്രന്റെ (ജാക്കി ഷ്രോഫ്) പ്രീതിയും വിശ്വാസവും സമ്പാദിക്കാൻ സാധിക്കുകയും രാജാവ്  അയാളെ കലിംഗപൂരി സേനയുടെ കമാൻഡർ ഇൻ ചീഫായി ഉയർത്തുകയും ചെയ്തു. മഹന്ദ്രന രാജാവിന്റെ പുത്രനായ വീര മഹേന്ദ്രൻ (ആദി) രാജ്യത്തിലെമ്പാടുമുള്ള ഖനികളിൽ അടിമപ്പണി ചെയ്യുന്ന തടവുകാരായി പിടിക്കപ്പെട്ടെ പട്ടാളക്കാരെ റാണയ്ക്കു കാണിച്ചുകൊടുക്കുന്നു. ഈ വിവരം അതീവ രഹസ്യമാണെന്നും ഏതാനും പേർക്കു മാത്രമേ ഇതറിയാവൂ എന്നും അയാൾ റാണയോടു പറയുന്നു.  

അടിമകളെ മോചിപ്പിച്ചു കലിങ്കപുരിയിലെ സൈന്യത്തിൽ ചേർത്ത് തങ്ങളുടെ സൈനിക ബലം വർദ്ധിപ്പിക്കേണ്ടുന്നതിന്റെ ആവശ്യകതയും പുതിയ യുദ്ധതന്ത്രങ്ങൾ പ്രോത്സാഹിപ്പിക്കപ്പെടണെന്നും റാണ വീരയെ ബോധ്യപ്പെടുത്തുന്നു. വീര ഇതു സമ്മതിക്കുയും അടിമകൾ വിമോചിതരാകുകയും ചെയ്യുന്നു. അതിനുശേഷം കലിംഗപട്ടണത്തെ ആക്രമിക്കുവാനുള്ള സമ്മതം രാജ മഹേന്ദ്രയിൽനിന്നു സമ്പാദിക്കുന്നു. യുദ്ധത്തിനിടയിൽ റാണ തന്റെ ബാല്യകാല സുഹൃത്തും കോട്ടൈപട്ടണത്തിലെ രാജാവ് റിഷികോടകന്റെ (നാസർ) പുത്രനും രാജകുമാരനുമായ സെങ്കോടകനുമായി (ആർ ശരത്കുമാർ) ഏറ്റുമുട്ടാനിടയായി. 

പോരാട്ടത്തിന് പകരം, കൊട്ടപ്പട്ടണത്തിലെ തടവുകാരായ പടയാളികളെ വിമോചിപ്പിക്കുക എന്നതാണ് റാണയുടെ പ്രധാന ഉദ്ദേശ്യമെന്നു വെളിവാക്കപ്പെടുന്നു. യുദ്ധം നിറുത്തിവയ്ക്കാനുള്ള സൂചന നൽകിയതോടൊപ്പം റാണയും പടയാളികളും കലിംഗപുരിയുടെ ഉത്തരവുകളെ തള്ളിപ്പറയുകയും ചെയ്യുന്നു. യുദ്ധത്തിൽനിന്നു പിൻവാങ്ങിയ അവർ കോട്ടൈപട്ടണത്തിലേയ്ക്കു പോകുകയും ചെയ്തു. രാജാ മഹേന്ദ്രന്റേയും അയാളുടെ പുത്രന്റേയും അപ്രീതിക്കു റാണ പാത്രമാകുന്നു. കിരീടാവകാശി വീര മഹേന്ദ്രൻ, അവരെ കബളിപ്പിച്ചതിനും കലിംഗപൂരി രാജ്യത്തെ വഞ്ചിച്ചതിനും റാണയോടു പ്രതികാരം ചെയ്യുന്നതാണെന്നു പ്രഖ്യാപിച്ചു. കോട്ടൈപട്ടണത്തുവച്ച് റാണയും സെങ്കോടകനും അവരുടെ പഴയ സൗഹൃദം പുതുക്കുന്നു. സെങ്കോടകൻ റാണയെ ഋഷികോടകനു പരിചയപ്പെടുത്തുകയും റാണയെ കണ്ടയുടനേ അയാൾ പെട്ടെന്നു ജാഗരൂകനാകുകുയും ചെയ്യുന്നു. റാണ തന്റെ ഇളയ സഹോദരിയായ യമുനാ ദേവിയുമായി (രുക്മിണി വിജയകുമാർ) പുനസമാഗമം നടത്തി. അവൾ അയാളെ ചെറുപ്പകാലത്തു മാത്രം കണ്ടിട്ടുള്ളൂ. അവരുടെ അമ്മാവനാണ് (നാഗേഷ്) ആണ് അവളെ വളർത്തിയത്. തന്റെ മാതാവ് യാഘവി (ശോഭന) മരിച്ചുപോയതായും സഹോദരൻ സേനയെ കാണാതെ പോയതായും റാണ മനസ്സിലാക്കുന്നു. സഹോദരി യമുനയും സെങ്കോടകനും തമ്മിൽ അനുരാഗത്തിലാണെന്ന വിവരവും റാണ മനസ്സിലാക്കി. അവരുടെ ബന്ധത്തെ അയാൾ അനുകൂലിക്കുകയും വിവാഹത്തിനു സമ്മതിക്കുകയും ചെയ്തു. അതേസമയംതന്നെ ബുദ്ധിപൂർവ്വം രാജാവിന്റെ പുത്രൻ, യമുനയേപ്പോലെ ഒരു സാധാരണക്കാരിയെ വിവാഹം കഴിക്കാൻ ഉറപ്പിച്ച വിവരം ഋഷികോടകനെ  ബോധ്യപ്പെടുത്തുകയും ചെയ്യുന്നു. ഇതേസമയം, റാണ തന്റെ ബാല്യകാല സുഹൃത്തും ഋഷികോടകന്റെ പുത്രിയുമായ രാജകുമാരി വദനദേവിയുമായി (ദീപിക പാദുക്കോൺ) പ്രണയത്തിലായി 

വൈകാതെ തന്നെ സെങ്കോടകനും യമുന വിവാഹിതരാകുന്നു. വിവാഹം നടക്കുന്ന സമയം വധു രാജകുടുംബത്തിൽനിന്നുള്ളതല്ലായെന്നു മനസ്സിലാക്കിയ ഋഷികോടകൻ യമുനയെ വിവാഹം കഴിക്കുന്നതിൽനിന്നും പുത്രനെ വിലക്കുന്നു. അക്ഷോഭ്യനായി സെങ്കോടകൻ യമുനയുമായി കൊട്ടാരംവിട്ടുപോകുന്നു. അന്നുരാത്രി വൈകി, പൊയ്മുഖം ധരിച്ച ഒരുവൻ കൊട്ടാരത്തിൽ അതിക്രമിച്ചു കടക്കുകയും ഋഷികോടകനെ വധിക്കാൻ ശ്രമിക്കുകയും ചെയ്യുന്നു.  എന്നാൽ വദന അയാളെ പിന്തുടരുകയും പോരാട്ടം നടത്തി അവനെ പിടിച്ചുകെട്ടുകയും ചെയ്യുന്നു. ഋഷികോടകൻ അയാളുടെ മുഖംമുടി വലിച്ചുമാറ്റുകയും അത് റാണയാണെന്നു ബോധ്യപ്പെട്ടതോടെ ഉടനടി ജയിലിലേയ്ക്കു തള്ളുകയും മരണശിക്ഷ വിധിക്കുകയും ചെയ്യുന്നു. തകർന്നു പോയ വദന, റാണയെ പാർപ്പിച്ചിരുന്ന തടവറയിലെത്തി കാരണമന്വേഷിക്കുയും താൻ ഋഷികോടകനെ വധിക്കുവാൻ താൻ ശ്രമിച്ചതിന്റെ കാരണം അയാൾ അവളോടു പറയുന്നു.

വർഷങ്ങൾക്കുമുൻപ് കൊട്ടൈപട്ടണത്തിന്റെ മുൻ കമാൻഡർ ഇൻ ചീഫായിരുന്ന കൊച്ചടിയാന്റെ ഇളയമകനായിരുന്നു റാണ.കൊച്ചടിയാൻ തന്റെ ധീരതയുടെപേരിൽ കൊട്ടൈപട്ടണത്തിലെ ഏറെ ബഹുമാനിക്കപ്പെടുന്ന ഒരു വ്യക്തിയായിരുന്നു. അയാൾ ഋഷികോടകനേക്കാൾ ജനകീയനുമായിരുന്നു. ഇതിനാൽ ഋഷികോടകൻ കൊച്ചടിയാനോടു അസൂയയും വിദ്വേഷവുമള്ളവനായി മാറി. ഒരു രാത്രി, കൊച്ചടിയാൻ രാജ്യത്തിനുവേണ്ടി കുതിരകളേയും വെടിക്കോപ്പുകളും വാങ്ങിച്ചതിന് ശേഷം കൊട്ടൈപട്ടണിലേയ്ക്കു കപ്പലിൽ സഞ്ചരിക്കവേ, കലിംഗ പുരിയിലെ എതിരാളി സൈന്യം അവരെ ആക്രമിച്ചു. കൊച്ചടിയാൻ അവരെ പരാജയപ്പെടുത്തുന്നു, പക്ഷേ അവരുടെ ശൗര്യത്തെ മാനിച്ച് സ്വരാജ്യത്തേയ്ക്കു മടങ്ങിപ്പോകുവാൻ അവരെ അനുവദിക്കുന്നു.  എങ്കിലും, കലിംഗപുരി സേന, പോകുന്നതിനു മുമ്പ് കപ്പലിലുണ്ടായിരുന്ന ഭക്ഷണത്തിൽ വിഷം കലർത്തുന്നു. കൊട്ടൈപട്ടണ സൈന്യം ഈ ആഹാരം കഴിക്കുകയും എല്ലാവരും രോഗാതുരരാകുകയും ചെയ്യുന്നു.

കലിംഗപൂരി സേനയിൽ വഞ്ചിതായ വിവരം അറിഞ്ഞിട്ടുപോലും കൊച്ചടിയാൻ ഉടൻ തന്നെ കലിംഗാപുരിയിലേക്കുതന്നെ പോവാൻ തയ്യാറാവുകയായിരുന്നു, കാരണം രോഗം ബാധിച്ചു മരിച്ചുകൊണ്ടിരിക്കുന്ന പട്ടാളക്കാർക്കു മരുന്നുകൾ നൽകാൻ മതിയായ അടുത്തുള്ള ഏക ഭൂപ്രദേശം അതു മാത്രയായിരുന്നു. തന്റെ സൈനികർക്ക് വൈദ്യസഹായം നൽകാൻ രാജാ മഹേന്ദ്രനോട് അദ്ദേഹം നിർദ്ദേശിക്കുന്നു. രാജ മഹേന്ദ്രൻ, കൌശലപൂർവ്വം ഒരു നിബന്ധന വയ്ക്കുന്നു.  തന്റെ ആളുകളെ രക്ഷിക്കാൻ കൊച്ചടിയാൻ ആഗ്രഹിക്കുന്നുവെങ്കിൽ കലിംഗാപുരിയിലേയ്ക്കുള്ള എല്ലാ കുതിരകളെയും വെടിക്കോപ്പുകളും അതോടൊപ്പം രോഗംബാധിച്ച പട്ടാളക്കാരെ അടിമകളായും കലിംഗപുരിയിൽ ഉപേക്ഷിക്കണമെന്ന നിബന്ധനയാണ് അയാൾ കൊച്ചടിയാനുമുന്നിൽ വച്ചത്. ഇതു കൊച്ചടിയാൻ അംഗീകരിച്ചാൽമാത്രമേ രോഗം ബാധിച്ച പട്ടാളക്കാർക്കു ചികിത്സ നൽകി അവരെ ജീവിതത്തിലേയ്ക്കു തിരിച്ചുകൊണ്ടുവരികയുള്ളൂ. ഈ ആളുകൾ വിഷം ബാധിച്ചു മരിക്കുന്നതിനേക്കാൾ ഭേദം അടിമകളായി ജീവിക്കുകയാണെന്നും സമീപകാലത്ത് ഒരു യുദ്ധമുണ്ടാകുകയാണെങ്കിൽ ഇവരെ എളുപ്പത്തിൽ രക്ഷപെടുത്താമെന്നും കൊച്ചടിയാൻ ചിന്തിക്കുന്നു. അതുകൊണ്ട് രാജാ മഹേന്ദ്രന്റെ വാഗ്ദാനം അദ്ദേഹം സ്വീകരിക്കുകയും കലിംഗപൂരിയിൽനിന്ന് ഏകനായി തിരിച്ചുപോകുകയും ചെയ്യുന്നു. കൊട്ടൈപട്ടണത്തിൽ അദ്ദേഹം  തിരിച്ചെത്തിയപ്പോൾ അസൂയമൂത്ത  ഋഷികോടകൻ ഈ അവസരം മുതലെടുക്കുകയും കൊച്ചടിയാന്റെ എല്ലാ ആദരവും അന്തസ്സും അടിച്ചമർത്തുകയും തന്റെ സൈന്യത്തേയും കുതിരകളേയും വെടിക്കോപ്പുകളും കലിംഗപുരിക്കു സമ്മാനിച്ച് കൊട്ടൈപട്ടണത്തെ ഒറ്റുകൊടുത്ത ഒരു ചതിയാനായി ചിത്രീകരിച്ച് അദ്ദേഹത്തെ വധശിക്ഷക്കു വിധിക്കുകയും ചെയ്തു. ജനങ്ങളെല്ലാം അദ്ദേഹത്തെ മരണശിക്ഷക്കു വിധിച്ചതിൽ അന്ധാളിച്ചുപോയി. അദ്ദേഹത്തിന്റെ പത്നി യാഘവി ഈ അനീതികൾക്കായി ഋഷികോടകനെ പരസ്യമായി ശാസിക്കുകയും കുറ്റപ്പെടുത്തുകപോലും ചെയ്തുവെങ്കിലും ഋഷികോടകൻ തന്റെ തീരുമാനത്തിൽ ഉറച്ചുനിന്നു. പിറ്റേന്നു രാവിലെ റാണയുടെ കൺമുന്നിൽവച്ച് കൊച്ചടിയാനെ വധശിക്ഷക്കു വിധേയനാക്കി.

തന്റെ പിതാവിനെ അന്യായമായി കൊലപ്പെടുത്തിയതിനു പ്രതികാരം ചെയ്യുവാനുള്ള ശക്തി സംഭരിക്കുന്നതിനും കൊട്ടൈപട്ടണത്തിലെ ഭടന്മാരെ ശത്രുരാജ്യത്തിൽനിന്നു മോചിപ്പിക്കുന്നതിനുമായിട്ടാണു താൻ  കലിംഗപൂരിയിലേക്ക് ഓടിപ്പോയതെന്ന് റാണ വദനയോടു മൊഴിയുന്നു. തന്റെ പിതാവിന്റെ ദുഷ്പ്രവർത്തനങ്ങളെക്കുറിച്ച് കേട്ടതോടെ അവൾ ഖിന്നയായി. എന്നിരുന്നാലും റാണയുമായി അവൾ വീണ്ടും അനുരഞ്ജനത്തിലായി. പിന്നീട് റാണയെ മോചിപ്പിക്കാൻ അവൾ പിതാവിനോട് കേണപേക്ഷിച്ചുവെങ്കിലും പ്രയോജനമുണ്ടായില്ല. ഇതേസമയം റാണ ജയിലിൽനിന്നു രക്ഷപെടുന്നു. റാണയുടെ രക്ഷപ്പെടലിനെക്കുറിച്ചു മനസ്സിലാക്കിയ ഋഷികോടകൻ ജ്യോത്സ്യനോടൊപ്പം കൂടിയാലോചന നടത്തുകയും റാണയുടെ കാരുണ്യത്തിലാണു തന്റെ ജീവൻ എന്നതു മനസ്സിലാക്കുകയും ചെയ്യുന്നു. അയാൾ ഉടനടി വദനയുടെ വിവാഹം വീര മഹേന്ദ്ര രാജകുമാരനുമായി നടത്തുന്നതിനുള്ള ഒരുക്കങ്ങൾ ചെയ്യുന്നു. കൊട്ടൈപട്ടണത്തിനും കലിംഗാപുരിനും ഇടയിൽ ശത്രുതയുണ്ടെങ്കിലും, ഒരു കൂട്ടുകെട്ടിലൂടെ ഇരുകൂട്ടർക്കും റാണയോടുള്ള വിദ്വേഷം തീർക്കുന്നതിനും അയാളെ അമർച്ച ചെയ്യുന്തിനും ഈ വിവാഹത്തിലൂടെ സാധിക്കുമെന്ന കണക്കുകൂട്ടലിലാണ് അയാൾ ഈ വിവാഹം ഏർപ്പെടുത്തിയത്. 

കല്യാണ ദിവസത്തിൽ ചടങ്ങു നടക്കുന്നതിനു തൊട്ടുമുമ്പ് റാണാ എത്തുന്നു. റാണയും കോട്ടൈപട്ടണത്തിലെ ജനങ്ങളും റിഷികോടകനെ ശകാരിക്കുകയും സ്വകാര്യ നേട്ടങ്ങൾക്കായി രാജ്യത്തെ മുഴുവനായി ശത്രുരാജ്യത്തിലെ രാജാ മഹേന്ദ്രന് അടിയറവച്ച ഒരു രാജ്യദ്രോഹിയായി മുദ്രകുത്തുകയും ചെയ്യുന്നു.  ഋഷികോടകൻ വർഷങ്ങൾക്കുമുമ്പ് കൊച്ചടിയാനിൽ ആരോപിച്ച അതേ ആരോപണങ്ങളായിരുന്നു ഇത്. ഇതിനെത്തുടർന്ന് റാണയും കോട്ടൈപട്ടണത്തിലേയും കലിംഗപൂരിയിലേയും സംയുക്ത സൈന്യവുമായി ഒരു യുദ്ധം തുടങ്ങി. രണ്ടു രാജ്യങ്ങളുടെയും സൈന്യത്തെ കീഴടക്കാനും, കൊട്ടൈപട്ടണത്തിന്റെ സേനയിൽ ഭൂരിഭാഗത്തേയും തന്റെ വരുതിയിലാക്കുന്നതിനും റാണക്കു സാധിച്ചു. റാണ, രാജാ മഹേന്ദ്രനെ വധിക്കുകയും പരാജിതനായ വീര മഹേന്ദ്രനെ സ്വരാജ്യത്തേക്കു തിരിച്ചുപോകാൻ അനുവദിച്ചതോടൊപ്പം അവരുടെ സൗഹൃദത്തെക്കുറിച്ച് ഓർമ്മപ്പെടുത്തുകയും ചെയ്തു. പിന്നീട് ഋഷികോടകനെതിരെ പോരാടി അയാളെ ശിരച്ചേദം ചെയ്യന്നു.

അവസാനമായി, റാണയും വദനയും പുനസമാഗമം നടത്തുന്നു. ഒരു യുവ സൈനികൻ കുതിരയോടിച്ചുകൊണ്ട് അവരുടെ അടുത്തേയ്ക്കു വരുന്നു. ഈ പട്ടാളക്കാരൻ റാണയുടെ ഇരട്ടസഹോദരൻ സേനയാണെന്ന്  വെളിവാക്കപ്പെട്ടു. അദ്ദേഹം അത്യന്തം രോഷാകുലനാണെന്നു തോന്നി.  പിതാവ് രാജാവിനെ സംരക്ഷിക്കുവാൻ ആവശ്യപ്പെട്ടിരുന്നതിനെതിരെ, റാണ അദ്ദേഹത്തെ കൊലപ്പെടുത്തിയതു സേനയെ രോഷാകുലനാക്കുകയും ഒരു യുദ്ധം സമാഗതമാണെന്നു സൂചിപ്പിക്കപ്പെടുകയും ചെയ്യുന്നു.




</doc>
<doc id="462727" url="https://ml.wikipedia.org/wiki?curid=462727" title="ഏസർ രുബ്രം">
ഏസർ രുബ്രം

റെഡ് മേപ്പിൾ, സ്വാംപ്, വാട്ടർ അല്ലെങ്കിൽ മൃദു മേപ്പിൾ എന്നും അറിയപ്പെടുന്ന ഏസർ രുബ്രം, വടക്കേ അമേരിക്കയുടെ കിഴക്കും മധ്യ മേഖലകളിലും സർവ്വസാധാരണമായതും വ്യാപകവുമായി കാണപ്പെടുന്നതുമായ ഇലപൊഴിയും മരങ്ങളിൽ ഒന്നാണ്. യു.എസ്. ഫോറസ്റ്റ് സർവ്വീസ് തിരിച്ചറിഞ്ഞ വടക്കേ അമേരിക്കയുടെ കിഴക്കൻ മേഖലയിലെ ഏറ്റവും സമൃദ്ധമായ തദ്ദേശീയ സസ്യങ്ങളിലുൾപ്പെടുന്നതാണ് ഇത്. ഒണ്ടാറിയോ, മിനസോട്ട എന്നിവയുടെ അതിർത്തിയിലെ വുഡ്സ് തടാകത്തിന് ചുറ്റുമുള്ള തെക്കു കിഴക്കൻ മാണിറ്റോബയും കിഴക്ക് ന്യൂഫൗണ്ട്ലാൻഡ്, തെക്ക് ഫ്ലോറിഡ, തെക്കുപടിഞ്ഞാറ് ടെക്സസ് എന്നിവയും റെഡ് മേപ്പിൾ വനമേഖലയിൽപ്പെടുന്നു. അതിന്റെ പലവിധ സവിശേഷതകളിലൊന്ന് പ്രത്യേകിച്ച് അതിന്റെ ഇല, തികച്ചും വ്യത്യസ്തമാണെന്നതാണ്. പൂർണ്ണവളർച്ചയെത്തുമ്പോൾ, വൃക്ഷം പലപ്പോഴും ഏകദേശം 30 മീറ്റർ (100 അടി) വരെ ഉയരത്തിലെത്തുന്നു. അതിന്റെ പൂക്കൾ, ഇലഞെട്ടുകൾ, ചില്ലകൾ, വിത്തുകൾ എന്നിവയെല്ലാം ഒന്നിനൊന്നു വ്യത്യസ്തമാണ്. എന്നിരുന്നാലും ഈ സവിശേഷതകളിൽ ശരത്കാലത്തെ അതിശയകരമായ കടുത്ത ചുവപ്പു നിറത്തിന് ഇത് വളരെയേറെ പ്രശസ്തമാണ്.

ഏസർ രുബ്രം സാധാരണയായി മോർഫോളജിക്കൽ സ്വഭാവങ്ങളിൽ വളരെ മാറിക്കൊണ്ടിരിക്കും എന്നിരുന്നാലും തിരിച്ചറിയാൻ വളരെ എളുപ്പമാണ്. ഇടത്തരം മുതൽ ബൃഹത്തായ വലിപ്പത്തിൽ കാണപ്പെടുന്ന ഒരു വൃക്ഷമായ ഇത്, സാധാരണയായി 27 മുതൽ 38 മീറ്റർ വരെ (90 മുതൽ 120 അടി) ഉയരത്തിൽ വളരുകയും വളർച്ചയ്ക്ക് അനുകൂലമായ സാഹചര്യങ്ങൾ നിലനിൽക്കുന്ന തെക്കൻ അപ്പലേച്ചിയനിൽ അപൂർവ്വമായിമാത്രം ഇവ 41 മീറ്ററിൽ കൂടുതൽ (135 അടി) ഉയരത്തിലും വളരുന്നു. ഇലകൾ സാധാരണയായി 9 മുതൽ 11 സെന്റിമീറ്റർ വരെ നീളമുള്ളതാണ് (3 1/2 to 4 1/4 ഇഞ്ച്). തടി വ്യാസം 46 മുതൽ 88 സെന്റീമീറ്ററിനും ഇടയിലാണ് (18 മുതൽ 35 ഇഞ്ച്); വളരുന്ന സാഹചര്യങ്ങളെ ആശ്രയിച്ച്, തുറന്ന സ്ഥലങ്ങളിൽ വളരുന്ന വൃക്ഷങ്ങൾ 153 സെന്റീമീറ്ററോളം (60 ഇഞ്ച്) വ്യാസം വയ്ക്കുന്നു.

വടക്കേ അമേരിക്കയുടെ കിഴക്കൻ പ്രദേശങ്ങളിലെ ഏറ്റവും കൂടുതൽ സമൃദ്ധമായതും വ്യാപകവുമായതുമായ ഒരു വൃക്ഷമാണ് ഏസർ രുബ്രം. ന്യൂഫൗണ്ട്ലാൻഡിന്റേയും നോവാ സ്കോട്ടിയുടേയും തെക്കുമുതലും തെക്കൻ ക്യൂബെക്ക് മുതൽ തെക്കുപടിഞ്ഞാറൻ ഒണ്ടാറിയോ വരെയും, തെക്കുകിഴക്കൻ മനിറ്റോബയുടെ അങ്ങേയറ്റം, വടക്കൻ മിനസോട്ട, വിസ്കോൺസിൻ തെക്ക്, ഇല്ലിനോയി, മിസോറി, കിഴക്കൻ ഒക്ലാഹോമ എന്നിവിടങ്ങളിലും കിഴക്കൻ ടെക്സാസിന്റെ പടിഞ്ഞാറൻ മലനിരകൾ മുതൽ ഫ്ലോറിഡയ്ക്കു കിഴക്കോട്ടുവരെയുമുള്ള പ്രദേശങ്ങളിലെ സർവ്വസാധാരണാമായ ഒരു കാഴ്ചയാണ് ഈ വൃക്ഷം.




</doc>
<doc id="462733" url="https://ml.wikipedia.org/wiki?curid=462733" title="മുട്ട് മാറ്റിവയ്ക്കൽ">
മുട്ട് മാറ്റിവയ്ക്കൽ

കാൽമുട്ടുകളുടെ സന്ധികൾക്കുണ്ടാകുന്ന തേയ്മാനം മൂലം സംജാതമാകുന്ന വേദനയും ചലനപരിമിതികളും പരിഹരിക്കാൻ ചെയ്യുന്ന ശസ്ത്രക്രിയയാണ് Knee Arthroplasty അഥവാ Knee Replacement എന്ന് അറിയപ്പെടുന്ന മുട്ട് മാറ്റിവയ്ക്കൽ.

ശരീരഭാരം പതിയ്ക്കുന്ന മുട്ട് സന്ധികളുടെ ഉപരിതലം തേയ്മാനം വന്ന്  അവയുടെ ധർമ്മം വഹിക്കാൻ പറ്റാതാവുമ്പോൾ ആ ഭാഗം മുറിച്ചും തേയ്ച്ചും മാറ്റി, പകരം ലോഹ നിർമ്മിതമായ കൃത്രിമ സന്ധി പിടിപ്പിക്കലാണ് മുട്ട് മാറ്റിവയ്ക്കൽ. പലതരത്തിലുള്ള സന്ധിവാത രോഗങ്ങൾ (arthritis) മൂലം മുട്ട് വൈകല്യം സംഭവിച്ചവരിലാണ് മാറ്റിവയ്ക്കൽ ഏറെയും നടത്തുന്നത്. പ്രായം ചെന്നവരിലാണ് ഈ ശസ്ത്രക്രിയ മിക്കപ്പോഴും ചെയ്യേണ്ടിവരുന്നത്.

മുട്ടിന്റെ പുറം ഭാഗം കീറി കാൽമുട്ട് അസ്ഥി patella വെളിപ്പെടുത്തുന്നു.
അസ്ഥിയിൽ ഘടിപ്പിക്കപ്പെട്ട പേശികൾ വേർപ്പെടുത്തുന്നു.
ഇതോടെ തുടയെല്ലിനു femur കീഴ്ഭാഗവും കാലിലെ വലിയ എല്ലിന് tibia മേൽഭാഗവും കാണാൻ സാധിക്കും. ഈ അസ്ഥികളുടെ അഗ്രഭാഗം കൃത്രിമ സന്ധി യോജിപ്പിക്കാൻ പാകത്തിന് ക്രമപ്പെടുത്തുന്നു
ഇതിനായി അനുബന്ധ തരുണാസ്ഥികളും ലിഗമെൻറുകളും മുറിച്ച് മാറ്റുന്നു.
അതിനുശേഷം ലോഹ സന്ധി ഭാഗങ്ങൾ ഘടിപ്പിച്ച് അവ പശ (bone cement) വച്ച് ഉറപ്പിക്കുന്നു.


</doc>
<doc id="462735" url="https://ml.wikipedia.org/wiki?curid=462735" title="ഐസിക്കിൾ">
ഐസിക്കിൾ

ഒരു വസ്തുവിൽ നിന്ന് വെള്ളം തുള്ളിയായി പൊഴിക്കുകയോ വീഴുകയോ ചെയ്തതിനുശേഷം തണുത്തുറയുമ്പോൾ രൂപംകൊണ്ട കുന്തമുനപോലെയുള്ള ഐസ് ആണ് ഐസിക്കിൾ.
തിളക്കമുള്ളതും പ്രഭാപൂർവ്വമായതും ആയ തെളിഞ്ഞകാലാവസ്ഥയിൽ മഞ്ഞോ ഐസോ സൂര്യപ്രകാശം അല്ലെങ്കിൽ മറ്റ് ഊർജ്ജ സ്രോതസ്സോ കൊണ്ട് ഉരുകിയതിനുശേഷം വെള്ളം തുള്ളിയായി ഇറ്റിറ്റു വീഴുന്ന അവസ്ഥയിൽ ക്രമേണ വെള്ളം ചോർന്നുപോകുകയും പലതവണ ഈ രീതി തുടർന്നതിനുശേഷം വീണ്ടും ഉറഞ്ഞ് ഐസാകുമ്പോൾ ഐസിക്കിൾ ഉണ്ടാകുന്നു.

ഐസിക്കിളുകൾ സുരക്ഷയ്ക്ക് ഭീഷണിയും അപകടങ്ങൾ സൃഷ്ടിക്കാനും കഴിയുന്നു. 

1776-ൽ ഐസിക്കിൾ വീണു കൊല്ലപ്പെട്ട ഒരു ഇംഗ്ലീഷ് ചെറുപ്പക്കാരന്റെ കഥ പലപ്പോഴും വിവരിക്കപ്പെട്ടിരുന്നു.



</doc>
<doc id="462747" url="https://ml.wikipedia.org/wiki?curid=462747" title="പബ്‌ജി">
പബ്‌ജി

2017ൽ ദക്ഷിണ കൊറിയൻ വീഡിയോ ഗെയിം കമ്പനിയായ ബ്ലൂഹോളിന്റെ സബ്സിഡിയറിയായ പബ്ജ് കോർപ്പറേഷൻ വികസിപ്പിച്ചെടുത്ത ഒരു ഓൺലൈൻ മൾട്ടിപ്ലെയർ ബാറ്റിൽ റൊയേൽ ഗെയിമാണ് പ്ലെയർ അൺനോൺസ് ബാറ്റിൽ ഗ്രൗണ്ട് (പബ്‌ജി). അതിജീവനം അഥവാ സർവൈവൽ എന്നത് ആശയമാക്കിയുള്ള ഗെയിമുകളെ ബാറ്റിൽ റൊയേൽ വിഭാഗത്തിലാണ് ഉൾപ്പെടുത്തുന്നത്. ഇതിന്റെ സ്മാർട്‌ഫോൺ പതിപ്പ് രംഗപ്രവേശം ചെയ്തതോടെയാണ് ഗെയിമിന്റെ പ്രചാരം വർധിച്ചത്. 

പബ്ജിയിൽ ഒരു കളിയിൽ നൂറ് പേരാണുണ്ടാവുക. ഈ നൂറ് കളിക്കാർ ഒരു ഒറ്റപ്പെട്ട ദ്വീപിൽ പാരച്യൂട്ടിൽ പറന്നിറങ്ങുന്നു. അവിടെ കെട്ടിടങ്ങൾക്കുള്ളിൽ നിന്നും മറ്റും ആവശ്യമായ ആയുധങ്ങളും മരുന്നുകളും ശേഖരിക്കുന്നു. എന്നിട്ട് പരസ്പരം യുദ്ധം ചെയ്യുന്നു. ഈ യുദ്ധത്തിൽ അവസാനം നിമിഷം വരെ അതിജീവിക്കുന്നവർ വിജയികളായി മാറുന്നു.


</doc>
<doc id="462748" url="https://ml.wikipedia.org/wiki?curid=462748" title="അജ്മീർ സംസ്ഥാനം">
അജ്മീർ സംസ്ഥാനം

അജ്മീർ തലസ്ഥാനമായി ഇന്ത്യയുടെ സ്വാതന്ത്ര്യാനന്തരം രൂപം കൊള്ളുകയും 1950 മുതൽ 1956 വരെ നിലനിന്നിരുന്നതുമായ പ്രത്യേക പ്രദേശമാണ് അജ്മീർ സംസ്ഥാനം. രാജസ്ഥാനിൽ അജ്മീർ - മെർവാറ പ്രവിശ്യയിൽ നിന്നും രൂപം കൊണ്ട പ്രദേശമാണിത്. 1956-ലെ സംസ്ഥാന പുനഃസംഘടന നിയമത്തിലൂടെ ഈ പ്രദേശം രാജസ്ഥാൻ സംസ്ഥാനത്തിൽ ചേരുകയാണുണ്ടായത്. 


</doc>
<doc id="462750" url="https://ml.wikipedia.org/wiki?curid=462750" title="ടെൻ ഇയർ ചലഞ്ച്">
ടെൻ ഇയർ ചലഞ്ച്

പത്ത് വർഷം മുമ്പുള്ള ചിത്രങ്ങൾ ഇപ്പോഴത്തെ ചിത്രങ്ങൾക്കൊപ്പം സമൂഹമാധ്യമങ്ങളിലൂടെ പങ്കുവയ്ക്കുക എന്നതാണ് ടെൻ ഇയർ ചലഞ്ച് എന്നറിയപ്പെടുന്നത്. സാധാരണക്കാർ മുതൽ സെലിബ്രിറ്റികൾ വരെ ഈ ചലഞ്ചിൽ പങ്കാളികളാകുന്നുണ്ട്. ഫേസ്ബുക്കിലൂടെയാണ് ഈ ചലഞ്ച് പ്രചരിക്കപ്പെട്ടത്. തങ്ങളുടെ ഫേസ് റെക്കഗ്നിഷൻ സംവിധാനം മെച്ചപ്പെടുത്തുന്നതിന് ഫേസ്ബുക്ക് തന്നെയാണ് ഇത് പ്രചരിപ്പിച്ചതെന്ന ആരോപണം ശക്തമാണ്. ആളുകളുടെ പ്രായവും മറ്റും സംബന്ധിച്ച വിവരങ്ങൾ നിർമ്മിത ബുദ്ധി ആൽഗരിതങ്ങളെ പരിശീലിപ്പിക്കിക്കുന്നതിലൂടെ ഫേസ്ബുക്കിന്റെ ഫേസ് റെക്കഗ്നിഷൻ സംവിധാനം മെച്ചപ്പെടുത്താൻ സാധിക്കും. വളരെ പെട്ടെന്ന് തന്നെ ടെൻ ഇയർ ചലഞ്ച് ശ്രദ്ധിക്കപ്പെട്ടു തുടങ്ങിയിരുന്നു. ചലഞ്ചിന്റെ ഭാഗമായി കോടിക്കണക്കിന് ചിത്രങ്ങൾ ഫേസ്ബുക്കിലൂടെ പങ്കുവയ്ക്കപ്പെട്ടിട്ടുണ്ടെന്ന് കരുതപ്പെടുന്നു.

</doc>
<doc id="462754" url="https://ml.wikipedia.org/wiki?curid=462754" title="മാലക്കര">
മാലക്കര

കേരളത്തിലെ പത്തനംതിട്ട ജില്ലയിൽ കുളനട ബ്ലോക്കിൽ ആറന്മുള ഗ്രാമ പഞ്ചായത്തിലെ ഒരു ഗ്രാമമാണ് മാലക്കര. പമ്പാനദിയുടെ കരയിൽ ആറന്മുളയിൽനിന്ന് 5 കിലോമീറ്ററും ചെങ്ങന്നൂരിൽ നിന്ന് 6. 4 കിലോമീറ്റർ അകലെയാണ് സ്ഥിതിചെയ്യുന്നത്. ചരിത്രപ്രസിദ്ധമായ ആറന്മുള ഉത്രട്ടാതി ജലമേളയിൽ ഈ ഗ്രാമത്തിൽനിന്ന് മാലക്കര പള്ളിയോടം പങ്കെടുക്കാറുണ്ട്.
ശ്രീ ആത്മാനന്ദ സ്മാരക സ്കൂൾ
1.സെൻറ്തോമസ് ആശുപത്രി മാലക്കര

2. കോയിപ്പുറം ഗവൺമെൻറ് ഹോമിയോ ഡിസ്പെൻസറി

1. മാലക്കര തൃക്കോവിൽ മഹാവിഷ്ണുക്ഷേത്രം

2. ചെറുപുഴക്കാട്ട് ദേവിക്ഷേത്രം
മാവേലിക്കര-ചെങ്ങന്നൂർ-കോഴഞ്ചേരി റോഡ്
മാലക്കര-കുറിച്ചിമുട്ടം റോഡ്


</doc>
<doc id="462758" url="https://ml.wikipedia.org/wiki?curid=462758" title="വേളം മഹാഗണപതി ക്ഷേത്രം">
വേളം മഹാഗണപതി ക്ഷേത്രം

കണ്ണൂർ ജില്ലയിലെ തളിപ്പറമ്പ് താലൂക്കിൽ മയ്യിൽ പട്ടണത്തിൽ നിന്നും തൊട്ടടുത്ത് (500 മീറ്റർ)വടക്ക് ഭാഗത്തായി സ്ഥിതിചെയ്യുന്ന ഒരു ഗണപതിക്ഷേത്രമാണ്‌ വേളം മഹാഗണപതി ക്ഷേത്രം. (വേളത്തമ്പലം എന്ന് പ്രാദേശിക നാമം). മയ്യിൽ നിന്ന് കണ്ടക്കൈ, ചെക്കിക്കടവ്, കൊയ്യം, ചെങ്ങളായി, വളക്കൈ തുടങ്ങിയ പ്രദേശങ്ങളിലേക്ക് പോകുന്ന റോഡ് വേളം അമ്പലത്തിനും അമ്പലക്കുളത്തിനും ഇടയിലൂടെയാണ് കടന്നു പോകുന്നത്.

മഹാഗണപതി, രാജരാജേശ്വരൻ, പെരും തൃക്കോവിലപ്പൻ, എന്നിവരുടെ പ്രതിഷ്ഠയുള്ള ഒരു ക്ഷേത്രമാണിത്. ചുറ്റുമതിലിന് തൊട്ട് ശ്രീകൃഷ്ണപ്രതിഷ്ഠയുമുണ്ട്. അമ്പലത്തിന് മുൻഭാഗത്തായി ഈ അടുത്ത കാലത്ത് പുനർനിർമ്മിച്ച ക്ഷേത്രക്കുളമുണ്ട്. അതിഥി മന്ദിരം, ഊട്ടുപുര, വിവാഹമണ്ഡപം, പുതിയതായി നിർമ്മിച്ച നടപ്പന്തൽ എന്നിവയും ക്ഷേത്രത്തിന്റെ പ്രത്യേകതയാണ്.

ചൊവ്വ, വെള്ളി ദിവസങ്ങളിൽ ഈ ക്ഷേത്രത്തിൽ അന്നദാനം നടത്തി വരുന്നു.


</doc>
<doc id="462760" url="https://ml.wikipedia.org/wiki?curid=462760" title="കീഴ്ത്തളി">
കീഴ്ത്തളി

കേരളത്തിലെ തൃശ്ശൂർ ജില്ലയിലെ കൊടുങ്ങല്ലൂർ നഗരസഭയിലെ മേത്തല പ്രദേശത്ത് ഉള്ള ഒരു ഗ്രാമമാണ് കീഴ്ത്തളി.


</doc>
<doc id="462761" url="https://ml.wikipedia.org/wiki?curid=462761" title="ആനക്കയം പാലം">
ആനക്കയം പാലം

മഞ്ചേരി - പെരിന്തൽമണ്ണ റോഡിൽ ആനക്കയത്ത് കടലുണ്ടി പുഴക്ക് കുറുകെയുള്ള പാലമാണ് ആനക്കയം പാലം, മഞ്ചേരി ടൗണിനെയും പെരിന്തൽമണ്ണ ടൗണിനെയും ബന്ധിപ്പിക്കുന്ന ദൈർഘ്യം കുറഞ്ഞ റോഡ് എന്ന നിലക്ക് മഞ്ചേരി ആനക്കയം മങ്കട പെരിന്തൽമണ്ണ റോഡിന് പ്രത്യേക പ്രാധാന്യമുണ്ട്. പാലം വരുന്നതിന് മുമ്പ് കടത്തുതോണിയായിരുന്നു പുഴമുറിച്ചുകടക്കാൻ ഉപയോഗിച്ചിരുന്നത്. പാലത്തിന് അരകിലോമീറ്റർ അകലെ ഈ പ്രദേശം തോണിക്കടവ് എന്ന പേരിൽ ഇപ്പോൾ അറിയപ്പെടുന്നു. ഇവിടെ നിന്നാണ് ആനക്കയം പഞ്ചായത്തിലേക്കും മഞ്ചേരി മുനിസിപ്പാലിറ്റിയിലേക്കും ആവശ‌്യമായ കുടിവെള്ളം പമ്പുചെയ്യുന്ന വാട്ടർട്രീറ്റ്‌മെന്റ് പ്ലാന്റ് സ്ഥിതിചെയ്യുന്നത്. 
മലപ്പുറം ജില്ല രൂപീകരിക്കുന്നതിന് മുമ്പ് പാലത്തിന് തെക്ക് വശം പാലക്കാട് ജില്ലയും വടക്കുഭാഗം കോഴിക്കോട് ജില്ലയുമായിരുന്നു. രണ്ട് പ്രദേശങ്ങൾ തമ്മിലുള്ള വ്യാപാരവിനിമയങ്ങൾക്ക് പാലം അനിവാര്യമായ ഘട്ടത്തിലാണ് അന്നത്തെ സർക്കാർ പാലം നിർമ്മാണത്തിന് മുൻകൈ എടുത്തത്, 1965 ഒക്ടോബർ 22 ന് അന്നത്തെ പബ്ലിക്ക് വർക്ക് ഡിപ്പാർട്ടുമെന്റ് സൂപ്രണ്ട് പി.വി. ജോൺ (ബി.ഇ.എം.എം. ഇ. - യു,എസ്.എ.) പാലം നിർമ്മാണത്തിന് അസ്ഥിവാരമിട്ടു, 1967 ഏപ്രിൽ ന് അന്നത്തെ പി.ഡബ്ല്യൂ.ഡി മന്ത്രിയായിരുന്ന ടി.കെ. ദിവാകരൻ പഞ്ചായത്ത്-സാമൂഹിക ചുമതലയുള്ള മന്ത്രി എം.പി.എം. അഹ്മദ് കുരിക്കളുടെ സാന്നിദ്ധ്യത്തിൽ നാടിന് തുറന്നുകൊടുത്തതായി പാലത്തിൽ സ്ഥാപിച്ച ഫലകത്തിൽ കാണുന്നു. 
പാലനിർമാണവുമായി ബന്ധപ്പെട്ടുണ്ടായ ഒരു വലിയ ദുരന്തം ഇതിന്റെ നിർമ്മാണ ചരിത്രത്തിലെ ഒരു വേദനിപ്പിക്കുന്ന അധ്യായമാണ്. പാലത്തിനോടനുബന്ധിച്ചുള്ള റോഡുകൾ മണ്ണിട്ടു ഉയർത്തുന്നതിനായി ആനക്കയത്തിന് പരിസരത്ത് ഈരാമുടുക്ക് എന്ന പ്രദേശത്തെ കുന്നിൽനിന്നായിരുന്നു മണ്ണെടുത്തുകൊണ്ടിരുന്നത്. സാധാരണ പണിയായുധങ്ങളായ പിക്കാസും തൂമ്പയും മൺവെട്ടിയും ഉപയോഗിച്ച് അടിഭാഗത്ത് നിന്ന് മണ്ണെടുത്തുകൊണ്ടിരുന്ന തൊഴികളുടെ മീതെ മലയിടിഞ്ഞുവീഴുകയായിരുന്നു. ദുരന്തത്തിൽ 12 പേരാണ് മരണപ്പെട്ടത്. മരിച്ചവരുടെ കുടുംബങ്ങൾക്ക് 50 രൂപയും പരിക്കേറ്റവർക്ക് 25 രൂപയും സർക്കാർ നഷ്ടപരിഹാരം നൽകി.


</doc>
<doc id="462762" url="https://ml.wikipedia.org/wiki?curid=462762" title="സുഖോയ്">
സുഖോയ്


</doc>
<doc id="462771" url="https://ml.wikipedia.org/wiki?curid=462771" title="തളി സമരം">
തളി സമരം

കോഴിക്കോട് തളി ക്ഷേത്രത്തിൻെറ റോഡിൽ അവർണർ പ്രവേശിക്കരുതെന്ന് 1917 ൽ സാമൂതിരി കൽപന പുറപ്പെടുവിച്ചതിനെ തുടർന്നുണ്ടായ സമരം.അക്കാലത്ത് റോഡ് മുൻസിപാലിറ്റിയുടെ കീഴിലായിരുന്നു.അതിനാൽ സാമൂതിരിയുടെ കൽപന മുൻസിപ്പൽ ചെയർമാൻ ആയിരുന്ന സി.വി. നാരായണ അയ്യർ നിഷേധിച്ചു.മലബാർ കളക്ടറായി പകരം വന്ന തോറൻ ,സാമൂതിരിയുടെ ആഗ്രഹം അനുസരിച്ച് 1917 നവംബർ ഒന്നിന് തളി റോഡിൽ തീണ്ടൽ ബോർഡ് സ്ഥാപിച്ചു.അന്നു തന്നെ സി. കൃഷ്ണൻ,മഞ്ചേരി രാമയ്യർ എന്നിവർ കുതിരവണ്ടിയിൽ റോഡിൽ പ്രേവേശിക്കുകയും കൃഷ്ണൻ ബോർഡിൽ ടാർ അടിക്കുകയും ചെയ്തു.കൂടാതെ ബോർഡ് ഇളക്കി ക്ഷേത്രത്തിലേക്ക് എറിയുകയും ചെയ്തു.ഒരാഴ്ച കഴിഞ്ഞ് അതുവഴി ഘോഷയാത്ര നടത്തുകയും തളിയിലെ കുളത്തിൽ കുളിക്കുകയും ചെയ്തു.


</doc>
<doc id="462772" url="https://ml.wikipedia.org/wiki?curid=462772" title="സ്റ്റെൽത്ത് ടെക്നോളജി">
സ്റ്റെൽത്ത് ടെക്നോളജി

റഡാറുകൾ, ഇൻഫ്രാറെഡ്, സോണാർ തുടങ്ങിയ ദിശ നിർണ്ണയ മാർഗ്ഗങ്ങളിൽ നിന്നും വിമാനം, കപ്പലുകൾ, അന്തർവാഹിനികൾ, മിസൈലുകൾ, ഉപഗ്രഹങ്ങൾ, ഭൂഗർഭ വാഹനങ്ങൾ തുടങ്ങിയവയെ വളരെക്കുറച്ചുമാത്രം ദൃശ്യമാകുന്ന വിധത്തിലൊ അല്ലെങ്കിൽ പൂർണ്ണമായും അദൃശ്യമാകുന്നതരത്തിലോ ഉപയോഗിക്കുന്ന ഒരു സാങ്കേതികവിദ്യയാണ് സ്റ്റെൽത്ത് ടെക്നോളജി. ഇത് ഒരു ഇലക്ട്രോണിക് പ്രതിരോധ മാർഗ്ഗമാണ്.


</doc>
<doc id="462777" url="https://ml.wikipedia.org/wiki?curid=462777" title="ഗെയ്ൽ (ഇന്ത്യ) ലിമിറ്റഡ്">
ഗെയ്ൽ (ഇന്ത്യ) ലിമിറ്റഡ്

ഇന്ത്യയിലെ ഏറ്റവും വലിയ പൊതുമേഖല പ്രകൃതി വാതക ഉൽപ്പാദന-വിതരണ കമ്പനിയാണ് ഗെയ്ൽ (ഇന്ത്യ) ലിമിറ്റഡ് (ഗെയ്ൽ) (മുൻപ് ഗ്യാസ് അതോറിറ്റി ഓഫ് ഇന്ത്യ ലിമിറ്റഡ്). ഡൽഹിയിലാണ് ഗെയിലിന്റെ ആസ്ഥാനം.

പ്രകൃതിവാതകം, ലിക്വിഡ് ഹൈഡ്രോകാർബൺ, ദ്രവീകൃത പെട്രോളിയം ഗ്യാസ് ട്രാൻസ്മിഷൻ, പെട്രോകെമിക്കൽ , സിറ്റി ഗ്യാസ് ഡിസ്ട്രിബ്യൂഷൻ, പര്യവേക്ഷണം, ഉൽപ്പാദനം, ഗെയ്ൽറ്റേൽ, വൈദ്യുതോൽപ്പാദനം എന്നീ മേഖലകളിൽ ഈ സ്ഥാപനം പ്രവർത്തിച്ചുവരുന്നു. 2013 ഫെബ്രുവരി 1 ന് ഭാരത സർക്കാരിന്റെ മഹാരത്ന പദവി ലഭിച്ചു. ട്രസ്റ്റ് റിസർച്ച് അഡ്വൈസറി നടത്തിയ പഠനത്തിന്റെ ബ്രാൻഡ് ട്രസ്റ്റ് റിപ്പോർട്ട് 2014 അനുസരിച്ച് ഇന്ത്യയിലെ ഏറ്റവും വിശ്വസനീയമായ ബ്രാൻഡുകളുടെ പട്ടികയിൽ ഗെയിൽ 131-ആം സ്ഥാനത്താണ്.

പെട്രോളിയം പ്രകൃതി വാതക മന്ത്രാലയം (MoP & NG) യുടെ കീഴിലുള്ള ഒരു പൊതുമേഖലാ സ്ഥാപനമായി 1984 ആഗസ്റ്റിലാണ് ഗെയ്ൽ (ഇന്ത്യ) ലിമിറ്റഡ് സ്ഥാപിതമായത്. മുൻപ് ഗ്യാസ് അതോറിറ്റി ഓഫ് ഇന്ത്യ ലിമിറ്റഡ് എന്ന പേരിലാണ് ഈ സ്ഥാപനം അറിയപ്പെട്ടിരുന്നത്. ഹജീറ-വിജയപുർ-ജഗദീഷ്പുർ പൈപ്പ് ലൈൻ പദ്ധതിയുടെ നിർമ്മാണവും പ്രവർത്തനവും പരിപാലനവുമായിരുന്നു ഗെയിൽ ഏറ്റെടുത്ത ആദ്യ ഉത്തരവാദിത്തം. ലോകത്തിലെ ഏറ്റവും വലിയ ക്രോസ്-രാജ്യ പ്രകൃതി വാതക പൈപ്പ്ലൈൻ പ്രോജക്ടുകളിൽ ഒന്നായിരുന്നു ഇത്. 1750 കിലോമീറ്റർ ദൈർഖ്യമുള്ള ഈ പൈപ്പ് ലൈൻ പദ്ധതി എകദേശം ₹17 ബില്യൺ ചിലവിൽ 1991-ൽ യാഥാർത്യമായി.


</doc>
<doc id="462779" url="https://ml.wikipedia.org/wiki?curid=462779" title="കാട്ടാകുളം">
കാട്ടാകുളം

കേരളത്തിലെ തൃശ്ശൂർ ജില്ലയിലെ എറിയാട് പഞ്ചായത്തിൽ സ്ഥിതി ചെയ്യുന്ന ഒരു ഗ്രാമമാണ് കാട്ടാകുളം. കൊടുങ്ങല്ലുരിൽ നിന്ന് 1.8 കിലോമീറ്റർ മാറിയാണ് ഈ ഗ്രാമം.



ബി ബി യു പി എസ് മേത്തല


</doc>
<doc id="462791" url="https://ml.wikipedia.org/wiki?curid=462791" title="ഭാരത് പെട്രോളിയം കോർപ്പറേഷൻ ലിമിറ്റഡ്">
ഭാരത് പെട്രോളിയം കോർപ്പറേഷൻ ലിമിറ്റഡ്

ഭാരത സർക്കാരിന്റെ മഹാരത്ന പദവിയുള്ള ഒരു പൊതു മേഖലാ എണ്ണക്കമ്പനിയാണ് ഭാരത് പെട്രോളിയം കോർപ്പറേഷൻ ലിമിറ്റഡ് (ബി.പി.സി.എൽ).

മുംബൈ ആസ്ഥാമായി പ്രവർത്തിയ്ക്കുന്ന ഈ കോർപറേഷൻ മുംബൈയിലും കൊച്ചിയിലുമായി രണ്ട് വലിയ റിഫൈനറികൾ പ്രവർത്തിപ്പിയ്ക്കുന്നു. ഭാരതത്തിലെ രണ്ടാമത്തെ ഏറ്റവും വലിയ എണ്ണ കമ്പനിയാണ് ഇത്. 
2016- ൽ "ഫോർച്യൂൺ" തയ്യാറാക്കിയ ലോകത്തിലെ ഏറ്റവും വലിയ കോർപ്പറേഷനുകളുടെ പട്ടികയിനുസരിച്ച് 342 ആം സ്ഥാനത്താണ് ഭാരത് പെട്രോളിയം.

ഭാരത് പെട്രോളിയം കൈകാര്യം ചെയ്യുന്ന റിഫൈനറികൾ താഴെപ്പറയുന്നവയാണ്: 


</doc>
<doc id="462795" url="https://ml.wikipedia.org/wiki?curid=462795" title="കൽപ്പാത്തി സമരം">
കൽപ്പാത്തി സമരം

പാലക്കാട് ജില്ലയിലെ കൽപ്പാത്തിയിലെ പുരാതനമായ വിശ്വനാഥക്ഷേത്രത്തിന് സമീപത്തുള്ള അഗ്രഹാരത്തെരുവുകളിലൂടെ താഴ്ന്ന ജാതിയിൽപ്പെട്ടവർക്ക് സഞ്ചരിക്കുന്നതിന്അവകാശം ആവശ്യപ്പെട്ടുകൊണ്ട് നടത്തിയ സമരമാണ് കൽപ്പാത്തി സമരം


</doc>
<doc id="462796" url="https://ml.wikipedia.org/wiki?curid=462796" title="ഹിന്ദുസ്ഥാൻ പെട്രോളിയം കോർപ്പറേഷൻ ലിമിറ്റഡ്">
ഹിന്ദുസ്ഥാൻ പെട്രോളിയം കോർപ്പറേഷൻ ലിമിറ്റഡ്

ഭാരത സർക്കാരിന്റെ ഉടമസ്ഥതയിലുള്ള എണ്ണക്കമ്പനികളിൽ ഒന്നാണ് മുംബൈ ആസ്ഥാനമായുള്ള ഹിന്ദുസ്ഥാൻ പെട്രോളിയം കോർപ്പറേഷൻ ലിമിറ്റഡ് (എച്ച്പിസിഎൽ). 

ഇന്ത്യയിലെ പൊതുമേഖലാ കമ്പനികളിൽ 25% വിപണി പങ്കാളിത്തവും ശക്തമായ മാർക്കറ്റിങ് ഇൻഫ്രാസ്ട്രക്ചറും ഈ സ്ഥാപനത്തിനുണ്ട്. എച്ച്പിസിഎല്ലിന്റെ 51.11% ഓഹരികളും ഓയിൽ ആൻഡ് നാച്വറൽ ഗ്യാസ് കോർപ്പറേഷന്റെ കൈവശമാണ്. "ഫോർച്യൂൺ" 2016ൽ പ്രസിദ്ധീകരിച്ച ലോകത്തിലെ ഏറ്റവും വലിയ കോർപ്പറേഷനുകളുടെ പട്ടികയിൽ 367ആം സ്ഥാനത്താണ് ഹിന്ദുസ്ഥാൻ പെട്രോളിയം.


ഇന്ത്യയിൽ നിരവധി എണ്ണ ശുദ്ധീകരണശാലകൾ എച്ച്പിസിഎല്ലിനുണ്ട്. അതിൽ ചിലത് ചുവടെ നൽകുന്നു. 




</doc>
<doc id="462797" url="https://ml.wikipedia.org/wiki?curid=462797" title="ന്യൂയോർക്ക് യൂണിവേഴ്സിറ്റി">
ന്യൂയോർക്ക് യൂണിവേഴ്സിറ്റി

ന്യൂയോർക്ക് യൂണിവേഴ്സിറ്റി (NYU) ലോകത്തെമ്പാടുമായി വ്യാപിച്ചുകിടക്കുന്ന സ്വകാര്യ ഗവേഷണ സർവ്വകലാശാലയാണ്. 1831-ൽ സ്ഥാപിതമായ ഈ സർവ്വകലാശാലയുടെ ചരിത്രപ്രാധാന്യമുള്ള കാമ്പസ് ന്യൂയോർക്ക് നഗരത്തിലെ ഗ്രീൻവിച്ച് വില്ലേജിലാണു സ്ഥിതിചെയ്യുന്നത്. ഒരു ആഗോള സർവ്വകലാശാല എന്ന നിലയിൽ, വിദ്യാർത്ഥികൾക്ക് സർവ്വകലാശാലയുടെ ബിരുദ ദാന കാമ്പസുകളായ NYU അബൂദാബി, NYU ഷാങ്ഘായ് എന്നിവിടങ്ങിൽനിന്നും ബിരുദം നേടുവാനും അതുപോലെതന്നെ അക്ര, ബെർലിൻ, ബ്യൂണസ് അയേഴ്സ്, ഫ്ലോറൻസ്, ലണ്ടൻ, ലോസ് ഏഞ്ചൽസ്, മാഡ്രിഡ്, പാരിസ്, പ്രാഗ്, സിഡ്നി, ടെൽ അവീവ്, വാഷിംഗ്ടൺ ഡി.സി. എന്നിവിടങ്ങളിലായുള്ള 12 അക്കാദമിക് സെന്ററുകളിൽ‌ പഠനം നടത്തുവാനും സാധിക്കുന്നു.

2018 ൽ അക്കാദമിക് റാങ്കിംഗ് ഓഫ് വേൾഡ് യൂണിവേഴ്സിറ്റീസ്, ടൈംസ് ഹയർ എജ്യൂക്കേഷൻ വേൾഡ് യൂണിവേഴ്സിറ്റി റാങ്കിംഗ്സ്, യു.എസ്. ന്യൂസ് & വേൾ‌ഡ് റിപ്പോർട്ട് എന്നിവയുടെ റാങ്കിംഗ് അനുസരിച്ച്, ന്യൂയോർക്ക് യൂണിവേഴ്സിറ്റി ആഗോളതലത്തിൽ ഏറ്റവും മികച്ച 30 സർവ്വകലാശാലകളുടെ പട്ടികയിൽ ഇടംപിടിച്ചിരുന്നു. 2018 അവസാനത്തിൽ കലാലയ പ്രവേശനത്തിനായി ലഭിച്ച അപേക്ഷകളിൽ അണ്ടർ ഗ്രാജ്വറ്റ് പ്രോഗ്രാമുകൾക്കായി മാത്രം ഏകദേശം 75,037  അപേക്ഷകളാണു ഇവിടെ  ലഭിച്ചത്. അമേരിക്കൻ ഐക്യനാടുകളിലെ മറ്റേതൊരു സ്വകാര്യ സ്വകാര്യ കോളജിലെയോ സർവ്വകലാശാലകളിലേയോ അപേക്ഷകളേക്കാളും അധികമായരുന്നു ഇത്.

ഇവിടുത്തെ പൂർവ്വവിദ്യാർത്ഥികളിൽ രാഷ്ട്രത്തലവൻമാർ, രാജപദവിയിലുള്ളവർ, പ്രഗല്ഭ ശാസ്ത്രജ്ഞർ, കണ്ടുപിടിത്തക്കാർ, സംരംഭകർ, മാദ്ധ്യമ ശ്രദ്ധ നേടിയവർ, സ്ഥാപകർ, ഫോർച്ചൂൺ 500 പട്ടികയിലെ കമ്പനികളുടെ സ്ഥാപകരും സി.ഇ.ഓ.മാരും ബഹിരാകാശ സഞ്ചാരികൾ തുടങ്ങി വിവിധ മേഖലകളിലുള്ളവർ ഉൾപ്പെടുന്നു. 2018 വരെ 37 നോബൽ സമ്മാന ജേതാക്കൾ,  7 ടേണിംഗ് പുരസ്കാര ജേതാക്കൾ, 30 അക്കാദമി പരസ്കാര ജേതാക്കൾ, 30 പുലിറ്റ്സർ സമ്മാന ജേതാക്കൾ, നൂറുകണക്കിന് നാഷണൽ അക്കാദമീസ് ഓഫ് സയൻസസിലേയും, യുണൈറ്റഡ് സ്റ്റേറ്റ്സ് കോൺഗ്രസിലേയും അംഗങ്ങൾ എന്നിവർ ഇവിടുത്തെ വൈജ്ഞാനികശാഖയിലോ പൂർവ്വ വിദ്യാർത്ഥികളുടെ പട്ടികയിലോ അംഗങ്ങളായിരുന്നു. ടൈംസ് ഹയർ എജ്യുക്കേഷൻ വേൾഡ് യൂണിവേഴ്സിറ്റി റാങ്കിംഗിൽ, ആഗോളതലത്തിൽ പൂർവ്വ വിദ്യാർത്ഥികളായ കോടീശ്വരന്മാരെ സംഭാവന ചെയ്ത സർവ്വകലശാലകളുടെ പട്ടികയിൽ  ന്യൂയോർക്ക് സർവ്വകലാശാലക്ക് ഏഴാം സ്ഥാനവും പൂർവ്വവിദ്യാർത്ഥികളായ മഹാകോടീശ്വരന്മാരെ സംഭാവന ചെയ്ത സർവ്വകലാശാലകളിലെ വെൽത്ത്-എക്സ് ന്റെ പട്ടികയിൽ ഇതിനു നാലാം സ്ഥാനവുമാണുള്ളത്. 



</doc>
<doc id="462799" url="https://ml.wikipedia.org/wiki?curid=462799" title="ക്ലീൻ ബാൻഡിറ്റ്">
ക്ലീൻ ബാൻഡിറ്റ്

2008-ൽ കേംബ്രിഡ്ജിൽ സ്ഥാപിതമായ ഇംഗ്ലീഷ് ഇലക്ട്രോണിക്സ് സംഗീത ഗ്രൂപ്പാണ് ക്ലീൻ ബാൻഡിറ്റ്. ഗ്രേസ് ചാറ്റോ, സഹോദരന്മാരായ ജാക്, ലൂക്ക് പാറ്റേഴ്സൺ എന്നിവരാണ് ബാൻഡ് അംഗങ്ങൾ. അവരുടെ പല പ്രോജക്റ്റുകളും ക്ലാസിക്കൽ നൃത്ത സംഗീതത്തിന്റെ മിശ്രിതമാണ്. ജെസ് ഗ്ലിൻ, ആനി മേരി, സീൻ പോൾ , ഡെമി ലൊവറ്റൊ, സാര ലാർസൺ, എല്ലി ഗൗഡിങ്, മരിന, റീറ്റ ഓറ എന്നീ ഗായകർ ക്ലീൻ ബാൻഡിറ്റുമായി സഹകരിച്ചിട്ടുണ്ട്. സിംഫണി, റോക്കബൈ, സോളോ എന്നിവയാണ് ഹിറ്റ്‌ ചാർറ്റിൽ ഉള്ളത്. 

 

</doc>
<doc id="462802" url="https://ml.wikipedia.org/wiki?curid=462802" title="മംഗ്ലീഷ് (ചലച്ചിത്രം)">
മംഗ്ലീഷ് (ചലച്ചിത്രം)

സലാം ബാപ്പു സംവിധാനം ചെയ്ത് 2014 ൽ പുറത്തിറങ്ങിയ മലയാളചലച്ചിത്രമാണ് മംഗ്ലീഷ്. മമ്മൂട്ടി, ഡച്ച് നടി കരോളിൻ ബെച്ച്
എന്നിവർ കേന്ദ്രകഥാപാത്രങ്ങളായി എത്തിയ ഈ ചിത്രം 

മട്ടാഞ്ചേരിയിലെ മാലിക് ഭായി എന്ന മത്സ്യവ്യാപാരിയെയാണ് മമ്മൂട്ടി അവതരിപ്പിച്ചിരിക്കുന്നത്. ഒരു ഇംഗ്ലീഷ് വനിതയായ മിഷേൽ (കരോളിൻ ബെച്ച്) സഹായത്തിനായി മാലിക് ഭായിയുടെ സഹായം തേടുന്നുവെങ്കിലും ഇരുവരും ആശയവിനിമയം നടത്തുന്നതിൽ ആശയക്കുഴപ്പം സൃഷ്ടിക്കുന്നു.

2014 ജൂലൈ 27 ന് കേരളത്തിൽ ഉടനീളം റിലീസ് ചെയ്ത ഈ ചിത്രത്തിന് സമ്മിശ്ര പ്രതികരണമായിരുന്നു ലഭിച്ചത്. അഞ്ച് ദിവസത്തിനുള്ളിൽ 3.15 കോടി രൂപയാണ് ചിത്രം നേടിയത്.



</doc>
<doc id="462807" url="https://ml.wikipedia.org/wiki?curid=462807" title="നോട്ട് അനദർ ടീൻ മൂവി">
നോട്ട് അനദർ ടീൻ മൂവി

നോട്ട് അനദർ ടീൻ മൂവി 2001 ൽ പുറത്തിറങ്ങിയതും ജോയൽ ഗാല്ലെൻ സംവിധാനം ചെയ്തതുമായ ഒരു അമേരിക്കൻ കൗമാര കോമഡി ചിത്രമാണ്.  മൈക് ബെൻഡർ, ആഡം ജെയ് എപ്സ്റ്റീൻ, ആൻഡ്രൂ ജേക്കബ്സൺ, ഫിൽ ബ്യൂമാൻ, ബഡ്ഡി ജോൺസൺ എന്നിവർ രചന നിർവ്വഹിച്ച ഈ മൾട്ടി സ്റ്റാർ ചിത്രത്തിലെ പ്രധാന കഥാപാത്രങ്ങളെ അവതരിപ്പിച്ചത് ചൈലർ ലീഗ്, ക്രിസ് ഇവാൻസ്, ജെയ്മി പ്രസ്ലി, എറിക് ക്രിസ്ത്യൻ ഓൾസൻ, എറിക് ജംഗ്മാൻ, മിയ കിർഷ്നർ, ഡിയോൺ റിച്ച്മണ്ട്, കോഡി മക് മെയിൻസ്, സാം ഹണ്ടിങ്ടൺ, സാം ലെവിൻ, സെറീന വിൻസെന്റ്, റോൺ ലെസ്റ്റർ, റാണ്ടി ക്യുഡ്, ലാസി ചബർട്ട്, റിലേ സ്മിത്ത് എന്നിവരായിരുന്നു.


</doc>
<doc id="462812" url="https://ml.wikipedia.org/wiki?curid=462812" title="സ്റ്റീൽ അതോറിറ്റി ഓഫ് ഇന്ത്യാ ലിമിറ്റഡ്">
സ്റ്റീൽ അതോറിറ്റി ഓഫ് ഇന്ത്യാ ലിമിറ്റഡ്

ന്യൂഡൽഹി ആസ്ഥാനമായി പ്രവർത്തിയ്ക്കുന്ന ഒരു ഇന്ത്യൻ പൊതുമേഖലാ സ്റ്റീൽ നിർമ്മാണ കമ്പനിയാണ് സെയിൽ എന്ന ചുരുക്ക പേരിൽ അറിയപ്പെടുന്ന സ്റ്റീൽ അതോറിറ്റി ഓഫ് ഇന്ത്യാ ലിമിറ്റഡ്.

പ്രതിവർഷം 14,38 ദശലക്ഷം മെട്രിക് ടൺ സ്റ്റീൽ ഉൽപ്പാദിപ്പിയ്ക്കുന്ന സെയിൽ ഇന്ത്യയിലെ ഏറ്റവും വലിയ സ്റ്റീൽ നിർമ്മാതാവും ലോകത്തിലെ ഏറ്റവും വലിയ സ്റ്റീൽ നിർമ്മാതാക്കളിൽ ഒന്നുമാണ്. കമ്പനിയുടെ ഹോട്ട് മെറ്റൽ ഉത്പാദനശേഷി 2025 ഓടെ പ്രതിവർഷം 50 ദശലക്ഷം ടണ്ണായി ഉയരുമെന്ന് പ്രതീക്ഷിക്കുന്നു. സെയിലിന്റെ നിലവിലെ ചെയർമാൻ അനിൽ കുമാർ ചൗധരിയാണ്.








</doc>
<doc id="462815" url="https://ml.wikipedia.org/wiki?curid=462815" title="ലുക്രീഷ്യ ആൻഡ് ഹർ ഹസ്ബൻഡ്">
ലുക്രീഷ്യ ആൻഡ് ഹർ ഹസ്ബൻഡ്

ഇറ്റാലിയൻ ചിത്രകാരനായിരുന്ന ടിഷ്യൻ വെസല്ലി 1515-ൽ ചിത്രീകരിച്ച ഓയിൽ പെയിന്റിംഗ് ആണ് ലുക്രീഷ്യ ആൻഡ് ഹർ ഹസ്ബൻഡ് ലൂസിയസ് ടാർക്വിനിയസ് കൊളറ്റിനസ് അല്ലെങ്കിൽ ടാർക്വിൻ ആൻഡ് ലുക്രീഷ്യ. ഇപ്പോൾ ഈ ചിത്രം വിയന്നയിലെ കുൻസ്തിസ്റ്റോറിഷെസ് മ്യൂസിയത്തിൽ സൂക്ഷിച്ചിരിക്കുന്നു. ഈ കലാകാരന്റെ ആധികാരികത പരമ്പരാഗതവും തിളക്കമുള്ള വർണ്ണത്തട്ട് പാൽമ വെക്കിയോയുമായി സാമ്യമുള്ളതാണെന്നു സൂചിപ്പിക്കുന്നു. എന്നാൽ, 1514 മുതൽ 1515 വരെ ടിഷ്യന്റെ പരമ്പരയുടെ ഭാഗമായിട്ടാണ് ഈ പെയിന്റിംഗിനെ ചിത്രീകരിച്ചിരിക്കുന്നത്. ഉഫിസിഗാലറിയിലെ ഫ്ലോറ, ലൂവ്രേ മ്യൂസിയത്തിലെ വുമൺ വിത്ത് എ മിറർ, വിയന്നയിലെ യംഗ് വുമൺ ഇൻ എ ബ്ളാക്ക് ഡ്രെസ്സ്, വിലോന്റെ (ടിഷ്യൻ), മ്യൂണിക്കിലെ വാനിറ്റി, ഡോറിയ പാംഫിൽജ് ഗാലറിയിലെ സലോമി ഏന്നീ ചിത്രങ്ങൾ ഇതിലുൾപ്പെടുന്നു. റോയൽ ശേഖരത്തിൽ ഒരു ആദ്യകാല കോപ്പിയും കാണപ്പെടുന്നു.

തലേരാത്രിയിൽ സെക്ടസ് ടാർക്വിനിയസിനാൽ മാനഭംഗപ്പെടുത്തപ്പെട്ടശേഷം ആത്മഹത്യ ചെയ്യാനൊരുങ്ങുന്നതിന്റെ തൊട്ടുമുൻപുള്ള രൂപത്തിലാണ് ചിത്രരചന നിർവ്വഹിച്ചിരിക്കുന്നത്. അതുവഴി റോമൻ സ്ത്രീത്വത്തിന്റെ മഹനീയതയുടെ പ്രതീകമായി ഇതിനെ വാഴ്ത്തുന്നുണ്ട്. മുകളിൽ നിന്നും വരുന്ന ദിവ്യപ്രകാശത്താൽ തിളങ്ങുന്ന മുഖവും ഏതാണ്ട് നഗ്നമായ മേനിയും താഴേയ്ക്കുവീഴുന്ന വസ്ത്രവും ശ്രദ്ധേയമാണ്. അന്നത്തെ വെനീസിൽ ലഭ്യമായ വർണ്ണങ്ങളുടെ മികവ് ഈ ചിത്രത്തിലെ വെട്ടിത്തിളങ്ങുന്ന പച്ചനിറത്തിൽ വ്യക്തമാണ്.

പതിനാറാം നൂറ്റാണ്ടിലെ വെനീഷ്യൻ സ്കൂൾ ചിത്രകാരന്മാരിൽ പ്രമുഖനായിരുന്ന പ്രമുഖ ഇറ്റാലിയൻ ചിത്രകാരനായിരുന്നു ടിഷ്യൻ. മൈക്കലാഞ്ജലൊയോടൊപ്പം ഇദ്ദേഹം ഇറ്റാലിയൻ ചിത്രകലയുടെ പ്രശസ്തി വർദ്ധിപ്പിച്ചു. ടിഷ്യൻ വെനിഷ്യൻ ചിത്രകലാവിദഗ്ദ്ധനായിരുന്ന ജിയോവന്നി ബെല്ലിനിയുടെ കീഴിൽ പരിശീലനം നേടിയിരുന്നതായി കരുതപ്പെടുന്നു. ക്ലാസ്സിക്കൽ കലയുടെയും മൈക്കലാഞ്ജലോയുടെയും സ്വാധീനത്താൽ ടിഷ്യന്റെ ചിത്രങ്ങളിൽ പ്രകടമായ പരിവർത്തനം വന്നുചേർന്നു. നിറക്കൂട്ടുകളുടെ നിയന്ത്രണവും നൂതനത്വവും ടിഷ്യൻ ചിത്രങ്ങളുടെ സവിശേഷതയായി മാറിയിരുന്നു.


</doc>
<doc id="462819" url="https://ml.wikipedia.org/wiki?curid=462819" title="മന്നാർഗുഡി ഈശ്വരൻ">
മന്നാർഗുഡി ഈശ്വരൻ

ഒരു മൃദംഗ വിദ്വാനും കർണ്ണാടിക് സംഗീതജ്ഞനുമാണ് മന്നാർഗുഡി എ. ഈശ്വരൻ (Mannargudi A Easwaran) (). കേന്ദ്ര സംഗീത നാടക അക്കാദമി അവാർഡ് നേടിയിട്ടുണ്ട്.
1947 ഏപ്രിൽ 1ന് ജനിച്ചു. പിതാവ് അയ്യപ്പ ദീക്ഷിതർ. മാതാവ്, ജാനകിയമ്മാൾ. എട്ടാമത്തെ വയസ്സിൽ മൃദംഗവാദനം ആരംഭിച്ചു. മദ്രാസ് സർവ്വകലാശാലയിൽ നിന്ന് ബിരുദം നേടി. ആകാശവാണിയിൽ 23 വർഷക്കാലം സേവനം ചെയ്തു.


</doc>
<doc id="462849" url="https://ml.wikipedia.org/wiki?curid=462849" title="കമ്പാനുല റാപുൻകുലസ്">
കമ്പാനുല റാപുൻകുലസ്

റാമ്പിയൻ ബെൽഫ്ളവർ, റാമ്പിയൻ, റോവർ ബെൽഫ്ളവർ എന്നീ പേരുകളിലറിയപ്പെടുന്ന കമ്പാനുല റാപുൻകുലസ് ബെൽഫ്ളവർ (കമ്പാനുല) കുടുംബത്തിലെ കാമ്പനൂലേസിയിലെ ഒരു സപുഷ്പി സസ്യമാണ്.ഈ ഇനം ഒരു കാലത്ത് യൂറോപ്പിൽ വ്യാപകമായി അതിന്റെ ഇലകൾ ചീര പോലെ ഉപയോഗിച്ചിരുന്നു. കൂടാതെ ഒരു ഭക്ഷ്യക്കിഴങ്ങുചെടിയായ പാർസ്നിപ്പ് പോലുള്ള ഇതിന്റെ വേരും മുള്ളങ്കി പോലെ ഉപയോഗിച്ചിരുന്നു.ഗ്രിം സഹോദരന്മാരുടെ കഥയായ റാപുൻട്സെലിൽ നിന്നും ഈ സസ്യത്തിന് അതിന്റെ പേര് ലഭിക്കാനിടയായി.




</doc>
<doc id="462851" url="https://ml.wikipedia.org/wiki?curid=462851" title="അപസ്മാര">
അപസ്മാര

ഹിന്ദു പുരാണപ്രകാരം, അജ്ഞതയെയും അപസ്മാരത്തെയും പ്രതിനിധീകരിക്കുന്ന ഒരു കുള്ളനാണ് അപസ്മാര. ഇതിനെ മുയലക അഥവാ മുയലകൻ എന്നും വിളിക്കുന്നു. ലോകത്ത് അറിവ് സംരക്ഷിക്കപ്പെടുവാൻ അപ്സമാരപുരുഷൻ വധിയ്ക്കപ്പെടാൻ പാടില്ല; അഥവാ വധിയ്ക്കപ്പെടുകയാണെങ്കിൽ അറിവും അജ്ഞതയും തമ്മിലുള്ള സന്തുലിതാവസ്ഥ തകിടം മറിയും. അപസ്മാരയുടെ വധത്തിലുടെ അർത്ഥമാക്കുന്നത് കഠിനാധ്വാനവും പ്രയത്‌നവും ആത്മസമർപ്പണവും ഇല്ലാതെ ജ്ഞാനപ്രാപ്തി ലഭ്യമാകുന്നുവെന്നാണ്. ഇത് പിന്നീട്‌, എല്ലാ രൂപത്തിലുള്ള ജ്ഞാനത്തിന്റെയും മൂല്യശോഷണത്തിലേക്ക് നയിക്കുന്നു. അപസ്മാരപുരുഷനെ നിയന്ത്രിക്കുവാനായി, നാട്യത്തിന്റെ രാജാവായി അറിയപ്പെടുന്ന നടരാജനായി ശിവൻ അവതരിക്കുകയും കോസ്മിക് നൃത്തരൂപമായ താണ്ഡവമാടുകയും ചെയ്തുവെന്നുമാണ് ഐതിഹ്യം. താണ്ഡവനൃത്തമാടുന്ന സമയത്ത്, നടരാജൻ അപസ്മാരപുരുഷനെ തന്റെ വലംകാൽ ഉപയോഗിച്ച് ഞെരിക്കുന്നു. അമരത്വം ലഭ്യമായിട്ടുള്ള ചുരുക്കം ചില രാക്ഷസന്മാരിലൊന്നാണ് അപസ്മാര. ശിവൻ എല്ലാ കാലവും നടരാജരൂപത്തിൽ അപസ്മാരപുരുഷനെ അടിച്ചമർത്തുന്നുവെന്നു വിശ്വസിയ്ക്കപ്പെടുന്നു.


</doc>
<doc id="462861" url="https://ml.wikipedia.org/wiki?curid=462861" title="Arkhip Kuindzhi">
Arkhip Kuindzhi

ഗ്രീക്ക് വംശജനായ ഒരു റഷ്യൻ ലാന്റ്‌സ്കേപ് ചിത്രകാരനായിരുന്നു Arkhip Ivanovich Kuindzhi (അല്ലെങ്കിൽ Kuinji; ; 27 ജനുവരി 1842(?) – 24 ജൂലൈ 1910).
1842 (1841?) ജനുവരിയിൽ മാരിഉപോളിൽ (ഇന്നത്തെ ഉക്രെയ്നിൽ) Arkhip Kuindzhi ജനിച്ചതെങ്കിലും. ടാഗൻറൊഗ് നഗരത്തിലാണ് അദ്ദേഹത്തിന്റെ യൗവനകാലം ചെലവഴിച്ചത്. അദ്ദേഹത്തിന്റെ ക്രിസ്തീയ പേര് ഗ്രീക്കിൽ ഒരു റഷ്യൻ വിവർത്തനമാണ്. (,Ἄρχιππος, (Archippos, from ἄρχος (archos) "master" and ἱππος (hippos) "horse": "master of horses"; cf. Colossians 4:17; ) ടാട്ടറിലെ (cf. Turkish, kuyumcu) 'ഗോൾഡ്സ്മിത്ത്' എന്ന അർത്ഥത്തിൽ അദ്ദേഹത്തിന്റെ മുത്തച്ഛന്റെ തൊഴിൽപരമായ വിളിപ്പേരിൽ നിന്ന് ആണ് കുടുംബപ്പേര് വന്നത്.ഒരു ദരിദ്ര കുടുംബത്തിൽ വളർന്ന അദ്ദേഹത്തിന്റെ പിതാവ് ഒരു പൊൻട്ടിക് ഗ്രീക്ക് ഷൂ നിർമ്മാതാവായിരുന്നു.

2019 ജനുവരിയിൽ മോസ്കോയിലെ Tretyakov Gallery -യിൽ നിന്നും അദ്ദേഹത്തിന്റെ "Ai-Petri. Crimea" എന്ന രചനമോഷണം പോവുകയും തുടർന്ന് അതുതിരിച്ചുകിട്ടുകയുമുണ്ടായി.





</doc>
<doc id="462863" url="https://ml.wikipedia.org/wiki?curid=462863" title="വയനാട് ഹെരിറ്റേജ് മ്യൂസിയം">
വയനാട് ഹെരിറ്റേജ് മ്യൂസിയം

വയനാട്ടിലെ അമ്പലവയലിൽ ഉള്ള ഒരു മ്യൂസിയമാണ് അമ്പലവയൽ ഹെരിറ്റേജ് മ്യൂസിയം എന്നും അറിയപ്പെടുന്ന വയനാട് ഹെരിറ്റേജ് മ്യൂസിയം (Wayanad Heritage Museum). ജില്ലാ ടൂറിസം പ്രൊമോഷണൽ കൗൺസിൽ ആണ് ഇത് പരിപാലിക്കുന്നത്. വയനാടിന്റെ പുരാതനഗോത്രപാരമ്പര്യത്തെ എടുത്തുകാട്ടുന്നതാണ് ഇവിടുത്തെ പ്രദർശനവസ്തുക്കൾ. വീരസ്മൃതി, ഗോത്രസ്മൃതി, ദേവസ്മൃതി, ജീവനസ്മൃതി എന്നീ നാലുപേരുകളിൽ വിന്യസിച്ചിരിക്കുന്ന ഇവിടുത്തെ ശേഖരം നിയോലിതിക് കാലം മുതൽ പതിനേഴാം നൂറ്റാണ്ടുവരെ ഉള്ളവയാണ്.


</doc>
<doc id="462865" url="https://ml.wikipedia.org/wiki?curid=462865" title="അനിൽ കകോദ്കർ">
അനിൽ കകോദ്കർ

1943 നവംബർ 11-നു നവംബർ 11-നു മധ്യപ്രദേശിലെ ബർവാനിയിൽ ജനിച്ചു. ഭാരതീയ അണുശാസ്ത്രജ്ഞൻ ആയിരുന്നു. ഇന്ത്യൻ അറ്റോമിൿ എനെർജി കമ്മിഷന്റെ ചെയർമാനായിരുന്നു. 2009-ൽ പത്മവിഭൂഷൻ നൽകി രാഷ്ട്രം ആദരിച്ചു. ധ്രുവന്യുക്ലിയർ റിയാക്ടറിന്റെ രൂപകല്പനയിലും നിർമ്മാണത്തിലും പ്രധാന പങ്കു വഹിച്ചു. ആണവോർജ്ജ ഉല്പാദനത്തിൽ താരതമ്യേന വിലകുറഞ്ഞ തോറിയം ഇന്ധനമായി ഉപയോഗിച്ചുകൊണ്ട് ഇന്ത്യയെ സ്വയം പര്യാപ്തതയിലേക്ക് നയിച്ചത് ഇദ്ദേഹമാണു.


</doc>
<doc id="462866" url="https://ml.wikipedia.org/wiki?curid=462866" title="ദ ഗൂസ് ഗേൾ (ബൌഗ്വേറോ)">
ദ ഗൂസ് ഗേൾ (ബൌഗ്വേറോ)

ഒരു ഫ്രഞ്ച് അക്കാദമിക് ചിത്രകാരനായ അഡോൾഫ് വില്ല്യം ബൌഗ്വേറോ 1891-ൽ ചിത്രീകരിച്ച എണ്ണഛായാചിത്രമാണ് ദ ഗൂസ് ഗേൾ (ബൌഗ്വേറോ). ബൌഗ്വേറോയുടെ പെയിന്റിംഗുകളിൽ സവിശേഷമായ നിരവധി ഉദാഹരണങ്ങളിൽ ഒന്നാണ് ദ ഗൂസ് ഗേൾ. മനോഹരവും നിഷ്കളങ്കവുമായ നഗ്നപാദയായി നിൽക്കുന്ന യുവ കർഷക പെൺകുട്ടിയെ ചിത്രീകരിച്ചിരിക്കുന്നു. ഈ ചിത്രം കോർണൽ യൂണിവേഴ്സിറ്റിയിലെ ഹെർബർട്ട് എഫ്. ജോൺസൺ മ്യൂസിയം ഓഫ് ആർട്ട്സിന്റെ സ്ഥിരം ശേഖരത്തിന്റെ ഭാഗമാണ്.
ഫ്രഞ്ചുകാരനായ ഒരു ചിത്രകാരനായിരുന്നു വില്യം-അഡോൾഫ് ബോഗുറേ. തന്റെ യഥാർത്ഥമായ ചിത്രങ്ങളിൽ അദ്ദേഹം പുരാണരംഗങ്ങൾ ചിത്രീകരിക്കുകവഴി ക്ലാസിൿ രംഗങ്ങൾക്ക്, സവിശേഷമായി സ്ത്രീശരീരചിത്രീകരണങ്ങൾക്ക് അദ്ദേഹം നവീനഅർത്ഥങ്ങൾ പകർന്നുനൽകി. തന്റെ ജീവിതകാലത്ത് ഫ്രാൻസിലും അമേരിക്കയിലും പ്രസിദ്ധനായ അദ്ദേഹത്തിന് നിരവധി പുരസ്കാരങ്ങൾ ലഭിക്കുകയും ചിത്രങ്ങൾക്ക് ഉയർന്ന വില കിട്ടുകയും ചെയ്തു.മാറുന്ന അഭിരുചികളാൽ ഇരുപതാം നൂറ്റാണ്ടിന്റെ ആദ്യമാകുമ്പോഴേക്കും ബോഗുറേയ്ക്കും അദ്ദേഹത്തിന്റെ രചനകൾക്കും സ്വീകാര്യത കുറഞ്ഞുവന്നു. എന്നാൽ 1980 കാലത്ത് രൂപഹിത്രീകരണത്തിൽ ഉണ്ടായ താല്പര്യങ്ങളാൽ അദ്ദേഹം വീണ്ടും ജനശ്രദ്ധയാകർഷിച്ചു. ലഭ്യമായ അറിവുകൾ അനുസരിച്ച് ജീവിതകാലത്ത് 822 രചനകൾ നടത്തിയ അദ്ദേഹത്തിന്റെ ചിത്രങ്ങളിൽ പലതിനേക്കുറിച്ചും യാതൊരു അറിവുകളും ലഭ്യമല്ല.



</doc>
<doc id="462878" url="https://ml.wikipedia.org/wiki?curid=462878" title="വെള്ളായണി പരമു (ചലച്ചിത്രം)">
വെള്ളായണി പരമു (ചലച്ചിത്രം)

പാപ്പനംകോട് ലക്ഷ്മണൻ കഥ,തിരക്കഥ സംഭാഷണം എന്നിവ രചിച്ച് ജെ. ശശികുമാർ സംവിധാനം ചെയ്ത് 1979 ൽ ഇ. കെ. ത്യാഗരാജൻ നിർമ്മിച്ച് പുറത്തിറങ്ങിയ മലയാള ചലച്ചിത്രമാണ്വെള്ളായണി പരമു.പ്രേം നസീർ,ജയഭാരതി,ജയൻ,അടൂർ ഭാസി തുടങ്ങിയവർ പ്രധാനവേഷമിട്ടു. ശ്രീകുമാരൻ തമ്പി ഗാനങ്ങളെഴുതി ജി. ദേവരാജൻ സംഗീതം നൽകി.

ഗാനങ്ങൾ :ശ്രീകുമാരൻ തമ്പി<br>
ഈണം :ജി. ദേവരാജൻ


</doc>
<doc id="462879" url="https://ml.wikipedia.org/wiki?curid=462879" title="ബിഫോർ വീ ഗോ">
ബിഫോർ വീ ഗോ

ബിഫോർ വീ ഗോ, ക്രിസ് ഇവാൻസ് ആദ്യമായി സംവിധാനം ചെയ്ത ഒരു സ്വതന്ത്ര റൊമാന്റിക് നാടകീയ ചലച്ചിത്രമാണ്. ഇതിലെ പ്രധാന കഥാപാത്രങ്ങളെ അവതരിപ്പിച്ചത് ക്രിസ് ഇവാൻസും ആലീസ് ഈവുമായിരുന്നു. 2014-ലെ ടോറാൻറോ ഇന്റർനാഷണൽ ഫിലിം ഫെസ്റ്റിവലിലെ പ്രത്യേക അവതരണ വിഭാഗത്തിൽ ഈ ചിത്രത്തിന്റെ ആദ്യപ്രദർശനം നടത്തി. 2015 ജൂലൈ 21 ന് ഇതു വീഡിയോ ഓൺ ഡിമാന്റായി പുറത്തിറക്കുകയും 2015 സെപ്റ്റംബറിൽ റേഡിയസ്-TWC ഇതിന്റെ പരിമിതമായ കോപ്പികൾ അമേരിക്കൻ ഐക്യനാടുകളിൽ പുറത്തിറക്കിയിരുന്നു. 



</doc>
<doc id="462881" url="https://ml.wikipedia.org/wiki?curid=462881" title="ഭാരത് ഇലക്ട്രോണിക്സ് ലിമിറ്റഡ്">
ഭാരത് ഇലക്ട്രോണിക്സ് ലിമിറ്റഡ്

താഴെ പറയുന്ന മേഖലകളിൽ BEL ധാരാളം ഉൽപ്പന്നങ്ങൾ രൂപകൽപ്പന ചെയ്ത് നിർമ്മിയ്ക്കുന്നു. 


ഇന്ത്യയിലെ താഴെ പറയുന്ന നഗരങ്ങളിൽ ഭാരത് ഇലക്ട്രോണിക്സ് ലിമിറ്റഡിന്റെ യൂണീറ്റുകളുണ്ട് 



കേന്ദ്രസർക്കാർ (66%), മ്യൂച്വൽ ഫണ്ടുകൾ, യുടിഐ (14%), വിദേശസ്ഥാപന നിക്ഷേപകർ (6%), വ്യക്തിഗത നിക്ഷേപകർ (5%), ഇൻഷുറൻസ് കമ്പനികൾ (4%) എന്നിവരാണ് ഭാരത് ഇലക്ട്രോണിക്സ് ലിമിറ്റഡിന്റെ ഓഹരി ഉടമകൾ. 


</doc>
<doc id="462896" url="https://ml.wikipedia.org/wiki?curid=462896" title="പമ്പരം (ചലച്ചിത്രം)">
പമ്പരം (ചലച്ചിത്രം)

ടി.കെ ബാലചന്ദ്രൻ തിരക്കഥയും സംഭാഷണവും എഴുതി ബേബി (സംവിധായകൻ)സംവിധാനം ചെയ്ത് 1976 ൽ ടി.കെ. ബാലചന്ദ്രൻ നിർമ്മിച്ച് പുറത്തിറങ്ങിയ മലയാള ചലച്ചിത്രമാണ്'പമ്പരം.സത്യവതി ആണ് ഇതിന്റെ കഥ തയ്യാറാക്കിയത്. പ്രേം നസീർ, സീമ, ശുഭ ജോസ് പ്രകാശ്എന്നിവരാണ് പ്രധാന വേഷങ്ങൾ ചെയ്തിരിക്കുന്നത്. ചിറയിൻകീഴ് രാമകൃഷ്ണൻ നായർ ഗാനങ്ങളെഴുതി എ.ടി. ഉമ്മർ ഈണം പകർന്നു.

ഗാനങ്ങൾ :ചിറയിൻകീഴ് രാമകൃഷ്ണൻ നായർ<br>
ഈണം :എ.ടി. ഉമ്മർ


</doc>
<doc id="462914" url="https://ml.wikipedia.org/wiki?curid=462914" title="ഫാത്തിമ അലി">
ഫാത്തിമ അലി

ടോപ് ഷെഫ് എന്ന അമേരിക്കൻ ടെലിവിഷൻ സീരീസിന്റെ 15ആമത്തെ സീസണിൽ ആരാധകപ്രശംസ നേടിയ മത്സരാർത്ഥിയായിരുന്നു ഫാത്തിമ അലി. ((ആഗസ്ത് 8, 1989 – ജനുവരി 25, 2019) പാകിസ്താനിൽ ജനിച്ച് പിന്നീട് അമേരിക്കയിലേക്ക് കുടിയേറുകയായിരുന്നു.


</doc>
<doc id="462918" url="https://ml.wikipedia.org/wiki?curid=462918" title="ഇമാം മുനാവി">
ഇമാം മുനാവി

ഇസ്ലാമിക പണ്ഡിതർക്കിടയിൽ ഇമാം മുനാവി എന്ന പേരിലറിയപ്പെടുന്ന അബ്ദുറഊഫ് ഇബിനു താജുൽ ആരിഫീൻ ഇബിനു അലിയ്യുബ്നു സൈനുൽ ആബിദീൻ എന്നവർ ഈജിപ്തിലെ കൈറോയിൽ ഹിജ്റ 952 ജനിക്കുകയും കൈറോയിൽ തന്നെ ജീവിക്കുകയും ഹിജറ 1031 ൽ കൈറോയിൽ വച്ച് തന്നെ മരണപ്പെടുകയും ചെയ്തു. ഇസ്‌ലാമിക ലോകത്തിന് നിരവധി അമൂല്യ രചനകൾ അദ്ദേഹം സംഭാവന ചെയ്തിട്ടുണ്ട്.


</doc>
<doc id="462920" url="https://ml.wikipedia.org/wiki?curid=462920" title="വാക്കാട്">
വാക്കാട്

കേരളത്തിലെ കോട്ടയം ജില്ലയിലെ കുറവിലങ്ങാടിന് അടുത്തുള്ള ഒരു ഗ്രാമമാണ് വാക്കാട് .




</doc>
<doc id="462925" url="https://ml.wikipedia.org/wiki?curid=462925" title="ചന്ന">
ചന്ന

സാധാരണയായി സ്നേക്ക്ഹെഡ് എന്നറിയപ്പെടുന്ന ഏഷ്യൻ തദ്ദേശവാസിയായ ചന്നിഡി കുടുംബത്തിലെ മത്സ്യങ്ങളുടെ ഒരു ജനുസ്സാണ് ചന്ന. ഈ ജനുസ്സിൽ 35-ൽ കൂടുതൽ സ്പീഷീസുകൾ ശാസ്ത്രീയമായി വിവരിച്ചിട്ടുണ്ട്. പടിഞ്ഞാറ് ഇറാനിൽ നിന്നും കിഴക്ക് ചൈനയിലേക്കും, കിഴക്കൻ ചൈനയിലെ സൈബീരിയ മേഖലയിലേക്കും ഇവ സ്വാഭാവികമായി കാണപ്പെടുന്നു. ഇവ കമ്പോഡിയ, തായ്ലാന്റ്, വിയറ്റ്നാം, മറ്റ് തെക്കുകിഴക്കൻ ഏഷ്യൻ രാജ്യങ്ങളിലെ ഏറ്റവും സാധാരണ ഭക്ഷ്യമത്സ്യങ്ങളിൽ ഒന്നാണ്. തെക്കുകിഴക്കൻ ഏഷ്യയിൽ ചാന്നിഡ് സ്പീഷീസുകൾക്ക് നിലനിൽപ്പിന് സാധ്യത കൂടുതലായുള്ളതായി 2010-ലെ ഫൈലോജെനിറ്റിക് പഠനത്തിൽ സൂചിപ്പിച്ചിരിക്കുന്നു.

നിലവിൽ ഈ വർഗ്ഗത്തിൽപ്പെട്ട 36 ഇനം സ്പീഷീസുകളുണ്ട്:



</doc>
<doc id="462929" url="https://ml.wikipedia.org/wiki?curid=462929" title="രാസസംയുക്തങ്ങളുടെ പട്ടിക">
രാസസംയുക്തങ്ങളുടെ പട്ടിക

രാസ സംയുക്തങ്ങളുടെ പട്ടികയാണ് താഴെ നൽകുന്നത്. തൻമാത്രാസൂത്രത്തെ അടിസ്ഥാനമാക്കി ക്രമീകരിച്ചിരിക്കുന്നു. 



</doc>
<doc id="462931" url="https://ml.wikipedia.org/wiki?curid=462931" title="ടെസ്ല ഫാക്ടറി">
ടെസ്ല ഫാക്ടറി

കാലിഫോർണിയയിലെ തെക്കൻ ഫ്രിമോണ്ടിലുള്ള ഒരു ഓട്ടോമൊബൈൽ നിർമ്മാണശാലയാണ് ടെസ്ല ഫാക്ടറി.ടെസ്ലയുടെ പ്രധാന ഉത്പാദന സംവിധാനം കൂടിയാണ് ഇത്. ഈ സംവിധാനം ന്യൂ യുനൈറ്റഡ് മോട്ടോർ മാനുഫാക്ച്വേഷൻ, Inc. (NUMMI), എന്ന് നേരത്തെ അറിയപ്പെട്ടിരുന്നു. ജനറൽ മോട്ടോഴ്സും ടൊയോട്ടയും തമ്മിൽ ഉള്ള ഒരു സംയുക്ത സംരംഭമാണ് ഇത്.ഇൻറർസ്റ്റേറ്റ്സ് 880 നും 680 നും ഇടയിലുള്ള ഈസ്റ്റ് ഇൻഡസ്ട്രിയൽ ഏരിയയിലാണ് പ്ലാന്റ് സ്ഥിതിചെയ്യുന്നത്. 2018 ജൂണിൽ 10,000 പേരെ തൊഴിലാളികളായി നിയമിച്ചിരുന്നു.


</doc>
<doc id="462943" url="https://ml.wikipedia.org/wiki?curid=462943" title="ആർക്കിയോളജിക്കൽ മ്യൂസിയം ആൻഡ് പോർട്രെയിറ്റ് ഗാലറി, ഗോവ">
ആർക്കിയോളജിക്കൽ മ്യൂസിയം ആൻഡ് പോർട്രെയിറ്റ് ഗാലറി, ഗോവ

ഗോവയിലെ ആർക്കിയോളജിക്കൽ മ്യൂസിയം ആൻഡ് പോർട്രെയിറ്റ് ഗാലറി 1964-ൽ ആണ് സ്ഥാപിതമായത്. പഴയ ഗോവയിലെ മുൻ പോർട്ടുഗീസ് കോളനി തലസ്ഥാനത്തു സ്ഥിതി ചെയ്യുന്ന ഈ മ്യൂസിയം ഇപ്പോൾ പുരാവസ്തുവകുപ്പിന്റെ കീഴിലാണ് പ്രവർത്തിക്കുന്നത്. 1981-82 കാലഘട്ടത്തിൽ എൻ.എസ്. ഈ മ്യൂസിയം പുനഃസംഘടിപ്പിച്ചിരുന്നു. ഒരിക്കൽ ചരിത്രപരമായി വളരെയേറെ പ്രാധാന്യമുണ്ടായിരുന്ന ഈ നഗരം ഇപ്പോൾ അനേകം ടൂറിസ്റ്റുകളുടെ ആകർഷണകേന്ദ്രവും ഗോവയിലെ ഏറ്റവും പ്രശസ്തമായ മ്യൂസിയവും പഴയ ഗോവയിലെ ഏറ്റവും കൂടുതൽ സന്ദർശിക്കപ്പെടുന്ന ഇടവുമാണ്. 

ചർച്ച് ഓഫ് സെന്റ് ഫ്രാൻസിസ് ഓഫ് അസീസിയിലെ കോൺവെന്റ് സെക്ഷനിലാണ് മ്യൂസിയവും പോർട്രെയ്റ്റ് ഗാലറിയും സ്ഥിതി ചെയ്യുന്നത്. 

ഗോവയിലെ പോർച്ചുഗീസ് ഭരണം, പ്രാചീന ചരിത്രം, ചരിത്രാതീത കാലം എന്നിവ ഉൾക്കൊള്ളുന്ന ഒട്ടനവധി വസ്തുക്കൾ ഇവിടെ പ്രദർശിപ്പിച്ചിരിക്കുന്നു. പ്രദർശനത്തിനുള്ള വിവിധയിനങ്ങൾ എട്ട് ഗാലറികളിലായി ക്രമീകരിച്ചിരിക്കുന്നു. മ്യൂസിയത്തിലെ ഈ എട്ട് ഗാലറികളേയും എട്ട് വിവിധ വിഭാഗങ്ങളായി വിശദീകരിക്കാവുന്നതാണ്. ഇതോടൊപ്പം മദ്ധ്യകാലഘട്ടത്തിലേയ്ക്കും ഗോവയുടെ പുരാതന ചരിത്രത്തിലേയ്ക്കും വെളിച്ചം വീശുന്ന വിവിധ വസ്തുക്കളും ഇവിടെ പ്രദർശിപ്പിച്ചിരിക്കുന്നു. കൊളോണിയൽ ഗോവയിലെ ഗവർണർമാരുടെയും വൈസ്രോയിമാരുടെയും അറുപതോളം ഛായാചിത്രങ്ങൾ ഇവിടുത്തെ പ്രദർശനത്തിലെ മുഖ്യ ഇനമാണ്. മറ്റു ഛായചിത്രങ്ങളിൽ ജോ ഡി കാസ്ട്രോ, വാസ്കോ ഡ ഗാമ എന്നിവരുടേതും ഉൾപ്പെടുന്നു. ഹിന്ദു ദൈവങ്ങളുടെ അദ്വിതീയ ശേഖരത്തിൽ വിഷ്ണുവും 10 അവതാരങ്ങളും, ഗജലക്ഷ്മി, സൂര്യദേവൻ, ഇരുവശങ്ങളിലും ലക്ഷ്മി ദേവി, ഗരുഡൻ എന്നിവരുടെ അകമ്പടിയോടെ നിലകൊള്ളുന്ന വിഷ്ണുവിന്റെ ഒരു പ്രതിമ എന്നിവയോടൊപ്പം സ്നാപക യോഹന്നാൻറേയും വിശുദ്ധ പത്രോസ് ശ്ലീഹയുടേയും തടികൾകൊണ്ടുള്ള പ്രതിമകൾ, യേശുക്രിസ്തുവിന്റെ കുരിശു മരണത്തെ ചിത്രീകരിച്ചിരിക്കുന്ന ആനക്കൊമ്പിൽ തീർത്ത ശിൽപ്പം എന്നിവയും പ്രദർശന നിരയിലുണ്ട്. കീ ഗാലറി, ഛായാചിത്ര ഗാലറി, ശിൽപ്പകലാ ഗാലറി എന്നിവയടങ്ങിയതാണ് മ്യൂസിയത്തിന്റെ പ്രധാന ഭാഗങ്ങൾ. 

ഇതിനുപുറമെ, തപാൽ സ്റ്റാമ്പുകൾ, വിവിധ ദാരു ശിൽപ്പങ്ങൾ, തൂണുകൾ, പ്രതിമകൾ, സെറാമിക്സ്, ഹിന്ദു, മുസ്ലീം, പോർച്ചുഗീസ് ഭരണാധികാരികൾ പുറത്തിറക്കിയ ചെമ്പു നാണയങ്ങൾ എന്നിവയും ഇവിടെ പ്രദർശനത്തിനായി സജ്ജീകരിച്ചിരിക്കുന്നു. പ്രദർശനശാലകളിൽ പ്രകൃതിദത്തവും കൃത്രിമവുമായ വെളിച്ചസംവിധാനങ്ങൾ ഇടകലർത്തി ഉപയോഗിച്ചിരിക്കുന്നു. പോർച്ചുഗീസ് ഇതിഹാസ കവിയായിരുന്ന ലൂയിസ് വാസ് ഡി കാമോസിന്റെ അസാധാരണ വലിപ്പത്തിലുള്ള പ്രതിമയും പ്രത്യേകം ശ്രദ്ധേയമാണ്. അതുപോലെതന്നെ അൽഫോൻസോ ഡി അൽബുക്കർക്കിന്റെ ഏകദേശം ആറ് മീറ്റർ ഉയരമുള്ള ഒരു പ്രതിമയും എടുത്തു പറയേണ്ട ഒരു പ്രദർശന വസ്തുവാണ്. വീരക്കല്ലുകൾ, സതി കല്ലുകൾ, പേർഷ്യൻ, അറബിക് ലിഖിതങ്ങൾ, പോർച്ചുഗീസ് ആയുധങ്ങൾ (തോക്കുകൾ, വാളുകൾ, കഠാരകൾ) എന്നിവയും ഇവിടത്തെ പ്രദർശനങ്ങളിലുണ്ട്. വീഡിയോ ഷോകൾ സന്ദർശകർക്ക് ലഭ്യമാണ്, കൂടാതെ ഒരു പ്രസിദ്ധീകരണ, വിൽപ്പന-കൌണ്ടറും ഇവിടെ സജ്ജീകരിച്ചിരിക്കുന്നു. 


</doc>
<doc id="462948" url="https://ml.wikipedia.org/wiki?curid=462948" title="ഷിപ്പിങ് കോർപ്പറേഷൻ ഓഫ് ഇന്ത്യ">
ഷിപ്പിങ് കോർപ്പറേഷൻ ഓഫ് ഇന്ത്യ

ദേശീയ, അന്തർദേശീയ ജലവാഹന സർവീസുകളുടെ നടത്തിപ്പുകാരായ പൊതുമേഖലാ സ്ഥാപനമാണ് ഷിപ്പിങ് കോർപ്പറേഷൻ ഓഫ് ഇന്ത്യ (SCI). മുംബൈയാണ് ഈ കോർപ്പറേഷന്റെ ആസ്ഥാനം.

1961 ഒക്ടോബർ 2 ന് ഈസ്റ്റേൺ ഷിപ്പിങ് കോർപ്പറേഷനും വെസ്റ്റേൺ ഷിപ്പിങ് കോർപറേഷനും ലയിപ്പിച്ച് രൂപംനൽകിയതാണ് ഷിപ്പിംഗ് കോർപ്പറേഷൻ ഓഫ് ഇന്ത്യ. പിന്നീട് ജയന്തി ഷിപ്പിങ് കമ്പനി, മോഗൽ ലൈൻസ് ലിമിറ്റഡ് എന്നീ രണ്ട് ഷിപ്പിംഗ് കമ്പനികൾ യഥാക്രമം 1973 ലും 1986 ലും എസ്സിഐയിൽ ലയിപ്പിച്ചു. 

പത്തൊൻപത് കപ്പലുകളുമായി പ്രവർത്തനം ആരംംഭിച്ച എസ്സിഐയ്ക്ക് നിലവിൽ എൺപത് കപ്പലുകളുണ്ട്. 2008-ൽ ഈ കോപ്പറേഷന് ഭാരത സർക്കാരിന്റെ "നവരത്ന" പദവി ലഭിച്ചു. 




</doc>
<doc id="462949" url="https://ml.wikipedia.org/wiki?curid=462949" title="സീറോ ടു വൺ">
സീറോ ടു വൺ

ഒരു സംരംഭക മുതലാളിയും, പേപാൽ സഹസ്ഥാപകനും, ആദ്യകാല ഫേസ്ബുക്ക് നിക്ഷേപകനും ആയ പീറ്റർ തീലും ബ്ലെയ്ക്ക് മാസ്റ്റേഴ്സും 2014-ൽ പ്രസിദ്ധീകരിച്ച ഒരു പുസ്തകം ആണ് സീറോ ടു വൺ : നോട്ട്സ് ഓൺ സ്റ്റാർട്ടപ്പ്സ് അല്ലെങ്കിൽ ഹൗ ടു ബിൽഡ് ദ ഫ്യൂച്ചർ. 2012-ൽ സ്പ്രിംഗിലെ സ്റ്റാൻഫോർഡ് സർവ്വകലാശാലയിൽ തീൽ പഠിപ്പിച്ചതും CS183 ക്ലാസ്സുകളുടെ മാസ്റ്റേഴ്സ് എടുത്തതുമായ വളരെ പ്രശസ്ത ഓൺലൈൻ നോട്ടുകളുടെ സംയുക്തവും പുതുക്കിയതുമായ ഒരു പതിപ്പാണ് ഇത്.



</doc>
<doc id="462954" url="https://ml.wikipedia.org/wiki?curid=462954" title="പീറ്റർ തീൽ">
പീറ്റർ തീൽ

പീറ്റർ ആൻഡ്രിയാസ് തീൽ (/ tiːl / / ജനനം ഒക്ടോബർ 11, 1967) ഒരു അമേരിക്കൻ സംരംഭകനും, വ്യവസായ സംരംഭകനും, സാമൂഹിക പ്രവർത്തകനും, രാഷ്ട്രീയ പ്രവർത്തകനും, എഴുത്തുകാരനുമാണ്. അദ്ദേഹം പേപാൽ, പാലന്തിർ ടെക്നോളജീസ്, ഫൌണ്ടേഴ്സ് ഫണ്ട് എന്നിവയുടെ സഹസ്ഥാപകനും ആണ്. 2014-ലെ ഫോർബ്സ് മിഡാസ് പട്ടികയിൽ നാലാം സ്ഥാനത്തായിരുന്ന അദ്ദേഹത്തിന് 2.2 ബില്യൺ ഡോളറിന്റെ ആസ്തിയുമുണ്ടായിരുന്നു. 2017-ൽ ഫോർബ്സ് 400 ൽ No.315 ഉം 2.6 ബില്ല്യൺ ഡോളർ ആസ്തിയുമുണ്ടായിരുന്നു.



</doc>
<doc id="462956" url="https://ml.wikipedia.org/wiki?curid=462956" title="കെ.പി. രാമൻ മാസ്റ്റർ">
കെ.പി. രാമൻ മാസ്റ്റർ

ഇന്ത്യൻ യൂണിയൻ മുസ്‌ലിം ലീഗ് നേതാവും ദീർഘകാലം എം.എൽ.എയും ആയിരുന്നു കെ. പി രാമൻ മാസ്റ്റർ (ജനനം: 15 ജൂലൈ 1945)

ചെറുപ്പം മുതലെ മുസ്ലിംലീഗ് പ്രവർത്തകനായിരുന്ന രാമൻ മാസ്റ്റർ 25-ആം വയസിൽ ആദ്യമായി മഞ്ചേരി നിയമസഭാ മണ്ഡലത്തിൽ നിന്ന് 1970 ഒക്ടോബറിൽ നിലവിൽവന്ന നാലാം നിയമസഭയിലേക്ക് തെരഞ്ഞെടുക്കപ്പെട്ടു.

1977 1980 1982 വർഷങ്ങളിൽ കുന്ദമംഗലം നിയമസഭാ മണ്ഡലത്തിൽനിന്ന് എം.എൽ.എയായി. 1991 ൽ തൃത്താലയിൽ മത്സരിച്ചെങ്കിലും പരാജയപ്പെട്ടു. 1989 ൽ വേങ്ങര പഞ്ചായത്ത് പ്രസിഡണ്ടായിരുന്നു. പി.എസ്.സി മെമ്പർ, ഖാദിബോർഡ് വൈസ് ചെയർമാൻ എന്നീ സ്ഥാനങ്ങളും വഹിച്ചിട്ടുണ്ട്. മുസ്ലിംലീഗ് സെക്രട്ടറിയേറ്റ് മെമ്പറും സ്കൂൾ ടീച്ചേഴ്സ് യൂണിയൻ സംസ്ഥാന പ്രസിഡണ്ടുമായിരുന്നു. തിരൂരങ്ങാടി യതീംഖാനയിൽ പഠിച്ചുവളർന്ന രാമനെ മുസ്ലിം ലീഗ് നേതാവ് എം.കെ ഹാജിയാണ് കൈപിടിച്ചുയർത്തിയത്. വേങ്ങര കൂരിയാട് സ്വദേശി കാട്ടിലാപറമ്പ് ശങ്കരന്റെ മകനായ രാമൻ വളരെ ചെറുപ്പത്തിൽ തന്നെ എം.കെ ഹാജിയുടെ വീട്ടിലെത്തിയിരുന്നു. തിരൂരങ്ങാടിയിൽ യതീംഖാന തുടങ്ങിയതോടെ മറ്റുകുട്ടികളോടൊപ്പം  അങ്ങോട്ട് മാറുകയും  പഠിച്ച് വളർന്ന് അവിടെത്തന്നെ അധ്യാപകനായി ജോലിനോക്കുകയും ചെയ്തു. 1974 ൽ മുസ്ലിം ലീഗിലെ പിളർപ്പിനെ തുടർന്ന്  എം.കെ ഹാജിയോടൊപ്പം അഖിലേന്ത്യാ ലീഗിലേക്ക് പോയി. 1985 ൽ ലീഗ് ലയനത്തോടെ മുസ്ലിം ലീഗിൽ തിരിച്ചെത്തി. ത്രിതല പഞ്ചായത്തുകളിൽ സംവരണവ്യവസ്ഥ നടപ്പിലാക്കുന്നതിനും വർഷങ്ങൾക്കുമുമ്പ് ജനറൽ സീറ്റിൽ മത്സരിക്കുകയും പഞ്ചായത്ത് പ്രസിഡണ്ട് ആവുകയും ചെയ്തത് വലിയ വാർത്താപ്രാധാന്യം നേടിയിരുന്നു. എം.സി പാറുക്കുട്ടിയാണ് ഭാര്യ 

മക്കൾ സുരേഷ് കുമാർ, രാജേഷ് കുമാർ, സജീഷ് കുമാർ, സന്തോഷ് കുമാർ. 

2000 ഏപ്രിൽ 22 ന് അന്തരിച്ചു.


</doc>
<doc id="462957" url="https://ml.wikipedia.org/wiki?curid=462957" title="കെ.ജെ. ജോസഫ്">
കെ.ജെ. ജോസഫ്

ശ്രദ്ധേയനായ പ്രവാസി മലയാളിയും കേരളം, മലേഷ്യ എന്നിവിടങ്ങളിൽ അദ്ധ്യാപകനും പൊതുപ്രവർത്തകനും സംരംഭകനും ഇന്റർനെറ്റിൽ ആദ്യ മലയാളം ഓൺലൈൻ നിഘണ്ടു സജ്ജമാക്കിയ വ്യക്തിയുമായിരുന്നു ദത്തൂക്ക് കെ.ജെ. ജേസഫ് (ജ. 13 മെയ് 1930 - മ. 27 ജനുവരി 2019). ഇന്ത്യയിലെ പത്മഭൂഷൺ പുരസ്കാരത്തിന് സമാനമായ മലേഷ്യൻ സർക്കാർ പദവിയായ   "ദത്തുക്ക്"പദവി നൽകി ആ രാജ്യം അദ്ദേഹത്തെ ആദരിച്ചു. "ദ ദത്തുക്ക് കോർപ്പസ്" (ദത്തുക്ക് പദപ്പെട്ടി) എന്ന പേരിൽ ഇന്റർനെറ്റിൽ എത്തിയ മലയാളം-മലയാളം നിഘണ്ടു പൂർണ്ണമായും ജോസഫ് തനിയെ ടൈപ്പ് ചെയ്ത് കയറ്റിയ വാക്കുകളായിരുന്നു. എൺപത്തിമൂവായിരത്തിലധികം വാക്കുകളും അവയുടെ ഒരു ലക്ഷത്തിലേറെ വിശദീകരണങ്ങളുമായാണ്  ഈ അമൂല്യ പദശേഖരം അദ്ദേഹം നെറ്റിലെത്തിച്ചത്. ഇന്റർനെറ്റിലെ ഇംഗ്ലീഷ്- മലയാളം നിഘണ്ടുവായ "ഓളം ഡോട്ട് ഇൻ" എന്ന വെബ്സൈറ്റിന്റെ അടിസ്ഥാനം ഈ നിഘണ്ടു ആണ്. 

കുമ്പളങ്ങി സ്വദേശിനി ത്രേസ്യാജോസഫിന്റെയും ആലപ്പുഴ പൂങ്കാവ് സ്വദേശി സി ജെ ജോസഫിന്റെയും മകനായി എറണാകുളം ജില്ലയിലെ കുമ്പളങ്ങിയിൽ 1930 മെയ് 13നാണ് കെ ജെ ജോസഫ് ജനിച്ചത്. അച്ഛൻ അന്ന് അവിടെ അധ്യാപകനായിരുന്നു. കുമ്പളങ്ങി സെന്റ് ജോർജ് സെക്കന്ററി സ്കൂൾ, ആലപ്പുഴ തുമ്പോളി സെന്റ് തോമസ് സ്കൂൾ, എസ്.ഡി.വി സ്കൂൾ, ലിയോ XIIIth സ്കൂൾ എന്നിവിടങ്ങളിൽ സ്കൂൾ വിദ്യാഭ്യാസം പൂർത്തിയാക്കിയ അദ്ദേഹം ഊട്ടി സെന്റ് ആന്റണീസിൽ നിന്ന് മെട്രിക്കുലേഷൻ പൂർത്തിയാക്കിയ ശേഷം എറണാകുളം മഹാരാജാസ് കോളേജിൽ നിന്ന് നിന്നും ഫിസിക്സിലാണ് ബിരുദമെടുത്തത്. സ്കൂൾ വിദ്യാർഥിയായിരിക്കെ 12 -ാം വയസിൽ ക്വിറ്റ് ഇന്ത്യ സമരത്തിൽ പങ്കെടുത്തിട്ടുണ്ട്. 
മക്കൾ മക്കൾ പ്രേം എഡ്വിൻ ജോസഫും പ്രീതി ട്രീസാ ജോസഫും സാലി മേരി ജോസഫ്. മലേഷ്യയിലെ സാബായിലെ കോട്ടാ കിനാബലുവിൽ ഭാര്യക്കൊപ്പമാണ് താമസിച്ചിരുന്നത് . 
ബിരുദമെടുത്തശേഷം 1953ൽ എടവനക്കാട് സ്കൂളിൽ അധ്യാപകനായി. അമേച്വർ റേഡിയോ പ്രസ്ഥാനമായ ഹാമിന്റെ കേരളത്തിലെ തുടക്കക്കാരിൽ ഒരാളുമായിരുന്നു അദ്ദേഹം. മഹാരാജാസിൽ ഫിസിക്സ് അസോസിയേഷൻ, ഫോട്ടോഗ്രാഫി ക്ലബ്ബ്, സോഷ്യൽ സർവീസ് ക്ലബ്ബ് തുടങ്ങിയ പ്രസ്ഥാനങ്ങൾക്ക് നേതൃത്വം നൽകി.തിരുവനന്തപുരം ടീച്ചേർസ് ട്രെയിനിങ്ങ് കോളേജിൽ ബി.എഡിനു പഠിക്കുന്ന സമയത്ത് അദ്ദേഹം കേരളത്തിലെ എല്ലാ ബി.എഡ് വിദ്യാർഥികൾക്കും നേതൃത്വം കൊടുത്തുകൊണ്ട് പ്രസിദ്ധമായ വിമോചനസമരത്തിൽ പങ്കെടുക്കുകയുണ്ടായി. 
1959 ജൂണിൽ അധ്യാപകനായി മലേഷ്യയിലേക്ക് പോയി. മലേഷ്യയിലെ സാബായിലെ ലാ സാലേ സ്കൂളിലായിരുന്നു തുടക്കം. സബാ ടീച്ചേർസ് യൂണിയൻ, സബാ ഇന്ത്യൻ കോൺഗ്രസ്സ് തുടങ്ങിയ സംഘടനകൾ സ്ഥാപിച്ചു. സാബാ ടീച്ചേഴ്സ് യൂണിയന്റെ ആദ്യ സെക്രട്ടറിയായി. പിന്നീട് സർക്കാർ സർവീസിലായി. എഡ്യൂക്കേഷൻ ഓഫീസറായും പ്രവർത്തിച്ചു. ക്യാൻസർ സൊസൈറ്റി, മെന്റൽ ഹെൽത്ത് അസോസിയേഷൻ, ടിബി അസോസിയേഷൻ തുടങ്ങിവയിലൊക്കെ ഭാരവാഹിത്വം വഹിച്ചു. സാബാ കപ്പൽശാലയുടെ ഡയറക്ടറായി 1985ൽ നിയമിതനായി. 1986ൽ കപ്പൽശാലാ ചെയർമാനായി. മലേഷ്യ സ്റ്റേറ്റ് ഇൻ‌ക്വയറി കമ്മീഷൻ മെമ്പർ, സബാ അലയൻസ് പാർട്ടി സെക്രട്ടറി ജനറൽ തുടങ്ങിയ ഉന്നതപദവികളും വഹിച്ചിട്ടുണ്ട്.
മലയാളം നിഘണ്ടു കൂടാതെ, മലയാളം വിക്കിഗ്രന്ഥശാല, വിക്കിനിഘണ്ടു തുടങ്ങിയവയിലും അദ്ദേഹത്തിന്റെ പരിശ്രമഫലങ്ങൾ ഉൾച്ചേർത്തിട്ടുണ്ട്. ചങ്ങമ്പുഴയുടെ സമ്പൂർണ്ണ കൃതികൾ ഇന്റർനെറ്റിൽ എത്തിക്കുന്നതിലും പങ്കുവഹിച്ചു. 


</doc>
<doc id="462992" url="https://ml.wikipedia.org/wiki?curid=462992" title="ഓർമ്മയിൽ നീ മാത്രം">
ഓർമ്മയിൽ നീ മാത്രം

എസ്.എൽ. പുരം സദാനന്ദൻകഥ,തിരക്കഥ സംഭാഷണം എന്നിവ രചിച്ച് ജെ. ശശികുമാർ സംവിധാനം ചെയ്ത് ആർ. ദേവരാജൻ നിർമ്മിച്ച് 1979 ൽ പുറത്തിറങ്ങിയ മലയാള ചലച്ചിത്രമാണ്ഓർമയിൽ നീമാത്രം. പ്രേം നസീർ,ജയഭാരതി,സുധീഷ്,കൊച്ചിൻ ഹനീഫ് തുടങ്ങിയവർ പ്രധാനവേഷമിട്ടു. യൂസഫലി ഗാനങ്ങളെഴുതി ജി. ദേവരാജൻ സംഗീതം നൽകി.

ഗാനങ്ങൾ :യൂസഫലി<br>
ഈണം :ജി. ദേവരാജൻ


</doc>
<doc id="463001" url="https://ml.wikipedia.org/wiki?curid=463001" title="ബൊഹീമിയൻ റാപ്സഡി (ചലച്ചിത്രം)">
ബൊഹീമിയൻ റാപ്സഡി (ചലച്ചിത്രം)

പ്രശസ്ത ഇംഗ്ലീഷ് റോക്ക് ബാന്റായ ക്വീനിന്റെ ചരിത്രം പറയുന്ന ഒരു ഹോളിവുഡ് ചലച്ചിത്രമാണ് ബൊഹീമിയൻ റാപ്സഡി. 2018ൽ ആണ് ചിത്രം പുറത്തിറങ്ങിയത്. ബാന്റിലെ പ്രധാന ഗായകൻ ഫ്രെഡ്ഡി മെർക്കുറിയുടെ ജീവിതത്തെ ചുറ്റിപറ്റിയാണ് സിനിമയുടെ കഥ പറയുന്നത്. ബ്ര്യാൻ സിങ്ങർ ആണ് ഈ ചലച്ചിത്രം സംവിധാനം ചെയ്തിരിക്കുന്നത്. ക്വീൻ ബാന്റ് മാനേജർ ജിം ബീച്ച്, ഗ്രഹാം കിങ് എന്നിവരാണ് ചിത്രം നിർമ്മിച്ചിരിക്കുന്നത്. പ്രശസ്ത ഹോളിവുഡ് താരം റാമി മലേക് ആണ് ഫ്രെഡ്ഡി മെർക്കുറിയുടെ വേഷം ചിത്രത്തിൽ കൈകാര്യം ചെയ്തിരിക്കുന്നത്.


</doc>
<doc id="463006" url="https://ml.wikipedia.org/wiki?curid=463006" title="മുഖ്യമന്ത്രി (ചലച്ചിത്രം)">
മുഖ്യമന്ത്രി (ചലച്ചിത്രം)

ആലപ്പി അഷ്റഫ് കഥ,തിരക്കഥ സംഭാഷണം എന്നിവ രചിച്ച് സ്വയം സംവിധാനം ചെയ്ത് ഷബീർ നിർമ്മിച്ച് 1985 ൽ പുറത്തിറങ്ങിയ മലയാള ചലച്ചിത്രമാണ്മുഖ്യമന്ത്രി. പ്രേം നസീർ,ശ്രീവിദ്യ, മേനക,ശങ്കർ തുടങ്ങിയവർ പ്രധാനവേഷമിട്ടു.. ഓ.എൻ വി, മധു ആലപ്പുഴ എന്നിവരുടെ ഗാനങ്ങൾക്ക് കുമരകം രാജപ്പൻ ഈണമിട്ടു.

ഗാനങ്ങൾ :ഓ.എൻ വി<br>മധു ആലപ്പുഴ<br>
ഈണം :കുമരകം രാജപ്പൻ


</doc>
<doc id="463008" url="https://ml.wikipedia.org/wiki?curid=463008" title="ഓളം ഡോട്ട് ഇൻ">
ഓളം ഡോട്ട് ഇൻ

ഇംഗ്ലീഷ് വാക്കുകൾക്ക് മലയാളം അർത്ഥവും മലയാളം വാക്കുകൾക്ക് മലയാളം അർത്ഥവും ലഭ്യമാക്കുന്ന ഓൺലൈൻ നിഘണ്ടുവാണ് ഓളം ഡോട്ട് ഇൻ (https://olam.in). ഇതിനകം 60,000 ൽ പരം പദങ്ങളും രണ്ടുലക്ഷത്തിൽപരം വിശദീകരണങ്ങളും ഈ നിഘണ്ടുവിൽ ഉൾപ്പെടുത്തിക്കഴിഞ്ഞു.
നിഘണ്ടുവിൽ ലഭ്യമാകാത്ത പദങ്ങളും വിശദീകരണങ്ങളും ഉപയോക്താക്കൾക്ക് സമർപ്പിക്കാവുന്ന രീതിയിലാണ് ഓളം ആരംഭിച്ചത്.
ലണ്ടനിലെ മിഡിൽസക്‌സ് സർവകലാശാലയിൽ നിർമിത ബുദ്ധി (ആർട്ടിഫിഷ്യൽ ഇന്റലിജൻസ്) യിൽ ഗവേഷണം ചെയ്തു വന്ന സമയത്ത്, 2010 ലാണ് കോഴിക്കോട് സ്വദേശിയായ കൈലാഷ് നാഥ് ‘ഓളം’ നിഘണ്ടു ആരംഭിച്ചത്. ദത്തൂക്ക് കെ.ജെ. ജോസഫ് തയ്യാറാക്കിയ ദത്തൂക്ക് കോർപ്പസ് എന്ന മലയാളത്തിലെ ആദ്യ മലയാളം ഓൺലൈൻ നിഘണ്ടുവിലെ കൗമുദി ഫോണ്ടിലെ ഡാറ്റാബേസ് യുണീകോഡിലേക്ക് മാറ്റിയാണ് കൈലാഷ് നാഥ് ഈ നിഘണ്ടു തയ്യാറാക്കിയത്. ഓളം ഇപ്പോൾ ഓപ്പൺ സോഴ്സിലാണ് പ്രവർത്തിക്കുന്നത്.


</doc>
<doc id="463012" url="https://ml.wikipedia.org/wiki?curid=463012" title="ശത്രു (ചലച്ചിത്രം)">
ശത്രു (ചലച്ചിത്രം)

ടി.എസ് മോഹൻ തിരക്കഥയും സംഭാഷണവും എഴുതി സംവിധാനം ചെയ്ത് 1985 ൽ കാർത്തികേയ നിർമ്മിച്ച് പുറത്തിറങ്ങിയ മലയാള ചലച്ചിത്രമാണ് ശത്രു. വെള്ളിമൺ വിജയന്റെതാണ് സംഭാഷണം.രതീഷ്,ഭീമൻ രഘു, ബാലൻ കെ നായർ,കുതിരവട്ടം പപ്പു എന്നിവരാണ് പ്രധാന വേഷങ്ങൾ ചെയ്തിരിക്കുന്നത്. പൂവച്ചൽ ഖാദർ എഴുതി എ.ടി. ഉമ്മർ ഈണമിട്ടതാണ് ഗാനങ്ങൾ. 
അധികാരമുള്ള ക്രൂരന്മാരായ മേലാളന്മാരോട് ഒരു ചെറുപ്പക്കാരുടെ ശത്രുതയാണ് ഇതിവൃത്തം. ട്രീസയെ അന്നത്തെ മന്ത്രിയും, എഞ്ചിനീയറും കലക്ടരും കോണ്ട്രാക്റ്ററും എല്ലാം ചേർന്ന് പിഴപ്പിച്ചുകൊല്ലുന്നു. ചേട്ടനെ ജയിലിലാക്കുന്നു. ശിക്ഷകശ്ഴിഞ്ഞ അവളുടെ ചേട്ടൻ ഓരോരുത്തരോടായി പ്രതികാരം ചെയുന്നു. ഭീമൻ രഘു കേന്ദ്രകഥാപാത്രമാകുന്നു എന്നതാണ് ഈ ചിത്രത്തിന്റെ ഒരു മറ്റൊരു പ്രത്യേകത. 
ഗാനങ്ങൾ :പൂവച്ചൽ ഖാദർ<br>
ഈണം :എ.ടി. ഉമ്മർ
ചില സൈറ്റുകളിൽ പ്രേം നസീർ നെല്ലിക്കോട് ഭാസ്കരൻ ഭാസ്കരൻ എന്നിവർ ഈ ചിത്രത്തിൽ അഭിനയിച്ചിട്ടുള്ളതായി കാണുന്നു. എന്നാൽ അവർ രണ്ടുപേരും ഈ ചിത്രത്തിലില്ല. അതുപോലെ യു.പി മേനോന്റെ പുത്രി ഗീത എന്ന കഥാപാത്രത്തേയും ജോണിയുടെ സഹോദരി ട്രീസ എന്ന കഥാപാത്രത്തെയും അവതരിപ്പിച്ചത് ആരാണെന്ന് വിവരം ലഭിച്ചില്ല.


</doc>
<doc id="463014" url="https://ml.wikipedia.org/wiki?curid=463014" title="കെ. വേമ്പു">
കെ. വേമ്പു

പ്രസിദ്ധ തമിഴ് സിനിമാ സംവിധായകനാണ് കെ. വേമ്പു. 1949ൽ പിച്ചൈക്കാരി എന്ന സിനിമ സംവിധാനം ചെയ്ത് പ്രസിദ്ധനായി. ഇദ്ദേഹമാണ് സൂപ്പർ ഹിറ്റ് മലയാള ചിത്രം ജീവിതനൗക സംവിധാനം ചെയ്തത്. വേമ്പുവിന്റെ തമിഴ് സിനിമകൾ മദനമാല , ക്ലിയോപാട്ര , ശിവാജി ഗണേശൻ, വൈജയന്തിമാല, പത്മിനി എന്നിവർ അഭിനയിച്ച രാജഭക്തി മേധാവികൾ പോർട്ടർ കണ്ടൻ തുടങ്ങിയവയാണ്.


</doc>
<doc id="463030" url="https://ml.wikipedia.org/wiki?curid=463030" title="സ്നേഹിച്ച കുറ്റത്തിന്">
സ്നേഹിച്ച കുറ്റത്തിന്

പാപ്പനംകോട് ലക്ഷ്മണൻ കഥയും തിരക്കഥയും സംഭാഷണവും എഴുതി പി.കെ. ജോസഫ്)സംവിധാനം ചെയ്ത് 1985 ൽ ടി.കെ. ബാലചന്ദ്രൻ നിർമ്മിച്ച് പുറത്തിറങ്ങിയ മലയാള ചലച്ചിത്രമാണ്സ്നേഹിച്ച കുറ്റത്തിന്.പ്രേം നസീർ, രതീഷ്, ശുഭ പ്രതാപചന്ദ്രൻഎന്നിവരാണ് പ്രധാന വേഷങ്ങൾ ചെയ്തിരിക്കുന്നത്.മങ്കൊമ്പ് ഗാനങ്ങളെഴുതി എ.ടി. ഉമ്മർ ഈണം പകർന്നു .

ഗാനങ്ങൾ :മങ്കൊമ്പ്<br>
ഈണം :എ.ടി. ഉമ്മർ

സ്നേഹിച്ച കുറ്റത്തിന് (1985)


</doc>
<doc id="463036" url="https://ml.wikipedia.org/wiki?curid=463036" title="എസ്ഥേർ രാജ്ഞി (ചിത്രകല)">
എസ്ഥേർ രാജ്ഞി (ചിത്രകല)

എഡ്വിൻ ലോംഗ് 1878-ൽ ചിത്രീകരിച്ച എണ്ണഛായാചിത്രമാണ് എസ്ഥേർ രാജ്ഞി. 

സുശായിലെ അഹശ്വേരോസിന്റെ കൊട്ടാരത്തിൽ എസ്ഥേർ രാജ്ഞിയുടെ ഈ ദർശനം ബ്രിട്ടീഷ് മ്യൂസിയത്തിലെ യാത്രാ ദൃഷ്ടാന്തങ്ങളിൽ രേഖപ്പെടുത്താനായി ചിത്രകാരൻ ഈ ചിത്രം വരക്കുകയുണ്ടായി.

1878-ൽ റോയൽ അക്കാദമിയിൽ ആദ്യമായി പ്രദർശിപ്പിക്കുകയും ചെയ്ത ഈ ചിത്രം ഇപ്പോൾ പെരെസ് സൈമന്റെ ശേഖരത്തിന്റെ ഭാഗമാണ്.

സമാനതയുള്ള ചിത്രമായ വഷ്ഠിയുടെ അടുത്ത് ഈ ചിത്രവും തൂക്കാനായിരുന്നു ഉദ്ദേശിച്ചിരുന്നത്. ബോബ് ജോൺസ് യൂണിവേഴ്സിറ്റിയിലെ മ്യൂസിയത്തിലും ഗാലറിയിലും ഇത് സൂക്ഷിച്ചിരുന്നു. ഇപ്പോൾ അത് നാഷണൽ ഗാലറി ഓഫ് വിക്ടോറിയയിൽ (NGV) സൂക്ഷിച്ചിരിക്കുന്നു.


</doc>
<doc id="463055" url="https://ml.wikipedia.org/wiki?curid=463055" title="മൈക്കൽ ബി. ജോർഡൻ">
മൈക്കൽ ബി. ജോർഡൻ

ഒരു അമേരിക്കൻ അഭിനേതാവാണ് മൈക്കൽ ബകാരി ജോർഡൻ (ജനനം ഫെബ്രുവരി 9, 1987). 2015 ലെ ഫാൽവെയ്ൽ സ്റ്റേഷൻ , റോക്കി സീരിസിലെ ക്രീഡ്‌ (2015), ബ്ലഡ് പാന്തർ (2018) എന്നവയാണ് പ്രധാന സിനിമകൾ.

ജോർദ്ദാൻ, കാലിഫോർണിയയിലെ സാന്താ ആനയിലാണ് ജനിച്ചത്.


</doc>
<doc id="463060" url="https://ml.wikipedia.org/wiki?curid=463060" title="സെയിൻറ് ലൂസിയ ബൊട്ടാണിക്കൽ ഗാർഡൻസ്">
സെയിൻറ് ലൂസിയ ബൊട്ടാണിക്കൽ ഗാർഡൻസ്

സെയിൻറ് ലൂസിയാ ദ്വീപിലെ പഴയ ബൊട്ടാണിക്കൽ ഗാർഡനുകളും ഡയമണ്ട് വെള്ളച്ചാട്ടവും ഉൾക്കൊള്ളുന്ന സെയിൻറ് ലൂസിയ ബൊട്ടാണിക്കൽ ഗാർഡൻ, ഡയമണ്ട് ബൊട്ടാണിക്കൽ ഗാർഡൻസ് എന്നും അറിയപ്പെടുന്നു. സെയിൻറ് ലൂസിയാ ദ്വീപിലെ തെക്ക് പടിഞ്ഞാറൻ മേഖലയിലെ സൗഫിയേര പട്ടണത്തിലാണ് ഈ ബൊട്ടാണിക്കൽ ഗാർഡൻ സ്ഥിതി ചെയ്യുന്നത്. 

ഫ്രാൻസിലെ ചാൾസ് ലൂയി പതിനാറാമൻ അനുവദിച്ച ഫണ്ടുകൾ ഉപയോഗിച്ച് 1785-ൽ സെയിൻറ് ലൂസിയയിലെ ഗവർണർ ബാരോൺ ഡി ലബോറി, ഇവിടെ സൾഫർ സ്നാനങ്ങൾ നിർമ്മിച്ചിരുന്നു. ഐക്സ്-ലാ ചാപ്പലെയിൽ കാണപ്പെടുന്ന ജലവുമായി താരതമ്യം ചെയ്തുകൊണ്ട് സൈന്യം ഔഷധാവശ്യങ്ങൾക്ക് ഉള്ള സ്നാനങ്ങൾക്ക് ആയി ഇതിനെ ഉപയോഗിക്കുന്നു.


</doc>
<doc id="463064" url="https://ml.wikipedia.org/wiki?curid=463064" title="ഹെലികോണിയ റോസ്ട്രേറ്റ">
ഹെലികോണിയ റോസ്ട്രേറ്റ

ഹെലികോണിയ റോസ്ട്രേറ്റ (ഹാങിങ് ലോബ്സ്റ്റർ ക്ല അല്ലെങ്കിൽ ഫാൾസ് ബേർഡ് ഓഫ് പാരഡൈസ് എന്നും അറിയപ്പെടുന്നു) പെറു, ബൊളീവിയ, കൊളംബിയ, കോസ്റ്റ റീക്ക, ഇക്വഡോർ എന്നിവിടങ്ങളിലെ തദ്ദേശവാസിയായ ഒരു കുറ്റിച്ചെടിയാണ്.

കാന്തൂട്ട പൂവിനോടൊപ്പം, ഹെലികോണിയോ റോസ്ട്രാറ്റാ, "പതുജു́" എന്നാണ് അറിയപ്പെടുന്നത്. ഇത് ബൊളീവിയയുടെ ദേശീയ പുഷ്പമാണ്.


</doc>
<doc id="463070" url="https://ml.wikipedia.org/wiki?curid=463070" title="നിംസ് മെഡിസിറ്റി">
നിംസ് മെഡിസിറ്റി

തിരുവനന്തപുരം നെയ്യാറ്റിൻകരയിൽ പത്താംകല്ലിൽ സ്ഥിതി ചെയ്യുന്ന 350 കിടക്കയുള്ള സൂപ്പർ സ്പെഷ്യലിറ്റി ഹോസ്പിറ്റലായ NIMS മെഡിസിറ്റി (നൂറുൽ ഇസ്ലാം ഇൻസ്റ്റിറ്റ്യൂട്ട് ഓഫ് മെഡിക്കൽ സയൻസ് ആൻഡ് റിസർച്ച് ഫൌണ്ടേഷൻ) എൻഐഎംഎസ് ഹോസ്പിറ്റൽ എന്നും അറിയപ്പെടുന്നു. നിംസ് മെഡിസിറ്റി 57 വയസ്സുള്ള നൂറുൽ ഇസ്ലാം വിദ്യാഭ്യാസ ട്രസ്റ്റിലെ ആരോഗ്യപരിപാലനത്തിന്റെ ആദ്യ സംരംഭമാണ്. 2005- ൽ സ്ഥാപിതമായതാണ് നിംസ് മെഡിസിറ്റി. നിംസ് മെഡിസിറ്റി മാനേജിംഗ് ഡയറക്ടർ ഇന്ത്യൻ ആരോഗ്യ പരിപാലന രംഗത്തും ആതുര സേവന രംഗത്തും ശ്രദ്ധേയനായ എം എസ് ഫൈസൽഖാൻ ആണ്. സൂപ്പർ സ്പെഷ്യാലിറ്റി ഹോസ്പിറ്റലായ നൂറുൽ ഇസ്ലാം കോളേജ് ഓഫ് ഡെൻറൽ സയൻസ്, നൂറുൽ ഇസ്ലാം കോളേജ് ഓഫ് നഴ്സിങ് എന്നിവയും നിംസ് മെഡിസിറ്റി കാമ്പസിൽ സ്ഥിതി ചെയ്യുന്നു. തമിഴ്നാട്ടിലെ കന്യാകുമാരി ജില്ലയിലുള്ള കുമാരകോവിൽ, തക്കലേയിൽ സ്ഥിതി ചെയ്യുന്ന നൂറുൽ ഇസ്ലാം യൂണിവേഴ്സിറ്റി നൂറുൽ ഇസ്ലാം എഡ്യൂക്കേഷണൽ ട്രസ്റ്റിന്റെ മറ്റൊരു പ്രധാന സ്ഥാപനമാണ്. 

ഹൃദയ ശസ്ത്രക്രിയ, നെഫ്രോളജി, കിഡ്നി ട്രാൻസ്പ്ലാന്റേഷൻ, ഹെമറ്റോളജി, ഹെപ്പാറ്റൊളജി, ഗ്യാസ്ട്രോ ഇന്റർവെൻഷൻസ്, ഡയഗ്നോസ്റ്റിക്, തെറാപ്യൂട്ടിക് അപ്പർ ജി.ഐ ആൻഡ് ലോ ജിഐ എൻഡോസ്കോപിക് നടപടിക്രമങ്ങൾ, അപ്പർ ആൻഡ് ലോവർ ജിഐഐ ബ്ലെഡ് മാനേജ്മെന്റ്, പോളിപ്പെക്റ്റോമീസ്, തെറാപ്യൂട്ടിക് ERCP , ക്യാപ്സൂൾ എൻഡോസ്കോപ്പി സേവനങ്ങൾ തുടങ്ങിയ സൂപ്പർ സ്പെഷ്യാലിറ്റി ട്രീറ്റ്മെന്റുകളിൽ എൻഐഎംഎസ് ശ്രദ്ധ കേന്ദ്രീകരിക്കുന്നു. ടൈംസ് ഓഫ് ഇൻഡ്യ എക്സലൻസ് അവാർഡ്, ഏഷ്യൻ ഡയസ്പോറ അച്ചീവേഴ്സ് അവാർഡ് എന്നിവ 2011-ൽ നിംസ് മെഡിസിറ്റി നേടി.



</doc>
<doc id="463072" url="https://ml.wikipedia.org/wiki?curid=463072" title="ആൽഫ (ചലച്ചിത്രം)">
ആൽഫ (ചലച്ചിത്രം)

ആൽബർട്ട് ഹ്യൂസ് സംവിധാനം ചെയ്ത് 2018-ൽ പുറത്തിറങ്ങിയ അമേരിക്കൻ ചരിത്ര സാഹസിക ചലച്ചിത്രമാണ് ആൽഫ. ഹിമയുഗകാലത്ത് പരുക്കേറ്റ ചെന്നായയായി അഞ്ചു വയസ്സുള്ള ചെക്കോസ്ലോവാക്കിയൻ വുൾഫ്ഡോഗ് ചക്കും അതുമായി സൗഹൃദം പുലർത്തുന്ന ഒരു യുവ വേട്ടക്കാരനായി കോഡി സ്മിറ്റ്-മക്ഫും കേന്ദ്രകഥാപാത്രങ്ങളെ അവതരിപ്പിച്ചിരിക്കുന്നു.




</doc>
<doc id="463078" url="https://ml.wikipedia.org/wiki?curid=463078" title="91മത് അക്കാദമി അവാർഡ്സ്">
91മത് അക്കാദമി അവാർഡ്സ്

2018 ലെ മികച്ച ചിത്രങ്ങൾ തിരഞ്ഞെടുക്കുവാൻ, അക്കാദമി ഓഫ് മോഷൻ പിക്ചർ ആർട്സ് ആൻഡ് സയൻസ് (AMPAS) അവതരിപ്പിക്കുന്ന 91മത് അക്കാദമി അവാർഡ് ചടങ്ങുകൾ ലോസ് ആഞ്ചലസിലെ ഹോളിവുഡിലെ ഡോൾബി തിയേറ്ററിൽ നടന്നു. 2019 ഫെബ്രുവരി 24 ന് നടക്കുന്ന ചടങ്ങിൽ 24 വിഭാഗങ്ങളിലായി അക്കാഡമി അവാർഡുകൾ വിതരണം ചെയ്തു. ഡോണി ഗിഗ്ലിയോട്ടി, ഗ്ലെൻ വെയ്സ് എന്നിവർ ചേർന്ന് നിർമ്മിക്കുന്ന പരിപാടി സംപ്രേഷണം ചെയ്തത് അമേരിക്കൻ ബ്രോഡ്കാസ്റ്റിംഗ് കമ്പനി (ABC)യാണ്.


</doc>
<doc id="463081" url="https://ml.wikipedia.org/wiki?curid=463081" title="ലെനോർ വരേല">
ലെനോർ വരേല

ലെനോർ വരേല പാമ (ജനനം : ഡിസംബർ 29, 1972) ഒരു ചിലിയൻ അഭിനേത്രിയും മോഡലുമാണ്. 1999 ൽ ക്ലിയോപാട്ര എന്ന ടെലിവിഷൻ സിനിമയിലെ ടൈറ്റിൽ വേഷവും 2002 ലെ ബ്ലേഡ് II എന്ന ചിത്രത്തിലെ വാമ്പയർ രാജകുമാരിയായ നിസ്സ ഡമാസ്കിയോസ് എന്ന വേഷവും അഭിനയിച്ചാണ് അവർ ശ്രദ്ധേയയായത്.

ചിലിയിലെ സാന്റിയാഗോയിൽ ഒരു മസ്സാജ് തെറാപ്പിസ്റ്റായ ലിയോണർ പാമാ കെല്ലറുടേയും ജീവശാസ്ത്രജ്ഞനും ന്യൂറോ ശാസ്ത്രജ്ഞനുമായിരുന്ന ഫ്രാൻസിസ്കോ വരേല ഗാർഷ്യയുടേയും മകളായി ജനിച്ചു. അവർക്ക് അലജാന്ദ്ര എന്ന സഹോദരിയും ജാവിയർ, ഗബ്രിയേൽ എന്നീ രണ്ടു സഹോദന്മാരുമുണ്ട്. അവരുടെ മാതാവ് ഫ്രഞ്ച്, ഹംഗേറിയൻ, സിറിയൻ വംശജയാണ്. 


</doc>
<doc id="463082" url="https://ml.wikipedia.org/wiki?curid=463082" title="ഇന്ത്യൻ ഭരണഘടനയുടെ ഏഴാം പട്ടിക">
ഇന്ത്യൻ ഭരണഘടനയുടെ ഏഴാം പട്ടിക

ഒരു ഫെഡറൽ ഭരണവ്യവസ്ഥ നിലനിൽക്കുന്ന രാഷ്ട്രമെന്ന രീതിയിൽ കേന്ദ്രത്തിനും സംസ്ഥാനങ്ങൾക്കും വ്യത്യസ്ത വിഷയങ്ങളിൽ നിയമനിർമ്മാണം നടത്താനുള്ള അധികാരം ഇന്ത്യയുടെ ഭരണഘടന ഉറപ്പുനൽകുന്നുണ്ട്. അനുഛേദങ്ങൾ 245, 246 എന്നിവ പ്രകാരമാണ് ഈ അധികാരവിതരണം സാധ്യമാക്കുന്നത്. ഇന്ത്യൻ ഭരണഘടനയുടെ ഏഴാം പട്ടികയിൽ യൂണിയൻ ലിസ്റ്റ്, സംസ്ഥാന ലിസ്റ്റ്, സമവർത്തി ലിസ്റ്റ് എന്നിങ്ങനെ 3 വിഭാഗങ്ങളായി ഈ അധികാരങ്ങൾ രേഖപ്പെടുത്തിയിരിക്കുന്നു.

കേന്ദ്രസർക്കാരിന് (പാർലമെൻറിന്) മാത്രം നിയമനിർമ്മാണം നടത്താൻ അധികാരമുള്ള വിഷയങ്ങളുടെ ലിസ്റ്റാണ് യൂണിയൻ ലിസ്റ്റ്. നിലവിൽ 100 വിഷയങ്ങൾ ഈ ലിസ്റ്റിൻ കീഴിലുണ്ട്. 
അസാധാരാണ സാഹചര്യങ്ങളിലൊഴികെ മറ്റെല്ലായ്പോഴും സംസ്ഥാനസർക്കാറിന് മാത്രം നിയമനിർമ്മാണം നടത്താൻ അധികാരമുള്ള വിഷയങ്ങളുടെ ലിസ്റ്റാണ് സംസ്ഥാന ലിസ്റ്റ്. അടിയന്തരാവസ്ഥയുടെ സമയത്തും രാഷ്ട്രപതി ഭരണത്തിൻ കീഴിലും ഈ വിഷയങ്ങളിൽ നിയമനിർമ്മാണം നടത്താനുള്ള അധികാരം കേന്ദ്രത്തിലേക്ക് വന്നുചേരും. നിലവിൽ 61 വിഷയങ്ങൾ ഈ ലിസ്റ്റിൻ കീഴിലുണ്ട്. 
കേന്ദ്ര-സംസ്ഥാന സർക്കാരുകൾ ചേർന്ന് നിയമനിർമ്മാണം നടത്താൻ വ്യവസ്ഥ ചെയ്യുന്ന വിഷയങ്ങളുടെ ലിസ്റ്റാണ് സമവർത്തി ലിസ്റ്റ് അല്ലെങ്കിൽ കൺകറൻറ് ലിസ്റ്റ്. നിലവിൽ 52 വിഷയങ്ങൾ ഈ ലിസ്റ്റിൻ കീഴിലുണ്ട്.


</doc>
<doc id="463093" url="https://ml.wikipedia.org/wiki?curid=463093" title="വൈശ്യംഭാഗം പാലം">
വൈശ്യംഭാഗം പാലം

അമ്പലപ്പുഴ കുട്ടനാട് താലൂക്കുകളെ ബന്ധിപ്പിക്കുന്ന പാലം ആണ് കഞ്ഞിപ്പാടം-വൈശ്യംഭാഗം പാലം. പടിഞ്ഞാറ് കഞ്ഞിപ്പാടവും കിഴക്ക് വൈശ്യംഭാഗവും തമ്മിൽ ബന്ധിപ്പിക്കുന്നു.

സംസ്ഥാന പൊതുമരാമത്ത് വകുപ്പ് 34.72 കോടിരൂപ ചെലവഴിച്ചാണ് പൂക്കൈതയാറിന് കുറുകെ പാലം നിർമിച്ചത്. കുട്ടനാടിന്റെ മധ്യമേഖലകളിൽ നിന്ന് ദേശീയപാതയിൽ എത്താനുള്ള എളുപ്പമാർഗ്ഗമാണിത്. ചമ്പക്കുളം, നെടുമുടി പഞ്ചായത്തുകളിലെ ജനങ്ങൾ വണ്ടാനം മെഡിക്കൽ കോളേജ് ആശുപത്രിയിൽ എത്താൻ ആശ്രയിക്കുന്നതും ഈവഴിയാണ്. 354.36 മീറ്റർ നീളത്തിലും ഇരുവശത്തും ഒന്നര മീറ്റർ വീതം നടപ്പാതയടക്കം 11.05 മീറ്റർ വീതിയിലുമാണ് പാലം നിർമിച്ചത്. 2011 ഫെബ്രുവരി 10-ന് 19 കോടി രൂപയുടെ ഭരണാനുമതിയായതാണ്. 2013 മാർച്ച് ആറിന് 23.40 കോടി രൂപയ്ക്ക് സാങ്കേതിക അനുമതിയായി. 2013 സെപ്റ്റംബർ ഏഴിന് കേരള സംസ്ഥാന കൺസ്ട്രക്ഷൻ കോർപ്പറേഷന് കരാർ നൽകി. 2019 സെപ്റ്റംബർ 8 ന് കേരള മുഖ്യമന്ത്രി പിണറായി വിജയൻ പാലം ഉദ്ഘാടനം ചെയ്തു. നെടുമുടി, ചമ്പക്കുളം പ്രദേശങ്ങളെയും ബന്ധപ്പെടുത്തിയുള്ള പാലം കുട്ടനാട്ൻ കാർഷിക മേഖലയ്ക്കാകെ പ്രയോജനകരമാണ്. പമ്പയുടെ കൈവഴിയായ പൂക്കൈതയാറ്റിൽ മധ്യത്തിലായി നാൽപ്പത് മീറ്ററിന്റെയും ഇരുഭാഗങ്ങളിലുമായി 37.5 മീറ്ററിന്റേതുമായി അഞ്ച് സ്പാനുകളാണുള്ളത്. രണ്ട് കരകളിലും 120 മീറ്റർ വീതം നീളത്തിൽ അപ്രോച്ച്‌റോഡും ഉണ്ട്.


</doc>
<doc id="463095" url="https://ml.wikipedia.org/wiki?curid=463095" title="വൈശ്യംഭാഗം">
വൈശ്യംഭാഗം

ആലപ്പുഴ ജില്ലയിൽ നെടുമുടി ഗ്രാമപഞ്ചായത്തിൽ ഉൾപ്പെടുന്ന ഒരു ഗ്രാമം ആണ് വൈശ്യംഭാഗം. പടിഞ്ഞാറും തെക്കും പൂക്കൈതയാറ്, കിഴക്ക് നടുഭാഗം, വടക്ക് ചെമ്പുംപുറം എന്നിവയാണ് ഈ ഗ്രാമത്തിന്റെ അതിർത്തികൾ. ഈ ഗ്രാമം കുട്ടനാട് നിയമസഭാമണ്ഡലത്തിലും മാവേലിക്കര ലോക്സഭാ മണ്ഡലത്തിലും ഉൾപ്പെടുന്നു.

, ബി ബി എം എച്ച് എസ് വൈശ്യംഭാഗം, സഹൃദയ വായനശാല വൈശ്യംഭാഗം എന്നിവയാണ് ഇവിടത്തെ പ്രധാന സ്ഥാപനങ്ങൾ.



</doc>
<doc id="463100" url="https://ml.wikipedia.org/wiki?curid=463100" title="അബ്ദുൽ സത്താർ സേട്ട്">
അബ്ദുൽ സത്താർ സേട്ട്

മലയാള സിനിമയിലെ ആദ്യ ശബ്ദ ചിത്രം,ബാലൻ. റിലീസ് ചെയ്തത് കൊച്ചിയിലെ മട്ടാഞ്ചേരിയിലെ സെലക്റ്റ് ടാക്കീസിലാണ്. കേരളത്തിലെ ആദ്യ റിലീസ് ആയിരുന്നു അത്. 1938 ജനുവരി 19ന് ആയിരുന്നു ആ ചരിത്രം സൃഷ്ടിച്ച പ്രദർശനം. കൊച്ചീക്കാരനായ അബ്ദുൽ സത്താർ സേട്ട് ആയിരുന്നു ആദ്യമായി ശബ്ദ ചിത്രം കൊച്ചിയിൽ കൊണ്ട് വന്നത്. അതിനും വളരെ മുൻപ് തന്നെ അദ്ദേഹം സിനിമാ പ്രദർശന രംഗത്ത് സജീവമായിരുന്നു. സഞ്ചരിക്കുന്ന കൊട്ടകകളായ ടൂറിംഗ് ടാക്കീസുമായി മലയാളികളെ പരിചയപ്പെടുത്തിയത് അദ്ദേഹമാണ്. പിന്നീട് കൊച്ചിയിൽ ഒരു സ്ഥിരം പ്രദർശന ശാല സ്ഥാപിച്ചതും അദ്ദേഹമാണ്. "പാരമൌണ്ട്" എന്ന പേരിൽ അദ്ദ്ദേഹം സ്ഥാപിച്ച തിയേറ്റർ പിന്നീട് "സെലക്റ്റ്", "റോയൽ" എന്നീ പേരുകളിൽ കുറേക്കാലം വരെ നിലനിന്നിരുന്നു.

കൊച്ചിയിലെ കഛ്ഛീ മേമൺ സമുദായംഗമായ സത്താർ സേട്ട് , ടി.കെ.പരീക്കുട്ടിയുടെയും മുൻഗാമി ആയിരുന്നു. അതുകൊണ്ട് തന്നെ സിനിമാ രംഗത്തേക്ക് പ്രവേശിക്കുന്ന ആദ്യത്തെ മുസ്ലിമും അദ്ദേഹം ആയിരുന്നു.വളരെ യാഥാസ്ഥിതികരായ കഛീ മേമൺ സമുദായം അദ്ദേഹത്തിന്റെ സിനിമാ ബന്ധത്തെ ശക്തമായി എതിർക്കുകയും അദ്ദേഹത്തോട് ആ മേഖലയിൽ നിന്ന് പിന്മാറാൻ ആവശ്യപ്പെടുകയും ചെയ്തു. അദ്ദേഹ൦ ആ ആവശ്യം നിരസിച്ചതോടെ അവർ അദ്ദേഹത്തെ ബഹിഷ്ക്കരിക്കുകയും ചെയ്തു. ഈ ബഹിഷ്ക്കരണം മറി കടക്കാൻ അദ്ദേഹം ആ സമുദായ അംഗംങ്ങളെ സൌജന്യമായി സിനിമാ കാണാൻ ക്ഷണിച്ചു. ചിലർ രഹസ്യമായി സിനിമാ കാണാൻ ചെന്നു. ഇത് നേതാക്കന്മാരെ പ്രകോപിപ്പിച്ചു. അന്ന് കഛീ മേമൺ സമുദായത്തിൽ നന്നായി ഇംഗ്ലീഷ് സംസാരിക്കാൻ അറിയുന്നവർ വളരെ കുറവേ ഉണ്ടായിരുന്നുള്ളൂ. അവരിൽ ഒരാളായിരുന്നു സത്താർ സേട്ട്. ഒരിക്കൽ ബ്രിട്ടീഷ്‌കാരനായ പോലീസ് ഉദ്യോഗസ്ഥന് മുന്നിൽ സമുദായത്തിന്റെ ഒരു പ്രശ്നം അവതരിപ്പിക്കേണ്ടി വന്നപ്പോൾ സമുദായ നേതാക്കൾക്ക് സത്താർ സേട്ടിനെ ആശ്രയിക്കേണ്ടി വന്നു. അതോടെ അദ്ദേഹത്തിനെതിരെയുള്ള വിലക്കും അവസാനിച്ചു. തിയേറ്റർ ഇരിക്കുന്ന സ്ഥലത്തെ വസ്തു തർക്കവുമായി ബന്ധപ്പെട്ട് ഒരു മാർവാടിയുമായി കേസ്സിൽ ഏർപ്പെടുകയും കോടതിയിൽനിന്ന് പ്രതികൂല വിധി വന്നതോടെ അദ്ദേഹത്തിന് തിയേറ്റർ നഷ്ടമാവുകയുമാണ് ഉണ്ടായത്. പാരമൌണ്ട് തിയേറ്റർ നഷ്ടമായതിനു ശേഷം സത്താർ സേട്ട്, മട്ടാഞ്ചേരിയിലെ മറ്റൊരു തിയേറ്റർ ആയ ബോസ്കോ തിയേറ്ററിൽ മാനേജർ ആയി ജോലി ചെയ്തിരുന്നു. 

അന്നത്തെ പരസ്യ രീതി വിചിത്രമായിരുന്നു. ഒരു സംഘം ആളുകൾ കവലകളിൽ കൂടി നിന്ന് മുദ്രാവാക്യം വിളിക്കുന്നത്‌ പോലെ സിനിമയുടെ പേരും പ്രദർശന സമയവും മറ്റും ഉറക്കെ വിളിച്ചു പറയുകയായിരുന്നു രീതി .അന്ന് പ്രദർശനത്തിനിടയിലെ ഇടവേളകൾ സാമാന്യം ദീർഘമായിരുന്നു. ഈ ഇടവേളകളിൽ സ്റ്റേജിൽ മറ്റു കലാപരിപാടികൾ നടത്തുമായിരുന്നു. ജീവനുള്ള പാമ്പിനെ ഒരാൾ കടിച്ചു മുറിക്കുന്നതായിരുന്നു ഒരു ദിവസത്തെ ഇടവേളയിലെ പരിപാടി. എന്നാൽ ഈ ദ്ര്യശ്യം കണ്ട കാണികളിൽ ചിലർ ചർദ്ദിച്ചു അവശരായി. ഇതോടെ മാനേജർ സത്താർ സേട്ട് ഇടപെട്ട് ഇടവേളയിലെ ഈ കലാപരിപാടി അവസാനിപ്പിച്ചു.

സത്താർ സേട്ടിന് നാല് മക്കൾ ആയിരുന്നു. മറിയം ബായ്, അബ്ബാസ്‌ സേട്ട്, കബീർ സേട്ട്, കുൽസും ബായ് എന്നിവരായിരുന്നു അവർ. ഇവരിൽ മൂത്ത മകളായ മറിയം ബായിയുടെ മൂത്ത മകനാണ് ഇന്നത്തെ പ്രമുഖ നടനും, സംവിധായകനും എഴുത്തുകാരനും ഒക്കെയായ ആദം അയുബ്. സിനിമയുടെ പേരിൽ ആദ്യമായി ബഹിഷ്ക്കരണം നേരിട്ട സത്താർ സേട്ടിന്റെ നാലാം തലമുറയും സിനിമയാണ് തൊഴിലായി സ്വീകരിച്ചത്. ആദം അയൂബിന്റെ മകൻ അർഫാസ് അയൂബ് ഇന്ന് ബോളിവുഡ് സിനിമയിൽ വളരെ തിരക്കുള്ള സഹാസംവിധായകനാണ്. ഹിന്ദി സിനിമയിലെ വൻ താരങ്ങളോടും, പ്രമുഖ സംവിധായകരോടും ഒപ്പം പ്രവർത്തിക്കുന്ന അർഫാസ് മുതു മുത്തശ്ശന്റെ പാത അഭിമാനത്തോടെ പിന്തുടരുന്നു, വിലക്കുകളും ബഹിഷ്ക്കരണവും ഇല്ലാതെ.

</doc>
<doc id="463102" url="https://ml.wikipedia.org/wiki?curid=463102" title="ഷാഹി ഖില">
ഷാഹി ഖില

ഷാഹി ഖില, മദ്ധ്യപ്രദേശിലെ ബർഹാൻപൂർ ജില്ലയിൽ താപ്തി നദിയുടെ കിഴക്കായി സ്ഥിതിചെയ്യുന്ന, രാജപ്രൗഢിയുള്ള ഒരു കൊട്ടാരമായിരുന്നു. കൊട്ടാരത്തിന്റെ നാശോന്മുഖമായ അവശിഷ്ടങ്ങൾ മാത്രമാണ് ഇക്കാലത്തു നിലനിൽക്കുന്നത്. എന്നിരുന്നാലും, ഇപ്പോഴും നിലനിൽക്കുന്ന നഷ്ടാവശിഷ്ടങ്ങൾ കൊത്തുപണിയുടേയും ശില്പകലയുടേയും അതുല്യ മാതൃകകളാണ്.

ഷാഹി ഖിലയുടെ ചരിത്രം രേഖപ്പെടുത്തിയിരിക്കുന്നതുപ്രകാരം ഇതു യഥാർത്ഥത്തിൽ ഫറൂഖി ഭരണാധികാരികളാൽ നിർമ്മിക്കപ്പെട്ടതും ബർഹാൻപൂരിലെ ഗവർണറായിരുന്ന കാലത്ത് ഷാജഹാൻ താമസിച്ചിരുന്നതുമായ കൊട്ടാരമായിരുന്നു. ഇവിടെയുണ്ടായിരുന്ന കോട്ട ഷാജഹാനു വളരെ പ്രിയങ്കരനായിരുന്നതിനാൽ അദ്ദേഹം സിംഹാസനാരൂഢനായ ആദ്യത്തെ മൂന്നുവർഷങ്ങൾ രാജസദസ്സ് കൂടിയിരുന്നത് ഇവിടെയായിരുന്നു. ഗണ്യമായ സമയം ഈ നഗരത്തിൽ ചിലവഴിച്ച ഷാജഹാൻ ഷാഹി ഖിലയുടെ പുനർനിർമ്മിതിക്കും കൂട്ടിച്ചേർക്കലുകൾക്കും തന്റേയായ സഹായം നൽകുകയും ചെയ്തു. ദിവാൻ-ഇ-ആം, ദിവാൻ-ഇ-ഖാസ് എന്നിവ ഇക്കാലത്ത് ഖിലയുടെ മട്ടുപ്പാവിൽ നിർമ്മിക്കപ്പെട്ടു.

പഴയകാലത്തിന്റെ കീർത്തി അയവിറക്കിക്കൊണ്ട് ഇപ്പോഴും നിലനിൽക്കുന്ന അതിമനോഹരമായ കൊത്തുപണികളുള്ള കൊട്ടാരത്തിന്റെ ഏതാനും ഭാഗങ്ങളൊഴികെ, ബുർഹാൻപൂരിലെ ഷാഹി ഖിലയുടെ ഭൂരിഭാഗവും  ഇപ്പോൾ നാശോന്മുഖമാണ്. ഷാഹി ഖിലയ്ക്കു നാട്ടുകരുടെയിടയിൽ അറിയപ്പെടുന്ന പേര്  “ഭൂൽഭുലായ” എന്നാണ്. (ഇതിനർത്ഥം ദുർഘടമാർഗ്ഗം എന്നാണ്) കാരണം, ഷാഹി ഖിലയുടെ നിർമ്മാണ ശൈലി നിഗൂഢമായതും വളരെ ആശയക്കുഴപ്പമുളവാക്കുന്നതുമാണ്.

കൊട്ടാരത്തിലെ ഒരു പ്രധാന ആകർഷണം ഹാമാം അഥവാ രാജകീയ കുളിമുറിയാണ്. ഷാജഹാന്റെ പ്രിയതമയായിരുന്ന ബേഗം മുംതാസ് മഹലിനു വേണ്ടി പ്രത്യേകം നിർമ്മിക്കപ്പെട്ടതാണ് ഇത്. ഖുസ്, കുങ്കുമം, റോസാദലങ്ങൾ എന്നിവയുടെ സൌരഭ്യുള്ള ജലത്തിൽ ഒരു ആഡംബരപരമായ കുളി ആസ്വദിക്കുവാൻ അതിനാൽ മുംതാസിനു സാധിച്ചു. മുഗൾ കാലഘട്ടത്തിലാണ് ഹമാം ഖാന നിർമ്മിക്കപ്പെട്ടത്. അക്ബറിന്റെയും ജഹാംഗീറിന്റെയും വിഖ്യാതനായ മന്ത്രിയായിരുന്ന ഖാൻ ഖാന മിർസ അബ്ദുൾ റഹീം ഖാനയുടെ ഒരു ലിഖിതം ഈ കുളിമുറിയിൽ ആലേഖനം ചെയ്തിട്ടുണ്ട്. താഴികക്കുടങ്ങളോടുകൂടിയ മേൽക്കൂരയാണുള്ളത്. പെയിന്റിംഗുകളാൽ അതിമനോഹരമായി കുളിമുറി അലങ്കരിച്ചിരിക്കുന്നു. ഇക്കാലത്തുപോലും ഈ സങ്കീർണ്ണമായ ചിത്രങ്ങൾ കുളിമുറിയുടെ സീലിങിൽ നിലനിൽക്കുന്നു. താജ്മഹലിന്റെ നിർമ്മാണത്തിനു പ്രചോദനമായി കരുതപ്പെടുന്ന ഒരു സ്മാരകത്തിന്റെ ചിത്രീകരണവും ഇത്തരം പെയിന്റിംഗുകളിലൊന്നിൽ ഉൾപ്പെടുന്നു. അതിശയകരമായ മറ്റൊരു വസ്തുത, യഥാർത്ഥത്തിൽ താജ്മഹൽ ബർഹാൻപൂരിലാണു നിർമ്മിക്കുവാനുദ്ദേശിച്ചിരുന്നതെന്നതാണ്. ഇതിനുവേണ്ടി നിശ്ചയിച്ചിരുന്ന സ്ഥലം ഇപ്പോഴും താപ്തി നദിക്കരയിൽ ഒഴിഞ്ഞുകിടക്കുന്നു. മുംതാസ് മഹൽ തന്റെ പതിനാലാമാത്തെ കുട്ടിക്കു ജന്മം നൽകവേ ബർഹാന്പൂരിൽവച്ചാണ് മരണമടഞ്ഞത്. ആദ്യം ഇവിടെ അടക്കം ചെയ്യപ്പെട്ട അവരുടെ മൃതശരീരം ആറുമാസത്തിനുശേഷം നീക്കം ചെയ്യപ്പെട്ടു. അഹുഖാന എന്നറിയപ്പെടുന്ന യഥാർത്ഥ കുഴിമാടം ഇപ്പോൾ ജീർണ്ണാവസ്ഥയിലാണ്.


</doc>
<doc id="463105" url="https://ml.wikipedia.org/wiki?curid=463105" title="ബർഹാൻപൂർ">
ബർഹാൻപൂർ

മധ്യപ്രദേശിലെ ഇടത്തരം വലിപ്പമുള്ള നഗരമാണ് ബർഹാൻപൂർ. ബർഹാൻപൂർ ജില്ലയുടെ ഭരണസിരാ കേന്ദ്രമാണിത്. ഭോപ്പാലിന് ഏകദേശം 340 കിലോമീറ്റർ (211 മൈൽ) തെക്ക് പടിഞ്ഞാറായും മുബൈയ്ക്ക് 540 കിലോമീറ്റർ (336 മൈൽ) വടക്കുകിഴക്കുമായി താപ്തി നദിയുടെ വടക്കൻ തീരത്താണ് ഇതു സ്ഥിതിചെയ്യുന്നത്. നഗരം ഒരു മുനിസിപ്പൽ കോർപ്പറേഷനും ജില്ലാ ആസ്ഥാനവുമാണ്.


</doc>
<doc id="463117" url="https://ml.wikipedia.org/wiki?curid=463117" title="റ്റു സിസ്റ്റേഴ്സ് (ഓൺ ദ ടെറേസ്)">
റ്റു സിസ്റ്റേഴ്സ് (ഓൺ ദ ടെറേസ്)

ഫ്രഞ്ച് കലാകാരനായ പിയറി-അഗസ്റ്റെ റെനോയ്ർ 1881-ൽ ചിത്രീകരിച്ച ഓയിൽ-ഓൺ-കാൻവാസ് പെയിന്റിംഗ് ആണ് റ്റു സിസ്റ്റേഴ്സ് (ഓൺ ദ ടെറേസ്) .ചിത്രത്തിന്റെ അളവുകൾ × 81 സെ.മീ 100,5 സെ.മീ ആകുന്നു.
റെനോയ്ർ ഈ പെയിന്റിംഗിന് "റ്റു സിസ്റ്റേഴ്സ്" (French: Les Deux Sœurs) എന്ന ശീർഷകം നൽകി. അതിന്റെ ആദ്യ ഉടമസ്ഥൻ പോൾ ഡ്യൂറാണ്ട്-റൂയിൽ നിന്നാണ് "ഓൺ ദ ടെറേസ്" (French: Sur la terrasse) എന്ന ശീർഷകം നല്കിയിരിക്കുന്നത്.

പാരിസിലെ പടിഞ്ഞാറൻ പ്രവിശ്യയായ ചാറ്റിലുള്ള സെയ്നിലെ ഒരു ദ്വീപിൽ സ്ഥിതി ചെയ്യുന്ന ഒരു റെസ്റ്റോറന്റ് ആയ മൈസോൺ ഫോർനൈസിന്റെ ടെറേസിലിരുന്ന് "ഓൺ ദ ടെറേസ്" എന്ന ചിത്രത്തിന്റെ ചിത്രീകരണം റെനോയ്ർ നിർവ്വഹിച്ചു. ഈ ചിത്രത്തിൽ ഒരു യുവതിയും അവളുടെ ഇളയ സഹോദരിയും ഒരു ചെറിയ കൊട്ടയിൽ കമ്പിളിനൂൽക്കട്ടയുമായി പുറവാതിലിൽ ഇരിക്കുന്നതായി ചിത്രീകരിച്ചിരിക്കുന്നു. ടെറസിലെ ഇരുമ്പഴിയിൽ വള്ളികളും പച്ചിലപ്പടർപ്പും അതിനു പിന്നിൽ നദീതീര കാഴ്ചകളും ചിത്രത്തിൽ കാണാം.
ഇംപ്രഷനിസ്റ്റ് ശൈലി വികസിപ്പിക്കുന്നതിൽ മുൻനിരയിൽ നിന്നിരുന്ന ഒരു ഫ്രഞ്ച് കലാകാരനായിരുന്നു പിയറി-അഗസ്റ്റെ റെനോയിർ. സൗന്ദര്യത്തിന്റെയും പ്രത്യേകിച്ച് സ്‌ത്രീത്വത്തിന്റെ വിഷയാസക്തി പകരുന്ന ചിത്രങ്ങൾ എന്ന നിലയിൽ, "റൂബൻസ് മുതൽ വാട്ടീയോ വരെയുള്ളവരുടെ പാരമ്പര്യത്തിന്റെ അന്തിമ പ്രതിനിധിയായിരുന്നു റെനോയർ.റെനോയിറിന്റെ ചിത്രങ്ങൾ അവയുടെ ഊർജ്ജസ്വലമായ പ്രകാശവും പൂരിത നിറവും കൊണ്ട് ശ്രദ്ധേയമാണ്. മിക്കപ്പോഴും അഗാധവും പക്ഷപാതമില്ലാത്ത രചനകളിലൂടെ ആളുകളെ കേന്ദ്രീകരിക്കുന്നു. സ്ത്രീ നഗ്നതയായിരുന്നു അദ്ദേഹത്തിന്റെ പ്രാഥമിക വിഷയം. സ്വഭാവ ഇംപ്രഷനിസ്റ്റ് ശൈലിയിൽ, റിനോയർ ഒരു രംഗത്തിന്റെ വിശദാംശങ്ങൾ സ്വതന്ത്രമായി ബ്രഷ് ചെയ്ത വർണ്ണ സ്പർശനങ്ങളിലൂടെ നിർദ്ദേശിച്ചു. അങ്ങനെ അദ്ദേഹത്തിന്റെ രൂപങ്ങൾ അവയുടെ ചുറ്റുപാടുകളുമായി പരസ്പരം മൃദുവായി സംയോജിക്കുകയും ചെയ്തിരുന്നു.



</doc>
<doc id="463122" url="https://ml.wikipedia.org/wiki?curid=463122" title="ബി ബി എം എച്ച് എസ് വൈശ്യംഭാഗം">
ബി ബി എം എച്ച് എസ് വൈശ്യംഭാഗം

ആലപ്പുഴ ജില്ലയിലെ കുട്ടനാട് താലൂക്കിലെ വൈശ്യംഭാഗം എന്ന ഗ്രാമത്തിൽ സ്ഥിതിചെയ്യുന്ന ഒരു എയ്ഡഡ് വിദ്യാലയമാണ് ബി ബി എം എച്ച് എസ് വൈശ്യംഭാഗം. വിജയപുരം രൂപത 1950-ലാണ് ഈ വിദ്യാലയം സ്ഥാപിച്ചത്. 

ബനവന്തുര തിരുമേനിയുടെ സ്മരണയ്ക്കായി റവ.ഫാദർസ്റ്റാൻലി സേവ്യറും നാട്ടുകാരും ചേർന്ന് ഈ സ്കൂൾ 1950ജൂൺ 5-തീയതി സ്ഥാപിച്ചു .1982-ൽ റവ.ഫാദർ പീറ്റർ ഡിക്രൂസ് ഈസ്ഥാപനം ഹൈസ്കൂൾ ആക്കുന്നതിനായി പരിശ്രമിച്ചു.

മൂന്നരഏക്കർ ഭൂമിയിലാണ് വിദ്യാലയം സ്ഥിതി ചെയ്യുന്നത്. ഹൈസ്കൂളിന് 4കെട്ടിടങ്ങളിലായി 16 ക്ലാസ് മുറികൾ, കമ്പ്യൂട്ടർ ലാബു്, സയൻസ് ലാബു്, മ്യൂസിക് ക്ലാസ്, വായനാമുറി, വായനശാല എന്നിവയുണ്ട്.

ഹൈസ്കൂളിനു് ഏകദേശം 15 കമ്പ്യൂട്ടറുകളുണ്ട്. ലാബുകളിലും ബ്രോഡ്ബാന്റ് ഇന്റർനെറ്റ് സൗകര്യം ലഭ്യമാണ്.

വിജയപുരം കോർപറേറ്റ് മാനേജ്മെന്റാണ് ഈവിദ്യാലയത്തിന്റെ ഭരണം നടത്തുന്നത്. നിലവിൽ എ ബി യൂണിറ്റു കളിലായി പതിനാറ് ഹൈസ്കൂളുകളും എൽ പി യു പി വിഭാഗങ്ങളിലായി ഇരുപത്തഞ്ചോ ളം വിദ്യാലയങ്ങൾ ഈമാനേജ് മെന്റി ന്റെ കീഴിൽ പ്രവർത്തിക്കുന്നു. റവ.ഡോ.സബാസ്റ്റ്യൻ തെക്കത്തച്ചേരി ഡയറക്ടറായും റവ.ഫാ.അഗസ്ത്യൻ കല്ലറയ്ക്കൽ കോർപ്പറേറ്റ് മാനേജരായും ലോക്കൽ മാനേജരായി റവ.ഫ.പീറ്റർ മാതിരപ്പള്ളിയും പ്രവർത്തിക്കുന്നു. പ്രധാന അദ്ധ്യാപിക ശ്രീമതി ആനി ചാണ്ടിയും ആണ്.

ഫാ.മാത്യ വല്ലാനിയ്കൽ സെബാസ്റ്റ്യൻ, എബ്രഹാം വിൻസന്റ്, പി.വി കെ.ജെ.പോൾ തോമസ്, പി.സി പി.അച്ച്യതൻകുട്ടി നായർ, ഡേവിഡ് ഇ.വി ബഞ്ചമിൻ, സെൽവരാജ് കെ.സുബ്രമണ്യ അയ്യർ, ആലീസ് ചാണ്ടി എന്നിവരാണ് സ്ക്കൂളിന്റെ മുൻ പ്രധാനദ്ധ്യാപകർ.


</doc>
<doc id="463129" url="https://ml.wikipedia.org/wiki?curid=463129" title="റിയാക്ടീവ് ഓക്സിജൻ സ്പീഷീസ്">
റിയാക്ടീവ് ഓക്സിജൻ സ്പീഷീസ്

രാസപരമായ രാസപ്രവർത്തനസ്വഭാവമുള്ള ഓക്സിജൻ അടങ്ങിയ കെമിക്കൽ സ്പീഷീസുകൾ ആണ് റിയാക്ടീവ് ഓക്സിജൻ സ്പീഷീസ്. പെറോക്സൈഡ്സ്, സൂപ്പർ ഓക്സൈഡ്, ഹൈഡ്രോക്സൈൽ റാഡിക്കൽ, സിംഗ്ലെറ്റ് ഓക്സിജൻ, ആൽഫാ ഓക്സിജൻ എന്നിവ ഉദാഹരണങ്ങളാണ്.

ജീവശാസ്ത്രപരമായ സാഹചര്യത്തിൽ, ഓക്സിജൻ മെറ്റബോളിസത്തിന്റെ സ്വാഭാവിക ഉപോൽപന്നമായി ROS രൂപപ്പെടുന്നു. സെൽ സിഗ്നലിംഗിലും ഹോമിയോസ്റ്റാസിസിലും പ്രധാനപ്പെട്ട റോളുകൾ ഇതിന് കാണപ്പെടുന്നു.



</doc>
<doc id="463130" url="https://ml.wikipedia.org/wiki?curid=463130" title="ഗവ:എൽ പി സ്കൂൾ വൈശ്യംഭാഗം">
ഗവ:എൽ പി സ്കൂൾ വൈശ്യംഭാഗം

ആലപ്പുഴ ജില്ലയിലെ കുട്ടനാട്ട് താലൂക്കിൽ മങ്കൊമ്പ് സബ്ജില്ലയിൽപ്രവർത്തിക്കുന്ന പ്രസിദ്ധമായ ഒരു പ്രൈമറി വിദ്യാലയമാണ് .ഇത് സർക്കാർ /എയ്‌ഡഡ്‌ വിദ്യാലയമാണ്. ഈ വിദ്യാലയം മങ്കൊമ്പ് സബ്ജില്ലയിലും സമീപപ്രദേശങ്ങളിലും ഉള്ള എല്ലാ ആളുകൾക്കും ജാതിമത ഭേദമെന്യേ ഏറ്റവും മികച്ച മൂല്യാധിഷ്ഠിത വിദ്യാഭ്യാസം നൽകിവരുന്നു.

ചരിത്രം

വളരെ പുരാതനമായ കെട്ടിടങ്ങളാണ് സ്ക്കൂളിനുള്ളത്. ആധുനികതയുടെ ആവശ്യങ്ങളെല്ലാം തന്നെ നിറവേറ്റപ്പെടുന്നത് ഈ പരിമിതിയ്ക്കുള്ളിൽ നിന്നു കൊണ്ടാണ്. പൊതു വിദ്യാഭ്യാസം ആന്താരാഷ്ട്ര നിലവാരത്തിലേക്ക് ഉയരുന്ന ഈ സാഹചര്യത്തിൽ , സ്കൂൾ ഒരു ടാലന്റ് ലാബ് ആയി മാറി കൊണ്ടിരിക്കുന്ന സമയത്ത് , പര്യാപ്തമായ ഭൗതിക സൗകര്യങ്ങൾ ഒരുക്കേണ്ടതുണ്ട്. വിശാലമായ സ്കൂൾ ഹാളും കമ്പ്യൂട്ടർ ലാബും നിലവിൽ സ്കൂളിന് ഉണ്ട്. ഈ സ്‌കൂളിന്റെ ഭൗതികാന്തരീക്ഷം വളരെ മെച്ചപ്പെട്ടതാണ്. പാതയോരത്ത് മനോഹരമായ ഈ സ്കൂളും ഇവിടത്തെ ശാന്തമായ അന്തരീക്ഷവും കാഴ്ചക്കാർക്ക് കൺകുളിർമ പകരുന്നു എന്ന് പറഞ്ഞാൽ അതിശയോക്തിയല്ല. എസ്. എസ്.എ യും നഗരസഭയും ചേർന്ന് നൽകിയ ഫണ്ട്‌ കൊണ്ടാണ് സ്‌കൂൾ ഇപ്രകാരം മനോഹരമാക്കി തീർക്കാൻ സാധിച്ചത്. ആവശ്യത്തിനുള്ള ടോയിലെറ്റുകളും യൂറിനലുകളും കുടിവെള്ള സൗകര്യവുമുണ്ട് .

ഭൗതികസൗകര്യങ്ങൾ

പ്രീപ്രൈമറി ക്ലാസ്സുകളിൽ കുട്ടികൾക്ക് പഠനം രസകരമാക്കുന്നതിന് ആവശ്യമായ കളിഉപകരണങ്ങൾ . ദൈനംദിനഅസംബ്ലിയും, വിവിധ ക്ലാസ്സ് പ്രവർത്തനങ്ങളും ക്ലബ്ബ് പ്രവർത്തനങ്ങളും ഇതിൽ ഉൾപ്പെടുന്നു. പോഷക സമൃദ്ധമായ ആഹാരവും മാതൃകാ ക്ലാസ്സ് മുറികൾ , ചുവർചിത്രങ്ങൾ, , അനുയോജ്യമായ ഫർണിച്ചറുകൾ, ലൈബ്രറി, കമ്പ്ര്യൂട്ടർ ലാബ്, ഓഫീസ് മുറികൾ, കിച്ചൺ & സ്റ്റോർ, മിനറൽവാട്ടർ, ആത്മാർത്ഥമായ അച്ചടക്കം, അദ്ധ്യയനം കളിയുപകരണങ്ങളുടെയും, കളിക്കോപ്പുകളുടെയും സഹായത്താൽ കായിക പരിശീലനം, ആരോഗ്യ ബോധവത്കരണ ക്ലാസ്സുകൾ, തുടങ്ങി ഒട്ടേറെ പശ്ചാത്തല സൗകര്യങ്ങളിൽ ഒരുക്കി മേന്മയുള്ള വിദ്യാഭ്യാസം ഇവിടെ ലഭിക്കുന്നു ഹൈടെക് ക്ളാസ്സ് കമ്പ്യുട്ടർ ലാബ് സയൻസ് ലാബ് ലൈബ്രറി ഗണിത ലാബ് ഗ്യാലറി ജൈവ വൈവിധ്യപാർക്ക് കുളം ഒരു ആവാസവ്യവസ്ഥ ജൈവപ‌ച്ചക്കറിത്തോട്ടം ​ഔഷധത്തോട്ടം ഫലവ്രിക്ഷത്തോട്ടം പ്ലാസ്റ്റിക്ക് വിമുക്ത ക്യാമ്പസ് RO plant അതിവിശാലമായ ഒരു കളിസ്ഥലം വിദ്യാലയത്തിനുണ്ട്.
പാഠ്യേതര പ്രവർത്തനങ്ങൾ
സയൻ‌സ് ക്ലബ്ബ്.
ഐ.ടി. ക്ലബ്ബ്.
ഫിലിം ക്ലബ്ബ്.
ബാലശാസ്ത്ര കോൺഗ്രസ്സ്.
വിദ്യാരംഗം കലാ സാഹിത്യ വേദി.
മാത്‌സ്‌ ക്ലബ്ബ്.
സാമൂഹ്യശാസ്‌ത്ര ക്ലബ്ബ്.
എക്കോ ക്ലബ്ബ്.
എൻ .സി . സി . S. P. C

സ്ഥാപിതം 1919
സ്കൂൾ കോഡ് 46214 
സ്ഥലം ആലപ്പുഴ
സ്കൂൾ വിലാസം Nedumudyപി.ഒ, 
പിൻ കോഡ് 688005
സ്കൂൾ ഫോൺ 9497335557
സ്കൂൾ ഇമെയിൽ glpsvaisyambhagom@gmail.com
സ്കൂൾ വെബ് സൈറ്റ് 
വിദ്യാഭ്യാസ ജില്ല-കുട്ടനാട്
റവന്യൂ ജില്ല-ആലപ്പുഴ
ഉപജില്ല- മങ്കൊമ്പ്
ഭരണ വിഭാഗം-സ്കൂൾ വിഭാഗം _
-പൊതു വിദ്യാലയം
പഠന വിഭാഗങ്ങൾ -എൽ.പി

മാധ്യമം-മലയാളം
ആൺ കുട്ടികളുടെ എണ്ണം-24
പെൺ കുട്ടികളുടെ എണ്ണം-26
വിദ്യാർത്ഥികളുടെ എണ്ണം-50
അദ്ധ്യാപകരുടെ എണ്ണം-4
പ്രധാന അദ്ധ്യാപകൻ-കെ .എ.ശ്രീകുമാരി
പി.ടി.ഏ. പ്രസിഡണ്ട്- എ.വി .മുരളി

</doc>
<doc id="463143" url="https://ml.wikipedia.org/wiki?curid=463143" title="ബാല്ലേറിന (2016 ലെ ചലച്ചിത്രം)">
ബാല്ലേറിന (2016 ലെ ചലച്ചിത്രം)

എറിക് സമ്മർ, എറിക് വാരിൻ എന്നിവരുടെ സഹസംവിധാനത്തിൽ 2016-ൽ പുറത്തിറങ്ങിയ 3D കമ്പ്യൂട്ടർ ആനിമേറ്റഡ് മ്യൂസിക്കൽ സാഹസിക കോമഡി ചലച്ചിത്രമാണ് ബാല്ലേറിന (titled Leap! in the United States). 



</doc>
<doc id="463145" url="https://ml.wikipedia.org/wiki?curid=463145" title="ദബജിയൻ മൗണ്ടൻ">
ദബജിയൻ മൗണ്ടൻ

തായ്വാനിലെ ഹ്സിഞ്ചു കൗണ്ടിയിലെ ഷെയി-പാ ദേശീയ പാർക്കിന്റെ വടക്കൻ ഭാഗത്ത് സ്ഥിതി ചെയ്യുന്ന ഒരു പർവ്വതമാണ് ദബജിയൻ മൗണ്ടൻ. ഇതിന് ചുറ്റും നിരവധി കൊടുമുടികളും കാണാം. മൗണ്ട് നൻഹദ, മൗണ്ട് യൈസ്, സെൻട്രൽ റേഞ്ച് പോയിന്റ്, മൗണ്ട് പിന്റിയൻ, മൗണ്ട് മുതുലെ എന്നിവ ഏറ്റവും പ്രബലമായ കൊടുമുടികളിൽപ്പെടുന്നു. മഡാല നദിക്ക് സമീപത്താണ് ഇത് സ്ഥിതി ചെയ്യുന്നത്.




</doc>
<doc id="463150" url="https://ml.wikipedia.org/wiki?curid=463150" title="മെയിൻലാൻഡ് ചൈന">
മെയിൻലാൻഡ് ചൈന

പീപ്പിൾസ് റിപ്പബ്ലിക്ക് ഓഫ് ചൈനയുടെ നേരിട്ടുള്ള അധികാര പരിധിയിൽ വരുന്ന ജിയോപൊളിറ്റിക്കൽ, ജിയോഗ്രാഫിക്കൽ ഏരിയ എന്നിവയാണ് ചൈനീസ് മെയിൻലാൻഡ് എന്നും അറിയപ്പെടുന്ന മെയിൻലാൻഡ് ചൈന. ഹെയ്നാൻ ദ്വീപ് ഇതിൽ ഉൾപ്പെടുന്നു. രാഷ്ട്രീയമായി, രണ്ടു ഭൂരിഭാഗവും ഭൂമിശാസ്ത്രപരമായ ഭൂപ്രദേശം (continental landmass) ആണെങ്കിലും ഹോങ്കോങ്ങിന്റെയും മക്കാവുവിന്റെയും ഭരണപരമായ പ്രദേശങ്ങൾ ഇതിൽ ഉൾപ്പെടുന്നില്ല.




</doc>
<doc id="463154" url="https://ml.wikipedia.org/wiki?curid=463154" title="പെൻഘു">
പെൻഘു

പെൻഘു (Hokkien POJ: Phîⁿ-ô͘ or Phêⁿ-ô͘ ) അഥവാ പെസ്കാർഡോർസ് ദ്വീപുകൾ തായ്വാൻ കടലിടുക്കിലെ 90 ദ്വീപുകളും അടങ്ങുന്ന ഒരു ദ്വീപ സമൂഹമാണ്. മാഗോംഗ് എന്നറിയപ്പെടുന്ന ഏറ്റവും വലിയ ദ്വീപിൽ സ്ഥിതിചെയ്യുന്ന മാഗോങ്ങാണ് ഇവിടത്തെ ഏറ്റവും വലിയ നഗരം. 141 ചതുരശ്ര കിലോമീറ്ററോളം (54 ചതുരശ്ര മൈൽ) വ്യാപിച്ച് കിടക്കുന്ന ഈ ദ്വീപ് ചൈന റിപ്പബ്ലിക്കിലെ (Taiwan),പെൻഘു കൗണ്ടിയുമായി ചേർന്ന് കിടക്കുന്നു. ലീൻചിയങ്ങിന് ശേഷം ഇത് ഏറ്റവും ചെറിയ കൌണ്ടികളിൽ രണ്ടാമത്തേതാണ്.





</doc>
<doc id="463158" url="https://ml.wikipedia.org/wiki?curid=463158" title="അക്രോപോറ">
അക്രോപോറ

ഫൈലം സിനഡരിയായിലെ സ്റ്റോണി പവിഴപ്പുറ്റുകളുടെ ഒരു ജനുസ്സാണ് അക്രോപോറ. ഇതിന്റെ ചില സ്പീഷീസുകൾ ടേബിൾ കോറൽ , എൽക്ഹോൺ കോറൽ, സ്റ്റോഗോർൺ കോറൽ എന്നിങ്ങനെ അറിയപ്പെടുന്നു. ഇതിന്റെ 149 ൽ കൂടുതൽ സ്പീഷീസ് വിവരിച്ചിരിക്കുന്നു.
The following species are recognised in the genus "Acropora":




</doc>
<doc id="463162" url="https://ml.wikipedia.org/wiki?curid=463162" title="ഗൊയിയാനിയ അപകടം">
ഗൊയിയാനിയ അപകടം

1987 സപ്തംബർ 13 ന് ബ്രസീലിയൻ സംസ്ഥാനമായ ഗൊയസിലെ, ഗൊയിയാനിയയിൽ നടന്ന ഒരു റേഡിയോ ആക്ടീവ് അപകടം ആണ് ഗൊയിയാനിയ അപകടം. 1985 ൽ ബ്രസീലിലെ ഗൊയിയാനിയ എന്ന സ്ഥലത്തെ റേഡിയോതെറാപ്പി ഇൻസ്റ്റിറ്റ്യൂട്ട് ഒരു പുതിയ സ്ഥലത്തേക്കു മാറ്റിയപ്പോൾ ഉപേക്ഷിക്കപ്പെട്ട റേഡിയോ തെറാപ്പി സ്രോതസ്സിൽ നിന്നുള്ള ആണവമലിനീകരണം കാരണമാണ് അപകടം ഉണ്ടായത്. പിന്നീട് പല ആളുകളും ഇത് കൈകാര്യം ചെയ്തു. അതിന്റെ ഫലമായി മാരക വികിരണമേറ്റ് 5 പേർ മരിച്ചു. ഒട്ടേറെ പേർക്ക് അസുഖം ബാധിച്ചു. 249 പേരുടെ നില ഗുരുതരമായിരുന്നു. 112,000- ത്തിൽപ്പരം ആളുകൾ നിരീക്ഷണത്തിലായി. കൂടുതൽ ആളുകളുടെ ശരീരത്തിൽ റേഡിയോ ആക്ടീവ് വസ്തുക്കൾ കണ്ടെത്തുകയുണ്ടായി. 

ബ്രസീൽ സർക്കാർ പ്രദേശത്ത് ജാഗ്രത പാലിച്ചു. പലയിടത്തെയും മേൽമണ്ണ് നീക്കംചെയ്തു. നഗരത്തിലെ കനത്ത വികിരണമേഖലയിൽ ഉണ്ടായിരുന്ന 40 വീടുകൾ നശിപ്പിച്ചു. ധാരാളം ആളുകൾ ഭയത്താൽ ചികിൽസ തേടി. ഗൊയിയാനിയയിൽ നിന്നുമുള്ള ആൾക്കാരെയും വസ്തുക്കളെയും ബാക്കിപ്രദേശങ്ങളിൽ ഉള്ളവർ ബഹിഷ്കരിക്കുന്ന നിലവരെയെത്തി. സർക്കാരിന്റെ ഫലപ്രദമായ ഇടപെടൽ വേഗത്തിൽ കാര്യങ്ങൾ നിയന്ത്രണവിധേയമാക്കിയതിനാൽ കൂടുതൽ അപകടമുണ്ടാകാതെ കാര്യങ്ങൾ വരുതിയിലായി. ലോകത്തിലെ ഏറ്റവും മോശമായ ആണവ ദുരന്തങ്ങളിലൊന്നായി ഈ അപകടത്തെ കണക്കാക്കുന്നതായി ടൈം മാസിക കണ്ടെത്തി. അന്താരാഷ്ട്ര ആണവോർജ്ജ ഏജൻസി ഇത് "ലോകത്തിലെ ഏറ്റവും മോശമായ റേഡിയോളജിക്കൽ സംഭവവമായി വിലയിരുത്തി.

ഗൊയിയാനിയ അപകടത്തിനു കാരണമായ റേഡിയേഷൻ സ്രോതസ്സ് 93 ഗ്രാം (3.3 oz) റേഡിയോആക്റ്റീവ് സീസിയം ക്ലോറൈഡിന്റെ (a caesium salt made with a radioisotope, caesium-137) ഒരു ചെറിയ കാപ്സ്യൂൾ ആയിരുന്നു. ഇത് ലെഡ്, സ്റ്റീൽ എന്നിവകൊണ്ടു നിർമ്മിച്ച ഉറവിടം ചലിക്കുന്നതിനായി ചക്രമുള്ള ഒരു പെട്ടിക്കുള്ളിൽ സൂക്ഷിച്ചിരുന്നു. ചക്രം അകത്തേയ്ക്ക് തിരിയുമ്പോൾ സ്റ്റോറേജിനും റേഡിയേഷൻ സ്ഥാനങ്ങൾക്കും ഇടയിൽ സ്രോതസ്സ് നീങ്ങുന്ന തരത്തിലാണ് സൂക്ഷിച്ചിരുന്നത്.



</doc>
<doc id="463171" url="https://ml.wikipedia.org/wiki?curid=463171" title="ഹാൻഡ്രോആന്തസ് ഇമ്പെറ്റിജിനോസസ്">
ഹാൻഡ്രോആന്തസ് ഇമ്പെറ്റിജിനോസസ്

ഹാൻഡ്രോആന്തസ് ഇമ്പെറ്റിജിനോസസ് (pink ipê, pink lapacho, or pink trumpet tree) വടക്കൻ മെക്സിക്കോ മുതൽ തെക്കൻ അർജന്റീന വരെ വ്യാപിച്ചിരിക്കുന്ന ബിഗ്നോണിയേസി കുടുംബത്തിലെ അമേരിക്കൻ സ്വദേശിയായ ഒരു വൃക്ഷം ആണ്.





</doc>
<doc id="463183" url="https://ml.wikipedia.org/wiki?curid=463183" title="ടെൻസർഫ്ലോ">
ടെൻസർഫ്ലോ

വിവരസാങ്കേതികവിദ്യയിൽ, പലവിധ ആവശ്യങ്ങൾക്കായി ഉപയോഗപ്പെടുത്താവുന്ന ഓപ്പൺ സോഴ്സ് സോഫ്റ്റ്‌വേർ ലൈബ്രറിയാണ് ടെൻസർ ഫ്ലോ. ഇത് ഒരു ഗണിത ലൈബ്രറിയാണ്. ന്യൂറൽ നെറ്റ്വർക്കുകൾ പോലെയുള്ള മെഷീൻ ലേണിംഗ് ആപ്ലിക്കേഷനുകളും ഇത് ഉപയോഗിക്കുന്നു. ഗവേഷണങ്ങൾക്കും ചില ഗൂഗിൾ ഉല്പന്നങ്ങളും ഇത് ഉപയോഗിക്കുന്നുണ്ട്.


</doc>
<doc id="463187" url="https://ml.wikipedia.org/wiki?curid=463187" title="ജിൻസ് പോൾ">
ജിൻസ് പോൾ

ബാംഗ്ലൂർ ആസ്ഥാനമായ ഗർഷോം ഫൌണ്ടേഷൻ സ്ഥാപക പ്രസിഡന്റും ഗർഷോം ഇൻഫോമീഡിയ ലിമിറ്റഡ് മാനേജിങ് എഡിറ്ററും ഡിറക്ടറുമാണ് ജിൻസ് പോൾ (Jins Paul). 2002 ൽ ഗർഷോം അന്തർദേശീയ പുരസ്‌കാരം ഏർപ്പെടുത്തുന്നതിന് നേതൃത്വം നൽകിയത് ജിൻസ് ആണ്. കേരളത്തിലെ കോട്ടയം ജില്ലയിൽ മാൻവെട്ടത്താണ് ജനനം.

മലയാളത്തിലെ ആദ്യ ദിനപത്രമായ ദീപികയിലാണ് ജിൻസ് ഔദ്യോഗിക ജീവിതം ആരംഭിച്ചത്. പിന്നീട് 2002 ൽ ഗർഷോം പബ്ലിക്കേഷൻ എന്ന മീഡിയ സ്ഥാപനം കോട്ടയം കേന്ദ്രമാക്കി ആരംഭിച്ച ജിൻസ് ഗർഷോം വാർത്ത എന്ന പേരിൽ മാസികയും പ്രസിദ്ധീകരണം ആരംഭിച്ചു. 2007 ൽ ഗർഷോം പബ്ലിക്കേഷൻ ബാംഗ്ലൂർ ആസ്ഥാനമാക്കി ഗർഷോം ഇൻഫോമീഡിയ ലിമിറ്റഡ് എന്ന പബ്ലിക് ലിമിറ്റഡ് കമ്പനിയായി. കമ്പനിയുടെ സ്ഥാപക ഡിറക്ടറും മാനേജിങ് എഡിറ്ററുമാണ് ജിൻസ്. വിവൽ പ്രൊഡക്ടസ് എക്സ്പോർട്ട് കമ്പനിയുടെ സാരഥികൂടിയാണ് ജിൻസ്.

പ്രവാസി മലയാളികൾക്കുള്ള അന്തർദേശീയ പുരസ്‌കാരമായിമാറിയ 14-മത് ഗർഷോം പുരസ്കാരദാനം 2019 ൽ നോർവേ തലസ്ഥാനമായ ഓസ്ലോയിലാണ് നടന്നത്.


</doc>
<doc id="463189" url="https://ml.wikipedia.org/wiki?curid=463189" title="അഹുഖാന">
അഹുഖാന

അഹുഖാന, മദ്ധ്യപ്രദേശിലെ ബർഹാൻപൂരിൽ താപ്തി നദിയോരത്ത് ഷാഹി ഖിലയുടെ മുൻവശത്തു സ്ഥിതിചെയ്യുന്ന ഒരു സ്മാരകമാണ്. മുംതാസിന്റെ യഥാർത്ഥ ശവകൂടീരം സ്ഥിതിചെയ്യുന്നതിവിടെയാണ്. ചരിത്രരേഖകളനുസരിച്ച്, 1631 ജൂൺ 16 - 17 രാത്രിസമയത്ത് തന്റെ പതിനാലാമത്തെ കുട്ടിയായ ഗൌഹാർ ആരാ ബീഗത്തിനു ജന്മം നൽകവേ ഈ സ്ഥലത്തുവച്ചു മരണമടഞ്ഞ മുഗൾ രാജ്ഞി മുംതാസ് മഹലിന്റെ മൃതദേഹം ഇപ്പോഴത്തെ അന്ത്യവിശ്രമസ്ഥാനമായ താജ് മഹലിലേയ്ക്കു മാറ്റുന്നതിനുമുമ്പ് 6 മാസക്കാലം സൂക്ഷിക്കപ്പെട്ടിരുന്നത് ബറദാരിയെന്നറിയപ്പെടുന്ന ഈ സ്മാരക മണ്ഡപത്തിലായിരുന്നു. 1631 ഡിസംബർ 1 ന് മുംതാസ് മഹലിന്റെ മൃതദേഹം ഇവിടെനിന്നു പുറത്തെടുക്കുകയും പുത്രൻ ഷാ ഷൂജയുടെ അകമ്പടിയോടെ ആഗ്രയിലേയ്ക്കു കൊണ്ടുപോകുകയും ചെയ്തു. ഏകദേശം 20 ദിവസത്തിനുശേഷം അവർ ആഗ്രയിലെത്തിച്ചേർന്നു. ബർഹാൻപൂരിൽനിന്ന് 900 കിലോമീറ്റർ അകലെയുള്ള ആഗ്രയിലേയ്ക്കു മാറ്റിയ രാജ്ഞിയുടെ മൃതശരീരം 1653 എ. ഡി. യിൽ താജ് മഹലിന്റെ പണി പൂർത്തിയാകുന്നതുവരെ ഏകദേശം 22 വർഷക്കാലം യമുനാനദിയുടെ കരയിലെ ഒരു പൂന്തോട്ടത്തിൽ സൂക്ഷിച്ചിരുന്നു. മുഗൾ ഭരണകാലത്ത് ഒരു രാജകീയ ഉദ്യാനമായിരുന്ന ഏകദേശം 6 മൈൽ വിസതൃതിയിൽ വ്യാപിച്ചുകിടക്കുന്ന ഈ പ്രദേശവും സമീപത്തെ മണൽക്കല്ലുകളാൽ നിർമ്മിക്കപ്പെട്ട മനോഹരമായിരുന്ന ഈ മണ്ഡപവും ഇക്കാലത്ത് കാട്ടു പുല്ലുകൾ വളർന്ന് തികച്ചും അവഗണിക്കപ്പെട്ടുകിടക്കുന്ന ചരിത്രാവശിഷ്ടം മാത്രമായി അവശേഷിച്ചിരിക്കുന്നു. ഉദ്യാനത്തിനുള്ളിൽ പ്രധാനമായി രണ്ടു നിർമ്മിതികളാണുള്ളത്; ശിലാചിത്രാലങ്കാരങ്ങളുള്ള ഒരു ചെറിയ കൊട്ടാരവും ബറദാരി എന്നു വിളിക്കപ്പെടുന്ന, തൂണുകളാൽ താങ്ങി നിറുത്തപ്പെട്ട ഒരു മണ്ഡപവുമാണിവ. രാജ്ഞിയുടെ ആദ്യശവകുടീരം സ്ഥിതിചെയ്യുന്ന ബർഹാൻപൂരിൽ താജ്മഹൽ നിർമ്മിക്കുവാനുള്ള പദ്ധതി ഷാജഹാൻ ആറുമാസത്തിനുശേഷം ഉപേക്ഷിക്കുകയായിരുന്നു. 

ബുർഹാൻപൂരിലെ തദ്ദേശവാസികൾ പറയുന്നതനുസരിച്ച്, ഷാജഹാൻ ബർഹാൻപൂരിനെ ഒഴിവാക്കി ആഗ്രയിൽ താജ്മഹൽ നിർമ്മിക്കാൻ തീരുമാനിച്ചതിനു പിന്നിൽ പ്രധാനമായി മൂന്ന് കാരണങ്ങളാണുള്ളത്. ഒന്നാമതായി, ബർഹാൻപൂറിന്റെ മണൽ കലർന്ന മണ്ണിൽ ചിതലുകളുടെ ശല്യം കൂടുതലായിരുന്നു. ദുർബ്ബലമായ ഈ മണ്ണ് ഒരു ബൃഹത്തായ നിർമ്മിതിയെ ദീർഘകാലം താങ്ങി നിറുത്തുമോയെന്ന സന്ദേഹം അദ്ദേഹത്തിനുണ്ടായി. രണ്ടാമതായി ചക്രവർത്തിക്കു താജ്മഹലിന്റെ രൂപം നദിയിൽ പ്രതിഫലിച്ചു കാണണമെന്ന ആഗ്രഹമുണ്ടായിരുന്നു. ആഗ്രയിലെ യമുനാ നദിയെ അപേക്ഷിച്ച് ബർഹാൻപൂരിലെ താപ്തി നദിയ്ക്കു വീതി കുറവായതിനാൽ സ്വാഭാവികമായും ഷാജഹാൻ ആഗ്രയെത്തന്നെ തെരഞ്ഞെടുത്തുവെന്നുവേണം കരുതുവാൻ. മൂന്നാമത്തെ കാരണം, വെളുത്ത മാർബിളിന്റെ ഉറവിടമായ രാജസ്ഥാനും ആഗ്രയുമായുള്ള സാമീപ്യമായിരുന്നു. രാജസ്ഥാനിൽ നിന്നു ബർഹാൻപൂരിലേയ്ക്കു മാർബിൾ വഹിച്ചുകൊണ്ടുപോകുന്നതിനുളള ബുദ്ധിമുട്ടുകളും അതിനു വഹിക്കേണ്ടുന്ന അതിഭീമമായ ചെലവുകളും അന്തിമമായി ആഗ്ര തെരഞ്ഞെടുക്കുന്നതിനു നിമിത്തമായി. 


</doc>
<doc id="463193" url="https://ml.wikipedia.org/wiki?curid=463193" title="കപൂർ കമ്മീഷൻ">
കപൂർ കമ്മീഷൻ

മോഹൻ‌ദാസ് കരംചന്ദ് ഗാന്ധിയുടെ കൊലപാതക ഗൂഢാലോചനയെക്കുറിച്ച് അന്വേഷിച്ച കമ്മീഷനായിരുന്നു കപൂർ കമ്മീഷൻ.

1964 ൽ ഗാന്ധി കൊലപാതകക്കേസിലെ കുറ്റക്കാരെ മോചിപ്പിച്ചപ്പോൾ, പൂനെയിൽ ഒരു സ്വീകരണം സംഘടിപ്പിച്ചിരുന്നു. ചടങ്ങിൽ ബാല ഗംഗാധർ തിലകിന്റെ ചെറുമകനായ ശ്രീ ഗജാനൻ വിശ്വനാഥ് കേത്കർക്ക് ഗാന്ധിയെ വധിക്കാനുള്ള പദ്ധതിയെ പറ്റി തനിക്ക് അറിവുണ്ടായിരുന്നു എന്ന് പ്രസ്താവിച്ചു. താൻ അതിനെ എതിർത്തെന്നും, ഗൂഢാലോചനയെപ്പറ്റി ബാലുകാക കനിത്കർ മുഖേന അന്നത്തെ മുഖമന്ത്രി ബി.ജി. ഖേറിനെ അറിയിച്ചിരുന്നെന്നും അദ്ദേഹം വ്യക്തമാക്കി. ഇവയെല്ലാം പൊതുജനത്തെ പ്രകോപിപ്പിച്ചു. കേത്കർ അറസ്റ്റിലായി. മഹാരാഷ്ട്ര നിയമസഭയിലും [[ഇന്ത്യൻ പാർലമെന്റിന്റെ] ഇരുസഭകൾക്കും പുറത്തും അകത്തും വലിയ പ്രതിഷേധം ഉണ്ടായി. ഗാന്ധിയുടെ വെടിവയ്പ്പിനെ തടയാൻ കഴിയുന്ന വിവരങ്ങൾ ഉണ്ടായിരുന്നിട്ടും ഉത്തരവാദിത്തത്തോടെ പ്രവർത്തിക്കുന്നതിൽ പരാജയപ്പെട്ട അധികാരികളുടെ ഭാഗത്തുനിന്ന് മനഃപൂർവ്വമുള്ള കൃത്യവിലോപമുണ്ടായെന്ന് അഭിപ്രായമുയർന്നു. പാർലമെന്റിലെ 29 അംഗങ്ങളുടെയും പൊതുജനാഭിപ്രായത്തിന്റെയും സമ്മർദത്തെത്തുടർന്ന് അന്നത്തെ കേന്ദ്ര ആഭ്യന്തരമന്ത്രി [[ഗുൽസാരിലാൽ നന്ദ]] എംപിയും [[സുപ്രീം കോടതിയുടെ]] മുതിർന്ന അഭിഭാഷകനുമായ ഗോപാൽ സ്വരൂപ് പതക്കിനെ അന്വേഷണത്തിനായി നിയമിച്ചു. കനിത്കറും ഖേറും മരിച്ചതിനാൽ, മഹാരാഷ്ട്ര സർക്കാരുമായി കൂടിയാലോചിച്ച് പഴയ രേഖകളുടെ സഹായത്തോടെ സമഗ്രമായ അന്വേഷണം നടത്താൻ കേന്ദ്രസർക്കാർ ഉദ്ദേശിച്ചിരുന്നു, പതക്കിന് അന്വേഷണം നടത്താൻ മൂന്ന് മാസത്തെ സമയം നൽകി. പതക്കിനെ കേന്ദ്രമന്ത്രിയായും പിന്നീട് മൈസൂർ സംസ്ഥാന ഗവർണറായും നിയമിച്ചതിനാൽ അന്വേഷണ കമ്മീഷൻ പുനർനിർമ്മിക്കുകയും അന്വേഷണം നടത്താൻ [[സുപ്രീം കോടതി] റിട്ടയേർഡ് ജഡ്ജിയായ ജീവൻലാൽ കപൂറിനെ നിയമിക്കുകയും ചെയ്തു.

1966 നവംബർ 21 നാണ് ശ്രീ. ജെ. എൽ. കപൂറിനെ നിയമിച്ചത്. സുപ്രീം കോടതിയിലെ ജസ്റ്റിസായ [[ജീവൻലാൽ കപൂർ]] രൂപീകരിച്ച ഏകാംഗ കമ്മീഷനായിരുന്നു ഇത്. ഈ കമ്മീഷനെ സഹായിക്കാൻ ജി. എൻ. വൈദ്യ, കെ. എസ്. ചൗള എന്നിവരെ പിന്നീട് നിയമിച്ചു. ഈ അന്വേഷണത്തിനുള്ള മാനദണ്ഡങ്ങൾ താഴെ പ്രകാരമായിരുന്നു:


മൂന്ന് വർഷമെടുത്താണ് കമ്മീഷന്റെ പ്രവർത്തനം പൂർത്തിയാക്കിയത്.
1966 നവംബർ 21 ന് പ്രവർത്തനമാരംഭിച്ച കമ്മീഷൻ 1969 സെപ്റ്റംബർ 30-ന് പൂർത്തിയായി. [[മുംബൈ]], [[ദില്ലി]], [[നാഗ്പൂർ]], [[ധാർവാഡ്]], [[പൂനെ]], [[ബറോഡ]], [[ചണ്ഡിഗഡ്]] എന്നിവിടങ്ങളിലായി 162 സിറ്റിങ്ങുകളാണ് കമ്മീഷൻ നടത്തിയത്. 101 സാക്ഷികളെ പരിശോധിച്ചു, 407 രേഖകൾ സാക്ഷികൾ ഹാജരാക്കി. ഇന്ത്യയിലെയും മഹാരാഷ്ട്രയിലെയും സർക്കാരുകൾ ഇതിൽ കക്ഷികളായിരുന്നു

പോലീസിന്റെ ഭാഗത്തുനിന്നുള്ള വിവിധ വീഴ്ചകളും കുറവുകളും കമ്മീഷൻ ചൂണ്ടിക്കാട്ടി. 

കോടതിയിൽ ഹാജരാക്കാത്ത തെളിവുകൾ കപൂർ കമ്മീഷന് നൽകിയിട്ടുണ്ട്; പ്രത്യേകിച്ചും സവർക്കറുടെ രണ്ട് അടുത്ത സഹായികൾ, അദ്ദേഹത്തിന്റെ അംഗരക്ഷകനായ അപ്പ രാമചന്ദ്ര കസാർ, അദ്ദേഹത്തിന്റെ സെക്രട്ടറി ഗജാനൻ വിഷ്ണു ദാംലെ എന്നിവരുടെ സാക്ഷ്യം. സവർക്കറിനെ ഗാന്ധി വധത്തിലെ ഗൂഢാലോചനയുമായി ബന്ധപ്പെടുത്തുന്ന സ്വതന്ത്ര തെളിവ് കപൂർ കമ്മീഷന് കിട്ടി. ഗോഡ്‌സേയും ആപ്‌തെയും സവർക്കറെ കാണാൻ വന്നിരുന്നു എന്ന് കപൂർ കമ്മീഷൻ മുൻപാകെ സവർക്കറിന്റെ സെക്രട്ടറി ഗജനം വിഷ്ണു ദാംലേയും അദ്ദേഹത്തിന്റെ ബോഡിഗാർഡായ അപ്പാ രാമചന്ദ്ര കസറും മൊഴി നൽകി. ഈ മൊഴി വിചാരണ കോടതിയിൽ നൽകിയിരുന്നെങ്കിൽ സവർക്കർ തീർച്ചയായും ശിക്ഷിക്കപെടുമായിരുന്നു എന്ന് കരുതുന്നവരുണ്ട്. ജസ്റ്റിസ് കപൂറിന്റെ കണ്ടെത്തലുകൾ അദ്ദേഹം ഇങ്ങനെ ഉപസംഹരിച്ചു: 


</doc>
<doc id="463194" url="https://ml.wikipedia.org/wiki?curid=463194" title="സ്ട്രോംഗിലോഡോൺ മാക്രോബോട്രിസ്">
സ്ട്രോംഗിലോഡോൺ മാക്രോബോട്രിസ്

സ്ട്രോംഗിലോഡോൺ മാക്രോബോട്രിസ് ("Strongylodon macrobotrys") സാധാരണയായി ജേഡ് വൈൻ, എമറാൾഡ് വൈൻ, ടാർക്വായിസ് ജേഡ് വൈൻ എന്നീ പേരുകളിലറിയപ്പെടുന്നു. ലയാനയിലെ (woody vine) ചിരസ്ഥായി വിഭാഗത്തിൽപ്പെട്ട ലെഗുമിനസ് സ്പീഷീസുകളായ ഇവ ഏകദേശം 18 മീറ്റർ നീളത്തിൽ ഉയരത്തിൽവരെ വളരുന്ന ഫിലിപ്പീൻസിലെ ഉഷ്ണമേഖലാ വനങ്ങളിലെ തദ്ദേശവാസിയാണ്. ഇതിന്റെ പ്രാദേശിക നാമം തായബക്ക് ആണ്. ഫാബേസീയിലെ ഒരു അംഗമായ (the pea and bean family) ജേഡ് വൈൻ കിഡ്നി ബീൻസ്, റണ്ണർ ബീൻ എന്നിവയുമായി വളരെ അടുത്ത ബന്ധമുള്ളതാണ്. പക്ഷികളും വവ്വാലുകളും വഴി സ്ട്രോംഗിലോഡോൺ മാക്രോബോട്രിസുകളിൽ പരാഗണം നടക്കുന്നു. 

ഇളം പച്ച ഇലകൾ മൂന്ന് ലഘുപത്രങ്ങളായി ഇവ കാണപ്പെടുന്നു. ക്ലോ ആകൃതിയിലുള്ള പുഷ്പങ്ങൾ റെസീം പൂക്കുലകൾ കൂട്ടമായി തൂങ്ങിക്കിടക്കുന്നു. 75 അല്ലെങ്കിൽ അതിൽ കൂടുതൽ പുഷ്പങ്ങളുള്ള ​പൂങ്കുലകൾ 3 മീറ്റർ വരെയുള്ള ഉയരത്തിൽ കാണപ്പെടുന്നു. നീല / പച്ച നിറത്തിലുള്ള പുഷ്പങ്ങൾ ധാതുക്കളുടെ ചില രൂപങ്ങൾ ആയ ടർകോയിസിന്റെയും ജേഡിന്റെയും നിറവുമായി സമാനത കാണിക്കുന്നു. നീല-പച്ചയിൽ നിന്ന് പുതിനയുടെ പച്ചനിറവുമായി വ്യത്യാസപ്പെട്ടും കാണുന്നു. 15 സെന്റിമീറ്റർ വരെ നീളമുള്ള ചെറുതും ഓവൽ ആകൃതിയിലുമുള്ള മാംസളവുമായ വിത്തുസഞ്ചികളിൽ 12 വിത്തുകൾ വരെ കാണാം.
ഈർപ്പം നിറഞ്ഞ കാടുകളിലും മലയിടുക്കുകളിലും അരുവികൾക്കരികിലും ഈ സസ്യം നന്നായി വളരുന്നു. പൂങ്കുലകൾ മുറ്റിയ വള്ളികളിലാണ് ഉണ്ടാകുന്നത്. ഓരോ പൂക്കളും മടക്കിവെച്ച ചിറകുകളോടുകൂടിയ ചിത്രശലഭത്തിന്റെ രൂപത്തോട് സാമ്യം കാണിക്കുന്നു.



</doc>
<doc id="463196" url="https://ml.wikipedia.org/wiki?curid=463196" title="ഹൗ യിഫൻ">
ഹൗ യിഫൻ

ഒരു ചൈനീസ് ചെസ്സ് ഗ്രാൻഡ് മാസ്റ്ററും, മൂന്ന് തവണ ലോക വനിതാ ചെസ്സ് ചാമ്പ്യനും ആയ വനിതയുമാണ് ഹൗ യിഫൻ ( ; ജനനം 27 ഫെബ്രുവരി 1994) ഒരു ചെസ് ബാലപ്രതിഭയും, ഗ്രാൻഡ്മാസ്റ്റർ എന്ന പദവിക്ക് അർഹയായ ഏറ്റവും പ്രായം കുറഞ്ഞ കളിക്കാരിയും, ലോക വനിതാ ചെസ്സ് ചാമ്പ്യൻഷിപ്പ് നേടുന്ന ഏറ്റവും പ്രായം കുറഞ്ഞ കളിക്കാരിയുമാണ് അവർ.

12 വയസ്സുള്ളപ്പോൾത്തന്നെ വുമൻസ് വേൾഡ് ചാമ്പ്യൻഷിപ്പിൽ (യെകാർതെറിൻബർഗ്ഗ് 2006) പങ്കെടുക്കുന്ന ഏറ്റവും പ്രായം കുറഞ്ഞ കളിക്കാരിയും ചെസ്സ് ഒളിമ്പ്യാഡ് (ടോരിനോ 2006) ആയും ഹൗ മാറിയിരുന്നു. 2007 ജൂണിൽ, അവൾ ഏറ്റവും പ്രായം കുറഞ്ഞ എക്കാലത്തെയും ചൈനീസ് വനിതാ ചാമ്പ്യൻ ആയി മാറി. 2004 ജനുവരിയിൽ വനിത FIDE മാസ്റ്റർ ശീർഷകം അവൾ നേടി. വനിത ഗ്രാൻഡ്മാസ്റ്റർ 2007 ജനുവരിയിൽ, ഓഗസ്റ്റ് 2008-ൽ ഗ്രാൻഡ്മാസ്റ്റർ എന്നിവയും നേടിയിരുന്നു. 2010-ൽ, 16 വയസ്സിൽ തുർക്കിയിൽ ഹട്ടെയിലെ 2010 ലോക വനിതാ ചാമ്പ്യൻഷിപ്പിൽ അവർ വിജയിച്ചു. അടുത്ത മൂന്നു ചാമ്പ്യൻഷിപ്പുകളും (2011, 2013, 2016) അവർ കരസ്ഥമാക്കി.

മായ ചിബുർദാനിദ്സെ, ജൂഡിറ്റ് പോൾഗാർ എന്നിവർക്കു ശേഷം ലോകത്തെ ഏറ്റവും മികച്ച 100 കളിക്കാർക്കിടയിൽ റേറ്റു ചെയ്യപ്പെടുന്ന മൂന്നാമത്തെ വനിതയാണ് ഹൗ. 

അഞ്ച് വയസ് പ്രായമുള്ളപ്പോൾത്തന്നെ ഹൗ യിഫൻ പതിവായി  ചെസ് കളിക്കാൻ തുടങ്ങിയിരുന്നു. എന്നാൽ കേവലം മൂന്ന് വയസു പ്രായമായപ്പോൾത്തന്നെ ചെസ് കളി അവളെ ത്രസിപ്പിച്ചിരുന്നു. ഒരു മജസ്ട്രേട്ടായിരുന്ന ഹൌവിന്റ പിതാവ് ഹൌ ക്സ്വെജിയാൻ പലപ്പോഴും തന്റെ പുത്രിയെ അത്താഴത്തിനുശേഷം ഒരു പുസ്തകശാലയിൽ കൊണ്ടുപോകാറുണ്ടായിരുന്നു. ജനലിനു പിന്നിലെ ഗ്ലാസ് ചെസ്സ് കരുക്കളിൽ പെൺകുട്ടിയുടെ കണ്ണുകളുടക്കുന്നതും അവ ആസ്വദിക്കാൻ അവൾ ഇഷ്ടപ്പെടുന്നതും അദ്ദേഹം തിരിച്ചറിഞ്ഞു. അങ്ങനെ തന്റെ മകൾക്ക് ഒരു ചെസ് സെറ്റ് അദ്ദേഹം ആദ്യമായി സമ്മാനിക്കുകയുണ്ടായി. ഏതാനും ആഴ്ചകൾക്കു ശേഷം തന്റെ പിതാവിനെയും മുത്തശ്ശിയെയും ചെസു കളിയിൽ തോൽപ്പിക്കുവാൻ ഈ മൂന്നു വയസുകാരിക്കു  സാധിച്ചു. 1999-ൽ ഹൗ യിഫന്റെ പിതാവ് ഒരു ചെസ്സ് മാർഗ്ഗദർശിയും ഇന്റർനാഷണൽ മാസ്റ്ററുമായിരുന്ന ടോങ് യുവാൻമിംഗുമായി തന്റെ 5 വയസുള്ള മകൾക്കു വേണ്ടി ഒരു പരിശീലനക്കരാറിലേർപ്പെട്ടു. "ശക്തമായ ആത്മവിശ്വാസം, അസാമാന്യ ഓർമ്മശക്തി, കണക്കുകൂട്ടൽ കഴിവ്,  ചടുലമായ പ്രതികരണം എന്നിവ ഒത്തിണങ്ങിയ ഹൗ യിഫൻ ഒരു അസാധാരണമായ പ്രതിഭയാണെന്ന് ടൌ പിന്നീടു പറയുകയുണ്ടായി. ഈ കരുക്കൾ തന്നെ ഭ്രമിപ്പിച്ചതിനാലാണു താൻ ഈ രംഗത്തെത്തിയതെന്നു ഹൌ സ്വയമേവ പറയുകയുണ്ടായി. 

2003-ൽ, ചൈനീസ് ദേശീയ പുരുഷ, വനിതാ ചെസ്സ് ടീമുകളുടെ ചീഫ് കോച്ചായിരുന്ന യെ ജിയാങ്ചുവാനുമായി ആദ്യമായി ഹൌ ചെസ് കളിക്കുകയുണ്ടായി. കേവലം ഒൻപത് വയസുള്ള ഈ ബാലികക്കു തന്റെ എല്ലാ ദുർബല നീക്കങ്ങളേയും തിരിച്ചറിയാൻ കഴിഞ്ഞത് ചെസ്സ് മാസ്റ്ററിൽ അത്യധികമായ ആശ്ചര്യമുളവാക്കി. "അപ്പോഴെനിക്കു മനസ്സിലായി അവൾ ഒരു അസാധാരണനായ പ്രതിഭയാണെന്ന്” യെ കൂട്ടിച്ചേർത്തു. ആ വർഷം, ദേശീയ ടീമിലെ ഏറ്റവും പ്രായം കുറഞ്ഞ താരമായിരുന്ന ഹൂ, ലോക യുവജന ചാംപ്യൻഷിപ്പിലെ പത്ത് വയസ്സിൽ താഴെയുള്ള പെൺകുട്ടികളുടെ മത്സരത്തിൽ ആദ്യസ്ഥാനം കരസ്ഥമാക്കി.  2007 ജൂണിൽ ചൈനയിലെ എക്കാലത്തേയും ഏറ്റവും പ്രായം കുറഞ്ഞ ദേശീയ ചാമ്പ്യയായി മാറി. 

രാജ്യത്താകമാനമുള്ള യുവപ്രതിഭകൾക്കുള്ള ഒരു അക്കാഡമിയായ നാഷണൽ ചെസ്സ് സെന്ററിൽ അവൾ പ്രവേശനം നേടി. പത്താമത്തെ വയസിൽ ബീജിംഗിൽവച്ച് അവളുടെ പരിശീലകരായിരുന്നത് ചൈനയിലെ പ്രധാന ഗ്രാൻറ് മാസ്റ്റർമാരായിരുന്ന യെ ജിയാങ്ചുവാൻ, യു ഷാവോട്ടെങ് എന്നിവരായിരുന്നു. 

അവളുടെ ചെസ്സ് ജീവിതം പരിപോഷിപ്പിക്കുന്നതിനായി കുടുംബം 2003 ൽ ബെയ്ജിങ്ങിലേക്ക് ലാവണം മാറി. ഒരു മുൻ നഴ്സായിരുന്നു ഹൂവിന്റെ മാതാവ് അന്താരാഷ്ട്ര ടൂർണമെന്റുകളിൽ പങ്കെടുക്കുന്നതിനായി അവളെ അനുഗമിച്ചിരുന്നു. വീട്ടിലിരുന്നു വിദ്യാഭ്യാസം നേടിയ ഹൂവിന് വായനയും പഠനവും ഒരുപോലെ താത്പര്യമുള്ള വിഷയങ്ങളാണ്. അതുപോലെതന്നെ അവളുടെ പ്രിയപ്പെട്ട കളിക്കാരൻ ബോബി ഫിഷർ എന്ന ചെസ് കളിക്കാരനാണ്. ചെറുപ്പകാലത്ത് മാതാവായ വാങ് ക്വിയാനാണ് പല അന്താരാഷ്ട്ര മത്സരങ്ങളിലും പങ്കെടുക്കുന്നതിനു് ഒപ്പം പോയിരുന്നത്.

ചെസ് കളിയും ചെസിനു പുറത്തുള്ള ജീവിതവും തമ്മിലുള്ള ബാലൻസ് നിലനിറുത്താൻ ഹൌ ശ്രമിച്ചിരുന്നു. 2012 ൽ ഹൌ പെക്കിംഗ് യൂനിവേഴ്സിറ്റിയിൽ പഠനത്തിനു ചേരുകയും തന്റെ പരിശീലകന്റെ താൽപര്യത്തിനു വിരുദ്ധമായി ഇന്റർനാഷണൽ റിലേഷൻസ് പഠിക്കുകയും ചെയ്തു. അവൾ ഒരു പൂർണ്ണ കോഴ്സിന്റെ ഭാരമേറ്റെടുക്കുകയും നിരവധി പാഠ്യേതരപദ്ധതികളിൽ പങ്കെടുക്കുകയും ചെയ്തു. ഒരു റോഡെസ് സ്കോളർഷിപ്പ് വാഗ്ദാനം നേടാവുന്ന രീതിയിൽ നന്നായി പരിശീലിക്കുകയും ഓക്സ്ഫോർഡ് യൂണിവേഴ്സിറ്റിയിൽ 2018 ൽ എം.എസ്.സി. പഠിക്കുവാനുള്ള യോഗ്യത നേടുകയും ചെയ്തു.




</doc>
<doc id="463202" url="https://ml.wikipedia.org/wiki?curid=463202" title="കാർഡി ബി">
കാർഡി ബി

ബെൽകാലിസ് മാർലേണിസ് അൽമാൻസർ(ജനനം ഒക്ടോബർ 11, 1992) ഒരു അമേരിക്കൻ റാപ്പർ, ഗായിക, ഗാനരചയിതാവ്, ടെലിവിഷൻ വ്യക്തിത്വം എന്നിവയാണ്.ജനിച്ചതും വളർന്നതും ന്യൂ യോർക്കിലെ ബ്രോൺസ് നഗരത്തിലായിരുന്നു. സോഷ്യൽ മീഡിയയിൽ ഒരു സ്ട്രിപ്പർ എന്ന നിലയിൽ കരിയറിനെക്കുറിച്ച് ചർച്ച ചെയ്യുന്ന വിധത്തിൽ ആദ്യം തന്നെ ശ്രദ്ധ പിടിച്ചുപറ്റി. അവരുടെ പല പോസ്റ്റുകൾക്കും വീഡിയോകൾക്കും വൈൻ, ഇൻസ്റ്റാഗ്രാം എന്നിവയിൽ വൈറൽ ആയതിനുശേഷം അവർ ഇന്റർനാഷണൽ സെലിബ്രിറ്റിയായി മാറി.
Studio albums

Supporting



</doc>
<doc id="463204" url="https://ml.wikipedia.org/wiki?curid=463204" title="2018-ലെ ബോളിവുഡ് ചിത്രങ്ങളുടെ പട്ടിക">
2018-ലെ ബോളിവുഡ് ചിത്രങ്ങളുടെ പട്ടിക

2018-ൽ പുറത്തിറങ്ങിയ ബോളിവുഡ് സിനിമകളുടെ പട്ടികയാണിത്.
2018-ൽ പുറത്തിറങ്ങിയ ഏറ്റവും കൂടുതൽ ബോളിവുഡ് സിനിമകൾ, ബോക്സ് ഓഫീസ് മൊത്തം വരുമാനം, എന്നിവ താഴെ കൊടുത്തിരിക്കുന്നു.



</doc>
<doc id="463215" url="https://ml.wikipedia.org/wiki?curid=463215" title="ആന്റണി വാൻ ഡൈക്കിന്റെ പെയിന്റിംഗുകളുടെ പട്ടിക">
ആന്റണി വാൻ ഡൈക്കിന്റെ പെയിന്റിംഗുകളുടെ പട്ടിക

ഫ്ലെമിഷ് ചിത്രകാരൻ ആന്റണി വാൻ ഡൈക് (1599-1641) വരച്ച ചിത്രങ്ങളുടെ അപൂർണ്ണ പട്ടിക താഴെ കൊടുക്കുന്നു.
1632 മുതൽ 1641 വരെ മരണംവരെ വാൻ ഡൈക് ലണ്ടനിലും അദ്ദേഹത്തിന്റെ രക്ഷാധികാരി ചാൾസ് ഒന്നാമന്റെയും ദർബാറിലേയ്ക്ക് പതിവായി യാത്രചെയ്തു. ഒരു കലാസ്വാദകൻ ആയ ചാൾസ് ഒന്നാമൻ വാൻ ഡൈക്കിനെ പ്രിൻസിപൽ പെയിന്ററും ഒരു ബാരോനെട്ടും ആക്കി. ഇടയ്ക്ക് അദ്ദേഹം ആന്റ്വെർപ്പ്, ബ്രസ്സൽസ്, പാരിസ് എന്നീ സ്ഥലങ്ങളിൽ താമസിച്ചു. ഫ്രാൻസിലെ ലൂയി പതിനാലാമൻ രാജാവിന്റെ ചിത്രകാരനാകാൻ അദ്ദേഹം ആഗ്രഹിച്ചു.

Mainly celebrated as a portraitist, van Dyck also produced several historical, religious and mythological works.

All information on dimensions, location and dates are taken from the took books in the bibliography.



</doc>
<doc id="463220" url="https://ml.wikipedia.org/wiki?curid=463220" title="പി.അബ്ദുൽ മജീദ് ഫൈസി">
പി.അബ്ദുൽ മജീദ് ഫൈസി

കേരളത്തിൽ നിന്നുള്ള ഒരു രാഷ്ട്രീയ പ്രവർത്തകനാണ്,പി അബ്ദുൽ മജീദ് ഫൈസി, ഇദ്ദേഹം, നിലവിൽ സോഷ്യൽ ഡമോക്രാറ്റിക് പാർട്ടി ഓഫ് ഇന്ത്യയുടെ കേരളാ സംസ്ഥാന കമ്മിറ്റിയുടെ അധ്യക്ഷനും തേജസ് വാരികയുടെ പത്രാധിപരുമാണ്, മലപ്പുറം ജില്ലയിലെ മഞ്ചേരി സ്വദേശി. എസ് കെ എസ് എസ് എഫിലൂടെയാണ് പൊതുപ്രവർത്തന രംഗത്തേക്ക് കടന്ന് വന്നത്, പട്ടിക്കാട് ജാമിഅ നൂരിയ അറബിക് കോളേജിൽ നിന്ന് ഇസ്ലാമിക കർമശാസ്ത്രത്തിൽ എം എഫ് എഫ് ബിരുദം നേടിയിട്ടുണ്ട്. പോപുലർ ഫ്രണ്ട് ഓഫ് ഇന്ത്യയുടെ കേരളാ ഘടകം ആയിരുന്ന എൻ ഡി എഫിന്റെ വിവിധ ഉത്തരവാദിത്തങ്ങൾ വഹിച്ചിട്ടുള്ള ഫൈസി സംസ്ഥാന ജനറൽ സെക്രട്ടറിയും ആയിരുന്നു. എസ് ഡി പി ഐ കേരളാ ഘടകത്തിൽ തുടക്കം മുതൽ തന്നെ നേത്യ നിരയിയുള്ള ഫൈസി സംസ്ഥാന സെക്രട്ടറി, ജനറൽ സെക്രട്ടറി തുടങ്ങിയ ഉത്തരവാദിത്തങ്ങൾ വഹിച്ചിട്ടുണ്ട്. കേരളത്തിൽ പാർട്ടി പ്രഖ്യാപിക്കപ്പെട്ടതിന് ശേഷം നടന്ന കണ്ണൂർ നിയമസഭാ ഉപതിരഞ്ഞെടുപ്പിൽ സ്ഥാനാർഥിയായിരുന്നു,

</doc>
<doc id="463225" url="https://ml.wikipedia.org/wiki?curid=463225" title="പോർട്രെയ്റ്റ് ഓഫ് ലേഡി തെരേസ ഷെർലി">
പോർട്രെയ്റ്റ് ഓഫ് ലേഡി തെരേസ ഷെർലി

ഫ്ലെമിഷ് ചിത്രകാരൻ ആന്റണി വാൻ ഡൈക് 1622-ൽ ചിത്രീകരിച്ച ഒരു ചായാചിത്രമാണ് പോർട്രെയ്റ്റ് ഓഫ് ലേഡി തെരേസ ഷെർലി. 

ലേഡി തെരേസ സാംപ്സോണിയ ഷെർലി ഇറാനിലെ സഫവിദ് സാമ്രാജ്യത്തിലെ കുലീന സ്ത്രീയും എലിസബത്തൻ ഇംഗ്ലീഷ് സാഹസികനും പേർഷ്യയിലെ ഷായുടെ അംബാസഡറുമായിരുന്ന റോബർട്ട് ഷിർലിയുടെ ഭാര്യയായിരുന്നു. സഫവിദ് കിങ്ങിന്റെ പേരിൽ യൂറോപ്പിലെ അദ്ദേഹത്തിന്റെ യാത്രകളുടെയും എംബസികളുടെയും കൂടെ അവർ സഞ്ചരിച്ചിരുന്നു. മങ്ങിയ സ്വർണ്ണം നിറമുള്ള വസ്ത്രത്തിൽ നീല, ചുവപ്പ് എന്നീ നിറങ്ങളിൽ ചിത്രത്തയ്യൽ ചെയ്ത മേലങ്കി ധരിച്ചിരിക്കുന്നു. അവരുടെ തലയിൽ ഒരു കിരീടം ധരിച്ചിരിക്കുന്നതു കൂടാതെ ഒരു സ്വർണ്ണനിറത്തിലുള്ള ശിരോവസ്ത്രം ഇരിക്കുമ്പോൾ നിലത്തു മുട്ടി കിടക്കുന്നവിധത്തിൽ ചിത്രീകരിച്ചിരിക്കുന്നു.


</doc>
<doc id="463249" url="https://ml.wikipedia.org/wiki?curid=463249" title="മായ ദ ബീ (2014 ലെ ചലച്ചിത്രം)">
മായ ദ ബീ (2014 ലെ ചലച്ചിത്രം)

അലക്സ് സ്റ്റഡേർമാൻ സംവിധാനം ചെയ്ത് 2014-ൽ പുറത്തിറങ്ങിയ ജർമ്മൻ-ഓസ്ട്രേലിയൻ കംപ്യൂട്ടർ-ആനിമേഷൻ കോമഡി സാഹസിക ചലച്ചിത്രമാണ് മായ ദ ബീ. 2014 നവംബർ 1 ന് ഓസ്ട്രേലിയയിലും 2015 മാർച്ച് 8 ന് അമേരിക്കയിലെയും കാനഡയിലെയും തീയറ്ററുകളിൽ റിലീസ് ചെയ്യപ്പെട്ടു.
1975 ലെ അനിം മായ ദ ഹണി ബീയെ അടിസ്ഥാനമാക്കിയാണ് ചിത്രം നിർമ്മിച്ചിരിക്കുന്നത്.



</doc>
<doc id="463256" url="https://ml.wikipedia.org/wiki?curid=463256" title="കിടങ്ങയം ഇബ്രാഹിം മുസ്ലിയാർ">
കിടങ്ങയം ഇബ്രാഹിം മുസ്ലിയാർ

ഇരുപതാം നൂറ്റാണ്ടിൽ മലബാറിൽ ജീവിച്ചിരുന്ന ബ്രിട്ടീഷ് വിരോധിയും, മത പണ്ഡിതനും സൂഫി ചിന്തകനുമായിരുന്നു കിടങ്ങയം ഇബ്രാഹിം മുസ്ലിയാ൪. ബ്രിട്ടീഷ് വിരുദ്ധപ്രവർത്തനങ്ങൾ കാരണം മലബാർ കലാപ കാലത്തെ പ്രധാന നോട്ടപുള്ളിയായിരുന്ന ഇദ്ദേഹം സമര നായകൻ ആലിമുസ്ലിയാരുടെ പ്രധാന ശിഷ്യന്മാരിൽ ഒരാളാണ്. 

1896 ൽ പട്ടിക്കാട്മുഹ്യുദ്ദീ൯ ഫാത്തിമ ദമ്പതികളുടെ മകനായി ജനനം. താഴെക്കോട് കുഞ്ഞലവി മുസ്ലിയാ൪, അമാനത്ത് ഹസ്സൻകുട്ടി മുസ്ലിയാ൪, കരിമ്പനക്കൽ അഹമ്മദ് മുസ്ലിയാ൪, നെല്ലിക്കുത്ത് ആലി മുസ്ലിയാ൪ എന്നീ ഗുരുക്കന്മാരിൽ നിന്നും ഖുർആൻ ഹദീസ് കർമ്മ ശാസ്ത്രം, വിശ്വാസ ശാസ്ത്രം, ഗോള ശാസ്ത്രം, തസ്സവുഫ് എന്നിവയിൽ പ്രാവീണ്യം കരസ്ഥമാക്കി. തുടർന്ന് ഗുരുവിനോടൊപ്പം നിസ്സഹകരണ പ്രസ്ഥാനം, കുടിയാൻ സംഘം, ഖിലാഫത്ത് സഭ പ്രവർത്തനങ്ങളിൽ സജീവമായി ബ്രിട്ടീഷ് വിരുദ്ധ രംഗത്ത് നിലകൊണ്ടു. ആലി മുസ്ലിയാരിൽ നിന്ന് ഖാദിരിയ്യ ത്വരീഖത്ത് സ്വീകരിച്ചു അദ്ധ്യാത്മ മേഖലയിലേക്കും ചുവടുകൾ വെച്ചു. പാണ്ഡിത്യ പെരുമയാൽ ഗുരുവിന്റെ നിർദ്ദേശപ്രകാരം അലനല്ലൂർ ദർസ് അധ്യാപക സ്ഥാനം ഏറ്റെടുത്തു. 

മലബാർ പ്രക്ഷോഭത്തിൽ ആലി മുസ്ലിയാർ അറസ്റ്റു ചെയ്യപ്പെട്ടപ്പോൾ ബ്രിട്ടീഷുകാർക്കെതിരെ പൊരുതാൻ ആഹ്വാനം ചെയ്തതിന്റെ പേരിൽ അറസ്ററ് ചെയ്യപ്പെടുന്നതിനു മുൻപ് അധ്യാപകവൃത്തി മറ്റൊരാൾക്ക് കൈമാറി ഖിലാഫത്ത് പ്രവർത്തകരോടൊപ്പം ഒളിവുപ്രവർത്തനങ്ങളിൽ ഏർപ്പെട്ടു. ചെമ്പ്രശ്ശേരി തങ്ങൾ പിടിക്കപ്പെട്ടതോടെ പോലീസ് വലയത്തിലായ മുസ്ലിയാരെ ബെല്ലാരി, ആന്തമാൻ ദ്വീപിലേക്കോ നാട് കടത്താനുള്ള നീക്കം നടന്നെങ്കിലും പോലീസുകാരുടെ കണ്ണ് വെട്ടിച്ചു മുസ്ലിയാർ കാളവണ്ടിയിലെ വൈക്കോലിനുള്ളിൽ കയറി കൂടി രക്ഷപ്പെട്ടു. 

പന്ത്രണ്ട് കൊല്ലത്തെ അജ്ഞാത വാസത്തിനു ശേഷം 1933 ഇൽ തിരിച്ചെത്തി. അപ്പോഴേക്കും സൂഫിസത്തിലെ നിരവധി ഘട്ടങ്ങൾ താണ്ടി അദ്ധ്യാത്മ ജീവിതത്തിൽ ഗുരുതുല്യ സ്ഥാനം ആർജ്ജിച്ചിരുന്നു. ദേശാടന -പ്രവാസ ജീവിതത്തിൽ പല സ്ഥലങ്ങൾ സന്ദർശിക്കുകയും നിരവധി സൂഫി വര്യൻമാരുടെ ശിഷ്വത്വം നേടുകയും , വൈദ്യശാസ്ത്രം, ചരിത്രം, രാഷ്ട്രമീമാംസ,ഭാഷാശാസ്ത്രം, ജ്യോതിശാസ്ത്രം തുടങ്ങിയ പല വിഷയങ്ങളിൽ അവഗാഹം നേടുകയും, 18 ഓളം ഭാഷകളിൽ എഴുതാനും വായിക്കാനും സംസാരിക്കാനും കഴിവ് ആർജ്ജിക്കുകയും ചെയ്തു. നിരവധി ഗ്രന്ഥങ്ങൾ രചിച്ച ഇദ്ദേഹം മുണ്ടത്ത്പള്ളി, പട്ടിക്കാട്, കരുവാരക്കുണ്ട്, മുള്ളിയാകു൪ശി, കിടങ്ങയം മേൽമുറി , കായംകുളം തുടങ്ങിയ സ്ഥലങ്ങളിൽ മുദരിസ്സ് ആയി സേവനമനുഷ്ടിച്ചിട്ടുണ്ട്.
പൂന്താവനം അബ്ദുള്ള മുസ്ലിയാ൪ ,പാലോളി കുഞ്ഞീദു മുസ്ലിയാ൪, അമാനത്ത് കോയണ്ണി മുസ്ലിയാ൪, ഓമച്ചപ്പുഴ അബൂബക്൪ക്കുട്ടി മുസ്ലിയാ൪, തഴവ മുഹമ്മദ്കുഞ്ഞ് മൌലവി എന്നിവ൪ ശിഷ്യ൯മാരിൽ പ്രമുഖരാണ്. 1951ൽ കിടങ്ങയത്ത് വെച്ച് മരണപ്പെട്ടു.


</doc>
<doc id="463268" url="https://ml.wikipedia.org/wiki?curid=463268" title="ഉയിർത്തെഴുന്നേൽപ്പ്">
ഉയിർത്തെഴുന്നേൽപ്പ്

പുരുഷൻ ആലപ്പുഴ കഥയും തിരക്കഥയും എഴുതി ആലപ്പുഴ കാർത്തികേയൻ സംഭാഷണവുമെഴുതി എൻ.പി സുരേഷ് സംവിധാനം ചെയ്ത് 1975 ൽ പുറത്തിറങ്ങിയ മലയാള ചലച്ചിത്രമാണ്ഉയിർത്തെഴുന്നേൽപ്പ്. പുരുഷൻ ആലപ്പുഴ നിർമ്മിച്ച് ഈ ചിത്രത്തിൽ പ്രേം നസീർ,അനുരാധ,[റാണി പത്മിനി]],ഷാനവാസ്തുടങ്ങിയവർ വേഷമിട്ടു. പൂവച്ചൽ ഖാദർ എഴുതിയ വരികൾക്ക് എ.ടി. ഉമ്മർ ഈണമിട്ടു.

ഗാനങ്ങൾ :പൂവച്ചൽ ഖാദർ<br>
ഈണം :എ.ടി. ഉമ്മർ


</doc>
<doc id="463279" url="https://ml.wikipedia.org/wiki?curid=463279" title="തിരുക്കലമ്പൂർ">
തിരുക്കലമ്പൂർ

തമിഴ്നാട്ടിലെ പുതുക്കോട്ട ജില്ലയിലുള്ള ഒരു ഗ്രാമമാണ് തിരുക്കലമ്പൂർ .   തിരുച്ചിറപ്പള്ളിയിൽനിന്ന് (ട്രിച്ചി)ഏകദേശം 80 കിലോമീറ്ററും പുതുക്കോട്ടയിൽ നിന്ന് 40 കിലോമീറ്ററും അകലെയാണ്  ഈ ഗ്രാമം സ്ഥിതിചെയ്യുന്നത്. പൊന്നമരാവതിയും സിങ്കംപുന്നരിയുമാണ് ഏറ്റവും അടുത്തുള്ള പട്ടണങ്ങൾ (ഏകദേശം 10 കി.മീ അകലെ). 

ഇവിടെയുള്ള രണ്ട് പുരാതന ക്ഷേത്രങ്ങളാണ് ഈ സ്ഥലത്തിന്റെ പ്രത്യേകത. പത്താം നൂറ്റാണ്ടിലാണ് ഈ ക്ഷേത്രങ്ങൾ പണിതത്. ശ്രീ കത്തിലി വാനേശ്വര ക്ഷേത്രം, അഥവാ ശ്രീ വൈതിനനാട സ്വാമി ക്ഷേത്രം എന്നിവയാണ് ക്ഷേത്രങ്ങളിൽ ഒന്ന്. ശ്രീ തിരുവലാർ ഓലിശ്വരർ ക്ഷേത്രമാണ് മറ്റൊന്ന്. 

ഈ ക്ഷേത്രങ്ങളുടെ ഉത്ഭവം സംബന്ധിച്ച് ഉള്ള ഐതിഹ്യം ഇങ്ങനെ: 

ഒരിക്കൽ വാഴത്തോട്ടങ്ങൾ കൊണ്ട് ഇടതൂർന്ന വനമായിരുന്നു ഈ സ്ഥലം. അക്കാലത്ത് ഭരണാധികാരികളുടെ വേട്ടയാടലിനുള്ള സ്ഥലമായിരുന്നു ഇത്. പത്താം നൂറ്റാണ്ടിൽ ശ്രീ തോണ്ടൈമാനായിരുന്നു ഈ സ്ഥലത്തിന്റെ ഭരണാധികാരി. അയാൾ വേട്ടയ്ക്കു പോയപ്പോൾ കുതിരയുടെ കുളമ്പ് അവിടത്തെ ഒരു അസാധാരണ പാറപ്പുറത്ത് മുട്ടി. ആ പാറയിൽനിന്നു രക്തം പോലുള്ള ദ്രാവകം വരുന്നതു കണ്ടപ്പോൾ രാജാവ് ശ്രദ്ധിച്ചു. പിന്നീട് രാജാവ് രോഗിയായിത്തീർന്നു. തന്റെ അസുഖം ഭേദമാക്കാനുള്ള മരുന്ന് ആ സ്ഥലത്ത് ഒരു ക്ഷേത്രം പണിയലാണെന്ന് ശിവൻ സ്വപ്നത്തിൽ വന്ന് അരുളിചെയ്തു. അദ്ദേഹം ഈ അമ്പലങ്ങൾ പണിയുകയും സൌഖ്യം പ്രാപിക്കുകയും ചെയ്തു. എല്ലാതരത്തിലുമുള്ള രോഗത്തെ സുഖപ്പെടുത്തുന്ന മൂർത്തിയാണ് "വൈത്തിയനാഥൻ". 

ക്ഷേത്രത്തിനുള്ളിൽ ഒട്ടേറെ വാഴകൾ ഉണ്ട്. ഈ മരങ്ങൾ ആരും നനയ്ക്കുന്നില്ല. മഴയിൽ നിന്ന് മാത്രമേ അവയ്ക്ക് വെള്ളം ലഭിക്കൂ. വേനൽക്കാലത്തും അവ പച്ചയായിരിക്കും. പത്താം നൂറ്റാണ്ടുമുതൽ വാഴകൾ അവിടെയുണ്ട്. ഈ വാഴകൾ ആരും തൊടാറില്ല. വാഴ തൊടുന്ന ഒരാൾക്ക് "വെൻകുഷ്തം" അല്ലെങ്കിൽ "ചർമ്മരോഗം" ലഭിക്കുമെന്നാണ് വിശ്വസിക്കപ്പെടുന്നത്. പഴങ്ങൾ ആരും കഴിക്കാറില്ല. അവ ദൈവത്തിന് മാത്രം. പൂജയ്ക്ക് ശേഷം ആ പഴങ്ങൾ പശുക്കൾക്ക് നൽകും. 

പുരാതനമായ ക്ഷേത്രം ഇപ്പോൾ ശ്രീ തിരുവലാർ ഓലിശ്വരർ ക്ഷേത്രം എന്നാണ് അറിയപ്പെടുന്നത്. ക്ഷേത്രത്തിനുള്ളിലെ പ്രതിഷ്ഠ ശിവലിംഗമാണ്. തമിഴ്നാട് ആർക്കിയോളജിക്കൽ ഡിപ്പാർട്ട്മെന്റ് ആണ് ഈ ക്ഷേത്രം ഏറ്റെടുത്തിരിക്കുന്നത്. 

കുതിരയുടെ കുളമ്പ് ശിവനെ സ്പർശിച്ചതുകാരണം കൊണ്ട് ഈ ഗ്രാമം തിരുക്കുളമ്പൂർ എന്ന പേരിലാണ് അറിയപ്പെടുന്നത്. (തമിഴിൽ കുളമ്പ് എന്ന "പേരിനർത്ഥം" "മൃഗങ്ങളുടെ കാല്" എന്നാണ്). വർഷങ്ങൾക്കുശേഷം ഈ പേര് തിരുക്കലമ്പൂറായി മാറി. തിരുക്കമ്പൂരിനെ മാരിയമ്മൻ വിക്രമ പാണ്ഡ്യ നല്ലൂർ എന്നാണ് ക്ഷേത്രത്തിന്റെ ശിലാ ലിഖിതങ്ങളിൽ ഉള്ളത്. 

ശ്രീ കോടിയേരി അമ്മൻ പോലുള്ള ചില ഗ്രാമക്ഷേത്രങ്ങളും ഇവിടെയുണ്ട്. 

1799 ലെ പൊളിഗർ യുദ്ധ കാലത്ത് പാഞ്ചാലക്കുറിച്ചിയിലെ കട്ടബൊമ്മനും അദ്ദേഹത്തിന്റെ ബധിരനായ സഹോദരനും തോണ്ടിയമ്മൻ പ്രദേശത്ത് തിരുക്കലമ്പൂരിനടുത്തുള്ള വനത്തിൽ അഭയാർത്ഥികളായിരുന്നു എന്ന് ഒരു സ്ഥിരീകരിക്കാത്ത പറച്ചിലുണ്ട്. 

ഈ സ്ഥലത്ത് 100 ഏക്കറിലധികം വലിപ്പമുള്ള പെരിയകമ്മ എന്ന ഒരു ജലാശയം ഉണ്ട്. ഇത് പുതുക്കോട്ട ജില്ലയിലുള്ള മൂന്നാമത്തെ വലിയ ജലാശയമാണ്. ഈ കുളത്തിൽ മലയ്യാടി എന്നറിയപ്പെടുന്ന ഒരു ന്യൂക്ലിയസ് ഘടനയുണ്ട്. 1990 കളുടെ മധ്യത്തിൽ ഗ്രാനൈറ്റ് കല്ലുകളാൽ നിർമ്മിക്കപ്പെട്ടതും ആഡംബര കെട്ടിടങ്ങളിൽ ഉപയോഗിക്കുന്ന ഏറ്റവും വിലയേറിയ കല്ലുകളിലൊന്നാണ്. 1995 മുതൽ 2007 വരെ ഇത് ചൂഷണം ചെയ്യപ്പെട്ടു. 

കന്നി കമ്മ, ചേക്കാടി, കലാപിരി കമ്മ തുടങ്ങിയ ജലസംഭരണികൾ സമാന്യം വലിപ്പമേറിയവയുമാണ്. 

ഈ പ്രദേശം വർഷാവർഷമുള്ള വടി മഞ്ജുവിരട്ടിനു പ്രസിദ്ധമാണ്. 2007 മുതൽ സംസ്ഥാന സർക്കാരിന്റെ നിരോധനം കാരണം ഇത് നടക്കുന്നില്ല. മാത്രമല്ല, ഈ പ്രദേശം അരളിപ്പാറൈയിൽനിന്ന് 5 കിലോമീറ്റർ അകലെയാണ്. അരളിപ്പാറൈ മറ്റൊരുതരം കാളപ്പോരായ അരളിപ്പാറൈ മഞ്ചുവിരട്ടിനു പ്രസിദ്ധമാണ്. ഇപ്പോഴും ഇത് അനേകം നിയന്ത്രണങ്ങൾക്കുവിധേയമായി നടക്കുന്നു. 

വീരയ്യ പോലീസ് എന്നറിയപ്പെടുന്ന നിരവധി കാളപ്പോര് വിസ്താരകരുടെ ജന്മസ്ഥലം കൂടിയാണ് തിരുക്കലമ്പൂർ. 

ഈ ഗ്രാമത്തിൽ ആറു പതിറ്റാണ്ട് പഴക്കമുള്ള സർക്കാർ സ്കൂളുണ്ട് എങ്കിലും, യുവാക്കൾക്ക് (അവരുടെ ഇരുപതുകളിലും ഇരുപത്തഞ്ച് വയസിനും താഴെയുള്ളവർ) മാത്രമാണ് വിദ്യാഭ്യാസം പ്രധാനമായിട്ടുള്ളത്. 

2018 വരെ, സിംഗപ്പൂർ, മലേഷ്യ, മിഡിൽ ഈസ്റ്റ് തുടങ്ങിയ രാജ്യങ്ങളിൽ 45%ൽ ക്കൂടുതൽ യുവ തലമുറ ജോലിയെടുക്കുന്നു. ആൻഡമാൻ നിക്കോബാർ ദ്വീപുകൾ (ഇന്ത്യ), ശ്രീലങ്ക, ബ്രിട്ടൻ, ഡെൻമാർക്ക് എന്നിവിടങ്ങളിലും കുറച്ചുപേർ ജോലിചെയ്യുന്നുണ്ട്. പ്രായമായ മിക്കവരും കാർഷിക മേഖലയിലാണ് ജോലിയെടുക്കുന്നത്. ഈ ഗ്രാമത്തിലെ മുഖ്യ കൃഷി തെങ്ങ് ആണ്, കൂടാതെ നെല്ലും വാഴയും ഉണ്ട്. 


</doc>
<doc id="463280" url="https://ml.wikipedia.org/wiki?curid=463280" title="ചാരമൂങ്ങ">
ചാരമൂങ്ങ

മിഡിൽ ഈസ്റ്റ് തൊട്ട് വെസ്റ്റ് വരെയും മധ്യേഷ്യയിലും കണ്ടുവരുന്ന സ്കോപ്പ് ഔൾ വിഭാഗത്തിൽപ്പെട്ട ഒരിനം മൂങ്ങയാണ് ചാരമൂങ്ങ Pallid Scops Owl ("Otus brucei"). ദക്ഷണേന്ത്യയിൽ അപൂർവ്വമായി മാത്രം സാന്നിദ്ധ്യമുള്ള ഈ മൂങ്ങയെ 2014ൽ തൃശ്ശൂരിലെ കോൾപ്പാടങ്ങളിൽനിന്ന് കണ്ടെത്തിയിട്ടുണ്ട്.

പ്രാഥമികമായി ഒരു കീടഭോജിയായ ചാരമൂങ്ങയുടെ ഇഷ്ടവിഭവങ്ങളിൽ കീടങ്ങൾ, പല്ലികൾ, ചിലന്തികൾ, ചെറിയ സസ്തനികൾ എന്നിവ ഉൾപ്പെടുന്നു. പകൽസമയത്ത് യാദൃച്ഛികമായി മാത്രം ഇത് വേട്ടയാടുകയും വാവലുകളേയും മറ്റും ഭക്ഷിക്കുകയും ചെയ്യുന്നു.

ഏപ്രിൽ മുതൽ ജൂൺ വരെയുള്ള ഏതു കാലഘട്ടത്തിലും ഇവയുടെ പ്രജനനം നടക്കാറുണ്ട്. മരംകൊത്തികളുടേതിനു സമാനമായ മരപ്പോടിനുള്ളിൽ ഇവ 4 മുതൽ 6 വരെ മുട്ടകൾ ഇടുന്നു. അടയിരിക്കുന്നത് ഏകദേശം 27 ദിവസങ്ങളാണ്. 


</doc>
<doc id="463311" url="https://ml.wikipedia.org/wiki?curid=463311" title="കാൽസൈറ്റ്">
കാൽസൈറ്റ്

ഒരു കാർബണേറ്റ് ധാതുവാണ് കാൽസൈറ്റ്. കാത്സ്യം കാർബണേറ്റിന്റെ (CaCO3) ഏറ്റവും സ്ഥിരതയുള്ള പോളിമോർഫ് ആണിത്. മൊഹ്സ് സ്കെയിൽ ഓഫ് മിനെറൽ ഹാർഡ്നെസ്സിൽ സ്ക്രാച്ച് കാഠിന്യം താരതമ്യത്തെ അടിസ്ഥാനമാക്കി കാൽസൈറ്റ് മൂല്യം 3 എന്ന് നിർവ്വചിക്കുന്നു. കാത്സ്യം കാർബണേറ്റിന്റെ മറ്റു പോളിമോർഫുകൾ ധാതുക്കളായ അരഗൊണൈറ്റും വാറ്റെറൈറ്റും ആകുന്നു. 300 ഡിഗ്രി, അതി താപനിലയിൽ കാലക്രമേണ രൂപാന്തരം പ്രാപിച്ച് അരഗൊണൈറ്റ് കാൽസൈറ്റ് ആയി മാറുന്നു.
കാൽസൈറ്റ് എന്ന പദം ജർമ്മൻ കാൽസിറ്റ് എന്ന വാക്കുമായി ബന്ധപ്പെട്ട് പത്തൊമ്പതാം നൂറ്റാണ്ടിൽ ഉപയോഗിച്ചിരുന്ന ലൈം എന്ന ലാറ്റിൻ പദത്തിൽ നിന്നും ഉരുത്തിരിഞ്ഞതാണ്. ധാതുക്കൾക്ക് ഉപയോഗിക്കുന്ന സഫിക്സ് ഐറ്റ് എന്ന വാക്കുകുടി ചേർത്തുപയോഗിക്കുന്നു. ഇത് പദോദ്‌പത്തിവിഷയം ചോക്കുമായി ബന്ധപ്പെട്ടിരിക്കുന്നു.



</doc>
<doc id="463327" url="https://ml.wikipedia.org/wiki?curid=463327" title="ഗോഡ് സ്പീഡ് (പെയിന്റിംഗ്)">
ഗോഡ് സ്പീഡ് (പെയിന്റിംഗ്)

ബ്രിട്ടീഷ് ആർട്ടിസ്റ്റ് എഡ്മണ്ട് ലൈറ്റൻ ചിത്രീകരിച്ച ഒരു ഛായാചിത്രമാണ് ഗോഡ് സ്പീഡ്. കവചം ധരിച്ച അശ്വാരൂഢ വീരയോദ്ധാവ്‌ പ്രിയപ്പെട്ടവളെ വിട്ടു യുദ്ധത്തിനു പുറപ്പെടാൻ പോകുന്ന രംഗമാണ് ചിത്രീകരിച്ചിരിക്കുന്നത്. 1900-ൽ റോയൽ അക്കാദമി ഓഫ് ആർട്ട്സിൽ ഈ പെയിന്റിംഗ് പ്രദർശിപ്പിച്ചിരുന്നു. 1900- കളിലെ വിഷയമായിരുന്ന ചിവാൽറി ചിത്രങ്ങളിൽ ലൈറ്റൺ വരച്ച നിരവധി ചിത്രങ്ങളിൽ ആദ്യത്തേ ചിത്രമാണ് ഗോഡ് സ്പീഡ്. ദി അക്കോലേഡ് (1901), ദി ഡെഡിക്കേഷൻ (1908) എന്നിവ മറ്റു ചില ചിത്രങ്ങളാണ്.


</doc>
<doc id="463329" url="https://ml.wikipedia.org/wiki?curid=463329" title="പാഞ്ഞാൾ ലക്ഷ്മീനാരായണക്ഷേത്രം">
പാഞ്ഞാൾ ലക്ഷ്മീനാരായണക്ഷേത്രം

കേരളത്തിൽ, തൃശ്ശൂർ ജില്ലയുടെ വടക്കേയറ്റത്തുള്ള പാഞ്ഞാൾ ഗ്രാമത്തിൽ സ്ഥിതിചെയ്യുന്ന ഒരു ക്ഷേത്രമാണ് ശ്രീ ലക്ഷ്മിനാരായണക്ഷേത്രം. വേദസംസ്കാരവുമായി അടുത്ത ബന്ധം പുലർത്തുന്ന ഈ ക്ഷേത്രത്തിലെ മുഖ്യപ്രതിഷ്ഠ, ലക്ഷ്മീസമേതനായ മഹാവിഷ്ണുവാണ്. കൂടാതെ ഉപദേവതകളായി ശിവൻ, ഗണപതി, അയ്യപ്പൻ, സുബ്രഹ്മണ്യൻ, ഭഗവതി, നാഗദൈവങ്ങൾ എന്നിവർക്കും സന്നിധികളുണ്ട്. കേരളത്തിൽ നിത്യേന വേദപാരായണം നടക്കുന്ന അപൂർവ്വം ക്ഷേത്രങ്ങളിലൊന്നാണിത്. നിത്യേന മൂന്നു പൂജകൾക്കും നാട്ടുകാരും വേദജ്ഞരുമായ നമ്പൂതിരിമാരുടെ വക വേദപാരായണമുണ്ടാകും. ഇത് 'ത്രിസന്ധ' എന്നറിയപ്പെടുന്നു. ഇവിടത്തെ പ്രതിഷ്ഠയായ മഹാവിഷ്ണുവിനെ പ്രതിഷ്ഠിച്ചത് പാഞ്ചാല രാജാവാണെന്നും അതുകൊണ്ട് സ്ഥലത്തിന് പാഞ്ചാലപുരം എന്ന പേരുവന്നെന്നും അതാണ് പാഞ്ഞാളായതെന്നും വിശ്വസിയ്ക്കപ്പെടുന്നു. യജ്ഞസംസ്കാരത്തിന്റെ ഈറ്റില്ലമായ പാഞ്ഞാളിലെത്തുന്നവരെ ഈ ക്ഷേത്രവും ആകർഷിയ്ക്കുന്നുണ്ട്.


</doc>
<doc id="463333" url="https://ml.wikipedia.org/wiki?curid=463333" title="നിം (പ്രോഗ്രാമിങ് ഭാഷ)">
നിം (പ്രോഗ്രാമിങ് ഭാഷ)

നിം (മുൻ നാമം നിംറോഡ് എന്നായിരുന്നു), ആൻഡ്രീയാസ് റംബ്ഫ് രൂപകൽപ്പന ചെയ്ത് വികസിപ്പിച്ചെടുത്ത ഒരു മൾട്ടിപാരഡിഗം, ഇംപെറേറ്റീവ് കംപൈൽ ചെയ്ത പ്രോഗ്രാമിങ് ഭാഷയാണ്. അത് "കാര്യക്ഷമവും, ആവിഷ്‌കരണസമർത്ഥവും, വിശിഷ്ടവുമാണ്" മെറ്റാപ്രോഗ്രാമിംഗ്, ഫങ്ഷണൽ, സന്ദേശം കൈമാറ്റം, പ്രോസീജറൽ, ഒബ്ജക്റ്റ് ഓറിയെന്റഡ് പ്രോഗ്രാമിങ് ശൈലികൾ എന്നിവയെ പിന്തുണയ്ക്കുന്നു കംപൈൽ സമയ കോഡ് ഉൽപാദിപ്പിക്കൽ(compile time code generation), ബീജഗണിതത്തിലെ ആവിഷ്‌ക്കാരരീതിയിലുള്ള ഡാറ്റ തരങ്ങൾ (algebraic data types), സി യ്ക്കുള്ള ഒരു ഫോറിൻ ഫംഗ്ഷൻ ഇന്റർഫേസ് (FFI), ജാവാസ്ക്രിപ്റ്റ്, സി, സി ++ എന്നിവയിൽ കമ്പൈൽ ചെയ്യുന്നതു പോലുള്ള ധാരാളം സവിശേഷതകൾ നൽകിയിരിക്കുന്നു.
നിം എന്നത് സ്റ്റാറ്റിസ്റ്റിക്കലി ടൈപ്പ് ചെയ്തത് ആണ്.ഇത് കംപൈൽ സമയ മെറ്റാപ്രോഗ്രാമിങ് സവിശേഷതകൾ പിന്തുണയ്ക്കുന്നു, വാക്യഘടനാ മാക്രോകൾ, ടേം റീറൈറ്റിംഗ് മാക്രോസ് എന്നിവ പോലുള്ളവ.നിശ്ചിത കാലാവധിയുള്ള റീറൈറ്റിംഗ് മാക്രോകൾ പൊതു ഡാറ്റാ സ്ട്രക്ച്ചറുകളുടെ ലൈബ്രറി നടപ്പിലാക്കൽ സജ്ജമാക്കുന്നു, കാര്യക്ഷമതയോടെ ബിഗ്നമും(bignum) മെട്രിക്സും നടപ്പിലാക്കുന്നു, മാത്രമല്ല സ്വതേയുള്ള ഭാഷാ സൗകര്യങ്ങളും.ഇറ്ററേറ്ററുകളെ (Iterators) പിന്തുണയ്ക്കുന്നു, ഫങ്ഷനുകൾക്ക് കഴിയുന്ന ഭാഷയിലുള്ള ഫസ്റ്റ് ക്ലാസ് എന്റിറ്റീസ് ആയി ഉപയോഗിക്കാം, ഈ സവിശേഷതകൾ ഫങ്ഷണൽ പ്രോഗ്രാമിങ് ഉപയോഗിക്കാൻ അനുവദിക്കുന്നു. ഒബ്ജക്റ്റ് ഓറിയെന്റഡ് പ്രോഗ്രാമിംഗിന് ഇൻഹെറിറ്റൻസും ഒന്നിലധികം ഡിസ്ചച്ച് പിന്തുണയും നൽകുന്നു. ഫങ്ഷനുകൾ ജനറിക് ആയിരിക്കാം, കൂടാതെ ഓവർലോഡഡ് ആകാം, ജനറിക്സ് കൂടുതൽ ടൈപ്പ് ക്ലാസുകളുടെ പിന്തുണയാൽ കൂടുതൽ മെച്ചപ്പെടുത്താം. ഓപ്പറേറ്റർ ഓവർലോഡിംഗും പിന്തുണയ്ക്കുന്നു.നിമ്മിൽ സൈക്കിൾ ഡിറ്റക്ഷൻ ഉപയോഗിച്ച് കാലതാമസമുള്ള അവലംബങ്ങളെ എണ്ണുന്നതിനെ അടിസ്ഥാനമാക്കി ട്യൂൺ ചെയ്യാവുന്ന സ്വയമേയുള്ള ഗാർബേജ് ശേഖരം ഉൾപ്പെടുന്നു.2014-ൽ ആൻഡ്രൂ ബൻസ്റ്റാക്ക് (ഡോ. ഡോബ്സ് ജേണലിന്റെ എഡിറ്റർ ഇൻ ചീഫ്) പറയുന്നു "നിംറോഡ്[മുൻനാമം]... പാസ്കലിലെ ഒരു യഥാർത്ഥ ഡിസൈൻ അവതരിപ്പിക്കുന്നു, പൈത്തൺ, സി-കോഡ് അല്ലെങ്കിൽ ജാവാസ്ക്രിപ്റ്റ് കമ്പൈൽ ചെയ്യുന്നു. നിം സി++ പതിപ്പിലേക്കും കംപൈൽ ചെയ്യപ്പെടുന്നു.
നിമ്മിന്റെ ആദ്യകാല സമാരംഭം 2005 ൽ ആൻഡ്രിയാസ് റംബ്ഫ് ആരംഭിച്ചു. ഫ്രീ പാസ്കൽ കംപൈലർ ഉപയോഗിച്ചുകൊണ്ട് പാസ്കസിൽ നിം കംപൈലറിന്റെ ആദ്യ പതിപ്പ് എഴുതി.2008 ൽ നിമ്മിൽ എഴുതിയ ഒരു കമ്പൈലർ പതിപ്പ് പുറത്തിറങ്ങി.കംപൈലർ സ്വതന്ത്രവും ഓപ്പൺ സോഴ്സ് സോഫ്റ്റ്വെയറാണ്, ആൻഡ്രീയാസ് റബ്ഫിനോട് ചേർന്ന് പ്രവർത്തിക്കുന്ന ഒരു കൂട്ടം സന്നദ്ധപ്രവർത്തകരാണ് ഇത് വികസിപ്പിച്ചുകൊണ്ടിരിയ്ക്കുന്നത്.'നിംറോഡിൽ' നിന്ന് 'നിമ്മി' ലേക്ക് ഭാഷ ഔദ്യോഗികമായി പുനർനാമകരണം ചെയ്യപ്പെട്ടു. 2014 ഡിസംബറിൽ പതിപ്പ് 0.10.2 പതിപ്പ് പുറത്തിറങ്ങി.
പൈത്തണിനു സമാനമാണ് നിമ്മിന്റെ വാക്യഘടന.
വിശദമായി, ഇത് എതൊക്കെയാണ്സ്വാധീനിച്ചത് എന്നത് താഴെ കൊടുക്കുന്നു:

കൂടാതെ നിമ്മിന് ഒരു യൂണിഫോം ഫംഗ്ഷൻ വിളിക്കൽ വാക്യഘടന (UFCS) , ഐഡന്റിഫയർ സമത്വം എന്നിവയെ പിന്തുണയ്ക്കുന്നു.
നിം കംപൈലർ ഒപ്റ്റിമൈസുചെയ്ത സി കോഡ് പുറപ്പെടുവിക്കുന്നു. ഡിഫേഴ്സ് ഒരു ബാഹ്യ കംപൈലറിലേക്ക് കംപൈൽ ചെയ്യാനും, അവയുടെ ഒപ്റ്റിമൈസിംഗ്, പോർട്ടബിലിറ്റി കഴിവുകൾ പ്രയോജനപ്പെടുത്താനും സഹായിക്കുന്നു. നിരവധി കമ്പൈലറുകൾക്ക് ക്ലാങ്, ഗ്നു കമ്പൈലർ ശേഖരം ത്തിന്റെ (ജിസിസി) പിന്തുണയുണ്ട്. ആ ഭാഷകളിൽ എഴുതപ്പെട്ട ആപ്ലിക്കേഷൻ പ്രോഗ്രാമിങ് ഇന്റർഫേസ് (എപിഐ) ഉപയോഗിച്ച് ലളിതമായ ഇന്റർഫേസ് അനുവദിക്കുന്നതിനായി കമ്പൈലർക്ക് സി++, ഒബജ്ക്ടീവ്-സി(Objective-C), ജാവസ്ക്രിപ്റ്റ് കോഡ് പുറപ്പെടുവിക്കാനാകും. ഇത് ഐ.ഒ.എസ്. (iOS), ആൻഡ്രോയ്ഡ് (Android) എന്നിവയ്ക്കുള്ള പ്രോഗ്രാമുകൾ എഴുതാൻ അനുവദിക്കുന്നു.

നിം കംപൈലർ സ്വയം ഹോസ്റ്റിംഗാണ്, ഇത് നിം ഭാഷയിലാണ് എഴുതപ്പെട്ടിട്ടുള്ളത്.

നിമ്പിൾ എന്നത് മൊഡ്യൂളുകൾ പാക്കേജ് ചെയ്യുന്നതിനായി നിം ഉപയോഗിക്കുന്ന പാക്കേജ് മാനേജർ വളരെ വേഗതയേറിയതാണ്.ഇത് കോൺഫിഗേഷന് വേണ്ടി നിംസ്ക്രിപ്റ്റ്(NimScript) ഉപയോഗിക്കുന്നു. പാക്കേജുകളുടെ പ്രധാന ഉറവിടമായി ഗിറ്റ് റിപ്പോസിറ്ററികളിൽ ഉചിതമായി പ്രവർത്തിക്കുന്നു. അതിന്റെ പാക്കേജുകളുടെ ഒരു പട്ടിക ജാവാസ്ക്രിപ്റ്റ് ഒബ്ജക്റ്റ് നോട്ടേഷൻ (JSON) ഫയലിൽ സൂക്ഷിക്കുന്നു, ഇത് നിമ്-ലാംഗ് / പാക്കേജുകൾ റിപോസിറ്ററിയിൽ ലഭ്യവുമാണു്. ഈ ജെസൺ (JSON) ഫയൽ പാക്കേജ് ക്ലോൺ ചെയ്ത് ഇൻസ്റ്റാൾ ചെയ്യാൻ ഗിറ്റ് യുആർഎൽ(Git URL) ഉപയോഗിച്ച് വേഗത്തിൽ നൽകുന്നു. 
നിം കോഡിലേക്ക് ആൻസി സി (ANSI C) കോഡ് വിവർത്തനം ചെയ്യുന്നതിലൂടെ പുതിയ ബൈൻഡിംഗുകൾ സൃഷ്ടിക്കാൻ സിടുനിം സഹായിക്കുന്നു.ഔട്ട്പുട്ട് എന്നത് മാനുവലായി വായിക്കാവുന്ന നിം കോഡ് ആണ്, പരിഭാഷാ പ്രക്രിയയ്ക്കുശേഷം കൈമാറ്റം ചെയ്യപ്പെടുന്നതിന് ഉദ്ദേശിച്ചുള്ളതാണ്.
ഔദ്യോഗിക ഡൗൺലോഡുകൾ, ഉറവിടങ്ങളിൽ നിന്ന് നിം ഇൻസ്റ്റാൾ ചെയ്യുന്നു, സ്ഥിരമായതും വികസിപ്പിക്കുന്നതുമായ കമ്പൈലറുകൾക്ക് എളുപ്പത്തിൽ മാറുന്നതിന് പ്രാപ്തമാക്കുന്നു.
പഴയ രീതിയിലുള്ള നിംറോഡ് കോഡ് നിം കോഡായി പരിവർത്തനം ചെയ്യാൻ സഹായിക്കുന്ന ഉപകരണമാണ് നിംഫിക്സ്.നിംഫിക്സ് നിലവിൽ ബീറ്റ ക്വാളിറ്റിയോട് കൂടിയുള്ളതാണ്.
നിം കോഡിലേക്കുള്ള ഒബ്ജക്റ്റ് പാസ്കൽ റാപ്പേഴ്സ് ചെയ്യുന്നതിനുള്ള ഒരു ഉപകരണമാണ് പാസ്ടുനിം(pas2nim).നിം കംപൈലറിന്റെ യഥാർത്ഥ പാസ്കൽ ഉറവിടങ്ങൾ തർജ്ജമ ചെയ്യാൻ ഇത് ഉപയോഗിച്ചു. നിമ്മിനായി എളുപ്പത്തിൽ മാപ്പുചെയ്യുന്നതിനെ മാത്രം പിന്തുണയ്ക്കുന്നതായിരുന്നു ഇത്.


</doc>
<doc id="463338" url="https://ml.wikipedia.org/wiki?curid=463338" title="റോമാ (2018 ചലച്ചിത്രം)">
റോമാ (2018 ചലച്ചിത്രം)

2018ൽ അൽഫോൻസോ ക്യുറോൺ കഥ, എഡിറ്റിംഗ്, നിർമ്മാണം, സംവിധാനം എന്നിവ നിർവഹിച്ച ഒരു ചലച്ചിത്രമാണ് റോമാ. 1971,72 കാലഘട്ടത്തില മെക്സിക്കോ സിറ്റിയിലുള്ള കൊളോണിയ റോമായിലുള്ള ഒരു വീട്ടു ജോലിക്കാരിയുടെ കഥയാണ് ഈ ചിത്രം പറയുന്നത്. ചിത്രത്തിന് സാർവത്രിക അഭിനന്ദനം ലഭിച്ചു. ക്യുറോൺനിന്റെ തിരക്കഥ, നിർവ്വചനം, ഛായാഗ്രഹണം എന്നിവക്കും അപർഷ്യിയോ, ദേ തരീവാ എന്നിവരുടെ പ്രകടനങ്ങൾക്കും പ്രത്യേക പ്രശംസ ലഭിച്ചു. നെറ്റ്ഫ്ലിക്സ് ആണ് ചിത്രം റിലീസ് ചെയ്തത്. മികച്ച ചിത്രം, മികച്ച വിദേശ ചിത്രസംയോജനം, മികച്ച സംവിധായകൻ, മികച്ച നടി (അപർഷ്യിയോ), മികച്ച സഹനടി (ദേ തരീവാ) തുടങ്ങിയവയ്ക്ക് പത്ത് ഓസ്കാർ നാമനിർദ്ദേശ പത്രികകൾ ലഭിച്ചിട്ടുണ്ട്.


</doc>
<doc id="463342" url="https://ml.wikipedia.org/wiki?curid=463342" title="ഹെലികോപ്റ്റർ ഈല">
ഹെലികോപ്റ്റർ ഈല

പ്രദീപ് സർകാർ സംവിധാനം ചെയ്ത് 2018-ൽ പുറത്തിറങ്ങിയ ഹിന്ദി ചലച്ചിത്രമാണ് ഹെലികോപ്റ്റർ ഈല. ആനന്ദ് ഗാന്ധിയുടെ ഗുജറാത്തി നാടകം ബേട്ട, കാഗ്ടോയെ അടിസ്ഥാനമാക്കിയുള്ള ഈ ചിത്രത്തിൽ കാജോൾ കേന്ദ്രകഥാപാത്രത്തെ അവതരിപ്പിച്ചിരിക്കുന്നു.

2017 ജനുവരിയിൽ ചലച്ചിത്രത്തിന്റെ പ്രീ-പ്രൊഡക്ഷൻ തുടങ്ങി. മുഖ്യ ഫോട്ടോഗ്രാഫി 2018 ജനുവരി 24 നാണ് ആരംഭിച്ചത്.


സ്വാനന്ദ് കിർക്കിർ, അസ്മാ, ശ്യാം അനുരാഗി എന്നിവരുടെ വരികൾക്ക് ഡാനിയൽ ബി. ജോർജ്ജ്, അമിത് ത്രിവേദി, രാഘവ് സച്ചാർ എന്നിവർ സംഗീതം നൽകിയിരിക്കുന്നു. ചിത്രത്തിലെ ആദ്യ ഗാനം "മമ്മ കി പർചായി" 2018 ആഗസ്റ്റ് 13 നാണ് റിലീസ് ചെയ്തത്. രണ്ടാമത്തെ ഗാനം "യാദോം കി അൽമാരി" 2018 ആഗസ്റ്റ് 20 ന് റിലീസ് ചെയ്തു.



</doc>
<doc id="463344" url="https://ml.wikipedia.org/wiki?curid=463344" title="സ്കോപ്സ് ഔൾ">
സ്കോപ്സ് ഔൾ

ഓട്ടസ് ജനുസ്സിൽപ്പെട്ട സാധാരണയായി കാണപ്പെടുന്ന സ്ട്രിജിഡീ കുടുംബത്തിൽപ്പെട്ട മൂങ്ങകളാണ് സ്കോപ്സ് ഔൾ. ഏകദേശം 45 സ്പീഷീസുകൾ അറിയപ്പെടുന്നതാണ്. എന്നാൽ പുതിയവ പലപ്പോഴും തിരിച്ചറിയുകയും എന്നാൽ അവ അറിയപ്പെടാതിരിക്കുകയും ചെയ്യുന്നു, പ്രത്യേകിച്ച് ഇന്തോനേഷ്യയിൽ ഓരോ വർഷവും പുതിയവയെ കണ്ടെത്തുന്നുണ്ട്. ഇരുപതാം നൂറ്റാണ്ടിൽ അമേരിക്കൻ സ്ക്രീച്ച് ഔളുകൾ ഈ ജനുസ്സിൽ ഉൾപ്പെട്ടിരുന്നു. സ്വഭാവം, ബയോഗ്രഫിക്കൽ, മോർഫോളജിക്കൽ, ഡിഎൻഎ അനുപാത വിവരങ്ങൾ എന്നിവ അടിസ്ഥാനമാക്കി അവ വീണ്ടും മെഗാസ്കോപ്പുകളിൽ വേർതിരിക്കുന്നു. ഓട്ടസ് സ്പീഷീസുകളുടെ എണ്ണം കണക്കിലെടുത്താൽ ഏറ്റവും വലിയ ജീനസാണിത്.


</doc>
<doc id="463345" url="https://ml.wikipedia.org/wiki?curid=463345" title="സ്ക്രീച്ച് ഔൾ">
സ്ക്രീച്ച് ഔൾ

മെഗസ്കോപ്സ് ജനുസ്സിൽപ്പെട്ട സാധാരണയായി കാണപ്പെടുന്ന സ്ട്രിജിഡീ കുടുംബത്തിൽപ്പെട്ട മൂങ്ങകളാണ് സ്ക്രീച്ച് ഔൾ. ഇപ്പോഴുള്ള ഇരുപത്തൊന്നു സ്പീഷീസുകൾ അറിയപ്പെടുന്നവയാണ്. പ്രത്യേകിച്ച് ആൻഡെസിൽ നിന്നുള്ള പുതിയവയെ പലപ്പോഴും തിരിച്ചറിയുകയും അജ്ഞാതരായിരിക്കുകയും ചെയ്യുന്നുണ്ട്. ഇരുപതാം നൂറ്റാണ്ടിൽ ഈ ജീനസിനെ ഓൾഡ് വേൾഡ് സ്കോപ്സ് ഔൾ കാണപ്പെടുന്ന ഓട്ടസ് ജീനസുമായി ലയിപ്പിച്ചിരിക്കുന്നു. 

The genus contains 24 species:


</doc>
<doc id="463357" url="https://ml.wikipedia.org/wiki?curid=463357" title="ഘേഡ കർഷക സമരം">
ഘേഡ കർഷക സമരം

മഹാത്മാ ഗാന്ധി ഇന്ത്യയിൽ വന്നതിനു ഷേശം അദ്ദേഹം നേത്ര്ത്വം നൽകിയ ആദ്യകാല സമരമാണ് ഖേഡ കർഷക സമരം.ഇവിടെ അദ്ദേഹത്തിന്റെ സമരരീതികൾ നികുതി നിഷേധം,സത്യാഗ്രഹം എന്നിവയായിരുന്നു (1918)ഗുജാറാത്തിലാണ് ഈ സമരം നടന്നത്

</doc>
<doc id="463359" url="https://ml.wikipedia.org/wiki?curid=463359" title="പെന്നി റെഡ്">
പെന്നി റെഡ്

1841-ൽ പുറത്തിറക്കിയ ഒരു ബ്രിട്ടീഷ് തപാൽ സ്റ്റാമ്പാണ് പെന്നി റെഡ്. പെന്നി ബ്ലാക്കിനെ പിന്തുടർന്ന് 1879 വരെ ബ്രിട്ടന്റെയും അയർലന്റിലെയും തപാൽ സ്റ്റാമ്പുകളിലെ പ്രധാന സ്റ്റാമ്പായി തുടർന്നു. ആ സമയത്ത് ഡിസൈനിൽ ചെറിയ മാറ്റങ്ങൾ മാത്രമേ ഉണ്ടായിരുന്നുള്ളൂ. പെന്നി ബ്ലാക്കിൽ ഒരു റദ്ദാക്കൽ അടയാളം കാണുന്നതിനാൽ നിറം കറുപ്പിൽ നിന്ന് ചുവപ്പിലേക്ക് മാറ്റി. കറുത്ത റദ്ദാക്കൽ അടയാളം പെന്നി റെഡിൽ പെട്ടെന്ന് ദൃശ്യമായിരുന്നു.





</doc>
<doc id="463362" url="https://ml.wikipedia.org/wiki?curid=463362" title="ദ ബ്രൈഡ് ഓഫ് ലാമ്മർമൂർ">
ദ ബ്രൈഡ് ഓഫ് ലാമ്മർമൂർ

1819-ൽ പ്രസിദ്ധീകരിച്ച സർ വാൾട്ടർ സ്കോട്ട് എഴുതിയ ചരിത്ര നോവലാണ് ദ ബ്രൈഡ് ഓഫ് ലാമ്മർമൂർ. ഈ നോവൽ തെക്ക്-കിഴക്കൻ സ്കോട്ട്ലൻഡിലെ ലമ്മർമുയിർ ഹിൽസിൽ സജ്ജീകരിച്ചിരിക്കുന്നു. യുവതിയായ ലൂസി ആഷ്ടനും അവളുടെ കുടുംബ ശത്രുമായ എഡ്ഗാർ റാവൻസ്വുഡും തമ്മിലുള്ള ദുരന്ത പ്രണയത്തെക്കുറിച്ച് പറയുന്നു. ഒരു യഥാർത്ഥ സംഭവത്തെ അടിസ്ഥാനമാക്കിയായിരുന്നു കഥ.


</doc>
<doc id="463367" url="https://ml.wikipedia.org/wiki?curid=463367" title="ദ ക്യൂൻ ഓഫ് ഹാർട്ട്സ്(കവിത)">
ദ ക്യൂൻ ഓഫ് ഹാർട്ട്സ്(കവിത)

പ്ലേയിംഗ് കാർഡിലെ കഥാപാത്രങ്ങളെ അടിസ്ഥാനമാക്കിയുള്ള ഒരു ഇംഗ്ലീഷ് നഴ്സറി കവിതയാണ് ദ ക്യൂൻ ഓഫ് ഹാർട്ട്സ്. ഒരു അജ്ഞാത രചയിതാവ്, യഥാർത്ഥത്തിൽ മൂന്ന് ചെറിയ അറിയപ്പെടുന്ന സ്റ്റാൻസകളായി പ്രസിദ്ധീകരിച്ചു. ഏപ്രിൽ 1782-ൽ "'ദി യൂറോപ്യൻ മാഗസിൻ" എന്ന ബ്രിട്ടീഷ് പ്രസിദ്ധീകരണത്തിൽ vol. 1, no. 4 -ൽ "ദി കിംഗ് ഓഫ് സ്പേഡ്സ് ", "ദി കിംഗ് ഓഫ് ക്ളബ്സ്", "ദി ഡയമണ്ട് കിംഗ്" എന്നീ മൂന്ന് ശീർഷകങ്ങളിലൂടെ ഈ സ്റ്റാൻസ പ്രസിദ്ധീകരിച്ചു. എന്നിരുന്നാലും, ലോണാ ഒപ്പിയും പീറ്റർ ഒപ്പിയും മറ്റനേകം സ്റ്റാൻസകളെ പഴയ കവിതയിൽ പിന്നീട് ചേർത്തുവെന്ന് സൂചിപ്പിക്കുന്നതിന് തെളിവുകളുണ്ടെന്ന് വാദിക്കുന്നു.



</doc>
<doc id="463372" url="https://ml.wikipedia.org/wiki?curid=463372" title="ദ ത്രീ ലിറ്റിൾ പിഗ്സ്">
ദ ത്രീ ലിറ്റിൾ പിഗ്സ്

വിവിധ വസ്തുക്കളുപയോഗിച്ച് മൂന്നു വീടുകൾ നിർമ്മിക്കുന്ന മൂന്ന് പന്നികളെക്കുറിച്ചുള്ള ഒരു കഥയാണ് ദ ത്രീ ലിറ്റിൾ പിഗ്സ്. വൈക്കോൽ, വിറകുകൾ എന്നിവ ഉപയോഗിച്ച് നിർമ്മിച്ച ആദ്യത്തെ രണ്ടു പന്നികളുടെ വീടുകളെ ഒരു സാങ്കൽപ്പിക ചെന്നായ തകർത്തു. ഇഷ്ടികകൾ ഉപയോഗിച്ച് നിർമ്മിച്ചിരുന്ന മൂന്നാമത്തെ പന്നിയുടെ വീടിനെ തകർക്കാൻ ചെന്നായക്കു സാധിച്ചില്ല. അച്ചടിച്ച പതിപ്പുകൾ 1840-കളിലാണ് പുറത്തിറക്കിയത്. പക്ഷേ കഥ വളരെ പഴക്കം ചെന്നതാണെന്ന് കരുതപ്പെടുന്നു. കഥയിൽ ഉപയോഗിച്ചിരിക്കുന്ന ശൈലികൾ, അതിൽ നിന്നുമുള്ള വിവിധ ധാർമ്മികത പാശ്ചാത്യ സംസ്കാരത്തിൽ ഉൾച്ചേർന്നിരിക്കുന്നു. ദ ത്രീ ലിറ്റിൾ പിഗ്സ് പല പതിപ്പുകളും പുനർജനിക്കുകയോ പരിഷ്കരിക്കപ്പെടുകയോ ചെയ്തിട്ടുണ്ട്, ചിലപ്പോൾ ചെന്നായയെ വിവിധ തരത്തിലുള്ള സ്വഭാവത്തിൽ സൃഷ്ടിക്കുന്നു. ആർണെ-തോംസൺ ക്ലാസിഫിക്കേഷൻ സിസ്റ്റത്തിൽ ഇതിനെ B124 എന്ന് പട്ടികപ്പെടുത്തിയ ഒരു നാടോടിക്കഥയാണ്.


</doc>
<doc id="463376" url="https://ml.wikipedia.org/wiki?curid=463376" title="ഒനോൺ (കവിത)">
ഒനോൺ (കവിത)

1829-ൽ ആൽഫ്രെഡ് ലോർഡ് ടെനിസൺ എഴുതിയ ഒരു കവിതയാണ് ഒനോൺ. ഗ്രീക്ക് പൗരാണിക കഥാപാത്രമായ ഇനോൺ ട്രോയിയിലെ പാരീസിന്റെ ആദ്യ ഭാര്യയായിരുന്നു. സ്പാർട്ടയിലെ രാജ്ഞി ഹെലെനേയും കൊണ്ട് പാരിസ് ഒളിച്ചോടിയതോടെ ട്രോജൻ യുദ്ധത്തിൽ സാക്ഷ്യം വഹിക്കേണ്ടിവരുകയും ഹെലൻ രാജ്ഞിക്കുവേണ്ടി ഇനോണിനെ ഉപേക്ഷിക്കേണ്ടിവന്നതോടുകൂടി അവർക്ക് നേരിടേണ്ടി വന്ന തുടർന്നുള്ള സംഭവങ്ങൾ ഈ കവിത വിവരിക്കുന്നു. സ്പെയിനിൽ പൈറീനീസ് പർവ്വതങ്ങൾ സന്ദർശിക്കുന്ന ടെന്നീസന്റെ യാത്രയിൽ ഓനോൺ പ്രചോദനമായി മാറുന്നു. ഈ കവിത ടെനിസന്റെ നാടകീയ സ്വയോക്തികളിൽ ഏറ്റവും ലളിതമായ ഒന്നായി കണക്കാക്കപ്പെടുന്നു.



</doc>
<doc id="463380" url="https://ml.wikipedia.org/wiki?curid=463380" title="വെൽവെറ്റ് വിപ്ലവം">
വെൽവെറ്റ് വിപ്ലവം

വിപ്ലവം അഥവാ മൃദുവിപ്ലവം എന്നത് 1989-ൽ ചെകോസ്ലാവാക്യ കമ്യൂണിസ്റ്റ് വ്യവസ്ഥക്ക് അന്ത്യം കുറിച്ച് ജനാധിപത്യവ്യവസ്ഥയിലേക്കു പരിണമിച്ച സമാധാനപരവും അക്രമരഹിതവുമായ പ്രക്രിയയെ സൂചിപ്പിക്കുന്നു., വെൽവെറ്റു വിപ്ലവത്തെത്തുടർന്ന് 1993-ജനുവരി ഒന്നിന് വെൽവെറ്റ് വിച്ഛേദവും നടന്നു- ചെകോസ്ലാവാക്യ ചെക് റിപബ്ലിക്, സ്ലോവാക്യ എന്നു രണ്ടു സ്വതന്ത്ര രാഷ്ട്രങ്ങളായി വിഭജിക്കപ്പെട്ടു. 

രണ്ടാം ആഗോളയുദ്ധക്കാലത്ത് നാത്സികൾ കൈയേറ്റം നടത്തി പിടിച്ചെടുത്ത ചെകോസ്ലവാക്യയെ പിന്നീട് മോചിപ്പിച്ചത് സോവിയറ്റ് റഷ്യ ആയിരുന്നു. അതുകൊണ്ടുതന്നെ ചെകോസ്ലാവാക്യൻ കമ്യൂണിസ്റ്റ് പാർട്ടിക്ക് സ്വാഭാവികമായും ജനപിന്തുണ ലഭിച്ചു. 1948-ൽ കമ്യൂണിസ്റ്റ് ഭരണകൂടം അധികാരത്തിൽ വന്നു. 

അറുപതുകളിൽ രാജ്യത്തിന്റെ സാമ്പത്തികനില ഏറെ പരിതാപകരമായി. 1968-ജനവരിയിൽ അധികാരമേററ പാർട്ടി നേതാവ് അലക്സാൻഡർ ദൂപ്ചെക് ഉദാരവത്കരണത്തിന് പ്രോത്സാഹനവും നേതൃത്വവും നല്കി. ഏതാനും മാസങ്ങൾ മാത്രം നീണ്ടുനിന്ന ഹ്രസ്വമായ ഈ കാലഘട്ടം പ്രാഗ് വസന്തം എന്നറിയപ്പെടുന്നു. 

ചെകോസ്ലാവാക്യയുടെ പോക്ക് കമ്യൂണിസ്റ്റ് താത്പര്യങ്ങൾക്ക് എതിരാണെന്ന വാദവുമായി 1968- ഓഗസ്റ്റിൽ സോവിയറ്റ് റഷ്യ സൈനികനടപടിയിലൂടെ ചെകോസ്ലാവാക്യയെ അധീനപ്പെടുത്തി,ദൂപ്ചെകിനെ തടവിലാക്കി മോസ്കായിലേക്കു കടത്തിക്കൊണ്ടു പോയി. മറ്റു ചെകോസ്ലാവാക്യൻ കമ്യൂണിസ്റ്റ് പാർട്ടി നേതാക്കൾ റഷ്യൻ നിർദ്ദേശങ്ങളനുസരിച്ച് ഭരണം നടത്തി, സാമ്പത്തികനില മെച്ചപ്പെടുത്താൻ ഏറെ പരിശ്രമിച്ചു. സാമ്പത്തികനില താത്കാലികമായി മെച്ചപ്പെട്ടെങ്കിലും ജനങ്ങൾക്ക് യാതൊരു വിധ സ്വാതന്ത്ര്യവും ഉണ്ടായിരുന്നില്ല. വിമതർ കൂട്ടത്തോടെ അറസ്റ്റു ചെയ്യപ്പെട്ടു. 1977 ജനവരിയിൽ ചെകോസ്ലാവാക്യൻ ബുദ്ധിജീവികളും സാമൂഹ്യപ്രവർത്തകരും ചാർട്ടർ 77 എന്ന പേരിൽ ഒരു നിവേദനം ഭരണകൂടത്തിനു സമർപ്പിച്ചു. 1975-ലെ ഹെൽസിങ്കി കരാർ അനുസരിച്ചുള്ള മനുഷ്യാവകാശനിയമങ്ങൾ പാലിക്കപ്പെടണമെന്നതായിരുന്നു ഉള്ളടക്കം. പക്ഷേ നിവേദനത്തിൽ ഒപ്പു വെച്ചവരെല്ലാം തടവിലാക്കപ്പെട്ടു. 

1985-മുതൽ ഗോർബാചേവ് അധികാരമേറ്റതോടെ സോവിയറ്റ് റഷ്യയിൽ കാര്യമായ രാഷ്ട്രീയ-സാമ്പത്തിക പരിഷ്കരണങ്ങൾ നടപ്പിൽ വന്നു തുടങ്ങി. ചെകോസ്ലാവാക്യയിലും മറ്റു കിഴക്കൻ യൂറോപ്യൻ രാജ്യങ്ങളിലും ഇതിന്റെ പ്രതികരണങ്ങൾ ഉണ്ടായി. 

1989 നവമ്പർ നാലിന് പൂർവ ബെർലിൻ നിവാസികൾ ജനാധിപത്യത്തിനായി പ്രക്ഷോഭം നടത്തി. നവമ്പർ ഒമ്പതിന് അവർ ബെർലിൻ മതിൽ തകർത്ത് പശ്ചിമ ബെർലിനിലേക്ക് ഇരച്ചു കയറി. 

1939 നവമ്പറിൽ ജർമനിയുടെ നാത്സി സൈന്യം പ്രാഗിലെ വിദ്യാർഥി പ്രക്ഷോഭത്തെ നിഷ്കരുണം അടിച്ചമർത്തിയ സംഭവം ആഗോള വിദ്യാർഥി ദിനമായി ആചരിക്കപ്പെടുന്നു. ആ ദിനത്തിന്റെ അമ്പതാം വാർഷികമെന്ന നിലക്ക് 1989, നവമ്പർ 17-ന് പ്രാഗിലെ വിദ്യാർഥികൾ സംഘടിച്ചു പ്രകടനം നടത്തി. 

സമാധാനപരമായാണ് സമ്മേളനം ആരംഭിച്ചതെങ്കിലും നിലവിലുള്ള ഭരണകൂടത്തിനെതിരെ ശക്തമായ പ്രതിഷേധവും വിദ്യാഥികൾ നടത്തി. പോലീസ് നിർദ്ദയമായവിധത്തിൽ വിദ്യാർഥികളെ നേരിട്ടു. ഇതിനെതിരായി രാജ്യം ഒറ്റക്കെട്ടായി പ്രതികരിച്ചു. ഇതായിരുന്നു വെൽവെറ്റ് വിപ്ലവത്തിന്റെ ആരംഭം കുറിച്ചത്. ഏകകക്ഷി ഭരണം അവസാനിപ്പിക്കാനും തെരഞ്ഞെടുപ്പു നടത്താനും ആവശ്യപ്പെട്ടുകൊണ്ട് പൗരസംഘടനകൾ രംഗത്തിറങ്ങി. നവമ്പർ 27-ന് രാജ്യമൊട്ടാകെ പണിമുടക്കി.ജനങ്ങളുമായി കൂടിയാലോചന നടത്താൻ കമ്യൂണിസ്റ്റ് ഭരണകൂടം നിർബന്ധിതമായി. 

ജനങ്ങളുടെ വക്താവായി വുത്സാവ് ഹാവെൽ ചർച്ചക്കെത്തി. ഭരണകൂടത്തിനെതിരെ പ്രഖ്യാപനങ്ങൾ നടത്തിയന്ന കുറ്റത്തിന് അഞ്ചു വർഷത്തോളം തടവുശിക്ഷയുഭവിച്ച വ്യക്തിയായfരുന്നു ഹാവെൽ. ഹാവെലിന്റെ ശക്തഹീനരുടെ ശക്തി എന്ന ലേഖനം ഏറെ ജനശ്രദ്ധയാകർഷിച്ചിരുന്നു. 1989 ഡിസമ്പറിൽ നിലവിലിരുന്ന ഭരണാധികാരികൾ രാജി വെച്ചൊഴിഞ്ഞു. ജനപ്രതിനിധി വുത്സാവ് ഹാവെലിന്റെ നേതൃത്വത്തിൽ താത്കാലിക ജനകീയ ഗവണ്മെന്റ് നിലവിൽ വന്നു. 1990 ജൂണിൽ പൊതുതെരഞ്ഞെടുപ്പ് നടന്നു. ഹാവെൽ വീണ്ടും ഭരണധികാരിയായി തെരഞ്ഞെടുക്കപ്പെട്ടു. 

പ്രാഗിൽ കമ്യൂണിസത്തിനായി ഒരു പ്രത്യേക മ്യൂസിയം ഉണ്ട്. 1921-ൽ കമ്യൂണിസം വേരു പിടിച്ചു തുടങ്ങിയതു മുതൽ 1989-ൽ പിഴുതെറിയപ്പെട്ടതു വരെയുള്ള സംഭവവികസങ്ങൾ ചിത്രങ്ങളിലൂടേയും രേഖകളിലൂടേയും പ്രദർശിപ്പിച്ചിരിക്കുന്നു. സ്വപ്നങ്ങൾ, യാഥാർഥ്യങ്ങൾ, പേടിസ്വപ്നങ്ങൾ എന്നിങ്ങനെ മ്യൂസിയം മൂന്നായി വിഭജിക്കപ്പെട്ടിരിക്കുന്നു. 

ചെക്-സ്ലോവക് ചേരിതിരിവുകൾ ചെകോസ്ലാവാക്യയുടെ നിലനില്പിനെ സാരമായി ബാധിച്ചു, ഒടുവിൽ 1992 ഡിസമ്പർ 31-ന് രാജ്യം രണ്ടായി വിഭജിക്കപ്പെട്ടു. ചെക് റിപബ്ലിക്, സ്ലോവക് റിപബ്ലിക് എന്ന് രണ്ടു പുതിയ രാഷ്ട്രങ്ങൾ നിലവിൽ വന്നു. ഈ വിഭജനം സമാധാനപരമായിട്ടാണ് നടന്നത്. അതിനാൽ വെൽവെറ്റ് വിച്ഛേദനമെന്നും ഇതിനെ വിശേഷിപ്പിക്കാറുണ്ട്. 


</doc>
<doc id="463382" url="https://ml.wikipedia.org/wiki?curid=463382" title="ബുദ്ധാസ് ഡിലൈറ്റ്സ്">
ബുദ്ധാസ് ഡിലൈറ്റ്സ്

ചൈനീസ്, ബുദ്ധ വിഭവങ്ങളിൽ അറിയപ്പെടുന്ന ഒരു സസ്യാഹാരമാണ് ബുദ്ധാസ് ഡിലൈറ്റ്സ്. (Luóhàn zhāi, lo han jai, or lo hon jai) ഇതിനെ ലുഹാൻ കായ് (പരമ്പരാഗത ചൈനീസ്: 罗汉 菜) എന്നും വിളിക്കുന്നു. സസ്യാഹാരികളായ ബുദ്ധ സന്യാസിമാരാണ് ഈ വിഭവം പരമ്പരാഗതമായി ഭക്ഷിക്കുന്നത്. എന്നാൽ ഇത് ലോകമെമ്പാടും ജനപ്രീതി നേടുകയും ഒരു സാധാരണ വിഭവമായി ചൈനീസ് റെസ്റ്റോറന്റുകളിൽ സസ്യാഹാരവിഭവമായി ലഭിക്കുന്നു. വിഭവത്തിൽ വിവിധ പച്ചക്കറികളും മറ്റ് വെജിറ്റേറിയൻ ചേരുവകളും അടങ്ങിയിരിക്കുന്നു (ചിലപ്പോൾ സമുദ്രവിഭവങ്ങളോ മുട്ടകളോ ചേർക്കുന്നു). ഉപയോഗിക്കുന്ന നിർദ്ദിഷ്ട ചേരുവകൾ ഏഷ്യയ്ക്കകത്തും പുറത്തും വളരെയധികം വ്യത്യാസപ്പെട്ടിരിക്കുന്നു.



</doc>
<doc id="463390" url="https://ml.wikipedia.org/wiki?curid=463390" title="ഉഗാലി">
ഉഗാലി

ആഫ്രിക്കയിൽ വിളയുന്ന ഒരു തരം ചോളപ്പൊടി കൊണ്ടുണ്ടാക്കുന്ന ഒരു വിഭവമാണ് ഉഗാലി.ഒബുസുമ, 'ൻഷിമ, മീലീപാപ്, ഫുതു, സദ്സാ തുടങ്ങിയ പേരുകളിലും ഇത് അറിയപ്പെടുന്നു. കൂവരക്, മണിച്ചോളം, മരച്ചീനി എന്നിവയുടെ മാവുകളുപയോഗിച്ചും ഇത് ഉണ്ടാക്കാറുണ്ട്. തിളച്ച വെള്ളത്തിലോ പാലിലോ കുഴച്ചെടുത്താണ് ഇത് ഉണ്ടാക്കുന്നത്.


The following books, set in Zimbabwe, discuss the characters' eating the Zimbabwean staple, sadza:



</doc>
<doc id="463400" url="https://ml.wikipedia.org/wiki?curid=463400" title="മാർത്ത എറിക അലോൻസോ">
മാർത്ത എറിക അലോൻസോ

മെക്സിക്കോയിലെ നാഷണൽ ആക്ഷൻ പാർട്ടിയിൽ (പാൻ) അംഗമായിരുന്ന ഒരു രാഷ്ട്രീയക്കാരിയും പ്യൂബ്ലയുടെ ആദ്യത്തെ വനിതാ ഗവർണറും ആയിരുന്നു മാർത്ത എറിക അലോൻസോ ഹിഡാൽഗോ അഥവാ മാർത്ത എറിക അലോൻസോ ഡി മോറെനോ വല്ലെ (Martha Érika Alonso). (Spanish pronunciation: [ˈmaɾ.ta ˈɛ.ɾi.ka a.ˈlõn.so i̯.ˈðal.ɣo]7 ഡിസംബർ 1973 - 24 ഡിസംബർ 2018) '. 2018 ഡിസംബർ 14 ന് ഒരു ഹെലികോപ്ടർ അപകടത്തിനെ തുടർന്ന് പത്ത് ദിവസങ്ങൾക്ക് ശേഷം മരിക്കുകയും ചെയ്തു. 2011 മുതൽ 2017 വരെ പ്യൂബ്ലയുടെ ഗവർണറായിരുന്ന റാഫേൽ മോറെനോ വലെ റോസസിന്റെ ഭാര്യയും ആയിരുന്നു. ഹെലികോപ്ടർ അപകടത്തിനെ തുടർന്ന് അദ്ദേഹവും മരണപ്പെട്ടിരുന്നു.

1973 ഡിസംബർ 17-ന് ജനിച്ച മാർത്ത ഏറിക അലോൺസോ ഹിഡാൽഗോ പ്യൂബ്ലയിലെ ഐബെറോഅമേരിക്കാന സർവ്വകലാശാലയിൽ നിന്നും ഗ്രാഫിക് ഡിസൈൻ പഠിക്കുകയും യൂണിവേഴ്സിറ്റി ഡി ലാസ് അമെരികാസ് പ്യൂബ്ലയിൽ നിന്നും പൊതു ആശയവിനിമയത്തിൽ ബിരുദാനന്തര ബിരുദവും നേടി. 2004-ൽ മോറെനോ വലെയെ വിവാഹം ചെയ്തു.


</doc>
<doc id="463423" url="https://ml.wikipedia.org/wiki?curid=463423" title="മാറ്റർ ഡോളോറോസ (ടിഷ്യൻ)">
മാറ്റർ ഡോളോറോസ (ടിഷ്യൻ)

1550-നും 1555-നും ഇടയ്ക്ക് ഇറ്റാലിയൻ ആർട്ടിസ്റ്റ് ടിഷ്യൻ വെസല്ലി അദ്ദേഹത്തിന്റെ സ്റ്റുഡിയോയിൽ ചിത്രീകരിച്ച മാറ്റർ ഡോളോറോസയുടെ ചിത്രമാണ് മാറ്റർ ഡോളോറോസ. ഇപ്പോൾ മ്യൂസിയോ ഡെൽ പ്രാഡോയിലാണ് ഈ ചിത്രം സൂക്ഷിച്ചിരിക്കുന്നത്. ഇതേ വിഷയത്തിന്റെ 1554-ലെ മറ്റൊരു പതിപ്പ് പ്രാഡോയിൽ കാണപ്പെടുന്നതിനോടനുബന്ധിച്ച് ഈ ചിത്രവുമായി ആശയക്കുഴപ്പമുണ്ടാകാറുണ്ട്. ഈ ചിത്രത്തിൽ കന്യകയായ മറിയ അവരുടെ പുത്രന്റെ കഷ്ടപ്പാടുകളെക്കുറിച്ചു വിലപിക്കുന്നു. അവരുടെ കൈകൾ പ്രാർത്ഥനയ്ക്കായി കൂപ്പിയിരിക്കുന്നു.

പതിനാറാം നൂറ്റാണ്ടിലെ വെനീഷ്യൻ സ്കൂൾ ചിത്രകാരന്മാരിൽ പ്രമുഖനായിരുന്ന പ്രമുഖ ഇറ്റാലിയൻ ചിത്രകാരനായിരുന്നു ടിഷ്യൻ. മൈക്കലാഞ്ജലൊയോടൊപ്പം ഇദ്ദേഹം ഇറ്റാലിയൻ ചിത്രകലയുടെ പ്രശസ്തി വർദ്ധിപ്പിച്ചു. ടിഷ്യൻ വെനിഷ്യൻ ചിത്രകലാവിദഗ്ദ്ധനായിരുന്ന ജിയോവന്നി ബെല്ലിനിയുടെ കീഴിൽ പരിശീലനം നേടിയിരുന്നതായി കരുതപ്പെടുന്നു. ക്ലാസ്സിക്കൽ കലയുടെയും മൈക്കലാഞ്ജലോയുടെയും സ്വാധീനത്താൽ ടിഷ്യന്റെ ചിത്രങ്ങളിൽ പ്രകടമായ പരിവർത്തനം വന്നുചേർന്നു. നിറക്കൂട്ടുകളുടെ നിയന്ത്രണവും നൂതനത്വവും ടിഷ്യൻ ചിത്രങ്ങളുടെ പ്രധാന സവിശേഷതയായി മാറിയിരുന്നു.


</doc>
<doc id="463431" url="https://ml.wikipedia.org/wiki?curid=463431" title="ഹംപ്റ്റി ഡംപ്റ്റി">
ഹംപ്റ്റി ഡംപ്റ്റി

ഇംഗ്ലീഷ് സംസാരഭാഷയിലെ ഏറ്റവും മികച്ച കടങ്കഥയിൽ നിന്നുത്ഭവിച്ച ഒരു ഇംഗ്ലീഷ് നഴ്സറി ഗാനത്തിലെ കഥാപാത്രമാണ് ഹംപ്റ്റി ഡംപ്റ്റി.ആന്ത്രോപോമോർഫിക് മുട്ടയായി ഈ കഥാപാത്രത്തെ ചിത്രീകരിക്കപ്പെടുന്നു. പതിനെട്ടാം നൂറ്റാണ്ടിലെ ഇംഗ്ലണ്ടിൽ നിന്നുള്ള ഈ ഗാനത്തിന്റെ ആദ്യ പതിപ്പുകൾ, 1870-ൽ ജെയിംസ് വില്യം എലിയറ്റിന്റെ നാഷണൽ നഴ്സറി റൈംസ് ആൻഡ് നഴ്സറി സോങ്സിൽ പ്രസിദ്ധീകരിച്ചിരുന്നു.



</doc>
<doc id="463434" url="https://ml.wikipedia.org/wiki?curid=463434" title="ഫ്ലോക്സ് സ്റ്റോളോണിഫേറ">
ഫ്ലോക്സ് സ്റ്റോളോണിഫേറ

പോളിമോണിയേസീ കുടുംബത്തിലെ പൂച്ചെടികളുടെ ഒരു സ്പീഷീസാണ് ഫ്ലോക്സ് സ്റ്റോളോണിഫേറ (creeping phlox or moss phlox) യുണൈറ്റഡ് സ്റ്റേറ്റ്സിലെ പെൻസിൽവാനിയയിലെയും സൗത്ത് മുതൽ വടക്കൻ ജോർജിയ വരെയുള്ള അപ്പാലാചിയൻ പർവതനിരകളിലെയും തദ്ദേശവാസിയാണ്. കാനഡയിലെ ക്യുബെക്ക് വടക്കൻ പ്രദേശങ്ങളിൽ സ്വാഭാവികമായി കാണപ്പെടുന്നു.



</doc>
<doc id="463438" url="https://ml.wikipedia.org/wiki?curid=463438" title="ഷാൻ (ഗായകൻ)">
ഷാൻ (ഗായകൻ)

ഇന്ത്യൻ ചലച്ചിത്ര പിന്നണി ഗായകനും ടെലിവിഷൻ അവതാരകനുമാണ് ഷാൻ എന്നറിയപ്പെടുന്ന ശന്തനു മുഖർജി (ജനനം സെപ്റ്റംബർ 30, 1972). ഹിന്ദി, ബംഗാളി, മറാത്തി, ഉർദു, തെലുങ്ക്, കന്നഡ സിനിമകളിൽ സജീവമായ അദ്ദേഹം നിരവധി നേപ്പാളി, പാകിസ്താനി ഗാനങ്ങളും ആലപിച്ചിട്ടുണ്ട്.

1972 സെപ്റ്റംബർ 30 നാണ് ഷാൻ ജനിച്ചത്. അദ്ദേഹത്തിന്റെ മുത്തച്ഛൻ ഗാനരചയിതാവായ ജഹർ മുഖർജിയായിരുന്നു. അദ്ദേഹത്തിന്റെ പിതാവ് അന്തരിച്ച സംഗീത സംവിധായകൻ മനസ് മുഖർജിയും സഹോദരി ഗായികയായ സാഗരികയുമാണ്. 


</doc>
<doc id="463466" url="https://ml.wikipedia.org/wiki?curid=463466" title="ഒഫേലിയ (ജോൺ വില്യം വാട്ടർഹൗസ്)">
ഒഫേലിയ (ജോൺ വില്യം വാട്ടർഹൗസ്)

1894-ൽ പ്രമുഖ ഇംഗ്ലീഷ് ചിത്രകാരനായിരുന്ന ജോൺ വില്യം വാട്ടർഹൗസ് ചിത്രീകരിച്ചിരിക്കുന്ന ഒരു എണ്ണച്ചായചിത്രമാണ് ഒഫേലിയ. വില്യം ഷേക്സ്പിയറുടെ നാടകമായ ഹാംലെറ്റിലെ ഒരു കഥാപാത്രമായ ഒഫേലിയ, ഡെന്മാർക്കിലെ ഒരു കുലീനയുവതിയും രാജകുമാരൻ ഹാംലെറ്റിന്റെ ഭാര്യയും, ലീർട്ടെസിന്റെ സഹോദരിയും, പോളോണിയസിന്റെ മകളും ആയിരുന്നു. വാട്ടർ ഹൌസിന്റെ 1894-ലെ പതിപ്പിൽ അവളുടെ മരണത്തിന്റെ അവസാനനിമിഷങ്ങളിൽ ഒഫേലിയ താമരപ്പൂക്കൾ വിടർന്നു നില്ക്കുന്ന കുളത്തിലേയ്ക്കു ചാഞ്ഞുകിടക്കുന്ന ഒരു വില്ലോ മരത്തിന്റെ ശാഖയിൽ ഇരിക്കുന്നതായിട്ടാണ് ചിത്രീകരിച്ചിരിക്കുന്നത്. അവളുടെ രാജകീയ വസ്ത്രധാരണം അവളുടെ സ്വാഭാവിക ചുറ്റുപാടുകളുമായി വിരുദ്ധമായിരിക്കുന്നു. വാട്ടർഹൗസ് അവളുടെ മടിയിൽ പൂക്കൾ കിടക്കുന്നതായും തലയിൽ ചൂടിയിരിക്കുന്നതായും ചിത്രീകരിച്ചിരിക്കുന്നത് അവളെ ചുറ്റുപാടുമായി കോർത്തിണക്കിയിരിക്കുന്നു.


</doc>
<doc id="463476" url="https://ml.wikipedia.org/wiki?curid=463476" title="ഹരിതകേരളം മിഷൻ">
ഹരിതകേരളം മിഷൻ

കേരളത്തിന്റെ ജലസമൃദ്ധിയും ശുചിത്വവും വീണ്ടെടുക്കുക, സുരക്ഷിത ഭഷ്യവസ്തുക്കളുടെ ഉത്പാദനം വർധിപ്പിക്കുക, കാലാവസ്ഥാ വ്യതിയാനം നേരിടന്നതിനുള്ള പ്രവർത്തനങ്ങൾ ഊർജ്ജിതമാക്കുക എന്നീ ലക്ഷ്യങ്ങളോടെ കേരള സർക്കാർ ആരംഭിച്ച ദൗത്യമാണ് ഹരിതകേരളം മിഷൻ. തദ്ദേശ സ്വയംഭരണ സ്ഥാപനങ്ങളുടെ നേതൃത്വത്തിൽ ബഹുജന പങ്കാളിത്തതോടെയായണ് പദ്ധതിയുടെ അടിത്തട്ടിലുള്ള പ്രവർത്തനങ്ങൾ വിഭാവനം ചെയ്യ്തിരിയ്ക്കുന്നത്.

മുഖ്യമന്ത്രി അധ്യക്ഷനും തദ്ദേശസ്വയംഭരണം, കൃഷി, ജലവിഭവം മന്ത്രിമാർ സഹ അധ്യക്ഷന്മാരും എംഎൽഎ / മുൻമന്ത്രി/ മുൻ എംഎൽഎ/ മുൻ എംപി, സാമൂഹ്യക്ഷേമ വകുപ്പു മന്ത്രി എന്നിവർ ഉപാധ്യക്ഷന്മാരുമായതാണ് സംസ്ഥാനതലത്തിൽ പ്രവർത്തിയ്ക്കുന്ന മിഷന്റെ ഘടന. എംഎൽഎ മാർ, ആസൂത്രണ ബോർഡ് ഉപാധ്യക്ഷൻ നാമനിർദ്ദേശം ചെയ്യുന്ന ആസൂത്രണ ബോർഡിലെ ഒരംഗം, പ്രിൻസിപ്പൽ സെക്രട്ടറി (തദ്ദേശസ്വയംഭരണം, ആരോഗ്യം, കൃഷി, ജലവിഭവം, ടൂറിസം, വിദ്യാഭ്യാസം), സംസ്ഥാനത്തെ മൂന്ന് ടാസ്ക് ഫോഴ്സുകളുടെ ചീഫ് എക്സിക്യുട്ടീവ് എന്നിവർ അംഗങ്ങളും പ്രതിപക്ഷ നേതാവ് പ്രത്യേക ക്ഷണിതാവുമായിരിയ്ക്കും. ആസൂത്രണവകുപ്പ് അഡീഷണൽ ചീഫ് സെക്രട്ടറിയ്ക്കാണ് മിഷന്റെ സെക്രട്ടറി ചുമതല. മുതിർന്ന ഒരു ശാസ്ത്രജ്ഞൻ ഉപദേഷ്ടാവായും ഉണ്ടായിരിക്കും.
ജില്ലാ പഞ്ചായത്ത് പ്രസിഡൻറ് അധ്യക്ഷനും ജില്ലയിൽ നിന്നുള്ള ലോക് സഭാ അംഗങ്ങൾ, എംഎൽഎമാർ, മേയർ, മുനിസിപ്പൽ ചെയർമാന്മാർ, ഒരു ബ്ലോക്ക് പഞ്ചായത്ത് പ്രസിഡൻറ്, രണ്ട് പഞ്ചായത്ത് പ്രസിഡൻറുമാർ (പഞ്ചായത്ത് പ്രസിഡൻറുമാരുടെ ജില്ലാ അസോസിയേഷന്റെ പ്രസിഡൻറും സെക്രട്ടറിയും) എന്നിവർ അംഗങ്ങളുമായതാണ് ജില്ലാതല മിഷൻ. ജില്ലാ കളക്ടറയായിരിയ്ക്കും ഇതിന്റെ സെക്രട്ടറി.
ജില്ലാ കളക്ടർ അധ്യക്ഷനും ജില്ലാ പ്ലാനിംഗ് ഓഫീസർ, പട്ടികജാതി വകുപ്പ്, പട്ടികവർഗ്ഗ വകുപ്പ്, ഫിഷറീസ് വകുപ്പ്, കുടുംബശ്രീ, സാമൂഹ്യക്ഷേമ വകുപ്പ്, നഗരാസൂത്രണം, ഗ്രാമവികസനം (പിഎയു), കൃഷി, ജലവിഭവം, വിദ്യാഭ്യാസം, ആരോഗ്യം, വാട്ടർ അതോറിറ്റി, ജലനിധി എന്നിവയുടെ ജില്ലാ ഓഫീസർമാർ, ആർഡിഒ/സബ് കലക്ടർ, ജില്ലാ പഞ്ചായത്ത് സെക്രട്ടറി എന്നിവർ അംഗങ്ങളായ അറ് ടാസ്ക് ഫോഴ്സുകൾ ജില്ലാ തലത്തിൽ പ്രവർത്തിയ്ക്കും. ഓരോ വിഷയത്തിലും ഒരു ടാസ്ക് ഫോഴ്സ് വീതമുണ്ടായിരിയ്ക്കും.
ഗ്രാമപഞ്ചായത്ത് പ്രസിഡൻറ് / മുനിസിപ്പൽ ചെയർമാൻ/ മേയർ അധ്യക്ഷനും ബന്ധപ്പെട്ട ജില്ലാ/ബ്ലോക്ക് പഞ്ചായത്ത് ഡിവിഷൻ അംഗങ്ങൾ, പഞ്ചായത്ത്/മുനിസിപ്പാലിറ്റി/കോർപ്പറേഷൻ ഭരണസമിതി അംഗങ്ങൾ, തദ്ദേശസ്വയംഭരണ സ്ഥാപനത്തിന്റെ സെക്രട്ടറി, കൃഷി ഓഫീസർ, കുടുംബശ്രീ, ഐസിഡിഎസ് സൂപ്പർവൈസർ, വില്ലേജ് എക്സ്റ്റൻഷൻ ഓഫീസർ, തദ്ദേശസ്വയംഭരണ സ്ഥാപനത്തിന്റെ എഞ്ചിനീയർ എന്നിവർ അംഗങ്ങളായതുമാണ് തദ്ദേശസ്വയംഭരണതലത്തിൽ പ്രവർത്തിക്കുന്ന മിഷന്റെ ഘടന.

ജനകീയ കൂട്ടായ്മകൾ, സന്നദ്ധ സംഘടനകൾ, മതസ്ഥാപങ്ങൾ, കമ്പനികൾ, മറ്റ് ബഹുജന പ്രസ്ഥാനങ്ങൾ എന്നിവകളുടേയും വ്യക്തികളുടേയും സാമ്പത്തികവും സാങ്കേതികവുമായ സഹായങ്ങളും സന്നദ്ധ സേവനവും മറ്റ് ബഹുവിധസഹായസഹകരണങ്ങളും സംയോജിപ്പിച്ചാണ് മിഷന്റെ പ്രവർത്തനങ്ങൾ നടപ്പിലാക്കുന്നത്. തദ്ദേശസ്വയംഭരണ സ്ഥാപനങ്ങളുടെ നേതൃത്വത്തിലാണ് മിഷന്റെ പ്രവർത്തനങ്ങൾ ആസൂത്രണം ചെയ്യുന്നത്. ഒരു തദ്ദേശ ഭരണസ്ഥാപന പ്രദേശത്തിനായി ഒറ്റ പദ്ധതി രൂപവത്കരിക്കുകയും കേന്ദ്ര-സംസ്ഥാന പദ്ധതികളും വിഭങ്ങളും മറ്റ് സർക്കാരിതര പദ്ധതികളും പ്രവർത്തനങ്ങളും സംയോജിപ്പിച്ചു കൊണ്ട് അത് സാക്ഷാത്കരിക്കുകയും ചെയ്യുന്നു.


</doc>
<doc id="463479" url="https://ml.wikipedia.org/wiki?curid=463479" title="ഗ്രാന്റ് റാപ്പിഡ്സ്">
ഗ്രാന്റ് റാപ്പിഡ്സ്

ഗ്രാന്റ് റാപ്പിഡ്സ്, മിഷിഗണിലെ രണ്ടാമത്തെ വലിയ നഗരവും പടിഞ്ഞാറൻ മിഷിഗണിലെ ഏറ്റവും വലിയ നഗരവുമാണ്. മിഷിഗൺ തടാകത്തിന് ഏകദേശം 30 മൈലുകൾ (48 കിലോമീറ്റർ) കിഴക്കായി ഗ്രാൻഡ് നദിയോരത്താണ് ഈ നഗരം സ്ഥിതിചെയ്യുന്നത്. 2010 ലെ സെൻസസ് പ്രകാരമുള്ള ഈ നഗരത്തിലെ ആകെ ജനസംഖ്യ 188,040 ആയിരുന്നു. 2010 ൽ ഗ്രാൻഡ് റാപ്പിഡ്സ് മെട്രോപ്പോളിറ്റൻ പ്രദേശത്താകമാനം 1,005,648 ആയിരുന്നു ജനസംഖ്യ. ഗ്രാൻ റാപ്പിഡ്സ്-മസ്കെഗോൺ-ഹോളണ്ട് കംബൈൻഡ് സ്റ്റാറ്റിസ്റ്റിക്കൽ പ്രദേശത്തെ മൊത്തം ജനസംഖ്യ 1,321,557 ആയിരുന്നു. കെന്റ് കൗണ്ടിയുടെ കൌണ്ടി സീറ്റുകൂടിയാണ് ഗ്രാൻഡ് റാപ്പിഡ്സ് നഗരം.


</doc>
<doc id="463484" url="https://ml.wikipedia.org/wiki?curid=463484" title="വിക്ടോറിയൻ സാഹിത്യം">
വിക്ടോറിയൻ സാഹിത്യം

വിക്ടോറിയ രാജ്ഞിയുടെ (1837–1901) കാലഘട്ടത്തിലെ സാഹിത്യത്തെയാണ് വിക്ടോറിയൻ സാഹിത്യം എന്ന് കല്പിക്കുന്നത്. കാൽപ്പനിക കാലഘട്ടത്തിനു (റൊമാന്റിസിസം) ശേഷവും എഡ്‌വാർഡിയൻ കാലഘട്ടത്തിനു (1901–1910) മുൻപുമാണ് വിക്ടോറിയൻ സാഹിത്യം ഉടലെടുതത്തു. 

കാൽപ്പനിക കാലഘട്ടത്തിൽ കവിതകൾക്കാണ് പ്രാധാന്യമെങ്കിലും വിക്ടോറിയൻ കാലഘട്ടത്തിൽ നോവലുകൾക്കാണ് പ്രാധാന്യമേറിയത്. ചാൾസ് ഡിക്കെൻസാണ് (1812–1870) തൻ്റെ പിക്വിക് പേപ്പേഴ്സ് (1837) എന്ന നോവലിലൂടെ വിക്ടോറിയൻ സാഹിത്യത്തിനു തുടക്കം കുറിച്ചത്. 1848ൽ വില്യം താക്കറെയുടെ (1811-1863) ഏറ്റവും പ്രസിദ്ധമായ നോവൽ വാനിറ്റി ഫയർ പ്രസിദ്ധികരിച്ചു. 1840കളിൽ ശ്രദ്ധേയമായ കൃതികളായിരുന്നു ഷാർലറ്റ് (1816-1855), എമിലി (1818-1848), ആനി (1820-49) എന്നീ ബ്രോണ്ടി സഹോദരിമാരുടേത്. വിക്ടോറിയ രാജ്ഞിയുടെ കാലഘട്ടത്തിലെ പ്രധാന നോവലിസ്റ്റായ തോമസ് ഹാർഡി (1840-1928), അദ്ദേഹത്തിന്റെ ആദ്യ നോവലായ അണ്ടർ ദി ഗ്രീൻവുഡ് ട്രീ എന്ന നോവൽ 1872ൽ പ്രസിദ്ധികരിച്ചു. തുടർന്ന് 1895ൽ അദ്ദേഹം തൻ്റെ അവസാനത്തെ നോവൽ ജൂഡ്യൂ ദി ഒബ്സ്ക്ർ പ്രസിദ്ധികരിച്ചു.








എലിസബേത് ഗാസ്‌കേൽ (1810–1865), അന്തോണി ട്രോളോപ്പ് (1815–1882), ജോർജ് മെറീഡിത് (1828–1909), ജോർജ് ജിസ്സിങ് (1857–1903) എന്നിവരും പ്രധാന എഴുത്തുകാരായിരുന്നു.


</doc>
<doc id="463496" url="https://ml.wikipedia.org/wiki?curid=463496" title="ഓസിമം കിളിമാൻഡ്സ്ചാരികം">
ഓസിമം കിളിമാൻഡ്സ്ചാരികം

കെനിയ, ടാൻസാനിയ, ഉഗാണ്ട, സുഡാൻ, എത്യോപ്യ എന്നിവിടങ്ങളിലെ സ്വദേശിയായ ഒരു സ്പീഷീസ് ആണ് ഓസിമം കിളിമാൻഡ്സ്ചാരികം. കർപ്പൂര തുളസി എന്ന പേരിലും ഇത് അറിയപ്പെടുന്നു


</doc>
<doc id="463500" url="https://ml.wikipedia.org/wiki?curid=463500" title="സെങ്കടൽ">
സെങ്കടൽ

ലീന മണിമേഖലൈ രചനയും സംവിധാനവും നിർവ്വഹിച്ച്, 2011ൽ പുറത്തിറങ്ങിയ സ്വതന്ത്ര തമിഴ് സിനിമയാണ് സെങ്കടൽ (English: Dead Sea). സി. ജെറോൾഡ്, ആന്റണി താസൻ, ജെസുതാസൻ എന്നിവർ ചേർന്നാണ് സെങ്കടലിന്റെ രചന നിർവ്വഹിച്ചത്. ജാനകി ശിവകുമാർ നിർമ്മാണവും എൽ.വി. ഗണേശൻ സംഗീതവും എം.ജെ. രാധാകൃഷ്ണൻ ഛായാഗ്രഹണവും ശ്രീകർ പ്രസാദ് എഡിറ്റിംങ്ങും നിർവ്വഹിച്ചു. ഈ സിനിമ തുടക്കത്തിൽ സെൻട്രൽ സെൻസർ ബോർഡ് നിരോധിച്ചെങ്കിലും ന്യൂ ഡൽഹിയിലെ അപ്പീലേറ്റ് ട്രിബ്യൂണൽ അഥോറിറ്റിയുടെ വിധിക്കുശേഷം (സി.ബിഎഫ്.എസി) 2011 ജൂലൈ മാസത്തിൽ റിലീസ് ചെയ്തു..


</doc>
<doc id="463510" url="https://ml.wikipedia.org/wiki?curid=463510" title="സെൽമാൻ വാക്ക്സ്മാൻ">
സെൽമാൻ വാക്ക്സ്മാൻ

സെൽമാൻ അബ്രഹാം വാക്ക്സ്മാൻ (ജൂലൈ 22, 1888 - ഓഗസ്റ്റ് 16, 1973) ഉക്രെനിയൻ വംശജനായ ഒരു യഹൂദ-അമേരിക്കൻ കണ്ടുപിടിത്തക്കാരൻ, ജീവശാസ്ത്രജ്ഞൻ, മൈക്രോബയോളജിസ്റ്റ് എന്നിവയായിരുന്നു. മണ്ണിനടിയിൽ ജീവിക്കുന്ന സൂക്ഷ്മജീവികളായ വിഘാടകരിൽ നടത്തിയ പരീക്ഷണത്തിലൂടെ സ്ട്രെപ്റ്റോമൈസിനും, മറ്റ് നിരവധി ആൻറിബയോട്ടിക്കുകളുടെയും കണ്ടുപിടിത്തങ്ങൾക്ക് വഴിതെളിയിച്ചു. നാല് പതിറ്റാണ്ടുകളായി റുട്ട്ഗേഴ്സ് യൂണിവേഴ്സിറ്റിയിലെ ജൈവരസതന്ത്രം, മൈക്രോബയോളജി എന്നീ മേഖലകളിൽ പ്രൊഫസറായ അദ്ദേഹം നിരവധി ആൻറിബയോട്ടിക്കുകളെ കണ്ടെത്തി. ഈ മെഖലകളുടെ വികസനത്തിന് ഇത് വഴിയൊരുക്കി. അദ്ദേഹത്തിന്റെ പേറ്റന്റുകളുടെ ലൈസൻസിൽ നിന്നും നേടിയ സമ്പാദ്യം, മൈക്രോബയോളജിക്കൽ ഗവേഷണത്തിനുള്ള ഒരു ഫൌണ്ടേഷനു നൽകി. ഇതിൽ നിന്നും ന്യൂ ജേഴ്സിയിലെ പിസ്കറ്റവേയിലെ റുട്ട്ഗേഴ്സ് യൂണിവേഴ്സിറ്റി ബുഷ് കാമ്പസിൽ സ്ഥിതി ചെയ്യുന്ന വാക്ക്സ്മാൻ ഇൻസ്റ്റിറ്റ്യൂട്ട് ഓഫ് മൈക്രോബയോളജി സ്ഥാപിച്ചു. 1952-ൽ "സ്ട്രെപ്റ്റോമൈസിൻ കണ്ടുപിടിക്കാൻ സഹായിച്ച മണ്ണിന്റെ സൂക്ഷ്മജീവികളുടെ വിജയകരമായ പഠനത്തിനായി" വൈദ്യശാസ്ത്രത്തിനുള്ള നോബൽ സമ്മാനം അദ്ദേഹത്തിനു ലഭിച്ചു. വാക്ക്സ്മാന്റെ മേൽനോട്ടത്തിൽ പ്രവർത്തിച്ച ഒരു പിഎച്ച്ഡി വിദ്യാർത്ഥിയും സ്ട്രെപ്റ്റോമൈസിൻ ആദ്യമായി കണ്ടുപിടിക്കുകയും ചെയ്ത ആൽബർട്ട് ഷട്ട്സിൻ വാക്സ്മാനും അദ്ദേഹത്തിന്റെ ഫൗണ്ടേഷനുമെതിരെ കേസ് കൊടുക്കുകയും അദ്ദേഹത്തെ അവാർഡിൽ ഉൾപ്പെടുത്തണമെന്ന് നോബൽ കമ്മിറ്റിക്ക് അപേക്ഷ നൽകുകയും ചെയ്തെങ്കിലും സ്ട്രെപ്റ്റോമൈസിൻ കണ്ടുപിടിച്ചതിൽ ഷട്ട്സിൻന്റെ പങ്ക് കുറയ്ക്കുന്നതിൽ വാക്ക്സ്മാൻ വിജയിച്ചു. 



</doc>
<doc id="463512" url="https://ml.wikipedia.org/wiki?curid=463512" title="ജി. വെങ്കടസുബ്ബയ്യ">
ജി. വെങ്കടസുബ്ബയ്യ

കന്നഡ എഴുത്തുകാരനും വ്യാകരണ പണ്ഡിതനും ലെക്സിക്കോഗ്രാഫറും സാഹിത്യ വിമർശകനുമാണ് ജി. വെങ്കടസുബ്ബയ്യ (ജനനം: 23 ആഗസ്റ്റ് 1913). പത്മശ്രീ പുരസ്കാരവും കേന്ദ്ര സാഹിത്യ അക്കാദമിയുടെ ഭാഷാ സമ്മാൻ അവാർഡും ലഭിച്ചിട്ടുണ്ട്.

പത്തിലധികം നിഘണ്ടുക്കൾ തയ്യാറാക്കിയിട്ടുണ്ട്. ക്ലിഷ്ടപദ കോശ എന്ന കന്നഡ നിഘണ്ടുവിൽ സങ്കീർണമായ നിരവധി കന്നഡ പദങ്ങളുടെ അർത്ഥം വിശദീകരച്ചിരിക്കുന്നു. നിഘണ്ടു ശാസ്ത്രവുമായി ബന്ധപ്പെട്ട നാല് കന്നഡ ഗ്രന്ഥങ്ങൾ എഡിറ്റ് ചെയ്യുകയും എട്ട് വിവർത്തന ഗ്രന്ഥങ്ങൾ പ്രസിദ്ധീകരിക്കുകയും ചെയ്തിട്ടുണ്ട്.
ആദ്യത്തെ ആധുനിക കന്നഡ-കന്നഡ നിഘണ്ടു രചിച്ചത് ജി. വെങ്കടസുബ്ബയ്യ ആണ്. 9,000 താളുകളുള്ള ഈ കന്നഡ-കന്നഡ നിഘണ്ടു എട്ട് ലക്കങ്ങളിലായി പ്രസിദ്ധീകരിച്ചത് കന്നഡ സാഹിത്യ പരിഷത്ത് ആണ്. ജി. വെങ്കടസുബ്ബയ്യ ഒരു കന്നഡ-ഇംഗ്ലീഷ് നിഘണ്ടുവും "ക്ലിഷ്ടപദകോശ" എന്ന കന്നഡയിലെ ക്ലിഷ്ട പദങ്ങൾ അടങ്ങിയ നിഘണ്ടുവും രചിച്ചിട്ടുണ്ട്.


</doc>
<doc id="463529" url="https://ml.wikipedia.org/wiki?curid=463529" title="വിവാഹ്">
വിവാഹ്

സൂരജ് ആർ ബർജത്യ സംവിധാനം ചെയ്ത് 2006 -ൽ പുറത്തിറങ്ങിയ ഇന്ത്യൻ റൊമാന്റിക് ഹിന്ദി ചലച്ചിത്രമാണ് വിവാഹ് (). അമൃതാ റാവുവും ഷാഹിദ് കപൂറും കേന്ദ്രകഥാപാത്രങ്ങളായി അഭിനയിച്ച ഈ ചിത്രം രാജ്ശ്രീ പ്രൊഡക്ഷൻസ് ആണ് നിർമ്മാണവും വിതരണവും ചെയ്തിരിക്കുന്നത്. 

അമൃത റാവുവിന്റെ നായികയായി ഷാഹിദ് കപൂറിന്റെ നാലാമത്തെ ചിത്രമാണ് വിവാഹ്.



</doc>
<doc id="463535" url="https://ml.wikipedia.org/wiki?curid=463535" title="അഭയ് അഷ്തേകർ">
അഭയ് അഷ്തേകർ

അഭയ് വസന്ത് അഷ്ട്ടേക്കർ (ജനനം: 1949 ജൂലൈ 5)എന്നാണു ശരിയായ പേർ. ഒരു ഇന്ത്യൻ സൈദ്ധാന്തിക ഭൗതികശാസ്ത്രജ്ഞനാണ്. പെൻസിൽവാനിയ സ്റ്റേറ്റ് യൂണിവേഴ്സിറ്റിയിൽ ഇൻസ്റ്റിറ്റ്യൂട്ട് ഫോർ ഗ്രേസിറ്റേഷണൽ ഫിസിക്സ് ആൻഡ് ജിയോമെട്രി ഡയറക്ടർ ഇബേരലി പ്രൊഫസറാണ്. അഷ്ടകാർ വ്യവഹാരത്തിന്റെ സ്രഷ്ടാവ് എന്ന നിലയിലും, ലൂപ്പ് ക്വാണ്ടം ഗ്രാവിറ്റി, അതിന്റെ ഉപവിധി ലൂപ്പ് ക്വാണ്ടം കോസ്മോളജി എന്നിവയുടെ സ്ഥാപകരിൽ ഒരാളാണ് അദ്ദേഹം. ലൂപ് ക്വാണ്ടം ഗുരുത്വത്തിന്റെ അനേകം വിവരണങ്ങൾ അദ്ദേഹം രചിച്ചിട്ടുണ്ട്. 1999 ൽ, അഷ്ട്ടകറും അദ്ദേഹത്തിന്റെ സഹപ്രവർത്തകരും തമോദ്വാരത്തിനു വേണ്ട എൻട്രോപ്പി കണക്കാക്കാൻ കഴിഞ്ഞു. ഹോക്കിങ്ങ് 1974 ലെ ഒരു ഐതിഹ്യം പ്രവചിച്ചു. ഓക്ഫോർഡ് ഗണിതശാസ്ത്ര ഭൗതിക ശാസ്ത്രജ്ഞനായ റോജർ പെൻറോസ്, അനൌട്ടിയുടെ സമീപനം ഗുരുത്വാകർഷണം എന്ന സമീപനത്തെ "സാമാന്യ ആപേക്ഷികതയെ അളക്കാനുള്ള എല്ലാ ശ്രമങ്ങളുടെയും (ഏറ്റവും പ്രധാനപ്പെട്ടതാണ്)പ്രാധാന്യം വിവരിക്കുന്നുണ്ട്. മെയ് 2016 ൽ അഷ്ട്ടേർറും നാഷണൽ അക്കാഡമി ഓഫ് സയൻസസിൽ അംഗമായി.

അഭയ അഷ്തേക്കർ മഹാരാഷ്ട്രയിലെ മുംബൈയിൽ വളർന്നു. ഇന്ത്യയിലെ ബിരുദവിദ്യാഭ്യാസം പൂർത്തിയാക്കിയ ശേഷം, അഷ്ട്ടേക്കർ ഓസ്റ്റിനിലെ ടെക്സാസ് യൂണിവേഴ്സിറ്റിയിലെ ഗുരുത്വാകർഷണ പരിപാടിയിൽ ചേർന്നു . അദ്ദേഹം തന്റെ പിഎച്ച്.ഡി പൂർത്തിയാക്കി . 1978 ൽ റോബർട്ട് ഗാരോഡിന്റെ മേൽനോട്ടത്തിൽ ഷിക്കാഗോ യൂണിവേഴ്സിറ്റിയിൽ പെൻ സ്റ്റേറ്റ്സിൽ താമസിക്കുന്നതിനു മുൻപ് സിറാക്കൂസ്, പാരീസിലെ ഓക്സ്ഫോർഡ് എന്നിവിടങ്ങളിൽ പര്യടനം നടത്തി. 

1986 ൽ അദ്ദേഹം ക്രിസ്റ്റീൻ ക്ലാർക്കിനെ വിവാഹം കഴിച്ചു. ഇവരുടെ മകൻ നീൽ അഷ്ടെയേർ.


</doc>
<doc id="463543" url="https://ml.wikipedia.org/wiki?curid=463543" title="കൊണ്ടേയ്ത്ത് മുണ്ടയ്ക്കൽ ശ്രീ ഭദ്രകാളിക്ഷേത്രം">
കൊണ്ടേയ്ത്ത് മുണ്ടയ്ക്കൽ ശ്രീ ഭദ്രകാളിക്ഷേത്രം

കൊല്ലം അറബിക്കടലിന് സമീപം മുണ്ടയ്ക്കൽ ബീച്ചിലെ മഹാത്മ ഗാന്ധി പാർക്കിന് കിഴക്കായി മുണ്ടയ്ക്കൽ പാലത്തിനുസമീപം (കൊണ്ടേയ്ത്തു പാലം) സ്ഥിതിചെയ്യുന്ന ഒരു ഭദ്രകാളിക്ഷേത്രം ആണ് കൊണ്ടേയ്ത്ത് മുണ്ടയ്ക്കൽ ശ്രീ ഭദ്രകാളിക്ഷേത്രം. അറബിക്കടലിന്റെയും മുണ്ടയ്ക്കൽ ആറിന്റെയും മുണ്ടയ്ക്കൽ പാപനാശം ബീച്ചിന്റെയും ഇടയിൽ സ്ഥിതിചെയ്യുന്ന ഈ ക്ഷേത്രത്തിന്റെ ശ്രീകോവിലിനുള്ളിൽ പ്രധാനപ്രതിഷ്ഠ ഭദ്രകാളിയും, അകത്തുള്ള മറ്റു പ്രതിഷ്ഠകൾ ഭുവനേശ്വരി, ഗണപതി, എന്നിവയാണ്. നാലുകെട്ടിനുപുറത്ത് പരമശിവൻ, അയ്യപ്പൻ, ബ്രഹ്മരക്ഷസ്, യോഗീശ്വരൻ, യക്ഷിയമ്മ, നവഗ്രഹങ്ങൾ എന്നിവയെയും കാണാം. മകരമാസത്തെ ഭരണിയിലാണ് ഇവിടത്തെ ഉത്സവം വർഷാവർഷം നടക്കുന്നത്. ആറിന്റെമറുകരയിൽ നാഗങ്ങൾക്കായി കളരിക്കാവ് സ്ഥിതിചെയ്യുന്നു കളരിപ്പയറ്റിനു വളരെ പ്രസിദ്ധമായിരുന്ന ഇവിടം കാവിനോട് ചേർന്ന് ശിവപ്രതിഷ്ഠയുള്ള കളരിക്ഷേത്രവും കാണപ്പെടുന്നു. ബ്രഹ്മശ്രീ മരങ്ങാട്ടില്ലത്ത് ശ്രീ പരമേശ്വരൻ നമ്പൂതിരി ഏകദേശം 40 വർഷത്തോളം ഈ ക്ഷേത്രത്തിലെ മേൽശാന്തി ആയിരുന്നു. 

മുണ്ടയ്ക്കൽ ആശാൻ കുടുംബത്തിന്റേതാണ് ഈ ക്ഷേത്രം. ദേശിംഗനാട് നാട്ടുരാജ്യ കാലത്തെ വളരെ പ്രശസ്തമായ ഒരു കുടുംബമായിരുന്നു ഇത്. ആശാൻ കുടുംബത്തിന്റെ തറവാട് ആയിരുന്നു വലിയ വീട്. തദ്ദേശീയരായ പലരും ദേശിംഗനാട് പടയാളികളായിരുന്നു. ഇവിടം കളരിപ്പയറ്റിനു വളരെ പ്രസിദ്ധമായിരുന്നു.


</doc>
<doc id="463551" url="https://ml.wikipedia.org/wiki?curid=463551" title="മാന്നാർ കോവിൽ ക്ഷേത്രം">
മാന്നാർ കോവിൽ ക്ഷേത്രം

തമിഴ്നാട്ടിൽ തിരുനെൽവേലി ജില്ലയിലെ തെങ്കാശിയിൽ നിന്ന് മുപ്പതു കിലോമീറ്റർ അകലെ സ്ഥിതിചെയ്യുന്ന ഒരു ക്ഷേത്രമാണ് മാന്നാർ കോവിൽ ക്ഷേത്രം. മാന്നാർ‌ കോവിലിന്റെ നിർമ്മാണം ആഴ്‌വാർ കാലത്താണെന്നു വിശ്വസിക്കപ്പെടുന്നു. മാത്രമല്ല ആഴ്‌വാർ സാമ്രാജ്യത്തിലെ അവസാനത്തെ കണ്ണി മുപ്പതു വർഷം ജീവിച്ചതും സമാധിയായതും ഇവിടെയാണെന്നു വിശ്വസിക്കപ്പെടുന്നു ആഴ്‌വാർ സമാധി ഇവിടെ സ്ഥിതിചെയ്യുന്നു. ക്ഷേത്രത്തിൽ. അതുകൊണ്ടു തന്നെ ക്ഷേത്ര നിർമ്മാണം ആ കാലത്താണെന്നു വിശ്വസിക്കപ്പെടുന്നു. മാത്രമല്ല ആഴ്‌വാർക്ക് പ്രത്യേക പൂജകൾ ഇവിടെ ഇപ്പോഴും നടക്കുന്നു. നിലവിളക്കുകൾ നിർമ്മിക്കുന്ന ഒരേ ഒരു ക്ഷേത്രം ആണിത്. ഒരു ക്ഷേത്രത്തിനു വേണ്ടതൊക്കെ സ്വന്തമായി ഉണ്ടാക്കണമെന്ന രാജകൽപ്പനയായിരിക്കണം മാന്നാർ കോവിലിലെ നിലവിളക്കുനിർമ്മാണത്തിനു പിന്നിലെന്നാണ് വിശ്വാസികൾ പറയുന്നത്.

മൂന്നു തട്ടുകളായി ഉയർന്നു പോകുന്നതാണ് ക്ഷേത്രത്തിന്റെ ഘടന. അതുകൊണ്ട് മണിഗോപുരം വരെ തൊട്ടടുത്തു നിന്നു കാണാൻ കഴിയും. മൂന്നു ഭാവത്തിലുളള പ്രതിഷ്ഠയുളള മാന്നാർ കോവിൽ വേദനാരായണ സ്വാമിക്ഷേത്രം എന്നു കൂടി അറിയപ്പെടുന്നു. മഹാവിഷ്ണു പ്രതിഷ്ഠയാണു മുഖ്യം. മഹാവിഷ്ണുവിന്റെ മൂന്നു ഭാവങ്ങൾ ഇവിടെ പ്രതിഷ്ഠിക്കപ്പെട്ടിരിക്കുന്നു. ശയന പ്രതിഷ്ഠയോടു സാമ്യമുളളതാണ് ഇത്. സീതാസമേതനായ ശ്രീരാമൻ, ശ്രീകൃഷ്ണൻ, ലക്ഷ്മണൻ, ഭരതശത്രുഘ്നന്മാർ എന്നിവരെയും കാണാം. രഥോത്സവമാണ് മറ്റൊരു സവിശേഷത.


</doc>
<doc id="463555" url="https://ml.wikipedia.org/wiki?curid=463555" title="കിർസോപ്പ് ലേക്ക്">
കിർസോപ്പ് ലേക്ക്

ഒരു പുതിയനിയമപണ്ഡിതനും ഹാർവാർഡ് ഡിവിനിറ്റി സ്കൂളിലെ സഭാചരിത്രകാരനും വിൻ പ്രൊഫസറും ആയിരുന്നു കിർസോപ്പ് ലേക്ക്. (7 ഏപ്രിൽ 1872 - 10 നവംബർ 1946). പുതിയ നിയമത്തിന്റെ വിമർശനം, ഗ്രീക്ക് പാലിയോഗ്രാഫി, ദൈവശാസ്ത്രം, പുരാവസ്തുഗവേഷണം എന്നിവയിൽ ഏകവിഷയക പ്രബന്ധങ്ങൾ അവതരിപ്പിച്ചു. അപ്പസ്തോലന്മാരുടെ പ്രവർത്തനങ്ങളെക്കുറിച്ചുള്ള എഡിഷൻ, വിവർത്തനം, വിവരണം എന്നിവയെക്കുറിച്ചുള്ള പഠിനത്തിന്റെ വലിയ അഞ്ചു വോളിയമുള്ള "ദ ബിഗിനിങ് ഓഫ് ക്രിസ്ത്യാനിറ്റി" പ്രസിദ്ധീകരിച്ചതോടെ അദ്ദേഹം ഏറെ പ്രസിദ്ധനായി. അദ്ദേഹം F. J. ഫോക്സ് ജാക്ക്സണുമായി രൂപകല്പന ചെയ്യുകയും എഡിറ്റു ചെയ്യുകയും ചെയ്തു.



</doc>
<doc id="463564" url="https://ml.wikipedia.org/wiki?curid=463564" title="വി.ഡി.യു.പി.എസ്. പാലിയംതുരുത്ത്">
വി.ഡി.യു.പി.എസ്. പാലിയംതുരുത്ത്

ഇരുപതാം നൂറ്റാണ്ടിന്റെ ആദ്യ മധ്യ ദശകങ്ങളിൽ സാമൂഹികമായും സാമ്പത്തികമായും പിന്നോക്കം നിന്നിരുന്ന ഒരു ജനവിഭാഗത്തിന് വിദ്യാഭ്യാസത്തിലും അടിസ്ഥാനസൗകര്യങ്ങളിലും ഉന്നമനം ഉണ്ടാക്കുന്നതിനു പാലിയംതുരുത്ത് ആനാപ്പുഴ ഭാഗങ്ങളിലെ സുമനസ്സുകളായവർ ചേർന്നു വിദ്യാർത്ഥ ദായിനി സഭ രൂപീകരിച്ചു.വിദ്യാ"ഭ്യാസത്തിന് സൗകര്യം ഉണ്ടാക്കുക എങ്ങനെയെന്ന ചോദ്യത്തിന് ഒരു സ്കൂൾ സ്ഥാപിക്കുക എന്ന ഉത്തരമല്ലാതെ മറ്റൊരു വഴി അന്നില്ലായിരുന്നു.സഭയിലെ അന്നത്തെ ഭാരവാഹികളുടെ ശ്രമഫലമായി പാലിയംതുരുത്തിൽ ഒരു അപ്പർ പ്രൈമറി സ്കൂളിന് അനുവാദം നേടിയെടുക്കുകയും 1963-64 ൽ ബഹു. മുഖ്യമന്ത്രി ആ.ർ.ശങ്കറിന്റെ കാലഘട്ടത്തിലാണ് സ്കൂളിന്റെ കെട്ടിടനിർമ്മാണം പൂർത്തിയാക്കുകയും ചെയ്തു. സ്കൂളിന്റെ ഉദ്ഘാടനം1964 ജൂൺ 1 -ാം തിയതി അന്നത്തെ ഉപജില്ലാവിദ്യാഭ്യാസ ഓഫീസറായിരുന്ന ശ്രീ. കെ.കെ ബാഹുലേയൻ അവറുകൾ നിർവഹിക്കുകയും ചെയ്തു. പ്രഥമ പ്രധാന അധ്യാപകൻ ഇ.എ. സുബ്രഹ്മണ്യൻ മാസ്റ്ററായിറുന്നു. 1965 മെയ് 20 ന് ആനാപ്പുഴ -കൃഷ്ണൻകോട്ട റോഡരികിൽ ഇന്നുകാണുന്ന രൂപത്തിലുള്ള കെട്ടിടത്തിലേയ്ക്ക് സ്കൂൾ മാറുകയുണ്ടായി. പുതിയ സ്കൂൾ കെട്ടിടം ഡോ. എ.കെ . മുഹമ്മദ് സഗീർ ഉദ്ഘാടനം ചെയ്തു."

</doc>
<doc id="463565" url="https://ml.wikipedia.org/wiki?curid=463565" title="വെള്ളരിക്കാപ്പട്ടണം">
വെള്ളരിക്കാപ്പട്ടണം

നെൽസൺ സംഭാഷണമെഴുതി തോമസ് ബേർളി കഥയും തിരക്കഥയും എഴുതി സംവിധാനം ചെയ്ത് 1975 ൽ പുറത്തിറങ്ങിയ മലയാള ചലച്ചിത്രമാണ്വെള്ളരിക്കാപട്ടണം. തോമസ് ബേർളിതന്നെ നിർമ്മിച്ച ഈ ചിത്രത്തിൽ പ്രേം നസീർ, സീമ, രതീഷ്, സുകുമാരി തുടങ്ങിയവർ വേഷമിട്ടു. നെൽസൺ എഴുതിയ വരികൾക്ക് ഈണം തോമസ് ബേർളി നിർവ്വഹിച്ചു. കെ.ജെ ജോയ് ആണ് പശ്ചാത്തലസംഗീതമൊരുക്കിയത്.

ഗാനങ്ങൾ :നെൽസൺ<br>
ഈണം :തോമസ് ബേർളി
വെള്ളരിക്കാപട്ടണം(1985)


</doc>
<doc id="463568" url="https://ml.wikipedia.org/wiki?curid=463568" title="സീസിയം-137">
സീസിയം-137

സീസിയം-137 (137 55C ) അല്ലെങ്കിൽ റേഡിയോകീസെിയം, സീസിയത്തിന്റെ റേഡിയോആക്ടീവ് ഐസോട്ടോപ്പ് ആണ്. അണുസ്ഫോടനങ്ങളിലും ആണവറിയാക്ടറുകളിലുമാണ് സീസിയം 137 ഉണ്ടാകുന്നത്. സീസിയം 137 ന്റെ അർദ്ധായുസ് 30.17 വർഷമാണ്. 

തീരെച്ചെറിയ അർധായുസ് കാരണം താരതമ്യേനവേഗത്തിൽ മറ്റു സ്ഥിരമൂലകങ്ങളാവുന്നതിനാൽ ഭൂമിയിൽ സ്വാഭാവികമായി സീസിയം 137 കാണപ്പെടാറില്ല. സീസിയത്തിന്റെ മിക്ക സംയുക്തങ്ങളെയും പോലെ ജലത്തിൽ ലയിക്കുന്ന ഒന്നാണ് സീസിയം 137. റേഡിയേഷൻ തെറാപ്പിയിലും പലവസ്തുക്കളുടെയും കാലപ്പഴക്കം നിർണയിക്കുവാനും സീസിയം 137 ഉപയോഗിക്കുന്നുണ്ട് . 1987 സപ്തംബർ 13 ന് ബ്രസീലിയൻ സംസ്ഥാനമായ ഗൊയസിലെ, ഗൊയിയാനിയയിൽ നസീസിയം 137 മൂലം അപകടം നടന്നിരുന്നു.


</doc>
<doc id="463577" url="https://ml.wikipedia.org/wiki?curid=463577" title="മനസ്സേ നിനക്കു മംഗളം">
മനസ്സേ നിനക്കു മംഗളം

എ.ബി. രാജിന്റെ കഥക്ക് ജയ് ബാബസംഭാഷണവും തിരക്കഥയും എഴുതി എ.ബി. രാജ് തന്നെ സംവിധാനം ചെയ്ത് 1984 ൽ പുറത്തിറങ്ങിയ മലയാള ചലച്ചിത്രമാണ്മനസ്സേ നിനക്കു മംഗളം രവി ഗണേഷ്നിർമ്മിച്ച ഈ ചിത്രത്തിൽ പ്രേം നസീർമധു,മേനക,ബാലൻ കെ. നായർ തുടങ്ങിയവർ വേഷമിട്ടു. പൂവച്ചൽ ഖാദർ എഴുതിയ വരികൾക്ക് ഈണം പകർന്നത് രവീന്ദ്രൻ ആണ്.

ഗാനങ്ങൾ :പൂവച്ചൽ ഖാദർ<br>
ഈണം :രവീന്ദ്രൻ
മനസ്സേ നിനക്കു മംഗളം(1984)


</doc>
<doc id="463590" url="https://ml.wikipedia.org/wiki?curid=463590" title="എ. സുകുമാരൻ">
എ. സുകുമാരൻ

മലയാളചലച്ചിത്രരംഗത്ത് ചിത്രസംയോജകൻ എന്ന നിലക്ക് 1980കളിൽ പ്രവർത്തിച്ച ഒരു വ്യക്തിയാണ് എ.സുകുമാരൻ. ഏകദേശം 37 ചിത്രങ്ങൾ ഇദ്ദേഹം എഡിറ്റ് ചെയ്തിട്ടുണ്ട്. 1979ൽ രാധ എന്ന പെൺകുട്ടി എന്ന ചിത്രത്തിലാണ് അദ്ദേഹം ആദ്യമായി ചിത്രസന്നിവേശം ചെയ്തത്. അശോകൻ, താഹ എന്നിവർ സംവിധാനം ചെയ്ത് സാന്ദ്രം എന്ന ചിത്രത്തിൽ കാമറയും അഭിനിവേശം അഭിനന്ദനം എന്നീ ചിത്രങ്ങളിൽ അസോസിയേറ്റ് എഡിറ്ററായും പ്രവർത്തിച്ചു.


</doc>
<doc id="463591" url="https://ml.wikipedia.org/wiki?curid=463591" title="ദ ലേഡി ഓഫ് ഷാലോട്ട് ലുക്കിങ് അറ്റ് ലാൻസെലോട്ട്">
ദ ലേഡി ഓഫ് ഷാലോട്ട് ലുക്കിങ് അറ്റ് ലാൻസെലോട്ട്

1894-ൽ പൂർത്തിയാക്കിയ ജോൺ വില്യം വാട്ടർഹൗസിന്റെ ഓയിൽ-ഓൺ-കാൻവാസ് പെയിന്റിംഗ് ആണ് ദ ലേഡി ഓഫ് ഷാലോട്ട് ലുക്കിങ് അറ്റ് ലാൻസെലോട്ട്. 1895-ൽ കലാകാരൻ ഈ ചിത്രം ലീഡ്സ് ആർട്ട് ഗ്യാലറിക്ക് നൽകുകയുണ്ടായി.

ടെന്നിസൻ കവിതയിൽ നിന്നുള്ള ദൃശ്യങ്ങൾ ചിത്രീകരിക്കുന്ന വാട്ടർഹൗസിന്റെ മൂന്നാമത്തെ ചിത്രമാണിത്. "ദി ലേഡി ഓഫ് ഷലോട്ട്," "ദി ലേഡി ഓഫ് ഷലോട്ട്.-1888", ഐ ആം ഹാൽഫ് സിക്ക് ഓഫ് ഷാഡോസ് സഡ് ദി ലേഡി ഓഫ് ഷലോട്ട്- 1915 എന്നിവയാണ് മറ്റു മൂന്നുചിത്രങ്ങൾ. 



</doc>
<doc id="463596" url="https://ml.wikipedia.org/wiki?curid=463596" title="കാതറീൻ ബ്രഷ്">
കാതറീൻ ബ്രഷ്

കാതറീൻ ബ്രഷ് (ജീവിതകാലം: ആഗസ്റ്റ് 15, 1902 മുതൽ ജൂൺ 10, 1952 വരെ) ഒരു അമേരിക്കൻ പത്ര പംക്തിയെഴുത്തുകാരിയും, ചെറുകഥാകാരിയും നോവലിസ്റ്റുമായിരുന്നു. 1920 കളിലും 1930 കളിലും രാജ്യത്തെ ഏറ്റവും കൂടുതൽ വായിക്കപ്പെട്ട  കൽപ്പിതകഥകളുടെ രചയിതാവ് എന്നതുപോലെതന്നെ അക്കാലത്തെ ഏറ്റവും ഉയർന്ന വരുമാനമുള്ള വനിതാ എഴുത്തുകാരികളിലൊരാളുമായി അവർ കണക്കാക്കപ്പെടുന്നു. അവരുടെ പല പുസ്തകങ്ങളും ചുടപ്പം പോലെ വിറ്റു പോയിരുന്നതിനൊപ്പം മറ്റനേകം പുസ്തകങ്ങൾ നിരവധി സിനിമകളുടെ പ്രമേയങ്ങളുമായിരുന്നു.

കാതറൈൻ ലൂയിസ് ഇൻഗ്ഗാം എന്ന പേരിൽ കണക്ടിക്കട്ടിലെ മിഡിൽ‌ടൌണിലാണ് കാതറീൻ ബ്രഷ് ജനിച്ചത്. ഒരു വിദ്യാഭ്യാസ വിദഗ്ദ്ധനായിരുന്ന ഡോ. ചാൾസ് എസ്. ഇൻഗ്ഗാം, അദ്ദേഹത്തിന്റ പത്നി ക്ലാര എന്നിവായിരുന്നു കാതറീന്റെ മാതാപിതാക്കൾ. ബാലികയായ കാതറീൻ കോളജ് പഠനം നടത്തിയിരുന്നില്ല. തന്റെ 16 ആമത്തെ വയസിൽ ഒരു ന്യൂ ജേഴ്സി ബോർഡിംഗ് സ്കൂളായിരുന്ന സെന്റിനറി കോളജിയറ്റ് ഇൻസ്റ്റിറ്റ്യൂട്ടിൽനിന്ന് ബിരുദപഠനം പൂർത്തിയാക്കിയതിനുശേഷം നേരിട്ട് ബോസ്റ്റൺ ഈവനിംഗ് ട്രാവലർ എന്ന പത്രത്തിലെ ചലച്ചിത്ര പംക്തിയുടെ ചുമതല വഹിച്ചു. പതിനെട്ടാമത്തെ വയസ്സിൽ ബ്രഷ്-മൂർ ന്യൂസ്പേപ്പേർസ് ഉടമയായിരുന്ന ലൂയിസ് എച്ച് ബ്രഷിന്റെ പുത്രനായിരുന്ന തോമസ് സ്റ്റിവാർട്ട് ബ്രഷിനെ വിവാഹം കഴിച്ചു. വിവാഹത്തിനുശേഷം അവർ ഭർത്താവിനോടൊപ്പം ഒഹായോയിലേയ്ക്കു പോയി.

1920-കളിൽ കാതറീൻ ബ്രഷിന്റെ രചനകൾ ജനശ്രദ്ധയാകർഷിച്ചു. ഈ കാലഘട്ടത്തിൽ, കോളജ് ഹ്യുമർ, കോസ്മോപോളിറ്റൻ എന്നിങ്ങനെയുള്ള സീരിയൽ മാഗസീനുകളിൽ അവരുടെ നിരവധി കഥകൾ അച്ചടിച്ചുവന്നിരുന്നു. ഇവയിലെ ഏറ്റവും പ്രസിദ്ധങ്ങളായ ചെറുകഥകളുടെ സമാഹാരം നൈറ്റ് ക്ലബ് (1929) എന്ന തലക്കെട്ടോടെ പുറത്തു വന്നിരുന്നു. ഇതിലെ തലക്കെട്ടായ കഥ 1927 ൽ ഹാർപ്പേർസ് മാഗനസിനിലാണ് ആദ്യമായി പ്രത്യക്ഷപ്പെട്ടത്. 

കാതറീൻ ബ്രഷിന്റെ രചനകൾ അവരുടെ ആഖ്യാന ശൈലിയാലും നർമ്മോക്തിയാലും സവിശേഷമാർന്നതായിരുന്നു. സമകാലിക അമേരിക്കൻ ജീവിതത്തിന്റെ സൂക്ഷ്മ നിരീക്ഷകയെന്ന നിലയിലും ബന്ധങ്ങളിലെ വൈകല്യങ്ങളെ യാഥാർഥ്യബോധത്തോടെ അവതരിപ്പിക്കുന്ന ഒരു എഴുത്തുകാരിയെന്ന നിലയിലും അവർ ഏറെ പ്രശംസിക്കപ്പെട്ടിരുന്നു. അവരുടെ കഥയായ “ഹിം ആൻറ് ഹെർ” (1929 മാർച്ച് 16 ന് കൊളിയേർസ് ആഴ്ച്പ്പതിപ്പിൽ പ്രസിദ്ധീകരിച്ചത്) 1929 ൽ “മികച്ച ചെറുകഥ” വിഭാഗത്തിൽ ഓ. ഹെൻറ്രി പുരസ്കാരത്തിന് അവരെ അർഹയാക്കിയിരുന്നു.  1932 ൽ വീണ്ടും മികച്ച ചെറുകഥാകാരിയായി ഓ. ഹെൻറ്രി മെമ്മോറിയൽ കമ്മിറ്റി അവരെ നാമനിർദ്ദേശം ചെയ്തിരുന്നു. "നൈറ്റ് ക്ലബ്ബ്" (1927) എന്ന പേരിലുള്ള അവരുടെ ചെറുകഥയ്ക്ക് ഒരു ആദരണീയ പരാമർശം ലഭിക്കുകയും  1931 ലെ കഥയായിരുന്ന "ഗുഡ് വെനസ്ഡേ", 1931 ഒക്ടോബറിൽ  കോളേജ് ഹ്യൂമർ മാസികയിൽ പ്രസിദ്ധീകരിക്കപ്പെട്ടിരുന്ന മറ്റൊരു ചെറുകഥയായ “ഫുട്ബോൾ ഗേൾ” എന്നിവ ഹാർപേർസ് മാഗസിനിൽ പ്രത്യക്ഷപ്പെടുകയും ചെയ്തു. 

1920-കളുടെ മധ്യത്തോടെ, ചെറുകഥകളോടൊപ്പം ഒരു നോവൽ എഴുതിത്തുടങ്ങുകയും, ഇതിനു പുറമേ, സിൻഡിക്കേറ്റഡ് പംക്തികളും എഴുതിയിരുന്നു. 1920കളുടെ തുടക്കം മുതൽ മുതൽ മധ്യകാലംവരെ കൈകാര്യം ചെയ്ത പംക്തികളിൽ കായിക വിഷയങ്ങൾ, ബോക്സിംഗ്, കോളജ് ഫുട്ബോൾ തുടങ്ങിയ വിഷയങ്ങളെക്കുറിച്ചു സാന്ദർഭികമായി രചിച്ചവ ഉൾപ്പെടുന്നു. 1925-ലും 1926-ലും ഒഹായോയിലെ നിരവധി പത്രങ്ങൾക്കായി ആഗോള പരമ്പരകൾ അവതരിപ്പിച്ചിരുന്നു.

കാതറീൻ ബ്രഷിന്റെ ആദ്യ നോവൽ 1926 ൽ ‘ഗ്ളിറ്റർ’ എന്ന പേരിൽ പുറത്തിറങ്ങുകയും അനുകൂല പ്രതികരണങ്ങൾ ലഭിക്കുകയും ചെയ്തു. അവരുടെ നോവലായ ‘യങ് മാൻ ഓഫ് മൻഹാട്ടൻ’ പബ്ലിഷേർസ് വീക്കിലിയുടെ 1930 ലെ ഏറ്റവും വിൽപ്പനയുള്ള ഒമ്പതാമത്തെ നോവലായി നാമനിർദ്ദേശം ചെയ്യപ്പെടുകയും ആ വർഷംതന്നെ ക്ലോഡെറ്റ് കോൾബർട്ട്, നോർമൻ ഫോസ്റ്റർ, ജിഞ്ചർ റോജേർസ് എന്നിവർ അഭിനയിച്ച സിനിമയുടെ ഇതിവൃത്തമായി മാറുകയും ചെയ്തു. എന്നിരുന്നാലും, അന്തരം പുറത്തിറങ്ങിയ നോവലായ ‘റെഡ്-ഹെഡഡ് വുമൺ’ എന്ന നോവലിന്റെ പേരിലാണ് ഇക്കാലത്ത് അവർ കൂടുതൽ അറിയപ്പെടുന്നത്.  ഈ നോവലിന്റെ ചലച്ചിത്ര ഭാഷ്യം 1932 ൽ ജീൻ ഹാർലോ അഭിനയിച്ചു പുറത്തിറങ്ങുകയും ഇതിലെ എരിവുള്ള ഹാസ്യം കാരണമായി ഇതൊരു പ്രീ-കോഡ് ക്ലാസിക്ക് ചിത്രമായി പരിഗണിക്കപ്പെടുകയും ചെയ്തു.  നാടകകൃത്ത് അനിത ലൂസ് ആണ് നോവലിന്റെ ചലച്ചിത്രഭാഷ്യത്തിനു തിരക്കഥ രചിച്ചത്.



</doc>
<doc id="463604" url="https://ml.wikipedia.org/wiki?curid=463604" title="കഹാനി">
കഹാനി

സുജോയ് ഘോഷ് സംവിധാനവും സഹ നിർമ്മാണവും ചെയ്ത് 2012 ൽ പുറത്തിറങ്ങിയ നിഗൂഢ ത്രില്ലർ ഹിന്ദി ഭാഷാചലച്ചിത്രമാണ് കഹാനി (; ). വിദ്യ ബാലൻ, പരംബ്രത ചാറ്റർജി, നവാസുദ്ദീൻ സിദ്ദീഖി എന്നിവർ കേന്ദ്രകഥാപാത്രങ്ങളായി എത്തിയ ഈ ചിത്രം മൂന്ന് ദേശീയ ചലച്ചിത്ര അവാർഡുകളും അഞ്ച് ഫിലിം ഫെയർ അവാർഡുകളും ഉൾപ്പെടെ നിരവധി പുരസ്കാരങ്ങൾ നേടി. മികച്ച സംവിധായകൻ (ഘോഷ്), മികച്ച നടി (വിദ്യ ബാലൻ) എന്നീ പുരസ്കാരങ്ങളും ഇതിൽ ഉൾപ്പെടുന്നു. 

ദുർഗാപൂജ ഉത്സവ സമയത്ത് വിദ്യാബാലൻ കൊൽക്കത്തയിലെ തന്റെ കാണാതായ ഭർത്താവിനെ തിരയുന്ന വിദ്യ ബാഗിച്ചിയെന്ന കഥാപാത്രത്തെ ചിത്രത്തിൽ അവതരിപ്പിച്ചിരിക്കുന്നു.

മികച്ച നിരൂപകശ്രദ്ധ നേടിയ ഈ ചിത്രം ബോക്സോഫീസിൽ ഒരു വലിയ വിജയമായിരുന്നു. ഈ ചിത്രം ലോകമെമ്പാടും 50 ദിവസത്തിനുള്ളിൽ 1.04 ബില്യൺ (14 മില്ല്യൻ ഡോളർ) നേടി.

കഹാനിയുടെ സീക്വൻസ് ചിത്രമായ കഹാനി 2: ദുർഗ്ഗ റാണി സിംഗ് 2016 ഡിസംബർ രണ്ടിനു പുറത്തിറങ്ങി.



</doc>
<doc id="463611" url="https://ml.wikipedia.org/wiki?curid=463611" title="ഡ്രോൺ (വിവക്ഷകൾ)">
ഡ്രോൺ (വിവക്ഷകൾ)

ഡ്രോൺ അല്ലെങ്കിൽ ഡ്രോൺസ് എന്ന വാക്കിനാൽ താഴെപ്പറയുന്ന എന്തിനേയും വിവക്ഷിക്കാം. 











</doc>
<doc id="463619" url="https://ml.wikipedia.org/wiki?curid=463619" title="കൃഷ്ണസ്വാമി കസ്തൂരിരംഗൻ">
കൃഷ്ണസ്വാമി കസ്തൂരിരംഗൻ

ഇദ്ദേഹം ജനിച്ചത് എറണാംകുളത്താണു.
1994 മുതൽ 2003 വരെ ഇന്ത്യൻ സ്പേസ് റിസർച്ച് ഓർഗനൈസേഷന്റെ (ഐഎസ്ആർഒ) നേതൃത്വം വഹിച്ച ഒരു ഇന്ത്യൻ ബഹിരാകാശ ശാസ്ത്രജ്ഞനാണ് കൃഷ്ണസ്വാമി കസ്തൂരിരംഗൻ (ജനനം: ഒക്ടോബർ 24, 1940 ഇന്ത്യൻ സ്പേസ് റിസർച്ച് ഓർഗനൈസേഷൻ ഇപ്പോൾ അദ്ദേഹം രാജസ്ഥാനിലെ കേന്ദ്ര സർവകലാശാലയുടെ വൈസ് ചാൻസലറാണ്. അദ്ദേഹം ജവഹർലാൽ നെഹ്രു യൂണിവേഴ്സിറ്റിയിലെ മുൻ ചാൻസലറായിരുന്നു. കർണാടക വിജ്ഞാന കമ്മീഷൻ ചെയർമാൻ. അദ്ദേഹം ഇപ്പോൾ രാജ്യസഭയിലെ ഒരു മുൻ അംഗമാണ് (2003-09). ഇപ്പോൾ നിലവിലുള്ള ഒരു അംഗം ആസൂത്രണ കമ്മീഷൻ ഓഫ് ഇന്ത്യ. 2004 ഏപ്രിലിലും 2009 ലും ബംഗളൂരുവിലെ നാഷണൽ ഇൻസ്റ്റിറ്റ്യൂട്ട് ഓഫ് അഡ്വാൻസ്ഡ് സ്റ്റഡീസ് ഡയറക്ടറായിരുന്നു അദ്ദേഹം. ഇന്ത്യാഗവൺമെന്റിന്റെ സിവിൽ സിവിലിയൻ ബഹുമതികൾ: പത്മശ്രീ (1982), പത്മഭൂഷൺ (1992), പത്മവിഭൂഷൺ (2000)
മുംബൈയിൽ സ്ഥിതി ചെയ്യുന്ന മാട്ടുങ്ക റംനാരായൺ റൂയിയ കോളേജിൽ നിന്ന് സയൻസിൽ ബിരുദം നേടി. മുംബൈയിലെ യൂണിവേഴ്സിറ്റിയിൽ നിന്നും ഭൗതികശാസ്ത്രത്തിൽ ബിരുദാനന്തര ബിരുദവും കരസ്ഥമാക്കി. 1971 ൽ അദ്ദേഹം പരീക്ഷണാത്മക ഹൈ എനർജി ജ്യോതിശാസ്ത്രത്തിൽ ഡോക്ടറേറ്റ് ഡിഗ്രി ലഭിച്ചു. അഹ്മദാബാദിലെ ഫിസിക്കൽ റിസർച്ച് ലബോറട്ടറിയിൽ ജോലി ചെയ്തു. ജ്യോതിശാസ്ത്രം, സ്പേസ് സയൻസ്, എന്നിവയിൽ 244 പേപ്പറുകൾ അദ്ദേഹം പ്രസിദ്ധീകരിച്ചിട്ടുണ്ട്.

നവംബർ 2013 ആഗസ്റ്റ് 27 ന് ഇന്ത്യൻ സ്പേസ് റിസർച്ച് ഓർഗനൈസേഷൻ ചെയർമാനും സ്പേസ് റിസർച്ച് ഓർഗനൈസേഷനും ബഹിരാകാശ വകുപ്പിലെ കേന്ദ്രസർക്കാരിന്റെ സെക്രട്ടറിയും ആയിരുന്ന ഡോ. കസ്തൂരിരംഗൻ 9 വർഷക്കാലം ഇന്ത്യൻ ബഹിരാകാശ പരിപാടി മഹത്തരമായി സ്വീകരിച്ചു. ഇന്ത്യൻ ഇൻറർനെറ്റ് റിമോട്ട് സെൻസിങ് സാറ്റലൈറ്റ് ഇന്ത്യൻ റിമോട്ട് സെൻസിങ് സാറ്റലൈറ്റുകളുടെ വികസനം, IRS-1A, 1B, കൂടാതെ ശാസ്ത്രീയ ഉപഗ്രഹങ്ങൾ. ഇന്ത്യയുടെ ആദ്യത്തെ രണ്ട് പരീക്ഷണ ഭൗമ നിരീക്ഷണ ഉപഗ്രഹങ്ങൾ, ഭാസ്കര -1, 2 എന്നീ പദ്ധതികളുടെ ഡയറക്ടറായിരുന്നു അദ്ദേഹം.

ഇന്ത്യയുടെ നേതൃത്വത്തിലുള്ള ലോഞ്ച് വാഹനങ്ങൾ, പോളാർ സാറ്റലൈറ്റ് ലോഞ്ച് വെഹിക്കിൾ, ജിയോസിങ്ക്രണസ് സാറ്റലൈറ്റ് ലോഞ്ച് വെഹിക്കിൾ എന്നിവയുടെ വിജയകരമായ പ്രവർത്തനവും ഉൾപ്പെടെയുള്ള നിരവധി പ്രധാന നാഴികക്കല്ലുകൾ ഈ പരിപാടിക്ക് നേതൃത്വം നൽകി. ജിഎസ്എൽവി യുടെ വിപുലമായ പതിപ്പിലെ പഠനങ്ങൾ ജി.എസ്.എൽ.വി.എം.എം. മൂന്നാമൻ പൂർത്തിയാക്കി. കൂടാതെ, ലോകത്തെ ഏറ്റവും മികച്ച സിവിലിയൻ റിമോട്ട് സെൻസിംഗ് ഉപഗ്രഹങ്ങൾ, IRS-1C, IRS-1D, പുതിയ തലമുറ ഇൻസാറ്റ് ആശയവിനിമയ ഉപഗ്രഹങ്ങൾ, കൂടാതെ സമുദ്ര നിരീക്ഷണ ഉപഗ്രഹങ്ങൾ IRS- P3 / P4. ചന്ദ്രയാൻ -1 നിർവചനത്തിലേയ്ക്കു നയിക്കുന്ന വിപുലമായ പഠനങ്ങൾ വഴി അദ്ദേഹം പ്ലാനെറ്റിക് പര്യവേക്ഷണം കാലഘട്ടത്തിൽ പ്രവേശിക്കാൻ മുൻകൈയെടുത്തു. പ്രധാന ബഹിരാകാശ പരിപാടികളുള്ള ആറു രാജ്യങ്ങളിൽ നിന്നുമുള്ള ഈ പ്രയത്നം, സ്പെയ്സിൽ ഉറപ്പിച്ചു നിൽക്കുന്ന ഒരു രാജ്യമായി ഇന്ത്യയെ സൃഷ്ടിച്ചു. ഒരു ജ്യോതിശാസ്ത്രജ്ഞനെന്ന നിലയിൽ ഡോ. കസ്തൂരിരംഗന്റെ താൽപര്യം ഹൈ എനർജി എക്സ്-റേ, ഗാമാ റേ ജ്യോതിശാസ്ത്രം, ഓപ്റ്റിക്കൽ ജ്യോതിശാസ്ത്രം എന്നിവയിലെ ഗവേഷണങ്ങളും ഉൾപ്പെടുന്നു. ഇന്ത്യയുടെ ഏറ്റവും പ്രബലമായ സ്പേസ് അടിസ്ഥാനമാക്കിയുള്ള ഹൈ എനർജി ജ്യോതിശാസ്ത്രം നിരീക്ഷണം നടത്തുന്നതും അതുമായി ബന്ധപ്പെട്ട പ്രവർത്തനങ്ങൾ ആരംഭിക്കുന്നതുമാണ് അദ്ദേഹത്തിന്റെ നേതൃത്വത്തിൽ ഒരു പ്രധാന നാഴികക്കല്ലാണ്. കോസ്മിക് എക്സ്-റേ, ഗാമാ റേ സ്രോതസ്സുകളുടെ പഠനത്തിനും താഴ്ന്ന അന്തരീക്ഷത്തിൽ കോസ്മിക് എക്സ്-റേസിന്റെ പ്രഭാവത്തിനും അദ്ദേഹം വിപുലമായ സംഭാവനകൾ നൽകിയിട്ടുണ്ട്.

കസ്തൂരിരംഗൻ ഇന്ത്യയിൽ ഒരു പുതിയ വിദ്യാഭ്യാസ നയം രൂപീകരിക്കാൻ ചുമതലപ്പെടുത്തിയിട്ടുള്ള ഒരു കമ്മിറ്റിയുടെ തലവനാണ്.

ഡോ. കസ്തൂരിരംഗൻ 16 യൂണിവേഴ്സിറ്റികളിൽ നിന്ന് ഹോണററി ഡോക്ടറേറ്റ് സ്വീകർത്താവാണ് . K.V. 20-200 keV ശ്രേണിയിൽ പ്രപഞ്ച വികാസങ്ങൾ പ്രപഞ്ചവിന്യാസങ്ങളെക്കുറിച്ച്* ' കസ്തൂരിരംഗൻ, പി.ഡി ഭവ്സർ, എൻ.വി. നെരൂക്കർ. (ജെ. ജിയോഫി റെസ്., 74, 5139, 1969) * " ബലൂൺ മനോഭാവങ്ങളിൽ എക്സ്-റേ ജ്യോതിശാസ്ത്ര ദൂരദർശിനികളുടെ സെക്കൻഡറി പശ്ചാത്തല സവിശേഷതകൾ " കെ. കസ്തൂരിരംഗൻ. (ജെ. ജിയോഫി റെസ്., സ്പേസ് ഫിസിക്സ്, വാല്യം 76, pp.3527, 1971) * കെ. കസ്തൂരിരംഗൻ, യു.ആർ.ഒ. യുടെ ജിയോഗ്രാഫിക് ഇക്വറ്റേറിന് സമീപം താഴ്ന്ന ഊർജ്ജ അന്തരീക്ഷ ഗാമ കിരണങ്ങൾ '& url = search & _sort = d & view = c & _acct = C000050221 & _version = 1 & _urlVersion = 0 & _userid = 10 & md5 = 25a1ac1e1436d3519d3acb5911bfd938 റാവു, പി. ഡി. ഭവ്സാർ. (പ്ലാനെറ്റ് സ്പേസ് സയൻസ്, വാല്യം 20, പേജ് 1961-1977, 1972) " ഹാർഡ് എക്സ് റേ റേഡിയോ എക്സ്-റേ എക്സ്പ്രഷൻ ഡി.പി. ശർമ്മ, എ.കെ. ജെയിൻ, കെ. കസ്തൂരിരംഗൻ, യു.ബി. ജയന്തി, യു.ആർ. റാവു. (പ്രകൃതി, വാല്യം 46, No.155, pp. 107-108,1973) * " എക്സ്-റേ നിരീക്ഷണങ്ങൾ കെ. ജി. 17 2, ജിഎക്സ് 9 9 9 ആര്യഭട്ടത്തിൽ നിന്ന് " കെ. കസ്തൂരിരംഗൻ, യു.ആർ. റാവു, ഡി.പി. ശർമ്മ, എം.എസ്. രാധ യു ആർ റാവു, കെ കസ്തൂരിരംഗൻ (1979) രചിച്ച 'ആര്യഭട്ട പദ്ധതി' * " സ്പേസ് & nbsp; - പുർസിറ്റ് ഓഫ് ന്യൂ ഹൊറൈസൺസ് (നഴ്സസ്, വാല്യൂ .60, നമ്പർ 5548, പേ. 226-227, 1976) ആർ കെ വർമ, കെ. കസ്തൂരിരംഗൻ, യു.എസ് ശ്രീവാസ്തവ, ബി.എച്ച് സുബ്ബരായ (1992) * "ഗ്ലോസ്സ് ബേസ്ഡ് എക്സിക്യൂഷൻസ് ഇൻ ഡവലപ്മെൻറ് കൺട്രോളേഷൻ ഫോർ സ്പേസ് ഒബ്സർവേഷൻസ് ഫോർ ഗ്ലോബൽ ആന്റ് റീജിയണൽ സ്റ്റഡീസ്" കസ്തൂരിരംഗൻ, ആർ.ആർ. ഡാനിയേൽ (ജർമൻ അഡ്വാൻസ് സ്പേസ് റിസർച്ച്, 1996) ആരോഗ്യം) * " സ്പേസ് സയൻസ് റിസർച്ച്: എഡ്യൂക്കേഷൻ ആൻഡ് റോൾ ഓഫ് ടീച്ചർ " എഡിറ്റർ കെ. കസ്തൂരിരംഗൻ, ജെ. ജെ. ഫെല്ലസ്, എസ്.സി ചക്രവർത്തി, ആർ.എസ്. യങ്ങ്, എം.ജെ. റൈക്രോഫ്റ്റ്. (COSPAR ജേർണലിലെ അഡ്വാൻസ്സ് ഇൻ സ്പേസ് റിസേർച്ച്, 1997) * " റിമോട്ട് സെൻസിംഗ് ഇൻ ഇന്ത്യാ - നിലവിലെ സിനററി ആൻഡ് ഫ്യൂച്ചർ ട്രസ്റ്റസ് " കെ. കസ്തൂരിരംഗൻ. (Photonirvachak, ഇന്ത്യൻ സൊസൈറ്റി ഓഫ് റിമോട്ട് സെൻസിങ്, വാല്യം 23, നമ്പർ 1, പേജ് 1995) * " ഓഷ്യൻ റിസർച്ച് ഇന്ത്യയില്: കാഴ്ചപ്പാട് നിന്ന് " പി.എസ് ദേശായ്, എച്ച്. ഹൊനെഗൗഡ, കെ. കസ്തൂരിരംഗൻ. (ഇന്നത്തെ സയൻസ്, വാല്യം 78, നം. 3, ഫെബ്രുവരി 10, 2000) * " ഇന്ത്യയുടെ സ്പേസ് ശ്രമങ്ങൾ - മഹത്തായ ഉയരങ്ങൾ കൈവരിക്കാൻ " കെ. കസ്തൂരിരംഗൻ. (മംഗലാപുരം, വിദ്യാ പബ്സിങ് ഹൌസ് പ്രസിദ്ധീകരിച്ച വിഷൻ 21 സെഞ്ച്വറി) * " വികസനപരിപാടികൾ ഇന്ത്യൻ സ്പേസ് പരിപാടി " കെ. കസ്തൂരിരംഗൻ. (ജേർണൽ ഓഫ് ഇൻസ്റ്റിറ്റ്യൂഷൻ ഓഫ് എൻജിനീയർസ് (ഇന്ത്യ) 'ടെക്നോറ', ആഗസ്ത് 2000 വേനൽക്കാലത്ത്) * " സ്പേസ് നിന്ന് ഇമേജിംഗ് ശാസ്ത്രവും സാങ്കേതികവിദ്യയും ' കെ. കസ്തൂരിരംഗൻ. (കറസ് സയൻസ്, വാല്യൂ .87, നമ്പർ. 5, പേജ് 584-601,2004) * " സ്പേസ് സയൻസ് ഇൻഡ്യയിൽ - രണ്ട് സമീപകാല മുൻകരുതലുകൾ " കെ. കസ്തൂരിരംഗൻ. ലണ്ടൻ, റോയൽ സൊസൈറ്റിയിലെ സർ ജെ. സി. ബോസ് മെമ്മോറിയൽ ലക്ചർ ലണ്ടൻ, 2004 (ഐ.എസ്.ആർ.ഒ. പബ്ളഷൻ യൂണിറ്റ്, ഐ.ആർ.ആർ.ഒ, ബാംഗ്ലൂർ) പ്രസിദ്ധീകരിച്ചു പ്രസിദ്ധീകരിക്കപ്പെട്ടു. കെ. കസ്തൂരിരംഗൻ എഴുതിയ 'പ്രപഞ്ചത്തെ അടിസ്ഥാനമാക്കിയുള്ള ഒരു പുതിയ നിരീക്ഷണാലയം'. (ഐ.എൻ.എ.ഇ.യുടെ അൻസൽസ്, വാല്യം 2, ഡിസംബർ 2005) * " ഇൻഡ്യൻ സ്പേസ് എന്റർപ്രൈസ് & nbsp; - ഏസ് കേസ് സ്റ്റഡി ഇൻ സ്ട്രാറ്റജിക്കൽ ദിങ്ങ് ആന്റ് പ്ലാനിംഗ് ' 'കെ കസ്തൂരിരംഗൻ. ഡോ. കെ.ആർ. നാരായണൻ ഓറേഷൻ, ഓസ്ട്രേലിയൻ നാഷണൽ യൂണിവേഴ്സിറ്റിയിലെ ഓസ്ട്രേലിയൻ നാഷണൽ യൂണിവേഴ്സിറ്റിയിൽ വച്ച്, ജൂലൈ 20, 2006 ന് പ്രസിദ്ധീകരിച്ചു. പബ്ലിക് റിലേഷൻസ് യൂണിറ്റ്, ഐ.എസ്.ആർ.ഒ, ബാംഗ്ലൂർ * " കലിയാ ഗവർമെന്റ്സ് " കെ. കസ്തൂരിരംഗൻ. (ജേർണൽ ഓഫ് കോണ്സ്റ്റിഗറേഷൻ ആൻഡ് പാർലമെന്ററി സ്റ്റഡീസ്, vol 41, nos 3-4, July-Dec 2007, pp. 208-210) * [http://www.ias.ac.in/currsci/dec252007/ 'സ്പെഷ്യൽ സെക്ഷൻ: ഇന്ത്യൻ സ്പേസ് പ്രോഗ്രാം & nbsp; - എ മൾട്ടിഡൈമൻഷണൽ പർചക്ച്വർ' 'കെ കസ്തൂരിരംഗൻ, എം.ബി. രജനി എഡിറ്റുചെയ്തത്. (നിലവിലെ സയൻസ്, വാല്യം 93, നമ്പർ 12,25 ഡിസംബർ 2007) * [http://www.sciencedirect.com/science?oboxArticleURL&_udi=B6V52-4PCXXRM-1&_user=512776&_rdoc=1&_fmt=&_orig=search&_sort=d&view = c & _acct = C000025298 & _version = 1 & _urlVersion = 0 & _userid = 512776 & md5 = e0ea43da7b48b50e194a94558044a797 " സ്പേസ് ടെക്നോളജി ഫോർ മാനുഷികത: വരവ് 50 വർഷം ഒരു പ്രൊഫൈൽ " കെ. കസ്തൂരിരംഗൻ. . (ScienceDirect-Space Policy വാല്യം 23, പുറം 159-166, 2007) * " എമേർജിംഗ് വേൾഡ് സ്പേസ് ഓർഡർ: എ ഇൻഡ്യൻ പെർഫക്റ്റ് " കസ്തൂരിരംഗൻ. ഇൻസൈറ്റ് ഫോർ ഡിഫൻസ് സ്റ്റഡീസ് ആന്റ് അനാലിസിസ് അസോസിയേഷൻ, ന്യൂ ഡൽഹി, പേജ് 29-41, 2009 *


</doc>
<doc id="463625" url="https://ml.wikipedia.org/wiki?curid=463625" title="കനക ദുർഗ്ഗ ക്ഷേത്രം">
കനക ദുർഗ്ഗ ക്ഷേത്രം

ആന്ധ്രാപ്രദേശിലെ വിജയവാഡയിൽ കൃഷ്ണ നദിയുടെ കരയിൽ ഇന്ദ്രകീലാദ്രി മലയിൽ സ്ഥിതി ചെയ്യുന്ന ദുർഗ്ഗാദേവിയുടെ ഒരു ഹിന്ദുക്ഷേത്രമാണ് കനക ദുർഗ്ഗ ക്ഷേത്രം. ഇന്ദ്രകീലാദ്രിയിലെ കനക ദുർഗയെക്കുറിച്ച് കാളിക പുരാണത്തിലും, ദുർഗ സപ്തശഷ്തിയിലും, മറ്റ് വേദഗ്രന്ഥങ്ങളിലും പരാമർശിച്ചിട്ടുണ്ട്. ത്രിതേയകൽപയിൽ പ്രതിഷ്ഠ സ്വയംഭൂ (സ്വയം പ്രത്യക്ഷമായത്) എന്ന് വിവരിച്ചിട്ടുണ്ട്.
ഐതിഹ്യം അനുസരിച്ച്, ഇപ്പോൾ വിശാലമായ വിജയവാഡ ഒരു കാലത്ത് കുന്നുകളാൽ ചുറ്റപ്പെട്ട ഒരു പാറപ്രദേശമായിരുന്നു, അത് കൃഷ്ണ നദിയുടെ ഒഴുക്കിനെ തടസ്സപ്പെടുത്തി. അങ്ങനെ ഈ സ്ഥലം വാസസ്ഥലത്തിനോ കൃഷിക്കോ യോഗ്യമായിരുന്നില്ല. ശിവൻ ഇടപെടുകയും നദിക്ക് വഴിയൊരുക്കാൻ കുന്നുകളോട് നിർദ്ദേശിച്ചു. ശിവൻ തന്നെ കുന്നുകളെ തുരന്ന് നിർമ്മിച്ച തുരങ്കങ്ങളിലൂടെയും "ബെജാം" വഴിയും നദി അതിന്റെ എല്ലാ ശക്തിയോടെ തടസ്സമില്ലാതെ ഒഴുകാൻ തുടങ്ങി. അങ്ങനെയാണ് ഈ സ്ഥലത്തിന് ബെസവാഡ എന്ന പേര് ലഭിച്ചത്.

ഈ സ്ഥലവുമായി ബന്ധപ്പെട്ട നിരവധി ഐതിഹ്യങ്ങളിലൊന്ന്, അർജ്ജുനൻ തന്റെ അനുഗ്രഹം നേടാനായി ഇന്ദ്രകീല കുന്നിൻ മുകളിലുള്ള ശിവനോട് പ്രാർത്ഥിക്കുകയും അനുഗ്രഹം ലഭിച്ചതിനുശേഷം നഗരത്തിന് "വിജയവാഡ" എന്ന പേര് ലഭിക്കുകയും ചെയ്തു എന്നതാണ്. മറ്റൊരു ജനപ്രിയ ഐതിഹ്യം മഹിഷാസുരൻ എന്ന രാക്ഷസനെക്കാൾ കനകദുർഗ ദേവിയുടെ വിജയത്തെക്കുറിച്ചാണ്. അസുരന്മാരുടെ വർദ്ധിച്ചുവരുന്ന ഭീഷണി നാട്ടുകാർക്ക് അസഹനീയമായിത്തീർന്നുവെന്ന് പറയപ്പെടുന്നു.

ഇന്ദ്രകീല മുനി കഠിനമായ തപസ്സനുഷ്ഠിച്ചു. ദേവി പ്രത്യക്ഷപ്പെട്ടപ്പോൾ മുനി ദേവിയോട് തലയിൽ വസിക്കാനും ദുഷ്ട പിശാചുക്കളോട് ജാഗ്രത പാലിക്കാനും അപേക്ഷിച്ചു. അസുരന്മാരെ കൊല്ലാനുള്ള ആഗ്രഹപ്രകാരം ദുർഗാദേവി ഇന്ദ്രകിലയുടെ തലയിൽ സ്ഥിരവാസ കേന്ദ്രമാക്കി മാറ്റി. പിന്നീട്, മഹിഷാസുരൻ എന്ന അസുര രാജാവിന്റെ തിന്മയിൽ നിന്ന് വിജയവാഡയിലെ ജനങ്ങളെ മോചിപ്പിച്ചു.

കനകദുർഗ ക്ഷേത്രത്തിൽ, 4 അടി ഉയരമുള്ള (1.2 മീറ്റർ) ദേവിയുടെ പ്രതിമയിൽ തിളങ്ങുന്ന ആഭരണങ്ങളും ശോഭമയമായ പൂക്കളും അണിഞ്ഞിരിക്കുന്നു. ദേവിയുടെ പ്രതിമയിൽ എട്ട് സായുധരൂപത്തെ ചിത്രീകരിക്കുന്നു. ഓരോന്നും ശക്തമായ ആയുധം കൈവശം വച്ചിരിക്കുന്നു. മഹിഷാഷുരൻ എന്ന അസുരന്റെ നെഞ്ചിൽ ത്രിശൂലം കുത്തിതുളച്ചുകൊണ്ട് നിൽക്കുന്ന ഒരു ഭാവത്തിൽ. സൗന്ദര്യത്തിന്റെ പ്രതീകമാണ് ദേവി.

കനകദുർഗ ക്ഷേത്രത്തോട് ചേർന്നാണ് ഇന്ദ്രകീലാദ്രിയിലെ മല്ലേശ്വര സ്വാമിയുടെ ശ്രീകോവിൽ. കുന്നിലെ പടികൾ കയറുന്നതിലൂടെ വിവിധ ദേവതകളുടെ ചെറിയ പ്രതിമകൾ കാണാം. അവയിൽ പ്രധാനപ്പെട്ടവ കനക ദുർഗ, മല്ലേശ്വര, കൃഷ്ണ (നദി) എന്നിവയാണ്.

വിജയവാഡയുടെ പര്യായമാണ് കനക ദുർഗ ക്ഷേത്രം. വിശുദ്ധ ഗ്രന്ഥങ്ങളിൽ ഇത് പരാമർശിക്കപ്പെടുന്നു

ശിവനുവേണ്ടിയുള്ള വലിയ തപസ്സിനുശേഷം അർജ്ജുനൻ പാശുപതാസ്ത്രം നേടിയ സ്ഥലമാണിത്. അർജുനനാണ് ദുർഗാദേവിക്ക് വേണ്ടി ക്ഷേത്രം പണികഴിപ്പിച്ചത്. പടികളിലൂടെയും ഒരു ഘട്ട് റോഡിലൂടെയും ഇത് ബന്ധിപ്പിച്ചിരിക്കുന്നു. ശിവ-ലീലകളും ശക്തി-മഹിമകളും ചുറ്റുവട്ടത്ത് ചിത്രീകരിച്ചിരുന്നതിനാൽ ഈ ക്ഷേത്രത്തിന് തിരുവെഴുത്തുകളിൽ ഒരു പ്രധാന സ്ഥാനമുണ്ട്. ഈ പ്രദേശം സമാനതകളില്ലാത്ത ആത്മീയ പ്രാധാന്യമുള്ള സ്ഥലമാക്കി മാറ്റുകയും തീർത്ഥാടകരെ ആകർഷിക്കുകയും ചെയ്യുന്നു.

കനകദുർഗ ക്ഷേത്രത്തിലെ ദേവതയെ 'സ്വയംഭു' അല്ലെങ്കിൽ സ്വയം വെളിപ്പെട്ടതായി വേദങ്ങളിൽ പരാമർശിക്കുന്നു. അതിനാൽ വളരെ ശക്തമായി കണക്കാക്കപ്പെടുന്നു. വിവിധ രാജവംശങ്ങളുടെ ലിഖിതങ്ങൾ ക്ഷേത്രത്തിൽ കാണാം..

നവരാത്രി എന്നും വിളിക്കപ്പെടുന്ന ദസറ സമയത്ത് പ്രത്യേക പൂജകൾ നടത്തുന്നു. സരസ്വതി പൂജയും തെപ്പോത്സവവുമാണ് ഏറ്റവും പ്രധാനം. 

"ദുർഗാ" ദേവിയുടെ ദസറ ഉത്സവം എല്ലാ വർഷവും ഇവിടെ ആഘോഷിക്കാറുണ്ട്. വർണ്ണാഭമായ ആഘോഷങ്ങളിൽ ധാരാളം തീർത്ഥാടകർ പങ്കെടുക്കുകയും കൃഷ്ണ നദിയിൽ മുങ്ങുകയും ചെയ്യുന്നു.



</doc>
<doc id="463630" url="https://ml.wikipedia.org/wiki?curid=463630" title="എം. ഹലീമാബീവി">
എം. ഹലീമാബീവി

ആദ്യ കാല മലയാള പ്രസിദ്ധീകരണങ്ങളുടെ പത്രാധിപരായിരുന്നു ഹലീമാബീവി. സാമൂഹിക-രാഷ്ട്രീയരംഗങ്ങളിലും അവർ സജീവമായി ഇടപെട്ടിരുന്നു.
1918ൽ അടൂരിൽ പീർ മുഹമ്മദ് സാഹിബിന്റെയും മൈതീൻബീവിയുടെയും മകളായി ജനിച്ചു. പിതാവ് വളരെ ചെറുപ്പത്തിലേ മരിച്ചു. ഏഴു മക്കളുടെ മാതാവായ മൈതീൻബീവി സമുദായത്തിന്റെ എതിർപ്പുകൾ അവഗണിച്ചു കുട്ടികൾക്കു സ്കൂൾ വിദ്യാഭ്യാസം നൽകി. അടൂർ സ്കൂളിലായിരുന്നു വിദ്യാഭ്യാസം. 17ാം വയസ്സിൽ പ്രമുഖ ഇസ്ലാമിക പണ്ഡിതനും വക്കം മൌലവിയുടെ ശിഷ്യനുമായ കെ.എം. മുഹമ്മദ് മൗലവിയെ വിവാഹം ചെയ്തു. പെരുമ്പാവൂരിൽനിന്നു പ്രസിദ്ധീകരിച്ചിരുന്ന അൻസാരി മാസികയുടെ പത്രാധിപരായിരുന്നു അദ്ദേഹം. ഏഴാം ക്ലാസ് വിദ്യാഭ്യാസമുണ്ടായിരുന്ന ഹലീമാബീവി ഭർത്താവിന്റെ സഹായത്തോടെയാണ് പത്രപ്രവർത്തനത്തിന്റെ ആദ്യ പാഠങ്ങൾ അഭ്യസിച്ചത്. 

1938ൽ തിരുവല്ലയിൽനിന്നു ഹലീമാബീവി മാനേജിങ് എഡിറ്ററായി മുസ്ലിം വനിത (1938) എന്ന പേരിൽ ഒരു മാസിക ആരംഭിച്ചു. പത്രാധിപ, ലേഖിക, പ്രിന്റർ, പബ്ലിഷർ, കമ്പോസർ തുടങ്ങിയ ഉത്തരവാദിത്തങ്ങളെല്ലാം ഒരേ സമയം നിർവഹിച്ചുകൊണ്ട് അവർ ഈ രംഗത്തു പിടിച്ചു നിൽക്കാൻ ശ്രമിച്ചത്. യാഥാസ്ഥിതിക വിഭാഗത്തിന്റെ ശക്തമായ എതിർപ്പുകളും സാമ്പത്തിക പ്രയാസങ്ങളെയും തുടർന്ന് പത്തുമാസത്തിനുശേഷം മാസിക നിർത്തേണ്ടിവന്നു.. ഭാരത ചന്ദ്രിക ആഴ്ചപ്പതിപ്പ് (1946), ഭാരത ചന്ദ്രിക ദിനപത്രം, ആധുനിക വനിത (1970) എന്നിവ പുറത്തിറക്കുകയുണ്ടായി. 1970ൽ ആധുനിക വനിതയെന്ന പേരിൽ മാസിക വീണ്ടും ആരംഭിച്ചു. 'മാപ്പിള റിവ്യൂവി'ന്റെ പ്രസിദ്ധീകരണത്തിൽ പങ്കാളിയാവുകയും ചെയ്തു.

1946ൽ ഹലീമാബീവി മാനേജിങ് ഡയറക്ടറായി ഭാരതചന്ദ്രിക എന്ന പേരിൽ ഒരു ആഴ്ചപ്പതിപ്പിനു രൂപം നൽകി. വൈക്കം മുഹമ്മദ് ബഷീർ, വക്കം അബ്ദുൽ ഖാദർ, വെട്ടൂർ രാമൻനായർ എന്നിവരായിരുന്നു സബ് എഡിറ്റർമാർ. സാഹിത്യവിഷയങ്ങൾക്കായിരുന്നു ആഴ്ചപ്പതിപ്പിൽ മുൻതൂക്കം നൽകിയിരുന്നത്. ചങ്ങമ്പുഴ, ബാലാമണിയമ്മ, ഗുപ്തൻ നായർ, ഒ.എൻ.വി. കുറുപ്പ്, പി.എ. സെയ്തുമുഹമ്മദ് തുടങ്ങിയവരെല്ലാം ആഴ്ചപ്പതിപ്പിലെ എഴുത്തുകാരായിരുന്നു. ബഷീറിന്റെ നീലവെളിച്ചം, വിശുദ്ധരോമം, പാത്തുമ്മയുടെ ആട് എന്നിവയൊക്കെ ആദ്യം പ്രസിദ്ധീകരിച്ചുവന്നത് ഭാരതചന്ദ്രികയിലാണ്. 

ഒരു വർഷത്തിനു ശേഷം വാരിക ദിനപത്രമാക്കി. തിരുവിതാംകൂറിൽ സർ സി.പി.യുടെ ഭരണത്തെ നഖശിഖാന്തം എതിർത്തു. സർക്കാരിനെതിരെ രൂക്ഷമായ വിമർശനമുയർത്തിയ പത്രത്തെ വരുതിയിലാക്കാൻ സർക്കാരിന്റെ ഭാഗത്തുനിന്നു ഭീഷണികളും പ്രലോഭനങ്ങളുമുണ്ടായി. തുടർന്ന് അറബി മുൻഷിയായിരുന്ന ഭർത്താവ് കെ.എം. മുഹമ്മദ് മൗലവിയുടെ ടീച്ചിങ് ലൈസൻസ് സർക്കാർ റദ്ദാക്കി. സിംഗപ്പൂരിലെ വായനക്കാരുടെയും അഭ്യുദയകാംക്ഷികളുടെയും സഹായത്തോടെ പുതിയ പ്രസ് വാങ്ങി. അതിനുവേണ്ടി പെരുമ്പാവൂരിലെ വീടും പുരയിടവും വിറ്റു. മലയാള മനോരമ കണ്ടുകെട്ടിയപ്പോൾ കെ.സി. മാമ്മൻ മാപ്പിളയ്ക്കു വേണ്ടി ലഘുലേഖകൾ അടിച്ചുകൊടുത്തത് ഈ പ്രസ്സിൽ നിന്നായിരുന്നു.

‘അഖില തിരുവിതാംകൂർ മുസ്ലിം വനിതാ സമ്മേളനം’ എന്ന പേരിൽ ഒരു സംഘടന രൂപീകരിച്ചു പ്രവ്രത്തിച്ചു. കേരള നദ്വത്തുൽ മുജാഹിദീന്റെ കീഴിൽ നടത്തപ്പെട്ട കൊച്ചിൻ വനിതാ സമ്മേളന സംഘാടകയെന്ന നിലയ്ക്കും അധ്യക്ഷയെന്ന നിലയ്ക്കും പ്രവർത്തിച്ചു. വിമോചനസമരത്തിൽ സജീവമായിരുന്നു. അഞ്ചു വർഷം തിരുവല്ല മുനിസിപ്പൽ കൌൺസിലറായും പ്രവർത്തിച്ചു. 
1938-ൽ തിരുവല്ലയിൽ സംഘടിപ്പിച്ച കേരള ചരിത്രത്തിലെ ആദ്യ മുസ്‌ലിം വനിതാ സമ്മേളനത്തിലാണ് അഖില തിരുവിതാംകൂർ മുസ്‌ലിം മഹിളാ സമാജം രൂപീകരിക്കപ്പെട്ടത്. ഹലീമാബീവിയുടെയും മറ്റും ആഭിമുഖ്യത്തിൽ സംഘടിപ്പിച്ച പ്രസ്തുത സമ്മേളനവും സംഘടനയും അന്നത്തെ സാമൂഹ്യാന്തരീക്ഷത്തിൽ വലിയ ചലനങ്ങൾ സൃഷ്ടിച്ചു. തിരുവിതാംകൂറിൽ ആദ്യമായി ഹിന്ദിരാഷ്ട്ര ഭാഷാ വിശാരദ് പരീക്ഷ പാസായ മൈതീൻ ബീവിക്കും, ആദ്യമായി വൈദ്യശാസ്ത്ര ബിരുദം നേടിയ ഡോ. അബ്ഷാ മരയ്ക്കാറിനും തിരുവിതാംകൂർ സർക്കാർ സർവീസിൽ ജോലി നൽകണമെന്നും സമ്മേളനം സർക്കാറിനോട് അഭ്യർഥിക്കുകയുണ്ടായി. 200-ഓളം സ്ത്രീകളെ പങ്കെടുപ്പിച്ച് ഒരു സമ്മേളനം നടത്താൻ അക്കാലത്ത് ഹലീമാബീവിക്ക് സാധിച്ചു. സമ്മേളനത്തെ തുടർന്ന് തിരുവല്ല കേന്ദ്രമാക്കി രൂപംകൊണ്ട "വനിതാ സമാജ"ത്തിന്റെ ആദ്യ പ്രസിഡന്റും ഹലീമാബീവിയായിരുന്നു. തിരുവല്ലയിൽ സമാജത്തിന്റെ ഓഫീസ് സജീവമായി പ്രവർത്തിച്ചിരുന്നതിനാൽ അവിടെ പലപ്പോഴായി വനിതാ സമ്മേളനങ്ങൾ സംഘടിപ്പിക്കാറുണ്ടായിരുന്നു. മൂന്ന് വർഷത്തോളം സമാജം നന്നായി പ്രവർത്തിക്കുകയുണ്ടായി. സമാജം, മുസ്‌ലിം പെൺകുട്ടികളുടെ വിദ്യാഭ്യാസത്തിന് പ്രോത്സാഹനം നൽകി. പെൺകുട്ടികളെ സ്‌കൂളിലയക്കാൻ രക്ഷിതാക്കളെ പ്രേരിപ്പിച്ചു, താഴ്ന്ന ക്ലാസുകളിലെ നിർധന വിദ്യാർഥിനികൾക്ക് ധനസഹായം നൽകി, ഉയർന്ന ക്ലാസുകളിലെ പെൺകുട്ടികൾക്ക് മുസ്‌ലിം പ്രമുഖരിൽനിന്നും മറ്റും ധനസഹായം ലഭ്യമാക്കി, ഗവൺമെന്റ് സ്‌കോളർഷിപ്പുകൾ യഥാസമയം ലഭ്യമാക്കാൻ നടപടികൾ എടുത്തു.
2000 ജനുവരി 14ന് അന്തരിച്ചു.

കേരള സാഹിത്യ അക്കാദമി 2019 ൽ പുസ്തകോത്സവത്തോടനുബന്ധിച്ച് ഹലിമാബീവി ജന്മശതാബ്ദി സമ്മേളനം നടത്തിയിരുന്നു.



</doc>
<doc id="463632" url="https://ml.wikipedia.org/wiki?curid=463632" title="എലിസബത്ത് ക്രൂക്ക്">
എലിസബത്ത് ക്രൂക്ക്

എലിസബത്ത് ക്രൂക്ക് (ജനനം: 1959) ചരിത്ര പശ്ചാത്തലത്തിൽ ഫിക്ഷൻ നോവലുകളെഴുതുന്നതിൽ പ്രത്യേക പ്രാവീണ്യമുള്ള ഒരു അമേരിക്കൻ നോവലിസ്റ്റാണ്. അവരുടെ കാൽപ്പനികതയല്ലാത്ത സാഹിത്യസൃഷ്ടികൾ സാഹിത്യസമാഹാരങ്ങളിലും ടെക്സാസ് മാസിക, സൗത്ത് വെസ്റ്റേൺ ഹിസ്റ്റോറിക് ക്വാർട്ടർലി തുടങ്ങിയ ആനുകാലികങ്ങളിലും പ്രസിദ്ധീകരിക്കപ്പെട്ടിട്ടുണ്ട്.

ഹൂസ്റ്റണിൽ ജനിച്ച ക്രൂക്ക്, 1966 ൽ കുടുംബം വാഷിംഗ്ടൺ ഡി.സിയിലേയ്ക്കു താമസം മാറുന്നതുവരെ ടെക്സസിലെ നാക്കോഗ്ഡോച്ചെസിലും സാൻ മാർക്കോസിലുമാണ് ജീവിച്ചിരുന്നത്. അവിടെ പിതാവ് വില്യം എച്ച് ക്രൂക്ക് വിസ്ത ഫോർ ലിണ്ടൻ ജോൺസന്റെ ഡയറക്ടറായിരുന്നു. പിതാവ് ഓസ്ട്രേലിയയിലെ യുഎസ് അംബാസഡർ ആയി സേവനം അനുഷ്ടിക്കുകയായിരുന്നതിനാൽ പിന്നീട്, കുടുംബം ഓസ്ട്രേലിയയിലെ കാൻബറയിലേക്ക് താമസം മാറുകയും ചെയ്തു.


</doc>
<doc id="463635" url="https://ml.wikipedia.org/wiki?curid=463635" title="അൽ മുഅ്മുൻ">
അൽ മുഅ്മുൻ

അബു അൽ-അബ്ബാസ് അൽ-മാമുൻ ഇബിൻ ഹാറുൺ അൽ-റഷീദ് (ജീവിതകാലം സെപ്റ്റംബർ 786 – 9 ആഗസ്റ്റ് 833) ഏഴാമത്തെ അബ്ബാസിദ് കലീഫയായിരുന്നു. അദ്ദേഹത്തിന്റെ ഭരണകാലം 813 മുതൽ അദ്ദേഹത്തിന്റെ മരണകാലമായ 833 വരെയായിരുന്നു. ഒരു ആഭ്യന്തരയുദ്ധത്തിനുശേഷം തന്റെ സഹോദരനിൽനിന്ന് ഭരണസാരഥ്യം ഏറ്റെടുത്ത അദ്ദേഹം, മുഅ്തസിലിസം (ബസ്റ, ബാഗ്ദാദ് എന്നീ നഗരങ്ങളിൽ 8 മുതൽ 10 വരെ നൂറ്റാണ്ടുകളിൽ പ്രചാരത്തിലുണ്ടായിരുന്ന ഒരു ഇസ്ലാമിക യുക്തിവാദ തത്ത്വശാസ്ത്രം) വിവാദത്തിൽ തന്റെ പങ്ക് വഹിക്കുകയും ബൈസന്റൈൻ സാമ്രാജ്യവുമായി വൻതോതിലുള്ള യുദ്ധത്തിന്റെ പുനരാരംഭം കുറിക്കുകയും ചെയ്തു.

ഭാവിയിൽ മുഅ്മുൻ ആയി മാറിയ അബ്ദുള്ള 786 CE സെപ്റ്റംബർ 13 നോ 14 നോ നിശാസമയത്ത് ഹറൂൺ അൽ-റഷീദിന്റേയും ബദ്ഘീസ് പ്രവിശ്യയിൽനിന്നുള്ള അദ്ദേഹത്തിന്റെ വെപ്പാട്ടിയായിരുന്ന മരാജിലിന്റേയും പുത്രനായി ബാഗ്ദാദിൽ ജനിച്ചു. "മൂന്ന് ഖലീഫകളുടെ രാത്രി" എന്നു പിൽക്കാലത്ത് അറിയപ്പെട്ട അതേ നിശയിൽ അദ്ദേഹത്തിന്റെ പിതൃസഹോദരനായിരുന്ന അല്-ഹാദി മരണമടയുകയും മഅ്മുന്റെ പിതാവ് ഹറൂൺ അൽ-റഷീദ് അബ്ബാസിദ് ഖലീഫയായി സ്ഥാനാരോഹണം നടത്തുകയും ചെയ്തു. മഅ്മിൻ ജനിച്ചയുടനെ മാതാവ് മരാജിൽ മരണമഞ്ഞിരുന്നതിനാൽ ഹറൂൺ അൽ-റഷീദിന്റെ പത്നി സുബൈദ മഅ്മിനെ വളർത്തുവാനുള്ള ചുമതല ഏറ്റെടുക്കുകയും ചെയ്തു. അബ്ബാസിദ് വംശപരമ്പരയിലെ ഉന്നത ശ്രേണിയിലുള്ളവളും കലീഫാ അൽ-മൻസൂറിന്റെ (754 – 775) പൗത്രിയുമായിരുന്നു സുബൈദ.


</doc>
<doc id="463636" url="https://ml.wikipedia.org/wiki?curid=463636" title="ക്വാഡ്കോപ്റ്റർ">
ക്വാഡ്കോപ്റ്റർ

ക്വഡ്രോട്ടോറ്റർ ഹെലികോപ്ടർ അല്ലെങ്കിൽ ഡ്രോൺ എന്നും അറിയപ്പെടുന്ന ക്വാഡ്കോപ്റ്റർ, നാലു റോട്ടർ ബ്ലേഡുകളാൽ ഉയരുന്ന മൾട്ടികോപ്റ്റർ ഹെലികോപ്ടറാണ്. നിശ്ചിത വിമാനങ്ങൾക്കെതിരായി ക്വാഡ്കോപ്പറുകൾ റാട്ടോക്രോഫ്റ്റായി വർത്തിക്കുന്നു. 

ക്വാഡ്കോപ്പറുകൾ സാധാരണയായി രണ്ടു ജോഡി പിച്ച്ഡ് പ്രൊപ്രെളറുകൾ ഉപയോഗിക്കുന്നു.ഘടികാരദിശയിലും എതിർ ഘടികാരദിശയിലുമായി തിരിയുന്നു. വേഗതയുടെ വ്യത്യാസംക്കൊണ്ട് നിയന്ത്രണം നേടാൻ കഴിയുന്നു. 


</doc>
<doc id="463641" url="https://ml.wikipedia.org/wiki?curid=463641" title="വിശുദ്ധ അഗത (സർബരൻ)">
വിശുദ്ധ അഗത (സർബരൻ)

1630-1633-ൽ ഫ്രാൻസിസ്കോ ഡി സർബരൻ വരച്ച ചിത്രം ആണ് വിശുദ്ധ അഗത. 1852-ൽ ഫ്രഞ്ച് പട്ടണമായ മോണ്ട്പെല്ലിയർ 1540 ഫ്രാങ്കിന് ഈ ചിത്രം വാങ്ങി. ഇപ്പോൾ നഗരത്തിലെ മൂസി ഫാബ്രിയിൽ ഈ ചിത്രം സൂക്ഷിച്ചിരിക്കുന്നു.
ഫ്രാൻസിസ്കോ സുർബാരൻ ഒരു സ്പാനിഷ് ചിത്രകാരനായിരുന്നു. സന്യാസിമാരെയും കന്യാസ്ത്രീകളെയും രക്തസാക്ഷികളെയും ചിത്രീകരിക്കുന്ന മതചിത്രങ്ങളിലൂടെയും അദ്ദേഹത്തിന്റെ നിശ്ചലജീവിതചിത്രങ്ങളിലൂടെയും അദ്ദേഹം പ്രധാനമായും അറിയപ്പെടുന്നു. ചിയറോസ്ക്യൂറോയുടെ ശക്തമായ യാഥാർത്ഥ്യബോധവും ഉപയോഗിച്ചതിനാലായിരിക്കാം സുർബാരൻ "സ്പാനിഷ് കാരവാജിയോ" എന്ന വിളിപ്പേര് നേടിയത്. കാരവാജിയോയുടെ ചിത്രങ്ങൾ കാണാനുള്ള അവസരം സുർബാറോണിന് ലഭിച്ചിട്ടുണ്ടോ എന്ന് അറിയില്ല, അദ്ദേഹത്തിന്റെ ചിത്രങ്ങളിൽ സമാനമായ യാഥാർത്ഥ്യബോധമുള്ള ചിയറോസ്ക്യൂറോയും ടെനെബ്രിസവും ഉൾക്കൊള്ളുന്നുവെന്ന് മാത്രം. ചിത്രകാരന്റെ നൈസർഗ്ഗികമായ രചനകളിൽ ഏറ്റവും കൂടുതൽ സ്വാധീനം ചെലുത്തിയത് സ്പാനിഷ് ബറോക്ക് ചിത്രകാരനായിരുന്ന ജുവാൻ സാഞ്ചസ് കോട്ടൻ ആയിരുന്നുവെന്ന് ചില കലാ ചരിത്രകാരന്മാർ വിലയിരുത്തുന്നു.


</doc>
<doc id="463647" url="https://ml.wikipedia.org/wiki?curid=463647" title="പുനരുപയോഗം">
പുനരുപയോഗം

ഒരു വസ്തു അതിന്റെ ഉദ്ദേശിക്കപ്പെട്ടിട്ടുള്ള ആവശ്യത്തിനായോ അഥവാ വിഭിന്നമായ മറ്റൊരു ആവശ്യത്തിനായോ വീണ്ടും ഉപയോഗിക്കുന്ന പ്രക്രിയയാണ് പുനരുപയോഗം എന്നുപറയുന്നത്. ഇപ്രകാരം വസ്തുക്കളെ സാധാരണ രീതിയിലോ അല്ലെങ്കിൽ മറ്റൊരു ആവശ്യത്തിനായി സൃഷ്ടിപരമായോ പുനരുപയോഗിക്കുന്നതിലൂടെ മാലിന്യങ്ങളുടെ അളവു നിയന്ത്രിക്കുന്നതിനും ഹരിത സമ്പദ്വ്യവസ്ഥ കെട്ടിപ്പടുക്കുന്നതിനും സാധിക്കുന്നു. മാലിന്യം കൈകാര്യം ചെയ്യുന്നതിനായി അന്താരാഷ്ട്രതലത്തിൽ അംഗീകരിക്കപ്പെട്ടിട്ടുള്ള ഒരു പ്രധാന മാർഗ്ഗമാണ് പുനരുപയോഗം.
പുതിയ ഉല്പന്നങ്ങളുടെ നിർമ്മാണത്തിനായി, ഉപയോഗം കഴിഞ്ഞ ഉല്പന്നങ്ങളിൽ നിന്നും അസംസ്കൃത വസ്തുക്കൾ വേർതിരിക്കുന്ന പ്രക്രിയയാണ് പുനരുൽപ്പാദനം അഥവാ പുനഃചംക്രമണം. ഒരു ഉല്പന്നത്തിന്റെ പുനരുപയോഗത്തിലൂടെ (പുനരുല്പാദനമല്ല) സമയം, ധനം, ഊർജ്ജം, അസംസ്കൃത വസ്തുക്കൾ എന്നിവ ലാഭിക്കാൻ സാധിക്കുന്നു. പുനരുപയോഗവും പുനരുല്പാദനവും വ്യത്യസ്തമായ പ്രക്രിയകളാണ്. നിരാസം, പരിമിതപ്പെടുത്തൽ, പുനരുപയോഗം, പുനരുല്പാദനം എന്നിവയാണ് മാലിന്യ സംസ്കരണ രംഗത്ത് അനുവർത്തിക്കുന്ന പ്രധാന രീതികൾ.


</doc>
<doc id="463664" url="https://ml.wikipedia.org/wiki?curid=463664" title="മകളേ മാപ്പു തരൂ">
മകളേ മാപ്പു തരൂ

വിജയൻ കരോട്ട്, കാവൽ സുരേന്ദ്രൻ എന്നിവർ കഥയും സംഭാഷണവും തിരക്കഥയും എഴുതി ജെ. ശശികുമാർ സംവിധാനം ചെയ്ത് 1984 ൽ പുറത്തിറങ്ങിയ മലയാള ചലച്ചിത്രമാണ്മകളേ മാപ്പു തരൂഇ. കെ. ത്യാഗരാജൻ]നിർമ്മിച്ച ഈ ചിത്രത്തിൽ പ്രേം നസീർരതീഷ്,സത്യകല,അടൂർ ഭാസി തുടങ്ങിയവർ വേഷമിട്ടു. .പൂവച്ചൽ ഖാദർ എഴുതിയ വരികൾക്ക് ഈണം പകർന്നത് എം.കെ. അർജ്ജുനൻ ആണ്

ഗാനങ്ങൾ :പൂവച്ചൽ ഖാദർ<br>
ഈണം :എം.കെ. അർജ്ജുനൻ

മകളേ മാപ്പു തരൂ(1984)


</doc>
<doc id="463665" url="https://ml.wikipedia.org/wiki?curid=463665" title="താനാജി മാലുസരേ">
താനാജി മാലുസരേ

മറാഠ സാമ്രാജ്യത്തിലെ ഒരു കോളി സൈനിക നേതാവായിരുന്നു താനാജി മാലുസരേ. വർഷങ്ങളായി നിരവധി യുദ്ധങ്ങളിൽ അദ്ദേഹം ശിവാജിയോടൊത്ത് പോരാടി. താനാജിയുടെ പോരാട്ടങ്ങളിൽ ഏറ്റവും പ്രശസ്തം 1670 ൽ എ. ഡി യിൽ പൂനെയ്ക്ക് സമീപം നടന്ന സിംഹഗഡ് യുദ്ധമാണ്.


</doc>
<doc id="463682" url="https://ml.wikipedia.org/wiki?curid=463682" title="ലോക ചെസ്സ് ചാമ്പ്യൻഷിപ്പ് 2018">
ലോക ചെസ്സ് ചാമ്പ്യൻഷിപ്പ് 2018

2013 മുതൽ ചാമ്പ്യനായി നില്ക്കുന്ന മാഗ്നസ് കാൾസണും ഫാബിയാനോ കരുവാനായും തമ്മിൽ നടന്ന ലോക ചെസ്സ് ചാമ്പ്യനെ കണ്ടെത്താനുള്ള മത്സരമാണ് ലോക ചെസ്സ് ചാമ്പ്യൻഷിപ്പ്. 2018 നവംബർ 9-നും നവംബർ 28-നുമിടയിൽ, ലണ്ടനിലെ ഹോൾബോണിലെ കോളേജിൽ വെച്ച് ഫിഡെയും അതിന്റെ വാണിജ്യ പങ്കാളിയായ എഗണും കൂടി സംഘടിപ്പിച്ച 12 കളികളുടെ മത്സരമാണിത്

മത്സരത്തിന്റെ ക്ലാസ്സിക്കൽ സമയനിയന്ത്രണരീതിയിലുള്ള ഭാഗം തുടർച്ചയായ 12 സമനിലകളിൽ അവസാനിക്കുകയും ലോക ചെസ്സ് ചാമ്പ്യൻഷിപ്പിന്റെ ചരിത്രത്തിൽ ആദ്യമായി എല്ലാ ക്ലാസ്സിക്കൽ ഗെയിമുകളും സമനിലയിൽ അവസാനിച്ചു. നവംബർ 28-നു് ടൈ ബ്രേക്കറായി റാപിഡ് ചെസ്സ് ഉപയോഗിച്ചു; കാൾസൺ തുടർച്ചയായ മൂന്നു ഗെയിമുകൾ വിജയിച്ചു കൊണ്ട് തന്റെ ചാമ്പ്യൻപട്ടം നിലനിർത്തി.


</doc>
<doc id="463691" url="https://ml.wikipedia.org/wiki?curid=463691" title="അൽബെറോബെല്ലോ">
അൽബെറോബെല്ലോ

തെക്കൻ ഇറ്റലിയിലെ അപ്പൂലിയായിലെ ബാരി മെട്രോപൊളിറ്റൻ നഗരത്തിലെ ഒരു ചെറിയ പട്ടണമാണ് അൽബെറോബെല്ലോ (; literally "beautiful tree"; Barese: ). 10735 നിവാസികളുള്ള ഇവിടം അതുല്യമായ ത്രുല്ലൊ കെട്ടിടങ്ങൾക്ക് പ്രശസ്തമാണ്. 1996 മുതൽ യുനെസ്കോ വേൾഡ് ഹെറിറ്റേജ് സൈറ്റാണ് അൽബെറോബെല്ലോയുടെ ട്രൂലി.




</doc>
