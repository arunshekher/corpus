<doc id="473839" url="https://ml.wikipedia.org/wiki?curid=473839" title="ഫ്രാങ്കോയ സോഞ്ചിഫോളിയ">
ഫ്രാങ്കോയ സോഞ്ചിഫോളിയ

സാധാരണയായി ബ്രൈഡൽവ്രീത്ത് എന്നറിയപ്പെടുന്ന ഫ്രാങ്കോയ സോഞ്ചിഫോളിയ ചിലി പ്രദേശങ്ങളിൽ കാണപ്പെടുന്ന ഫ്രാങ്കോസി കുടുംബത്തിലെ ഒരു പ്ലാന്റ് സ്പീഷീസ് ആണ്.


</doc>
<doc id="473841" url="https://ml.wikipedia.org/wiki?curid=473841" title="ഫ്രാങ്കോസി">
ഫ്രാങ്കോസി

ബ്രൈഡൽവ്രീത്ത്, ടെറ്റില തുടങ്ങിയവ ഉൾപ്പെടെയുള്ള ഫ്രാങ്കോയ ജീനസിലെ ചെടികളുടെ ഒരു ചെറിയ കുടുംബമാണ് ഫ്രാങ്കോസി. ഫ്രാങ്കോസിയെ വിവിധ വർഗ്ഗീകരണ പദ്ധതികളിലാക്കി ഒരു കുടുംബമായി അംഗീകരിക്കപ്പെട്ടിട്ടുണ്ട്. എന്നാൽ APG III സമ്പ്രദായമനുസരിച്ച് ഫ്രാങ്കോസിയെ മെലിയൻത്തസിയിൽ ആണ് ഉൾപ്പെടുത്തിയിരിക്കുന്നത്. APG IV സിസ്റ്റത്തിൽ ഫ്രാങ്കോസിയെ വീണ്ടും മെലിയൻത്തസി കുടുംബത്തിനോടൊപ്പം ഉൾപ്പെടുത്തി അംഗീകരിക്കപ്പെട്ടിട്ടുണ്ട്.


</doc>
<doc id="473845" url="https://ml.wikipedia.org/wiki?curid=473845" title="ഏഡ്രിയൻ ഹെൻറി ഡി ജുസ്യൂ">
ഏഡ്രിയൻ ഹെൻറി ഡി ജുസ്യൂ

ഏഡ്രിയൻ ഹെൻറി ഡി ജുസ്യൂ (17 ഡിസംബർ 1797 - 29 ജൂൺ 1853) ഒരു ഫ്രഞ്ച് സസ്യശാസ്ത്രജ്ഞനായിരുന്നു.

ഏഡ്രിയൻ ഹെൻറി ഡി ജുസ്യൂ സസ്യശാസ്ത്രജ്ഞൻ അന്റോണി ലോറന്റ് ഡെ ജുസ്യുവിന്റെ മകനായി പാരീസിലാണ് ജനിച്ചത്. 1824-ൽ യൂഫോർബിയേസീ എന്ന പ്ലാൻറ് കുടുംബത്തിൽ നിന്നും തയ്യാറാക്കിയ ഗവേഷണപഠനപ്രബന്ധത്തിന് അദ്ദേഹത്തിന് ഡോക്ടർ ഓഫ് മെഡിസിൻ ബിരുദം ലഭിക്കുകയുണ്ടായി.1826-ൽ പിതാവ് വിരമിച്ചപ്പോൾ ജാർഡിൻ ഡെ പ്ലാന്റസിൽ അദ്ദേഹത്തിന്റെ പിൻഗാമിയാകുകയും 1845-ൽ അദ്ദേഹം സസ്യങ്ങളുടെ ഓർഗാനോഗ്രാഫി പ്രൊഫസറാകുകയും ചെയ്തു. അദ്ദേഹം ഫ്രഞ്ച് അക്കാദമി ഓഫ് സയൻസസിന്റെ പ്രസിഡന്റായിരുന്നു. 1850-ൽ അമേരിക്കൻ അക്കാദമി ഒഫ് ആർട്സ് ആൻഡ് സയൻസിന്റെ ഫോറിൻ ഹോണറി അംഗം ആയി ഡു ജുസ്യുവിനെ തെരഞ്ഞെടുത്തു.

9470 Jussieu എന്ന ഛിന്നഗ്രഹത്തിന് ഡി ജുസ്യു കുടുംബത്തിന്റെ ബഹുമാനാർത്ഥം നാമകരണം ചെയ്തു.


</doc>
<doc id="473851" url="https://ml.wikipedia.org/wiki?curid=473851" title="ആൽബർട്ട് കാല്ലേ">
ആൽബർട്ട് കാല്ലേ

യൂജിൻ ആൽബർട്ട് അത്തനാസ് കാല്ലേ (ജനനം ഫെബ്രുവരി 21, 1822, ഐസനീയിലെ മോൺട്കോർനെറ്റ്, 1896 മാർച്ച് 24 ന് ആർഡ്നെസ് ലെ ചെസ്നിയിൽ മരിച്ചു) ഒരു ഫ്രഞ്ച് ഫാർമസിസ്റ്റും, ആർഡ്നെസ് ഡിപ്പാർട്ട്മെൻറിലെ സസ്യജാലങ്ങളുടെ സസ്യവർഗ്ഗീകരണത്തിൽ പ്രവർത്തിച്ചിരുന്ന ഒരു അമേച്വർ സസ്യശാസ്ത്രജ്ഞനും ആയിരുന്നു.


</doc>
<doc id="473856" url="https://ml.wikipedia.org/wiki?curid=473856" title="ജോസഫ് ബാങ്ക്സ്">
ജോസഫ് ബാങ്ക്സ്

സർ ജോസഫ് ബാങ്ക്സ് , 1st ബാരോൺ, ജിസിബി, പിആർഎസ് (19 ജൂൺ 1820) ഒരു ഇംഗ്ലീഷ് പ്രകൃതിശാസ്ത്രജ്ഞനും, സസ്യശാസ്ത്രജ്ഞനും, പ്രകൃതി ശാസ്ത്രങ്ങളുടെ രക്ഷാധികാരിയും ആയിരുന്നു.

1766-ൽ പ്രകൃതിചരിത്രത്തിന്റെ ഭാഗമായി ന്യൂഫൗണ്ട്ലാൻഡ്, ലാബ്രഡോർ എന്നിവിടങ്ങളിലേക്ക് ബാങ്ക്സ് പര്യവേക്ഷണം നടത്തുകയുണ്ടായി. ക്യാപ്റ്റൻ ജെയിംസ് കുക്കിന്റെ ആദ്യത്തെ കപ്പൽയാത്രയിൽ (1768-1771) അദ്ദേഹത്തോടൊപ്പം ബാങ്ക്സ് ബ്രസീൽ, താഹിതി, എന്നീ പ്രദേശങ്ങൾ സന്ദർശിക്കുകയും 6 മാസങ്ങൾക്ക് ശേഷം ഓസ്ട്രേലിയയിലെ ന്യൂസീലൻഡിൽ മടങ്ങിയെത്തുമ്പോഴേയ്ക്കും ഉടനടി അദ്ദേഹം പ്രശസ്തിയിലേക്ക് എത്തുകയും ചെയ്തു. 41 വർഷത്തിലധികമായി അദ്ദേഹം റോയൽ സൊസൈറ്റി പ്രസിഡന്റ് പദവി വഹിച്ചിരുന്നു. ക്യൂവിലെ റോയൽ ബൊട്ടാണിക് ഗാർഡനിൽ കിങ് ജോർജ്ജ് മൂന്നാമന്റെ ഉപദേഷ്ടാവായിരുന്നുകൊണ്ട് സസ്യശാസ്ത്രജ്ഞരെ ലോകമെമ്പാടും അയച്ച് സസ്യശേഖരണം നടത്തുകയും ക്യൂഗാർഡനെ ലോകത്തിലെ ഏറ്റവും മികച്ച ബൊട്ടാണിക്കൽ ഗാർഡനാക്കി ഒരുക്കിയെടുക്കുകയും ചെയ്തു. 30,000 സസ്യങ്ങൾ ഗാർഡനിലേയ്ക്കായി അദ്ദേഹത്തിന്റെ വീട്ടിൽ നിന്ന് കൊണ്ടുവന്നതിന്റെ പേരിൽ അദ്ദേഹത്തിന് ബഹുമതി നൽകിയിട്ടുണ്ട്. അതിൽ 1,400 സസ്യങ്ങൾ അദ്ദേഹം തന്നെ കണ്ടെത്തിയതാണെന്ന ബഹുമതിയുമുണ്ട്.





Novels based on a mix of historical fact and conjecture about Banks' early life include:




</doc>
<doc id="473864" url="https://ml.wikipedia.org/wiki?curid=473864" title="പെഡാലിയം">
പെഡാലിയം

പെഡാലിയേസീ സസ്യകുടുംബത്തിലെ ഒരു ജീനസാണ് പെഡാലിയം. ഈ ജീനസിലെ ഒരേയൊരു സ്പീഷീസാണ് പെഡാലിയം മ്യൂറെക്സ്. ഇന്ത്യയിലും ശ്രീലങ്കയിലും ആഫ്രിക്കയിലെ ഉഷ്ണമേഖലാപ്രദേശങ്ങളിലും ഈ സസ്യം കാണപ്പെടുന്നു.



</doc>
<doc id="473867" url="https://ml.wikipedia.org/wiki?curid=473867" title="ഉൻകാരിന">
ഉൻകാരിന

മഡഗാസ്കറിൽ കണ്ടുവരുന്ന പെഡാലിയേസീ സസ്യകുടുംബത്തിലെ ഒരു ജീനസാണ് ഉൻകാരിന.
Species include:



</doc>
<doc id="473885" url="https://ml.wikipedia.org/wiki?curid=473885" title="ടിലിയാകോറ">
ടിലിയാകോറ

മെനിസ്പെർമേസീ സപുഷ്പി സസ്യകുടുംബത്തിലെ ഒരു ജീനസാണ് ടിലിയാകോറ.
ഉൾപ്പെടുന്ന സ്പീഷിസ് :


</doc>
<doc id="473892" url="https://ml.wikipedia.org/wiki?curid=473892" title="പി. എൻ. ഹക്സർ">
പി. എൻ. ഹക്സർ

പരമേശ്വർ നാരായൺ ഹക്സർ (4 September 1913 – 25 നവംബർ 1998) ഒരു ഇന്ത്യൻ ബ്യൂറോക്രാറ്റും നയതന്ത്രജ്ഞനുമായിരുന്നു. ഇന്ത്യൻ പ്രധാനമന്ത്രി ഇന്ദിരാഗാന്ധിയുടെ പ്രിൻസിപ്പിൾ സെക്രട്ടറി (1971–73) എന്നനിലയിലാണ് അദ്ദേഹം ശ്രദ്ധെയനായത്.ശേഷം പ്ലാനിങ്ങ് കമ്മീഷൻ ഡെപ്യൂട്ടി ചെയർമാനായും ജവഹർലാൽ നെഹ്രു സർവകലാശാലയുടെ ചാൻസലറായും അദ്ദേഹം പ്രവർത്തിച്ചു.

ഒരു കശ്മീരി പണ്ഡിറ്റായിരുന്ന ഹക്സർ 'കശ്മീരി മാഫിയ' എന്നറിയപ്പെട്ടിരുന്ന ഇന്ധിരാഗന്ധിയുടെ വിശ്വസ്ത ഉപ ദേവഷ്ടാക്കളിൽ പ്രധാനിയായിരുന്നു.




</doc>
<doc id="473894" url="https://ml.wikipedia.org/wiki?curid=473894" title="വൈറ്റില ശിവ-സുബ്രഹ്മണ്യക്ഷേത്രം">
വൈറ്റില ശിവ-സുബ്രഹ്മണ്യക്ഷേത്രം

എറണാകുളം ജില്ലയിൽ എറണാകുളം നഗരത്തിന്റെ തിരക്കേറിയ പ്രാന്തപ്രദേശമായ വൈറ്റിലയിൽ, ദേശീയപാത 966-നും എറണാകുളം-ഏറ്റുമാനൂർ സംസ്ഥാനപാതയ്ക്കും ഇടയിൽ സ്ഥിതിചെയ്യുന്ന ക്ഷേത്രമാണ് വൈറ്റില ശിവ-സുബ്രഹ്മണ്യ ക്ഷേത്രം. ഒരേ വളപ്പിൽ ശിവനും സുബ്രഹ്മണ്യനും പ്രധാനപ്രതിഷ്ഠകളായുള്ള രണ്ട് ക്ഷേത്രങ്ങളാണ് ഒറ്റ പേരിൽ അറിയപ്പെടുന്നത്. ഈ ക്ഷേത്രങ്ങളിലെ ശിവക്ഷേത്രം പുരാതനമായ നൂറ്റെട്ട് ശിവാലയങ്ങളിൽ ഉൾപ്പെടുന്നു. ഇവിടത്തെ സുബ്രഹ്മണ്യപ്രതിഷ്ഠ സ്വയംഭൂവാണ്. ഇരു ക്ഷേത്രങ്ങൾക്കും പ്രത്യേകമായി നാലമ്പലവും കൊടിമരവും ബലിക്കല്ലുമുണ്ടെന്നത് ഇരു പ്രതിഷ്ഠകൾക്കും തുല്യപ്രാധാന്യമാണെന്ന് സൂചിപ്പിയ്ക്കുന്നു. ഉപദേവതകളായി ഗണപതി, അയ്യപ്പൻ, ഭദ്രകാളി, നാഗദൈവങ്ങൾ എന്നിവർക്കും സന്നിധികൾ ഈ ക്ഷേത്രത്തിലുണ്ട്. മകരമാസത്തിലെ തൈപ്പൂയം ആറാട്ടായി എട്ടുദിവസം ഉത്സവം ഈ ക്ഷേത്രത്തിലുണ്ട്. കൂടാതെ കുംഭമാസത്തിൽ ശിവരാത്രി, ധനുമാസത്തിൽ തിരുവാതിര, തുലാമാസത്തിലെ സ്കന്ദഷഷ്ഠി എന്നിവയും ക്ഷേത്രത്തിലെ വിശേഷദിവസങ്ങളാണ്. കൊച്ചിൻ ദേവസ്വം ബോർഡാണ് ഈ മഹാക്ഷേത്രത്തിന്റെ ഭരണം നിർവ്വഹിയ്ക്കുന്നത്.


</doc>
<doc id="473896" url="https://ml.wikipedia.org/wiki?curid=473896" title="പീറ്റ് ബൂട്ടിജിജ്">
പീറ്റ് ബൂട്ടിജിജ്

പീറ്റർ പോൾ മോണ്ട്ഗോമറി ബൂട്ടിജിജ് ( ; January 19, 1982) അമേരിക്കൻ മുൻ നാവിക ഇന്റെലിജൻസ് ഓഫീസറും 2012 മുതൽ സൗത്ത് ബെൻഡ്, ഇൻഡ്യാന മേയറുമാണ്. 



</doc>
<doc id="473899" url="https://ml.wikipedia.org/wiki?curid=473899" title="കർപൂരി ഠാക്കൂർ">
കർപൂരി ഠാക്കൂർ

കർപൂരി ഠാക്കൂർ (24 ജനുവരി 1924 – 17 ഫെബ്രുവരി 1988) ബീഹാറിൽ നിന്നുള്ള പ്രമുഖ ദേശീയ നേതാവായിരുന്നു . "ജനനായകൻ" എന്നാണ് അദ്ദേഹം അറിയപ്പെട്ടത്. രണ്ട് തവണ അദ്ദേഹം ബീഹാർ മുഖ്യമന്ത്രി സ്ഥാനം അലങ്കരിച്ചു.



</doc>
<doc id="473907" url="https://ml.wikipedia.org/wiki?curid=473907" title="ഒറ്റശേഖരമംഗലം">
ഒറ്റശേഖരമംഗലം

കേരളത്തിലെ തിരുവനന്തപുരം ജില്ലയിലെ ഒരു ഗ്രാമമാണ് ഒറ്റശേഖരമംഗലം. 

2011-ലെ സെൻസസ് അനുസരിച്ച് 19345 ജനസംഖ്യയിൽ 9322 പുരുഷന്മാരും 10023 സ്ത്രീകളുമാണ്.

ഹൈന്ദവതയിലെ വിവിധ വിഭാഗങ്ങളും ക്രിസ്തുമതവും ഇസ്ലാമും യോജിപ്പുള്ളവരായി സഹവർത്തിക്കുന്നു. ഈ പ്രദേശം ഇന്ത്യയിലെ ഒരു ക്ഷേത്രഗ്രാമമാണ്. ഒറ്റശേഖരമംഗലം എന്നാൽ ശിവൻ എന്നാണ് അർത്ഥം. പൂഴനാട് ശ്രീ ചാമുണ്ടി ക്ഷേത്രം, കുന്നിൽ സുബ്രഹ്മണ്യസ്വാമി ക്ഷേത്രം എന്നിവയും ഇവിടെ സ്ഥിതിചെയ്യുന്നു.



</doc>
<doc id="473910" url="https://ml.wikipedia.org/wiki?curid=473910" title="പോർട്രയിറ്റ് ഓഫ് എ വയലിനിസ്റ്റ്">
പോർട്രയിറ്റ് ഓഫ് എ വയലിനിസ്റ്റ്

1773-ൽ ഫ്രഞ്ച് കലാകാരൻ ആനി വല്ലയർ-കോസ്റ്റർ ചിത്രീകരിച്ച ഒരു എണ്ണച്ചായാചിത്രമാണ് പോർട്രയിറ്റ് ഓഫ് എ വയലിനിസ്റ്റ്. സ്റ്റോക്ക്ഹോമിലെ ദേശീയ മ്യൂസിയത്തിൽ ഈ ചിത്രം സൂക്ഷിച്ചിരിക്കുന്നു.ഈ ചിത്രത്തിൽ വയലിനുമായി ഒരു യുവതി മടിയിൽ തുറന്നുവച്ചിരിക്കുന്ന ഒരു സംഗീതപുസ്തകത്തിലേക്കു നോക്കികൊണ്ടിരിക്കുന്നതായി ചിത്രീകരിച്ചിരിക്കുന്നു. വല്ലയർ 1781 വരെ വിവാഹം കഴിച്ചിരുന്നില്ല. അതിനാൽ ഈ ചിത്രം ചിത്രീകരിക്കപ്പെട്ടപ്പോൾ കുടുംബാംഗങ്ങളോടൊപ്പമായിരുന്നു.



</doc>
<doc id="473929" url="https://ml.wikipedia.org/wiki?curid=473929" title="ലക്ഷ്മി കൃഷ്ണമൂർത്തി">
ലക്ഷ്മി കൃഷ്ണമൂർത്തി

മലയാളചലച്ചിത്രരംഗത്ത് 1980-കളിൽ സജീവമായിരുന്ന ഒരു നടിയും ഡബ്ബിംഗ് ആർട്ടിസ്റ്റുമായിരുന്നു ലക്ഷ്മി കൃഷ്ണമൂർത്തി. സിനിമാരംഗത്ത് "ലക്ഷ്മി ചേച്ചി" എന്ന പേരിൽ അറിയപ്പെട്ടിരുന്ന അവർ 1970-ൽ പുറത്തിറങ്ങിയ "സംസ്കാര" എന്ന കന്നഡ സിനിമയിലൂടെയാണ് ചലച്ചിത്രരംഗത്തെത്തിയത്. ആകാശവാണിയിലെ ആദ്യ മലയാളം വാർത്താവതാരികയുമാണവർ. 

1928-ൽ കോഴിക്കോട് ചാലപ്പുറത്ത് മുല്ലശ്ശേരി ഗോവിന്ദമേനോന്റേയും ചെങ്ങളത്ത് ദേവകിയമ്മയുടെയും മകളായി നാടകം, കഥകളി, നൃത്തം തുടങ്ങി കലാപാരമ്പര്യമുള്ള കുടുംബത്തിലായിരുന്നു ലക്ഷ്മിയുടെ ജനനം. മദ്രാസ് പ്രസിഡൻസ് കോളേജിൽ നിന്ന് ബിരുദം നേടിയ ശേഷം 1950-ൽ കോഴിക്കോട് ആകാശവാണിയിൽ ചേർന്ന് ആർട്ടിസ്റ്റ് കം അനൗൺസർ എന്നീ പദവികളിൽ പ്രവർത്തനമാരംഭിച്ചു. ഇക്കാലയളവിൽ തിക്കോടിയനോടൊപ്പം ചേർന്ന് അവതരിപ്പിച്ച "ബാലരംഗവും" ലക്ഷമി "നാണിയമ്മയായി" എത്തിയ "നാട്ടിൻപുറവും" ഏറെ ശ്രദ്ധ നേടിയിരുന്നു. ആകാശവാണിയിൽ തന്നെ ഉദ്യോഗസ്ഥനായ കൃഷ്ണമൂർത്തിയെ വിവാഹം ചെയ്തതിന് ശേഷം ഡൽഹി ആകാശവാണി നിലയത്തിൽ വാർത്താവതാരികയായി പ്രവർത്തിച്ചു. പിന്നീട് ചെന്നൈയിലും അമേരിക്കയിലും കുറച്ചുകാലം അദ്ധ്യാപികയായും ലക്ഷ്മി സേവനം ചെയ്തിരുന്നു.

നിരവധി നാടകങ്ങളി അഭിനയിച്ച ലക്ഷ്മി 1970-ൽ പുറത്തിറങ്ങിയ പട്ടാഭിരാമ റെഡ്ഡിയുടെ "സംസ്കാര" എന്ന കന്നഡ സിനിമയിലൂടെയാണ് ചലചിത്രരംഗത്തെത്തിയത്. ഗിരീഷ് കർണാട്, സ്നേഹലത റെഡ്ഡി തുടങ്ങിയവർ അഭിനയിച്ച ഈ ചിത്രം മികച്ച സിനിമയ്ക്കുള്ള ദേശീയ ചലച്ചിത്ര പുരസ്‌കാരം നേടിയിരുന്നു.

1986-ൽ എം.ടി.യുടെ രചനയിലുള്ള പഞ്ചാഗ്നി എന്ന സിനിമയിൽ ഗീതയുടെ അമ്മയായുള്ള വേഷം ചെയ്താണ് അവർ മലയാളചലച്ചിത്രരംഗത്ത് അരങ്ങേറ്റം കുറിക്കുന്നത്. എം.ടി.യുടെ തന്നെ "നാലുകെട്ട്" എന്ന നോവലിനെ ആധാരമാക്കി ദൂരദർശൻ സംപ്രേഷണം ചെയ്തിരുന്ന ടെലിസീരിയലിലെ കഥാപാത്രം ശ്രദ്ധിക്കപ്പെട്ടിരുന്നു. സീരിയൽ രംഗത്തെ പ്രമുഖനായ മധുമോഹന്റെ 
മലയാളം സീരിയലുകളിലെ സ്ഥിര സാന്നിധ്യമായിരുന്നു ലക്ഷ്മി. ഷാജി എൻ കരുൺ, ഹരിഹരൻ, ജി. അരവിന്ദൻ, ടി. വി. ചന്ദ്രൻ, മണിരത്നം, സിബി മലയിൽ തുടങ്ങി നിരവധി പ്രശസ്ത സംവിധായകരുടേതായി ഇരുപതോളം സിനിമകളിൽ അവർ അഭിനയിച്ചിട്ടുണ്ട്.

2018 നവംബർ 10-ന് വാർദ്ധക്യസഹജമായ അസുഖങ്ങളെത്തുടർന്ന് ചെന്നൈയിലെ സ്വകാര്യ ആശുപത്രിയിൽ വെച്ച് ലക്ഷ്മി അന്തരിച്ചു.



</doc>
<doc id="473941" url="https://ml.wikipedia.org/wiki?curid=473941" title="പ്ലമേറിയ ആൽബ">
പ്ലമേറിയ ആൽബ

പ്ലമേറിയ ജനുസ്സിൽപ്പെട്ട ഒരു സ്പീഷീസാണ് പ്ലമേറിയ ആൽബ. മധ്യ അമേരിക്കയിലേയും കരീബിയനിലേയും തദ്ദേശീയമായ ഈ സസ്യം തെക്കൻ ഏഷ്യയിലും തെക്ക് കിഴക്കൻ ഏഷ്യയിലും സാധാരണവും പ്രകൃതിദത്തമായും കാണപ്പെടുന്നു. ഡോക് ചമ്പ എന്നറിയപ്പെടുന്ന ലാവോസിന്റെ ദേശീയ പുഷ്പമായ പ്ലമേറിയ ആൽബ ഭാഗ്യ ചിഹ്നവുമാണ്.


</doc>
<doc id="473947" url="https://ml.wikipedia.org/wiki?curid=473947" title="മിത്രകാർപസ്">
മിത്രകാർപസ്

കോഫി കുടുംബമായ റുബിയേസീയിലെ സസ്യങ്ങളുടെ ഒരു ജീനസ് ആണ് മിത്രകാർപസ്. ഗേർഡിൽപോഡ് ഈ ജനുസ്സിലെ ചില സ്പീഷിസുകളുടെ സാധാരണനാമമാണ്.

പ്ലാന്റ് ലിസ്റ്റും തിരഞ്ഞെടുത്ത ചെടികളുടെ കുടുംബങ്ങളുടെ വേൾഡ് ചെക്ക്‌ലിസ്റ്റും 64 സ്വീകാര്യമായ ഇനങ്ങളെ തിരിച്ചറിയുന്നു


</doc>
<doc id="473959" url="https://ml.wikipedia.org/wiki?curid=473959" title="പണ്ടാനസ് ആൽഡാബ്രൻസിസ്">
പണ്ടാനസ് ആൽഡാബ്രൻസിസ്

കൈത (പൻഡാനേസീ) കുടുംബത്തിലെ ഒരു ചെടിയാണ് പണ്ടാനസ് ആൽഡാബ്രൻസിസ്. അത് സെയ്‌ഷെൽസ് എന്ന രാജ്യത്തോട് തദ്ദേശീയത യുള്ള ചെടിയാണ്. ഇത് ആവാസവ്യവസ്ഥയുടെ തകർച്ച അനുഭവിക്കുന്ന ഒരു ചെടിയാണ്. 


</doc>
<doc id="473962" url="https://ml.wikipedia.org/wiki?curid=473962" title="പണ്ഡാനസ് ബാല്ഫൗറി">
പണ്ഡാനസ് ബാല്ഫൗറി

കൈത (പൻഡാനേസീ) കുടുംബത്തിലെ ഒരു ചെടിയാണ് പണ്ടാനസ് ബാല്ഫൗറി.(ശാസ്ത്രീയനാമം Pandanus balfourii)അത് സെയ്‌ഷെൽസ് എന്ന രാജ്യത്തോട് തദ്ദേശീയത യുള്ള ചെടിയാണ്. സാധാരണ തീരദേശത്താണ് കാണപ്പെടുന്നതെങ്കിലും കല്പ്രദേശങ്ങളിലും കാണപ്പെടുന്നുണ്ട്. 


</doc>
<doc id="473965" url="https://ml.wikipedia.org/wiki?curid=473965" title="നെഫ്രോസ്പെർമ">
നെഫ്രോസ്പെർമ

അരെക്കേസീ കുടുംബത്തിലെ ഒരു ചെടിയാണ് "നെഫ്രോസ്പെർമ'. (ശാസ്ത്രീയനാമം "നെഫ്രൊസ്പെർമ വൻഹൗട്ടീനം" (Nephrosperma vanhoutteanum)"). സെയ്‌ഷെൽസ് രാജ്യത്ത് മാത്രം കാണപ്പെടുന്ന ഈ പനവർഗ്ഗചെടി അവിടത്തെ തദ്ദേശവാസിയാണ്.. ആവാസവ്യവസ്ഥയുടെ തകർച്ച ഈ ചെടിയേയും വംശനാശത്തിലേക്ക് നയിക്കുന്നുണ്ട്.


</doc>
<doc id="473970" url="https://ml.wikipedia.org/wiki?curid=473970" title="ഡക്കേനിയ നോബിലിസ്">
ഡക്കേനിയ നോബിലിസ്

അരെക്കേസീ കുടുംബത്തിലെ സപുഷ്പിയായ ഒരു സസ്യമാണ് ഡക്കേനിയ നോബിലിസ്. (ശാസ്ത്രീയനാമം: Deckenia nobilis ). കാബേജ് പാം അഥവാ കോടീശ്വരന്റെ സാലഡ് (millionaire's salad), എന്നീ പേരുകളിലും ഇതറിയപ്പെടാറുണ്ട്. ഇതൊരു ഡക്കേനിയ ജീനസിലെ ഏകവർഗ്ഗം (Monotypic taxon) ആണ്. സെയ്‌ഷെൽസ് എന്ന രാജ്യത്തു മാത്രം കാണപ്പെടുന്ന ഈ പനവർഗ്ഗചെടി ആ രാജ്യത്തെ തദ്ദേശീയ സസ്യമാണ്. ആവാസവ്യവസ്ഥയുടെ തകർച്ച ഈ ചെടിയേയും വംശനാശത്തിലേക്ക് നയിക്കുന്നുണ്ട്. 1870-ൽ ആണ് ഈ സസ്യത്തെ ആദ്യമായി വിവരിക്കപ്പെടുന്നത്.

40 മീറ്ററോളം ഉയരത്തിൽ വളരുന്ന ഒരു പനവർഗ്ഗ ചെടിയാണ് ഡക്കേനിയ. സമുദ്രനിരപ്പിൽ നിന്നും ഏകദേശം 600 മീറ്ററോളം ഉയർന്ന പ്രദേശങ്ങളിലെ താഴ്ന്ന നിലങ്ങളിലെ സ്വാഭാവികവനങ്ങളിലാണ് ഈ സസ്യം കാണപ്പെടുന്നത്. ഇതിന്റെ ഭക്ഷ്യയോഗ്യമായ പനനൊങ്ക് എടുക്കുന്നതിനായി സസ്യങ്ങളെ കാര്യമായി നശിപ്പിക്കപ്പെടുന്നുണ്ടെങ്കിലും മനുഷ്യനു അപ്രാപ്യമായ നിബിഢ വനങ്ങളിൽ ധാരാളം വളരുന്നതുകൊണ്ട് ഈ സസ്യങ്ങൾ സ്വാഭാവികമായി പരിരക്ഷിക്കപ്പെടുന്നു. ഇപ്പോൾ സെയ്ഷൽസിൽ ഇത് കൃഷിചെയ്യപ്പെടുന്നുമുണ്ട്. അതിനാൽ നഴ്സറികളിൽ ഈ സസ്യങ്ങളുടെ തൈകൾ ഉണ്ടാക്കി സാധാരണജനങ്ങൾക്ക് വിതരണം ചെയ്യപ്പെടുന്നു.


</doc>
<doc id="473974" url="https://ml.wikipedia.org/wiki?curid=473974" title="പുത്തലത്ത് ദിനേശൻ">
പുത്തലത്ത് ദിനേശൻ

1969 ഡിസംബർ 31 ന് വടകരയിൽ മേമുണ്ടയിൽ ടി എച് കുഞ്ഞീരാൻ നമ്പ്യാർ, ദേവിയമ്മ എന്നിവരുടെ ഏറ്റവും ഇളയ മകനായി ജനിച്ചു. അദ്ദേഹത്തിന്റെ പിതാവ് ടി. എച് കുഞ്ഞീരാമൻ നമ്പ്യാർ പ്രശസ്ത നാടോടി കലാകാരനും സംഗീത നാടക അക്കാദമി അവാർഡ് നേടിയ വ്യക്തിയുമാണ്. വടകരയിലെ മെമുണ്ട ഹയർസെക്കൻഡറി സ്കൂളിലായിരുന്നു ഇദ്ദേഹം ആദ്യകാല വിദ്യാഭ്യാസം നടത്തിയത്. കാലിക്കറ്റ് സർവകലാശാലയിൽ നിന്ന് മലയാളം (എം.എ.) യിൽ ബിരുദാനന്തര ബിരുദം കരസ്ഥമാക്കി . കേരള ലോ അക്കാദമി, തിരുവനന്തപുരത്തിൽ നിന്നും എൽ. എൽ. ബിയും നേടി. 

എസ് എഫ് ഐയിലൂടെ രാഷ്ട്രീയത്തിൽ പ്രവേശിച്ചു . 2000 ത്തിലും 2001 ലും രണ്ടു വർഷം എസ് എഫ് എഐയുടെ സംസ്ഥാന പ്രസിഡന്റായി. . പിന്നീട് അഖിലേന്ത്യാ വൈസ് പ്രസിഡന്റായി. കാലിക്കറ്റ് യൂണിവേഴ്സിറ്റി യൂണിയൻ ജനറൽ സെക്രട്ടറിയായിരുന്നു. എസ്എഫ്ഐ വിദ്യാർത്ഥി മാസികയുടെ എഡിറ്ററായിരുന്നു. ഇ.എം.എസ് അക്കാദമിയിൽ അക്കാദമിയിൽ ഫാക്കൽറ്റിയും, മാര്ക്സിസ്റ്റ് സംവാദത്തിന്റെ എഡിറ്ററും കൂടിയാണ്. 

അദ്ദേഹം 2015 ൽ ഒരു കമ്യൂണിസ്റ്റ് പാർട്ടി ഓഫ് ഇന്ത്യ (മാർക്സിസ്റ്റ്) സംസ്ഥാന കമ്മിറ്റി അംഗമായി . 

പിണറായി വിജയൻ 2016 ൽ കേരളാ മുഖ്യമന്ത്രിയപ്പോൾ അദ്ദേഹത്തിന്റെ രാഷ്ട്രീയ സെക്രട്ടറി പുത്തലത്ത് ദിനേഷനെ നിയമിച്ചു. 

ഡോ. യമുന കീനേരിയാണ് ഭാര്യ. റോസ, ആസാദ് എന്നീ രണ്ട് കുട്ടികളുണ്ട്. 

പുത്തലത്ത് ദിനേശന്റെ കൃതികൾ 



</doc>
<doc id="473975" url="https://ml.wikipedia.org/wiki?curid=473975" title="ബൊജേരി ആൽ">
ബൊജേരി ആൽ

മൊറേസി കുടുംബത്തിലെ ഒരു ചെടിയാണ്"ബൊജേരി ആൽ'. (ശാസ്ത്രീയനാമം "ഫൈക്കസ് ബൊജേരി (Ficus bojeri).അത് സെയ്‌ഷെൽസ് എന്ന രാജ്യത്ത മാത്രം കാണപ്പെടുന്ന ആരാജ്യത്തോട് തദ്ദേശീയത യുള്ള ചെടിയാണ്. ആവാസവ്യവസ്ഥയുടെ തകർച്ച ഈ ചെടിയേയും വംശനാശത്തിലേക്ക് നയിക്കുന്നുണ്ട്. ആൽ വർഗ്ഗത്തിൽ വളരെകുറച്ച് വലിപ്പമുള്ള ഒരു ചെടിയാൾ ബൊജേരി ആൽ. ചെറിയ കുലകളായി തായ്തടിയിൽ നിന്നും തൂങ്ങിനിൽക്കുന്ന കായ്കളാണിവക്കുള്ളത്. *


</doc>
<doc id="473977" url="https://ml.wikipedia.org/wiki?curid=473977" title="ഗ്രാൻഡ്ഫാദർ">
ഗ്രാൻഡ്ഫാദർ

ഗ്രാൻഡ്ഫാദർ 2019 ജൂൺ 7ന് പ്രദർശനത്തിനെത്തിയ ഒരു മലയാളഭാഷാചിത്രമാണ്.അനീഷ് അൻവർ സംവിധാനം ചെയ്ത ഈ ചിത്രത്തിൽ ജയറാമാണ് നായകൻ.അച്ചിച്ച ഫിലിംസിന്റെ ബാനറിൽ ഹസീബ് ഹനീഫ്,മഞ്ജു ബാദുഷ,അജി മേടയിൽ എന്നിവർ നിർമ്മാണം നിർവഹിച്ച ഈ ചിത്രത്തിൽ ദിവ്യ പിള്ളയും,സുരഭി സന്തോഷമാണ് നായികമാർ.വിജയരാഘവൻ,ബാബുരാജ്,ധർമജൻ ബോൾഗാട്ടി,ജോണി ആന്റണി തുടങ്ങിയവർ പ്രധാന വേഷങ്ങൾ കൈകാര്യം ചെയ്തു.വിഷ്ണു മോഹൻ സിതാരയാണ് ഈ ചിത്രത്തിന്റെ സംഗീത സംവിധാനം നിർവഹിച്ചത്.

കുമ്പസാരം,ബഷീറിന്റെ പ്രേമലേഖനം,മുല്ലമൊട്ടും മുന്തിരിച്ചാറും,സഖറിയായുടെ ഗർഭണികൾ തുടങ്ങിയ ചിത്രങ്ങൾക്ക് ശേഷം അനീഷ് അൻവർ സംവിധാനം ചെയ്യുന്ന ചിത്രമാണിത്.

ഈ ചിത്രം വാണിജ്യപരമായി പരാജയമായിരുന്നു.


</doc>
<doc id="473981" url="https://ml.wikipedia.org/wiki?curid=473981" title="സ്റ്റമോണുറാസീ">
സ്റ്റമോണുറാസീ

കമ്പുളി, ചക്കിമരം തുടങ്ങിയ മരങ്ങൾ ഉൾപ്പെടുന്ന ഒരു സസ്യകുടുംബമാണ് സ്റ്റമോണുരാസീ (Stemonuraceae). ഇവ സപുഷ്പികളാണ്.
കെവ് ബൊട്ടാണിക്കൽ ഉദ്യാനത്തിന്റെയും ആഞ്ചിയോസ്പേം വെബ്സൈറ്റിൽ നിന്നും എടുത്തതാണ് ഈ പട്ടിക


</doc>
<doc id="473984" url="https://ml.wikipedia.org/wiki?curid=473984" title="ഗ്രിസോലിയ തൊമസ്സേറ്റി">
ഗ്രിസോലിയ തൊമസ്സേറ്റി

സ്റ്റമോണുറാസീ കുടുംബത്തിലെ ഒരു ചെടിയാണ്"ഗ്രിസോലിയ തൊമസ്സേറ്റി'. (ശാസ്ത്രീയനാമം (Grisollea thomassetii).അത് സെയ്‌ഷെൽസ് എന്ന രാജ്യത്ത് മാത്രം കാണപ്പെടുന്ന, ആരാജ്യത്തോട് തദ്ദേശീയത യുള്ള ഒരു ചെടിയാണ്. ആവാസവ്യവസ്ഥയുടെ തകർച്ച ഈ ചെടിയേയും വംശനാശത്തിലേക്ക് നയിക്കുന്നുണ്ട്


</doc>
<doc id="473987" url="https://ml.wikipedia.org/wiki?curid=473987" title="മെയ്ലാർഡിയ പെൻഡുല">
മെയ്ലാർഡിയ പെൻഡുല

മൊറേസി കുടുംബത്തിലെ ഒരു ചെടിയാണ് മെയ്ലാർഡിയ പെൻഡുല.(ശാസ്ത്രീയനാമം Maillardia pendula.അത് സെയ്‌ഷെൽസ് എന്ന രാജ്യത്ത മാത്രം കാണപ്പെടുന്ന ആരാജ്യത്തോട് തദ്ദേശീയത യുള്ള ചെടിയാണ് ആവാസവ്യവസ്ഥയുടെ തകർച്ച ഈ ചെടിയേയും വംശനാശത്തിലേക്ക് നയിക്കുന്നുണ്ട് 


</doc>
<doc id="473990" url="https://ml.wikipedia.org/wiki?curid=473990" title="മിമുസോപ്സ് സിക്കെല്ലാരം">
മിമുസോപ്സ് സിക്കെല്ലാരം

സപ്പോട്ടേസീ കുടുംബത്തിലെ മിമുസോപ്‌സ് വർഗ്ഗത്തിലെ ഒരു ചെടിയാണ്'മിമുസോപ്സ് സിക്കെല്ലാരം". (ശാസ്ത്രീയനാമം "(Mimusops sechellarum). അത് സെയ്‌ഷെൽസ് എന്ന രാജ്യത്തു മാത്രം കാണപ്പെടുന്നതും തദ്ദേശീയതയുള്ളതുമായ ചെടിയാണ്. ആവാസവ്യവസ്ഥയുടെ തകർച്ച ഈ ചെടിയേയും വംശനാശത്തിലേക്ക് നയിക്കുന്നുണ്ട്. നമ്മുടെ നാട്ടിലെ ഇലഞ്ഞിയുമായി ഇതിനു വളരെ ബന്ധമുണ്ട്.


</doc>
<doc id="473993" url="https://ml.wikipedia.org/wiki?curid=473993" title="ലൂസിഫർ">
ലൂസിഫർ

പുരാതന റോമൻ കാലഘട്ടത്തിലെ പ്രഭാത നക്ഷത്രം എന്ന നിലയിൽ ശുക്ര ഗ്രഹത്തിന്റെ ലാറ്റിൻ നാമമാണ് ലൂസിഫർ. പ്രകാശം കൊണ്ടുവരുന്നവൻ, ശുക്രനക്ഷത്രം, സാത്താൻ എന്നിവ "ലൂസിഫർ" എന്ന പദത്തിന്റെ നാമങ്ങളാണ്. ക്രിസ്ത്യൻ വിശ്വാസപ്രകാരം പിശാച് എന്നു വിളിക്കപ്പെടുന്ന സാത്താൻ ഉത്ഭവ രൂപമാണ് ലൂസിഫർ. സാത്താൻ പാപം ചെയ്യുന്നതിന് മുമ്പ് സ്വർഗ്ഗത്തിൽ ദൈവ ദൂതനായി വസിക്കുകയായിരുന്നു. ജ്ഞാനസമ്പൂർണ്ണനും സൗന്ദര്യവാനും ദൈവത്തിന്റെ സിംഹാസനത്തിന്റെ അടുത്തു നിൽക്കുന്നവനുമായിരുന്നു ലൂസിഫർ.

സാത്താന്റെ മറ്റൊരു പേരാണ് ലൂസിഫർ എന്നും കരുതപ്പെടുന്നു. മനുഷ്യന്റെ ഉത്പ‌ത്തിക്ക് മുമ്പ് ദൈവനിഷേധം നടത്തിയതിന്റെ പേരിൽ സ്വർഗത്തിൽ നിന്നും പുറത്താക്കപ്പെട്ട ദൈവത്തിന്റെ പ്രിയപ്പെട്ട മാലാഖയായിരുന്നു ലൂസിഫറെന്നാണ് ബൈബിൾ പറയുന്നത്. ലോകത്ത് പാപത്തിന്റെ തുടക്കവും ലൂസിഫറിൽ നിന്നാണെന്ന് ബൈബിൾ പറയുന്നു. ദൈവത്തിന്റെ പറുദീസയിൽ ഗബ്രിയേൽ,​ മിഖായേൽ മാലാഖമാരേക്കൾ പ്രധാനിയായിരുന്ന ലൂസിഫർ ദൈവത്തേക്കാൾ ഉന്നതനാകാൻ ശ്രമിച്ചതിന്റെ പേരിലാണ് പുറത്താക്കപ്പെടുന്നതും ശപിക്കപ്പെടുന്നതും. പിന്നീട് ആദി മനുഷ്യരായ ആദത്തിനും ഹവ്വയ്‌ക്കും മുന്നിൽ സർപ്പത്തിന്റെ രൂപത്തിലെത്തിയതും ഇതേ ലൂസിഫർ തന്നെയാണ്. താൻ ദൈവത്തപ്പോലെ തന്നെ ആരാധിക്കപ്പെടേണ്ടവനാണെന്ന ചിന്ത പുലർത്തുന്ന ലൂസിഫർ ഇതിന് വേണ്ടി മനുഷ്യകുലത്തിനെയാകെ വരുതിയിലാഴ്‌ത്തണമെന്നും അതിയായി ആഗ്രഹിക്കുന്നു. ബൈബിൾ പുതിയ നിയമത്തിൽ തന്നെ ആരാധിക്കണമെന്ന് യേശുവിനോട് പോലും ലൂസിഫർ ആവശ്യപ്പെടുന്നുണ്ട്. ആദ്യകാലത്ത് ദൈവത്തെ അനുസരിച്ചുപോന്ന ലൂസിഫറിൽ പിന്നീട് ഗർവ്വ്, അസൂയ, അസംതൃപ്തി, ഉന്നതഭാവം, മുതലായവ ഉണ്ടായി എന്ന് ബൈബിൾ. ദൈവത്തെ സിംഹാസന ഭ്രഷ്ടനാക്കുവാൻ ശ്രമിക്കയും എല്ലാവരും തന്നെ ആരാധിക്കണം എന്ന് ആവശ്യപ്പെടുകയും ചെയ്യുകയും; ലൂസിഫറിൽ ആകൃഷ്ടരായ സ്വർഗ്ഗത്തിലെ മൂന്നിലൊന്നു ദൂതന്മാർ ലൂസിഫറിനൊപ്പം ചേരുകയും ചെയ്തു. തൻനിമിത്തം ലൂസിഫറിനേയും അവന്റെ അനുഗാമികളേയും സ്വർഗ്ഗത്തിൽ നിന്നും ദൈവം തള്ളിക്കളഞ്ഞു; എന്ന് ക്രിസ്തീയ വിശ്വാസം. 
പരിശുദ്ധമാക്കപ്പെട്ട മതചിഹ്നങ്ങളെ അവഹേളിച്ച് കൊണ്ടും ദൈവത്തിന്റെ ശപിക്കപ്പെട്ട മാലാഖയെ വാഴ്‌ത്തിക്കൊണ്ടും പിശാചിനെ ആരാധിക്കുന്നവർ ഇപ്പോഴുമുണ്ടെന്ന് ക്രിസ്‌തീയ സഭകളുടെ ആരോപണം. പ്രത്യേക രീതിയിലുള്ള കുരിശ് ഉപയോഗിച്ച് നടത്തപ്പെടുന്ന ഇത്തരം ആരാധനകളെ ബ്ലാക് മാസ് അഥവാ കറുത്ത കുർബാനയെന്നും അറിയപ്പെടുന്നു. എന്നാൽ ക്രൈസ്‌തവർക്കിടയിൽ മാത്രമല്ല,​ മുസ്‌ലിങ്ങൾക്കിടയിലും ഹിന്ദു വിശ്വാസികൾക്കിടയിലും ഇത്തരം ആചാരങ്ങൾ ഉണ്ടെന്നാണ് വിവരം. ചാത്തൻ സേവയും ജിന്ന് സേവയുമൊക്കെ ഇതിന് തെളിവുകളാണെന്ന് പറയപ്പെടുന്നു. അടുത്തിടെ തിരുവനന്തപുരം നന്തൻകോട് കേഡൽ എന്ന യുവാവ് തന്റെ മാതാപിതാക്കളെ കൊന്നൊടുക്കിയത് സാത്താൻ സേവയുടെ ഫലമായിട്ടാണെന്ന ആരോപണവും ഉയർന്നിരുന്നു. കേരളത്തിന്റെ പലഭാഗത്തും ഇപ്പോഴും പിശാച് ആരാധകർ ഉണ്ടെന്ന ആരോപണവുണ്ടെങ്കിലും ഇതുവരെ സ്ഥിരീകരിച്ചിട്ടില്ല.
വിജിത് ഉഴമലയ്ക്കൽ എഴുതിയ ഫേസ്ബുക് പോസ്റ്റിൽ നിന്നും ശേഖരിച്ചത് 


</doc>
<doc id="473994" url="https://ml.wikipedia.org/wiki?curid=473994" title="അലിയും നിനോയും">
അലിയും നിനോയും

2007 ൽ ജോർജിയയിൽ നിർമ്മിച്ച രണ്ട് സ്റ്റീൽ ശില്പങ്ങളാണ് അലിയും നിനോയും.  തുടക്കത്തിൽ ഇതിന്റെ പേര് 'മാൻ ആൻഡ് വുമൺ' എന്നായിരുന്നു. ഈ ശില്പങ്ങൾ എല്ലാ ദിവസവും 7 pm ന് പരസ്പരം  കൂടിച്ചേരുന്നു. ഇത്തരത്തിൽ പ്രത്യേക രീതിയിലാണ് ഇതിന്റെ നിർമ്മാണം നടത്തിയിരിക്കുന്നത്. ഇതിന്റെ സ്രഷ്ടാവ് ജോർജിയൻ ശില്പിയായ Tamara Kvesitadze ആണ്. 

ഉരുക്ക് കൊണ്ടുള്ള ഈ നിർമിതി ഡിസൈൻ ചെയ്തത് 2007 ൽ ആണെങ്കിലും ഇത് ബാറ്റുമി കടൽത്തീരത്ത് സ്ഥാപിക്കുന്നത് 2010 ൽ ആണ്. 


</doc>
<doc id="473995" url="https://ml.wikipedia.org/wiki?curid=473995" title="കാസിയോ">
കാസിയോ

ജപ്പാനിലെ ടോക്കിയോ ആസ്ഥാനമായി പ്രവർത്തിക്കുന്ന ഒരു ബഹുരാഷ്ട്ര ഇലക്ട്രോണിക്സ് കമ്പനിയാണ് കാസിയോ. 1946 ലാണ് ആരംഭം. കാൽക്കുലേറ്റർ, വാച്ച് എന്നിവയാണ് കാസിയോ വൻതോതിൽ വിറ്റഴിക്കുന്നത്. അടുത്തിടെ കണക്കുകൂട്ടലുകൾ ലളിതമാക്കാൻ കാസിയോ; ജിഎസ്ടി കാൽക്കുലേറ്റർ വിപണിയിലെത്തിച്ചിരുന്നു.
ജിഎസ്ടി ഇൻവോയിസ് തയ്യാറാക്കൽ ലളിതമാക്കുന്നതു ലക്ഷ്യമിട്ടാണ് കാസിയോ വിപണിയിൽ ജിഎസ്ടി കാൽക്കുലേറ്റർ പുറത്തിറക്കിയത്. വിവിധ ജിഎസ്ടി നിരക്കുകൾക്ക് അനുസരിച്ചുള്ള ബട്ടനുകളും കാൽക്കുലേറ്ററിൽ കമ്പനി ഉൾപ്പെടുത്തിയിട്ടുണ്ട്. നിരക്കുകളിൽ മാറ്റമുണ്ടായാൽ കണക്കുകൂട്ടലിലും ഇത് വ്യത്യാസപ്പെടുത്താൻ കഴിയുന്ന രീതിയിലാണ് കാൽക്കുലേറ്ററുകളുടെ നിർമ്മാണം.


</doc>
<doc id="473996" url="https://ml.wikipedia.org/wiki?curid=473996" title="ദി ഡാൻസിംഗ് ക്ലാസ്">
ദി ഡാൻസിംഗ് ക്ലാസ്

1870-ൽ എഡ്ഗാർ ഡെഗാ ചിത്രീകരിച്ച ഒരു എണ്ണഛായാചിത്രമാണ് ദി ഡാൻസിംഗ് ക്ലാസ്.ഡെഗാസിന്റെ ആദ്യത്തെ "ബാലറ്റ് ചിത്രം" ആയിരുന്നു ഇത്. പാരീസ് ഓപറയിലെ ഒരു നൃത്ത ക്ലാസ്സ് ഈ ചിത്രത്തിൽ ചിത്രീകരിച്ചിരിക്കുന്നു. മധ്യത്തിലെ നർത്തകി ജോസെഫീൻ ഗോജലിൻ (അല്ലെങ്കിൽ ഗോസെലിൻ) ആണ്.



</doc>
<doc id="474019" url="https://ml.wikipedia.org/wiki?curid=474019" title="കെ. സുബ്ബരായൻ">
കെ. സുബ്ബരായൻ

തമിഴ്നാട്ടിൽ നിന്നുള്ള ഒരു രാഷ്ട്രീയ പ്രവർത്തകനും ലോക്സഭാംഗവുമാണ് കെ. സുബ്ബരായൻ (ജനനം: 10 ആഗസ്റ്റ് 1947). തമിഴ്നാട്ടിലെ തിരുപ്പൂർ ലോക്സഭാമണ്ഡലത്തെ പ്രതിനിധീകരിക്കുന്ന സുബ്ബരായൻ, കമ്മ്യൂണിസ്റ്റ് പാർട്ടി ഓഫ് ഇന്ത്യ (സി.പി.ഐ) പാർട്ടിയിലെ അംഗവുമാണ്. ഇതിനു മുൻപ് പതിനാലാം ലോക്സഭയിൽ കോയമ്പത്തൂരിൽ നിന്നുള്ള അംഗവുമായിരുന്നു. തിരുപ്പൂർ നിയമസഭാ മണ്ഡലത്തിൽ നിന്നും രണ്ടു പ്രാവശ്യം തമിഴ്നാട് നിയമസഭയിലേക്കും സുബ്ബരായൻ തിരഞ്ഞെടുക്കപ്പെട്ടിട്ടുണ്ട്. 

2004 - ലെ ലോക്സഭാ തിരഞ്ഞെടുപ്പിൽ ഡെമോക്രാറ്റിക് പ്രോഗ്രസീവ് അലയൻസിന്റെ ഭാഗമായി തമിഴ്നാട്ടിലെ സി.പി.ഐ, ദ്രാവിഡ മുന്നേറ്റ കഴകവുമായി സഖ്യം ചേരാൻ തീരുമാനിച്ചിരുന്നു. സഖ്യം ചേർന്ന ശേഷമുള്ള ഉടമ്പടി പ്രകാരം സി.പി.ഐയ്ക്ക് രണ്ട് സീറ്റുകളാണ് മത്സരിക്കാൻ ലഭിച്ചത്. ഇതിനെത്തുടർന്ന് സുബ്ബരായനെ കോയമ്പത്തൂർ നിയോജക മണ്ഡലത്തിൽ മത്സരിപ്പിക്കാൻ തീരുമാനിക്കുകയുണ്ടായി. തുണി വ്യവസായത്തെയും അനുബന്ധ വ്യവസായങ്ങളെയും ആശ്രയിച്ച് ജീവിക്കുന്നവർ അധികമുള്ള കോയമ്പത്തൂരിൽ, 1998 - ലെ ഇന്ത്യൻ പൊതുതിരഞ്ഞെടുപ്പിലും 1999 - ലെ ഇന്ത്യൻ പൊതു തിരഞ്ഞെടുപ്പിലും ഭാരതീയ ജനതാ പാർട്ടിയുടെ സി.പി. രാധാകൃഷ്ണൻ വിജയിക്കുകയുണ്ടായി. തൊഴിലില്ലായ്മ സംബന്ധിച്ചുള്ള പ്രശ്നങ്ങൾ കൂടാതെ കുടിവെള്ള വിതരണത്തെ സംബന്ധിച്ചുള്ള പ്രശ്നങ്ങളും 2004 - ലെ തിരഞ്ഞെടുപ്പ് പ്രചാരണ സമയത്ത് ഉയർന്നു കേട്ടിരുന്നു. 

സുബ്ബരായൻ ഇതിനു മുൻപ് തിരുപ്പൂർ നിയമസഭാ മണ്ഡലത്തിൽ നിന്നും 1984 - 89 കാലയളവിലും 1996 - 2001 കാലയളവിലും നിയമസഭയിലേക്ക് തിരഞ്ഞെടുക്കപ്പെട്ടിരുന്നു. സുബ്ബരായന്റെ ജന്മനാടാണ് തിരുപ്പൂർ. 1989 - ലെ തമിഴ്നാട് നിയമസഭാ തിരഞ്ഞെടുപ്പിൽ കമ്മ്യൂണിസ്റ്റ് പാർട്ടി ഓഫ് ഇന്ത്യ (മാർക്സിസ്റ്റ്) പാർട്ടിയുടെ സി. ഗോവിന്ദസ്വാമിയോടാണ് സുബ്ബരായൻ പരാജയപ്പെട്ടത്. 

2016 - ലെ തമിഴ്നാട് നിയമസഭാ തിരഞ്ഞെടുപ്പിൽ മത്സരിക്കുന്നില്ലെന്ന് സുബ്ബരായൻ തീരുമാനിക്കുകയുണ്ടായി. Subbarayan decided not to contest the 2016 state assembly elections.

2019 - ൽ നടന്ന ഇന്ത്യൻ പൊതു തിരഞ്ഞെടുപ്പിൽ കോയമ്പത്തൂർ ലോക്സഭാ മണ്ഡലത്തിൽ നിന്നും വീണ്ടും ലോക്സഭാംഗമായി തിരഞ്ഞെടുക്കപ്പെട്ടു.


</doc>
<doc id="474024" url="https://ml.wikipedia.org/wiki?curid=474024" title="ഐറിഡെസ് എമെരിസീ">
ഐറിഡെസ് എമെരിസീ

ബംഗാൾ ഉൾക്കടൽ പ്രദേശത്തെ ആൻഡമാൻ നിക്കോബാർ ദ്വീപുകളിൽ കാണുന്ന ഒരു ഓർക്കിഡ് ഇനമാണ് ഐറിഡെസ് എമെരിസീ . അത് ആ പ്രദേശത്ത് മാത്രം കാണപ്പെടുന്നതും തദ്ദേശീയതയുള്ളതുമായ ചെടിയാണ്. 1882ൽ വിവരിക്കപ്പെട്ട ചെടിയാണിത്. ഒരു അധിസസ്യം ആയ ഇത് മരത്തിൽ പടർന്ന് വളരുകയും വായുവിൽ നിന്നും നീരാവിയും പോഷണങ്ങളും വലിച്ചെടുക്കുകയും ചെയ്യുന്നു


</doc>
<doc id="474028" url="https://ml.wikipedia.org/wiki?curid=474028" title="ഐറിഡെസ് ഒഡൊറാറ്റ">
ഐറിഡെസ് ഒഡൊറാറ്റ

ഓർക്കിഡ് കുടുംബത്തിലുൾപ്പെടുന്നതും തെക്കൻ ഏഷ്യയിൽ ധാരാളമായും വ്യാപകമായും കാണുന്ന ഒരു സസ്യമാണ് ഐറിഡെസ് ഒഡൊറാറ്റ. ചൈന,ഇന്ത്യ,തായ്‌ലാന്റ് ലാവോസ് ഹിമാലയം,ഭൂട്ടാൻ, നേപ്പാൾ,ആൻഡമാൻ നിക്കോബാർ,മലേഷ്യ, സുമാത്ര, കമ്പോഡിയ തുടങ്ങി മിക്ക ഏഷ്യൻ രാജ്യങ്ങളിലും താഴ്നപ്രദേശങ്ങളിൽ ഇവ കാണപ്പെടുന്നു. . 1779ൽ ആണ് ഇവ വിവരിക്കപ്പെട്ടത്. ആവാസവ്യവസ്ഥയുടെ തകർച്ച ഇവയെ ബാധിക്കുന്നുണ്ട്.



</doc>
<doc id="474030" url="https://ml.wikipedia.org/wiki?curid=474030" title="ഒനാസെംനോജീൻ അബിപർവോവെക്">
ഒനാസെംനോജീൻ അബിപർവോവെക്

AVXS-101 എന്ന് സാധാരണയായി അറിയപ്പെടുന്നതും സോൾജീൻസ്മ എന്ന വ്യാപാരനാമത്തിൽ വിപണിയിൽ ലഭ്യമായതുമായ സ്‌പൈനൽ മസ്‌കുലർ അട്രോഫി എന്ന രോഗത്തിന്റെ ജീൻ തെറാപ്പിക്കുള്ള ഒരു മരുന്നാണ് ഒനാസെംനോജീൻ അബിപർവോവെക് (INN) ലോകത്ത് നിലവിലുള്ളതിൽ ഏറ്റവും വില കൂടിയ ജീവൻരക്ഷാ മരുന്നാണിത്. യുഎസ് ഫുഡ് ആന്റ് ഡ്രഗ് അഡ്മിനിസ്‌ട്രേഷന്റെ അനുമതി ലഭിച്ചിട്ടുള്ള ഈ മരുന്നിന് 2.125 മില്ല്യൺ ഡോളറാണ് വില. (1,47,41,12,50,000 രൂപ).

പാരമ്പര്യ രോഗമായ സ്‌പൈനൽ മസ്‌കുലാർ അട്രോഫി ശരീരത്തിലെ മസിലുകളുടെ പ്രവർത്തനത്തെ ദുർബലപ്പെടുന്ന രോഗമാണ്. രോഗം സങ്കീർണമാവുന്നത് കുഞ്ഞുങ്ങളുടെ മരണത്തിലേക്കോ ചലനശേഷി ഇല്ലാത്ത അവസ്ഥയിലേക്കോ നയിക്കുന്നു. ജീവൻരക്ഷാ ഉപാധികളോടെ ജീവിതകാലം മുഴുവൻ തുടരേണ്ട അവസ്ഥയിലും കാണാറുണ്ട്. എന്നാൽ ജീൻ തെറാപ്പിയിലൂടെ ഈ രോഗം ഭേദമാക്കാൻ കഴിയുന്നു. എസ്എംഎൻ 1 (SMN1) ജീനിൽ മ്യൂട്ടേഷൻ സംഭവിക്കുന്നതുകൊണ്ടുണ്ടാകുന്ന ഈ അവസ്ഥ വളരെ ഗുരുതരമായ ന്യൂറോമസ്കുലാർ ഡിസോർഡറാണ്. മോട്ടോർ ന്യൂറോണുകളുടെ നിലനിൽപ്പിന് അത്യാവശ്യമായ എസ്.എം.എൻ (SMN) പ്രോട്ടീനുകളുടെ അളവ് അത് കുറയ്ക്കുന്നു.

ഫ്രഞ്ച് ഗവേഷകരുടെ മുൻകാല കണ്ടുപിടിത്തങ്ങളെ അടിസ്ഥാനമാക്കി യുഎസ് ബയോടെക്നോളജി കമ്പനിയായ നൊവാർട്ടിസിന്റെ ഒരു ഉപവിഭാഗം ആയ AveXis ആണ് ഈ മരുന്ന് വികസിപ്പിച്ചെടുത്തത്. സ്വിറ്റ്സർലൻഡ് ആസ്ഥാനമാക്കി പ്രവർത്തിക്കുന്ന കമ്പനിയാണ് നോവാർട്ടിസ്.രണ്ട് വയസ്സിൽ താഴെയുള്ള കുഞ്ഞുങ്ങളിലാണ് സോൾജീൻസ്മ (zolgensma) എന്ന മരുന്ന് ഉപയോഗിച്ചുള്ള ജീൻ തെറാപ്പി ഫലപ്രദമാവുന്നത്.



</doc>
<doc id="474032" url="https://ml.wikipedia.org/wiki?curid=474032" title="ഏകവർഗ്ഗം">
ഏകവർഗ്ഗം

ജീവജാലങ്ങളെ ശാസ്ത്രീയമായി തരംതിരിക്കുന്ന സമ്പ്രദായത്തിൽ ഉപയോഗിക്കുന്ന ഒരു സംജ്ഞയാണ് ഏകവർഗ്ഗം. ഒരു ജീനസിൽ ഒരു സ്പീഷിസ് മാത്രം വരിക, ഒരു കുടുംബത്തിൽ ഒരു ജീനസ് മാത്രം വരിക എന്ന് അവസ്ഥയെ ആണ് ഈ പദം കൊണ്ട് ഉദ്ദേശിക്കുന്നത്.


</doc>
<doc id="474034" url="https://ml.wikipedia.org/wiki?curid=474034" title="ഗോംഫാൻഡ്ര കൊമോസ">
ഗോംഫാൻഡ്ര കൊമോസ

സ്റ്റമോണുറാസീ കുടുംബത്തിൽ പെട്ട ഒരു വൃക്ഷമാണ് ഗോംഫാൻഡ്ര കൊമോസ. അൻഡമാൻ നിക്കോബാർ ദ്വീപസമൂഹത്തിൽ വളരുന്ന ഈ വൃക്ഷം തദ്ദേശീയത കാണിക്കുന്നവയാണ്. ആവാസവ്യസ്ഥയുടെ ശോഷണം ഈ ചെടിയെ ബാധിക്കുന്നു. 


</doc>
<doc id="474039" url="https://ml.wikipedia.org/wiki?curid=474039" title="വാനില ആൻഡമാനിക്ക">
വാനില ആൻഡമാനിക്ക

വ്യാവസായിക വാനിലയുടെ (ശാസ്ത്രീയനാമം Vanilla planifolia) ഒരു വന്യബന്ധുവാണ് വാനില ആൻഡമാനിക്ക. വാനില എസ്സെൻസ് ഇതിൽ നിന്നാണ് ഉത്പാദിപ്പിക്കുന്നത്. ഇത് ആന്തമാൻ നിക്കോബാർ ദ്വീപുകളിൽ വളരുന്ന ഒരു കാടൻ ഇനം ആണ്. ഇത് ഒരു വംശനാശ ഭീഷണി നേരിടുന്ന ഇനം ആണ് 

ഇതിനു സുഗന്ധമുള്ള വെളുത്ത പുഷ്പങ്ങളാണുള്ളത്. 1918ൽ റോബർട്ട് അലൻ എന്ന സസ്യശാസ്ത്രജ്ഞൻ ആണ് ഇതിനെ ആദ്യമായി തിരിച്ചറിഞ്ഞത്. ഇന്ന് ഈ ദ്വീപുനാട്ടിലെ പൂക്കൃഷിയിൽ പ്രധാനമാണ് ഈ ഇനം. കൂടാതെ പോർട്ട് ബ്ലയരിലെ ധനികാരി പരീക്ഷണ സസ്യോദ്യാനത്തിൽ ('Dhanikhari Experimental Botanic Garden') ബൊട്ടാണിക്കൽ സർവ്വേ ഓഫ് ഇന്ത്യ ഇത് സംരക്ഷിക്കുന്നും ഉണ്ട് .

ഇത് തിരുവനന്തപുരത്തും ജവഹർലാൽ നഹറു ട്രോപ്പിക്കൽ ബൊട്ടാണിക്കൽ ഗാർഡനിലും ഇതിന്റെ ശേഖരം ഉണ്ട്, ഈ ഇനത്തിന്റെ തനത് സ്വഭാവത്തെ ക്കുറിച്ച് സംശയങ്ങളും ഉണ്ട്. തായ് ലാന്ഡ് ഇനമായ വാനില അബിഡ യുമായി അഭിന്നതയും (സീഡൻഫാഡൻ എന്ന സസ്യശാസ്ത്രജ്ഞൻ) കൽപ്പിക്കുന്നുണ്ട്, .



</doc>
<doc id="474044" url="https://ml.wikipedia.org/wiki?curid=474044" title="ഗാട്ട് കരാർ">
ഗാട്ട് കരാർ

ജനറൽ എഗ്രിമെന്റ് ഓൺ താരിഫ് ആൻഡ് ട്രെഡ് (GAAT)

താരിഫ്സും ട്രേഡും സംബന്ധിച്ച പൊതുവായ ഉടമ്പടി (GATT) പല രാജ്യങ്ങൾക്കും ഇടയിൽ ഒരു നിയമ ഉടമ്പടിയാണ്. താരിഫ് അല്ലെങ്കിൽ ക്വാട്ടകൾ പോലുള്ള വ്യാപാര അതിർത്തികൾ കുറയ്ക്കുകയോ അല്ലെങ്കിൽ ഒഴിവാക്കുകയോ ചെയ്യുന്നതിലൂടെ അന്താരാഷ്ട്ര വ്യാപാരത്തെ പ്രോത്സാഹിപ്പിക്കുന്നതിനാണ് ഇത് ഉദ്ദേശിക്കുന്നത്. അതിന്റെ പ്രാധാന്യം കണക്കിലെടുത്ത് "താരിഫ്സും മറ്റ് വ്യാപാര അതിർത്തികളും ഗണ്യമായി കുറയ്ക്കുക, മുൻഗണനകളുടെ ഏകീകരണം, പരസ്പരവും പരസ്പര ആനുകൂല്യവുമായ അടിസ്ഥാനത്തിൽ."
ഐക്യരാഷ്ട്ര സഭയുടെ ട്രേഡ് ആന്റ് എംപ്ലോയിമെൻറിന്റെ കോൺഫറൻസിൽ ആദ്യമായി ചർച്ച ചെയ്യപ്പെട്ടു. ഇന്റർനാഷണൽ ട്രേഡ് ഓർഗനൈസേഷൻ (ഐ.ടി.ഒ) സൃഷ്ടിക്കാൻ ഗവൺമെന്റുമായുള്ള ചർച്ചകൾ പരാജയപ്പെട്ടതിന്റെ ഫലമായിരുന്നു ഇത്. 1947 ഒക്ടോബർ 30 ന് ജനീവയിൽ 23 രാഷ്ട്രങ്ങൾ ചേർന്ന് ജി.എ.റ്റി.ടി ഒപ്പുവയ്ക്കുകയും 1948 ജനുവരി 1 മുതൽ പ്രാബല്യത്തിൽ വരികയും ചെയ്തു. 1994 ഏപ്രിൽ 14 ന് മാരാഖേഷിൽ 123 രാജ്യങ്ങൾ ഒപ്പുവയ്ക്കുന്നത് വരെ കരാർ പ്രാബല്യത്തിലായി. ഉറുഗ്വേ റൗണ്ട് കരാറുകളിൽ, ലോക വ്യാപാര സംഘടന (WTO), 1 ജനുവരി 1995 ൽ. ജി.എച്ച്.എ.ടിയുടെ പിൻഗാമിയായി ലോകവ്യാപാരഘടനയും, GATT 1994 ന്റെ പരിഷ്ക്കരണത്തിന് വിധേയമായതും, WTO ചട്ടക്കൂടിൽ യഥാർത്ഥ GATT ടെക്സ്റ്റ് (GATT 1947) ഇപ്പോഴും ഫലത്തിലുണ്ട്.

</doc>
<doc id="474058" url="https://ml.wikipedia.org/wiki?curid=474058" title="പോർട്രെയിറ്റ് ഓഫ് മിസ്സിസ് മേരി ഗ്രഹാം">
പോർട്രെയിറ്റ് ഓഫ് മിസ്സിസ് മേരി ഗ്രഹാം

1777-ൽ ലിൻഡോക്ക് പ്രഭുവായ തോമസ് ഗ്രഹാം മേരിയെ വിവാഹം ചെയ്യുന്നതിന് മുമ്പ് തോമസ് ഗയിൻസ്ബറോ ചിത്രീകരിച്ച ഒരു എണ്ണച്ചായ ചിത്രമാണ് പോർട്രെയിറ്റ് ഓഫ് മിസ്സിസ് മേരി ഗ്രഹാം (The Honourable Mrs Graham). ഇപ്പോൾ ഈ ചിത്രം ദേശീയ ഗാലറി ഓഫ് സ്കോട്ട്ലാൻഡിലാണ് സൂക്ഷിച്ചിരിക്കുന്നത്. 


</doc>
<doc id="474067" url="https://ml.wikipedia.org/wiki?curid=474067" title="ജി സ്‌പോട്ട്">
ജി സ്‌പോട്ട്

സ്ത്രീയുടെ ലൈംഗിക വികാരങ്ങളുടെ കേന്ദ്രമാണ് ജി സ്‌പോട്ട്.
യോനിയുടെ ഉൾഭാഗത്ത് മുൻഭിത്തിയിൽ യോനീകവാടത്തിൽ നിന്നും ഏതാണ്ട് രണ്ടര ഇഞ്ച് താഴെയായിട്ടാണ് ജി സ്പോട്ട് ഒളിച്ചിരിക്കുന്നതെന്ന് ഗവേഷകർ പറയുന്നു. ഒരു പയർമണിയുടെ ആകൃതിയിലും വലിപ്പത്തിലുമുള്ള കോശങ്ങളുടെ കൂട്ടം ആണിത്. സ്ത്രീകൾ ലൈംഗികമായി ഉത്തേജിതരാകുമ്പോൾ മാത്രമാണ് ഈ ടിഷ്യു വികസിച്ച് പയർമണിയുടെ രൂപത്തിലാകുന്നത്. സ്ത്രീയുടെ ജി-സ്പോട്ട് എവിടെയാണെന്ന് കണ്ടെത്താനും ഉത്തേജിപ്പിക്കാനും മറ്റൊരാൾക്കാണ് എളുപ്പത്തിൽ സാധിക്കുകയെന്ന് സെക്സോളജിസ്റ്റുകൾ പറയുന്നു.
ഉത്തേജിതയായ സ്ത്രീയുടെ യോനിയിൽ വേണ്ടത്ര ലൂബ്രിക്കേഷൻ സംഭവിച്ചു കഴിഞ്ഞാൽ നടുവിരലോ ചൂണ്ടുവിരലോ (രണ്ടും കൂടിയോ) യോനീനാളത്തിലേക്ക് പ്രവേശിപ്പിച്ച് മുകൾഭാഗത്തായി പയർമണിയുടെ ആകൃതിയിൽ ജി സ്പോട്ട് കണ്ടെത്താനാകും. കൈവിരലുകൾ കൊണ്ട് പരതിയാൽ യോനീഭിത്തിയിൽ മറ്റ് ഭാഗങ്ങളേക്കാൾ പരുപരുത്ത, കട്ടിയുള്ള ഒരു ചെറിയ ഇടമായി ഇത് അനുഭവപ്പെടും. ജി-സ്പോട്ട് ഉത്തേജിപ്പിക്കപ്പെടുമ്പോൾ ചിലപ്പോൾ മൂത്രശങ്കയുണ്ടായേക്കാം. എന്നാൽ സെക്കൻഡുകൾക്കുള്ളിൽ അത് ഒഴിഞ്ഞുപോകുകയും ലഭ്യമാകുന്ന ഉത്തേജനത്തിന്റെ തീവ്രതയനുസരിച്ച് ക്രമേണ രതിമൂർച്ഛയിലെത്തുകയും ചെയ്യുന്നു.

ജി സ്‌പോട്ട് എന്ന പ്രയോഗം മിക്കവർക്കും അറിയുന്നുണ്ടാകും. എന്നാൽ എങ്ങനെയാണ് ആ പേര് വന്നത് എന്ന് അധികമാർക്കും അറിയുന്നുണ്ടാവില്ല. ഏണസ്റ്റ് ഗ്രെഫൻബർഗ് എന്ന ജർമൻ ഗൈനക്കോളജിസ്റ്റിന്റെ പേരിനെ ബഹുമാനിച്ചുകൊണ്ടാണ് ജി സ്‌പോട്ട് എന്ന പേര് കൊടുത്തത്.

1982ൽ അമേരിക്കയിലേക്ക് ഈ ജി-സ്‌പോട്ട് എന്ന പദവും ഇതിന്റെ ചർച്ചകളും കടന്നു വന്നു. ദി ജി-സ്‌പോട്ട് ആൻഡ് റീസന്റ് ഡിസ്‌കവറീസ് എബൗട്ട് ഹ്യൂമൺ സെക്ഷ്യൂലിറ്റി എന്ന പുസ്തകത്തിലൂടെയായിരുന്നു അമേരിക്കയിൽ ഇത് ചർച്ചയാവുന്നത്. ലൈംഗിക സംതൃപ്തിയിലെത്തുന്നതിന് പിന്നെ ഈ ജി-സ്‌പോട്ട് തിരഞ്ഞുള്ള പോക്കായിരുന്നു.

പിന്നീടങ്ങോട്ട് ജി-സ്‌പോട്ടുമായി ബന്ധപ്പെട്ട് മാഗസിനുകളും ബുക്കുകളുമെല്ലാം നിരവധി പുറത്തിറങ്ങി. ജി-സ്‌പോട്ടിന് തിരിച്ചറിയാനാവാത്ത ഒരു രഹസ്യമാക്കി വെച്ചായിരുന്നു ഇവയെല്ലാം എഴുതിയത്. കൂടുതൽ സംതൃപ്തി അനുഭവിക്കാനുള്ള ടിപ്‌സുകളും നിർദ്ദേശങ്ങളുമെല്ലാം ജി-സ്‌പോട്ടുമായി ബന്ധപ്പെടുത്തി പിന്നാലെ വന്നു.
സ്ത്രീകളിൽ തന്നെ ഇതുമായി ബന്ധപ്പെട്ട് വ്യത്യസ്ത അഭിപ്രായങ്ങളാണ് ഉള്ളത്. ചിലർ ജി-സ്‌പോട്ട് എന്നത് യാതാർഥ്യമാണെന്ന് തറപ്പിച്ചു പറയുമ്പോൾ മറ്റുചിലർക്ക് അതിൽ വ്യക്തതയില്ല. മറ്റു ചിലർ അതിനെ പൂർണമായും നിഷേധിക്കുന്നു. നല്ല സെക്‌സിന് അതൊരു അളവുകോലായി കാണുന്നതിൽ അസ്വസ്ഥരാകുന്ന ചിലരുമുണ്ട്. ജി-സ്‌പോട്ട് കണ്ടെത്താൻ സാധിച്ചില്ലെങ്കിൽ ലൈംഗിക സുഖം ലഭിക്കാതെ പോകുന്ന സ്ത്രീകളുമുണ്ട്. ലൈംഗികബന്ധത്തിൽ ഏർപ്പെടുമ്പോൾ ജി-സ്‌പോട്ട് കണ്ടെത്താനുള്ള ശ്രമം പുരുഷന്മാരിലും അസ്വസ്ഥത തീർക്കുന്നു. ജി-സ്‌പോട്ട് കണ്ടെത്താനായില്ലെങ്കിൽ പങ്കാളിക്ക് പൂർണ സംതൃപ്തി നേടിക്കൊടുക്കാൻ സാധിച്ചില്ല എന്ന ചിന്തയും പലരേയും പിടികൂടിയിരുന്നു.
ലൈംഗിക വികാരമുണ്ടാകുമ്പോൾ പുരുഷ ലിംഗം ഉദ്ധരിക്കുന്നതിന് സമാനമായ ശാരീരിക പ്രവർത്തനങ്ങൾ സ്ത്രീകളിലും ഉണ്ടാകും. ഉത്തേജനത്തെ തുടർന്ന് ഭഗശ്നികാ കാണ്ഠത്തിലെ(clitoral shaft) രക്തയോട്ടം കൂടുകയും ആ ഭാഗം മുഴയ്ക്കുകയും ചെയ്യുന്നു. ഈ മുഴപ്പ് യോനീഭിത്തിയിലും പ്രതിഫലിക്കുന്നു. യോനീഭിത്തിയിൽ ഇപ്രകാരം സൃഷ്ടിക്കപ്പെടുന്ന മുഴയാണ് ജി സ്പോട്ട്.
ഭഗശ്നികാ കാണ്ഠം യോനീഭിത്തിയുടെ വളരെ അടുത്തല്ലെങ്കിൽ ഈ വീക്കം വിരലുകൾ കൊണ്ട് സ്പർശിച്ചറിയാൻ കഴിയണമെന്നില്ല. ചില സ്ത്രീകൾക്ക് ജി സ്പോട്ട് ഉത്തേജനത്തിന്റെ സുഖാനുഭവം അറിയാൻ കഴിയാത്തതിന് കാരണം ഇതാണ്.
എന്നാൽ മറ്റു ചിലരുടെ ഭഗശ്നികയിലെ നാഡികൾ യോനീഭിത്തിയുടെ വളരെ അടുത്ത് സംഗമിക്കുന്നതിനാൽ ജി സ്പോട്ട് വളരെ പ്രകടമായി കാണുകയും ഉത്തേജനം സാധ്യമാവുകയും ചെയ്യുന്നു.


</doc>
<doc id="474072" url="https://ml.wikipedia.org/wiki?curid=474072" title="കുട്ട്യാലി മരയ്ക്കാർ">
കുട്ട്യാലി മരയ്ക്കാർ

മധ്യകാല കേരളത്തിൽ പോർച്ചുഗീസ് അധിനിവേശത്തിനെതിരെ പടപൊരുതിയ മരയ്ക്കാർ യോദ്ധാക്കളിലെ പുകഴ്പെറ്റ രണ വീരനാണ് കുട്ട്യാലി മരയ്ക്കാർ. ചോര വീഴ്ത്തി മലയാള കടൽത്തീരങ്ങളുടെ ചെങ്കോലേന്താൻ വന്ന പറങ്കി പടയുടെ ഹൃദയത്തിൽ ഭീതിയുടെ കൊടുങ്കാറ്റ് വിതച്ച കോഴിക്കോട് രാജ്യ നാവിക പടയുടെ ഈ രണ്ടാം അഡ്മിറലിനെ മികച്ച സൈനിക തന്ത്രജ്ഞനായാണ് ആധുനിക ലോകം വാഴ്ത്തുന്നത്. ചരിത്ര പ്രസിദ്ധമായ പോർ പറവ ഗറില്ല ശിൽപ്പി എന്ന നിലയിൽ ഇദ്ദേഹം ഇന്നും നാവിക പഠന പുസ്തകങ്ങളിൽ ജീവിക്കുന്നു.

കുട്ട്യാലി മരയ്ക്കാരുടെ ജീവ രേഖ അത്ര കണ്ട് വ്യക്തമല്ല. വെട്ടത്ത് നാട്ടിൽ (താനൂർ) കപ്പലുകളും, ഓടങ്ങളും സ്വന്തമായി ഉണ്ടായിരുന്ന വലിയ ധനാഢ്യനായിരുന്നു കുട്ട്യാലി മരയ്ക്കാർ എന്നും കോഴിക്കോട് രാജ്യത്തിനെതിരെ പറങ്കി ആക്രമണം ശക്തമായപ്പോൾ ഖാദിരിയ്യ ആത്മീയ നായകനായിരുന്ന മഖ്ദൂം ഒന്നാമന്റെ നിർദ്ദേശമനുസരിച്ചു അധിനിവേശ വിരുദ്ധ പോരാട്ടത്തിന്റെ ഭാഗമാവുകയും പിന്നീട് കോഴിക്കോട് നാവിക സേനയായ മരയ്ക്കാർ സൈന്യത്തിൽ പങ്കാളിയാവുകയുമായിരുന്നു എന്നാണ് പ്രബലമായ നിരീക്ഷണം. കൊച്ചിയിൽ നിന്നും പൊന്നാനിയിലേക്ക് ചേക്കേറിയ മരയ്ക്കാർ പോരാളികളുടെ കൂട്ടത്തിലായിരുന്നു കുട്ട്യാലി മറയ്ക്കാറിന്റെ സ്ഥാനമെന്ന് കരുതുന്നവരുമുണ്ട്. ഇതേ പ്രകാരം മരയ്ക്കാർ സേനയിലെ പ്രമുഖനായതിനാൽ കുഞ്ഞാലി പട്ടം ഇദ്ദേഹത്തിന് ലഭിച്ചിരുന്നുവെന്ന് നിരൂപണം നടത്തിയ ചരിത്രകാരന്മാരും കുറവല്ല.

കൊച്ചി രാജ്യത്തിലെ പറങ്കി ആസ്ഥാനങ്ങളെ ആക്രമിച്ച പൊന്നാനി യോദ്ധാക്കളുടെ കൂടെയായിരുന്നു പറങ്കികൾക്കെതിരായ കുട്ട്യാലി മരയ്ക്കാരുടെ അരങ്ങേറ്റം. പിന്നീട് മമ്മാലി മരയ്ക്കാറിന്റെ കൂടെ പറങ്കികൾക്കെതിരെ യുദ്ധം നയിച്ചു. 1507 ഇൽ കുഞ്ഞാലി ഒന്നാമൻ അധികാരമേറ്റതോടെ കപ്പൽ പട തലവനായി കുട്ട്യാലി മരയ്ക്കാർ നിയുക്തനായി. കോഴിക്കോടിന്റെ താനൂർ നാവിക കേന്ദ്ര സൈന്യാധിപനായി ചുമതലയേറ്റെടുത്ത കുട്ട്യാലി മരയ്ക്കാർ പോർച്ചുഗീസുകാർക്കെതിരായി നിരവധി പോരാട്ടങ്ങൾ നയിച്ചു.

കടൽ പോരാട്ടത്തിൽ വൈദഗ്ത്യം തെളിയിച്ച യോദ്ധാക്കളിൽ നിന്നും തിരഞ്ഞെടുക്കപ്പെട്ടവർക്ക് ഉന്നത പരിശീലനം നൽകി മികവാർന്ന ഗറില്ലാ കൂട്ടം രൂപീകരിച്ചതാണ് ലോക നാവിക ചരിത്രത്തിൽ കുട്ട്യാലി വാഴ്ത്തപ്പെടുവാൻ കാരണമായി തീർന്നത്. ഇവരെ മുപ്പത് മുതൽ നാൽപതു പേരടങ്ങുന്ന വിവിധ സംഘങ്ങളാക്കി തിരിച്ച കുട്ട്യാലി ഓരോ സംഘങ്ങൾക്കും പ്രത്യേകം തയ്യാർ ചെയ്ത ഓടങ്ങൾ നൽകി. ഇരുനൂറോളം ചെറു നൗകകൾ ചേർന്ന ഈ സൈനിക വിഭാഗത്തെ പോർ പറവകൾ എന്ന് വിശേപ്പിക്കുകയും കുട്ട്യാലിയുടെ നേരിട്ടുള്ള നിയന്ത്രണത്തിൽ ഇവരെ സജ്ജമാക്കുകയുമുണ്ടായി.

വെടിക്കോപ്പുകളും പീരങ്കികളുമേന്തി വരുന്ന ഭീമാകാരമായ പോർച്ചുഗീസ് കപ്പലുകളുടെ കണ്ണ് വെട്ടിച്ചു കടലിൽ പതിയിരിക്കുകയും കപ്പലുകൾ അടുത്തെത്തുമ്പോൾ പെട്ടെന്ന് വളഞ്ഞു മിന്നലാക്രമണം നടത്തി പരമാവധി നാശമുണ്ടാക്കി ആഴം കുറഞ്ഞ ഭാഗങ്ങളിലേക്ക് പിൻവലിക്കുകയും ചെയ്യുക എന്നതായിരുന്നു പറവകളുടെ സൈനിക തന്ത്രം. 
അറബി കടലിൽ താണ്ഡവമാടിക്കൊണ്ടിരുന്ന പറങ്കി കപ്പലുകളെ പയ്യോളിക്കടുത്ത വെള്ളിയാങ്കല്ലിൽ വെച്ച് കുട്ട്യാലിയുടെ ഗറില്ലാ സംഘം ആക്രമിച്ചു. അത്യുഗ്രയുദ്ധത്തിൽ മുഴുവൻ പറങ്കി സൈനികരെയും മരയ്ക്കാർ സൈന്യം കൂട്ടക്കശാപ്പ് നടത്തി. ബലി കല്ല് എന്നായിരുന്നു ഈ കല്ലിനെ പിന്നീട് പോർച്ചുഗീസ് സൈനികർ വിശേഷിപ്പിച്ചിരുന്നത്. കുട്ട്യാലിയുടെ അക്രമണങ്ങൾ നിമിത്തം സ്വസ്ഥമായുള്ള കടൽ സഞ്ചാരം പറങ്കി കപ്പലുകൾക്ക് അപ്രാപ്യമായി വലിയ സൈനിക ശേഷിയടങ്ങിയ അകമ്പടി കപ്പലുകൾ സാധാ സമയവും ചരക്ക് കപ്പലുകൾക്ക് അകമ്പടി സേവിക്കേണ്ട അവസ്ഥ സംജാതമാക്കുകയും ഇത് സൈനിക ചെലവ് വർധിപ്പിക്കുകയും വരുമാനത്തിന് ശോഷണമുണ്ടാക്കുകയും ചെയ്തു. 
കടൽ പോർച്ചുഗീസുകാർക്ക് വരദാനമായി നൽകപ്പെട്ടതാണെന്നും അതിനാൽ കടലിലൂടെയുള്ള സഞ്ചാരങ്ങൾക്ക് പറങ്കികൾക്ക് നികുതി നൽകി പാസ് (കർത്താസ്) വാങ്ങണമെന്നുമുള്ള അലിഖിത വ്യവസ്ഥ പറങ്കികൾ നടപ്പാക്കിയിരുന്നു. കർത്താസ് ഇല്ലാത്ത കപ്പലുകൾ കൊള്ളയടിക്കുകയും ആളുകളെ കൊല്ലുകയും ചെയ്യുക പറങ്കികളുടെ വിനോദമായിരുന്നു. പണം നൽകി പാസ് വാങ്ങി യാത്ര നടത്തുന്ന കപ്പലുകളിലും വിലപിടിപ്പുള്ള ചരക്കുകൾ ഉണ്ടെങ്കിൽ പാസ് വ്യാജമാണെന്ന് പറഞ്ഞു കപ്പലുകൾ പിടിച്ചെടുക്കുന്ന കൊള്ള രീതിയും പറങ്കികൾ നടപ്പാക്കിയിരുന്നു. കുഞ്ഞാലി ഒന്നാമന്റെ കാലത്ത് തന്നെ പറങ്കികളുടെ ഈ അപ്രമാദിത്വത്തെ കോഴിക്കോട് സേന വെല്ലു വിളിച്ചിരുന്നു.
അറബി കടലിലും ഇന്ത്യൻ മഹാസാമുദദ്രത്തിലും ബംഗാൾ കടലിലും എന്തിനേറെ ചെങ്കടലിൽ പോയി പോലും മരയ്ക്കാർ സേന പറങ്കികളെ വെല്ലു വിളിച്ചു ചരക്ക് നീക്കം നടത്തി. പലപ്പോഴും വലിയ യുദ്ധങ്ങളിൽ അത്തരം നീക്കങ്ങൾ കലാശിച്ചു. 1523 ഇൽ കുരുമുളക് കയറ്റിയ കോഴിക്കോടിന്റെ എട്ട് കപ്പലുകൾ വിജയകരമായി ചെങ്കടലിലൂടെ യാത്ര ചെയ്ത് ലക്ഷ്യ സ്ഥാനത്തെത്തിച്ചു. കുട്ട്യാലിയുടെയും സഹോദരൻ ചെറിയ കുട്ട്യാലിയുടെയും നേതൃത്വത്തിൽ 40 ഓടങ്ങളിലായി മരയ്ക്കാർ സൈന്യം കപ്പലുകൾക്ക് സൈനിക അകമ്പടി സേവിച്ചിരുന്നു. കുട്ട്യാലിയുടെയും സംഘത്തിന്റെയും വരവറിഞ്ഞ പറങ്കി സൈനിക കപ്പലുകൾ ഏറ്റു മുട്ടലിനൊരുങ്ങാതെ വഴിമാറുകയാണുണ്ടായത്. കുട്ട്യാലിയുടെ പോരാട്ടവീര്യത്തെ പോർച്ചുഗീസുകാർ മുഖവിലക്കെടുത്തിരുന്നു എന്നാണ് ഈ സംഭവം തെളിയിക്കുന്നത്.

തങ്ങളുടെ പാസ്സ് വാങ്ങാതെ ആരും കടൽ ചരക്ക് നീക്കം നടക്കരുത് എന്ന ധിക്കാരം പ്രകടിപ്പിച്ചു വല്യേട്ടൻ കളിച്ച അന്നത്തെ ലോക കടൽ ശക്തിയായിരുന്ന പോർച്ചുഗീസുകാർക്ക് അവരുടെ കപ്പലുകൾ മരയ്ക്കാർ സൈന്യത്തിന്റെ കണ്ണ് വെട്ടിപ്പിച്ചു യാത്ര ചെയ്യിപ്പിക്കേണ്ട ഗതികേട് വന്നെത്തി.1524 ഇൽ ലോപ് വാസ്ഡോ സാംപിയോയെ കണ്ണൂരിൽ വെച്ച് കുട്ട്യാലിയുടെ സൈന്യം ആക്രമിച്ചു തുരത്തി. പറങ്കികളുടെ അപ്രമാണിത്വത്തെ അടിച്ചൊതുക്കിയ കുഞ്ഞാലി ഒന്നാമന്റെയും കുട്ട്യാലിയുടെയും മുന്നിൽ പരാജയം സമ്മതിക്കാൻ പോർച്ചുഗീസുകാർ ഒരുക്കമായിരുന്നില്ല. ഏത് വിധേനയും കടലിലുള്ള തങ്ങളുടെ മേധാവിത്യം നിലനിർത്തണമെന്ന് അവർ തീരുമാനിച്ചു. കുട്ട്യാലിയെ നേരിട്ട് ഒതുക്കാൻ വേണ്ടി വാസ്കോഡി ഗാമ തന്നെ നേരിട്ട് കളത്തിലിറങ്ങി നിരവധി സൈനിക നീക്കങ്ങൾ കുട്ട്യാലിയുടെ ഗറില്ലാ സംഘത്തെ ലാക്കാക്കി മാത്രം നടന്നു. ഒന്നും വിജയിച്ചില്ല. പറങ്കികൾ പരാജയത്തിന്റെ രുചി അറിഞ്ഞു കൊണ്ടേയിരുന്നു. അവസാനം സൈനിക തന്ത്രജ്ഞൻ അഡ്മിറൽ മാർട്ടിൻ ഡിസൂസയുടെ നേതൃത്ത്വത്തിലെത്തിയ പോർച്ചുഗീസ് കപ്പൽ പട വ്യൂഹം കുട്ട്യാലിയുടെ ആക്രമണങ്ങൾ തടയുന്നതിൽ തൽകാലം വിജയം നേടി. കുട്ട്യാലിയുടെ പറവ ഗറില്ലകളെ പന്തലായനി തുറമുഖത്ത് നിന്നും കണ്ണൂർ തീരത്തേക്ക് പിൻവലിപ്പിക്കാനും കൊച്ചിയിൽ നിന്നുള്ള ചരക്ക് നീക്കം സുഗമമായി ലക്ഷ്യസ്ഥാനത്തേക്ക് എത്തിക്കാനും അവർക്കായി. 

പറങ്കികളോട് മൃദു സമീപനം പുലർത്തിയിരുന്ന സാമൂതിരി നാട് നീങ്ങുകയും പുതിയ രാജ്യാധികാരി ചുമതല ഏറ്റെടുക്കുകയും ചെയ്തതോടെ പോർച്ചുഗീസിനെതിരെ തുറന്ന യുദ്ധം പ്രഖ്യാപിക്കപ്പെട്ടു. കല്ലായി കോട്ട സാമൂതിരി പിടിച്ചെടുത്തു. ഇതിനു പ്രതികാരമെന്നോണം ഗവർണ്ണർ ഹെൻറിക്യൂസ് ഡെ മെനേസിസ് 26.2.1525 ന് കോഴിക്കോടിന്റെ രണ്ടാം തലസ്ഥാനവും രണ്ടാം നാവിക കേന്ദ്രവുമായ പൊന്നാനി ആക്രമിച്ചു കപ്പലുകൾ നശിപ്പിക്കുകയും കൊലയും കൊള്ളി വെപ്പും ബലാത്സംഗവുമടക്കമുള്ള ക്രൂരതകൾ കെട്ടഴിച്ചു വിടുകയും കേരവൃക്ഷങ്ങളാകെ വെട്ടി നിരത്തുകയുമുണ്ടായി. പൊന്നാനിയിലെ അക്രമ വാർത്തയറിഞ്ഞ കുട്ടി അലി മരയ്ക്കാർ കൊച്ചി രാജ്യം ആക്രമിച്ചു തിരിച്ചടിച്ചു. പറങ്കി കപ്പലുകൾ മുഴുവനായും അഗ്നിക്കിരയാക്കി നശിപ്പിച്ച യുദ്ധത്തിൽ പറങ്കി സൈനികരിൽ ഭൂരിഭാഗവും കൊല്ലപ്പെട്ടു.

1525 ജൂണിൽ ഡെ മെനേസിസ് പന്തലായനി ആക്രമിച്ചു 40 കപ്പലുകൾ പിടിച്ചെടുത്തു. .സാമൂതിരിയുടെ ഉത്തരവ് പ്രകാരം കല്ലായി കോട്ട തകർക്കാനും പറങ്കികളുടെ ഗോവ കൊച്ചി ചരക്ക് നീക്കം തടസ്സപ്പെടുത്താനുമുള്ള നീക്കങ്ങൾ കുഞ്ഞാലി ഒന്നാമനും നടത്തി. കുട്ട്യാലിയുടെ പറവ ഗറില്ലകൾ കടലിലൂടെ കല്ലായി കോട്ട ആക്രമിച്ചു വ്യാപക നാശനഷ്ടങ്ങളുണ്ടാക്കി. പോർച്ചുഗീസ് ഗോവ -കൊച്ചി കടൽ ഗതാഗതവും കുട്ട്യാലിയുടെ സംഘം ഉപരോധിച്ചു. ഉപരോധം ലംഘിക്കാൻ വെടിമരുന്നുൾപ്പടെയുള്ള വൻ ആയുധ സന്നാഹവുമായി ഡെ മെനേസിസ് നയിച്ച പോർച്ചുഗീസ് നാവികപട കോഴിക്കോട് എത്തിയെങ്കിലും കുട്ടി അലിയുടെ കീഴിൽ മരയ്ക്കാർ കടൽ ഗറില്ലകൾ അവരെ തുരത്തിയോടിച്ചു. ഗുരുതരമായി പരിക്ക് പറ്റിയ ഗവർണ്ണർ മെനേസിസ് മരണപ്പെട്ടു. കടലിലെ അപ്രമാണിത്യ്രത്തിനു ഒരിക്കൽ കൂടി വിലങ്ങു വീണതോടെ ഒത്തു തീർപ്പിനു വഴങ്ങാതെ മറ്റൊരു മാർഗ്ഗവും പോർച്ചുഗീസുകാരുടെ മുന്നിലുണ്ടായിരുന്നില്ല.1526 ഒക്ടോബർ പതിനഞ്ചിനു നൽകി പോർച്ചുഗീസ് ഗവർണ്ണർ ഉടമ്പടി ചെയ്തു. സാമൂതിരിയുടെ കൽപ്പനയെ തുടർന്ന് ഉപരോധം അവസാനിപ്പിച്ച കുട്ട്യാലി കപ്പൽ പാത തുറന്നു നൽകി . ഉടമ്പടി അനുസരിച്ചു കോട്ട ഒഴിഞ്ഞു നൽകിയെങ്കിലും അവ പൂർണ്ണമായും പറങ്കികൾ തന്നെ നശിപ്പിച്ചു കളഞ്ഞിരുന്നു.

തങ്ങൾക്ക് വിലങ്ങു തടിയായി നിൽക്കുന്ന കുട്ട്യാലിയെ അവസാനിപ്പിക്കേണ്ടത്അവർ പ്രഥമ പരിഗണനയിൽ തന്നെ വെച്ചു. 1528 മാർച്ചിൽ പുതിയ ഗവർണ്ണർ ലോപോ വാസ് സംപായോയും ക്യാപ്റ്റൻ അർമദയും നയിച്ച കപ്പൽ പട കുട്ട്യാലിയുടെ കീഴിലുള്ള നാവിക പടയെ ആക്രമിച്ചു. അപ്രതീക്ഷിതമായ ആക്രമണത്തിൽ പട നൗകകൾ പൂർണ്ണമായും തകർന്നു. കുട്ടി അലി രക്ഷപ്പെട്ടെങ്കിലും സഹോദരൻ ചിന്നകുട്ടി അലിയും സംഘവും പിടിയിലായി. എന്നാൽ ചില ചരിത്രകാരന്മാർ കുട്ടി അലിയും പോർച്ചുഗീസ് ബാർകൂറിൽ തടവറയിൽ ആയിരുന്നുവെന്നു നിരൂപിക്കുന്നു 

1528 സെംപ്റ്റംബറിൽ പോർച്ചുഗീസ് സൈന്യം കോഴിക്കോടിനെ ആക്രമിച്ചു കപ്പലുകൾ ആക്രമിച്ചു കടലിലാഴ്ത്തി. മരയ്ക്കാർ സൈന്യം പറങ്കി പടയെ നേരിടാനെത്തി. മഹായുദ്ധം അരങ്ങേറി. പ്രത്യാക്രമണത്തിൽ നിരവധി പോർച്ചുഗീസ് കപ്പലുകൾ തകർന്നടിഞ്ഞു. എണ്ണിയാലൊടുങ്ങാത്ത പറങ്കികളുടെ കബന്ധങ്ങൾ കടലിലാഴ്ന്നു. ബാക്കിയായവർ ജീവനും കൊണ്ട് പിൻവാങ്ങി. കുഞ്ഞാലി ഒന്നാമൻ നേതൃത്വം നൽകിയ ആ കടൽ യുദ്ധത്തിലും 1529 ഇൽ സിലോൺ തീരങ്ങളിൽ അരങ്ങേറിയ പറങ്കി നിഗ്രഹങ്ങളിലും കുഞ്ഞാലി ഒന്നാമന്റെ വലം കൈയായി പിതാവിന് പകരം കുട്ട്യാലി മരയ്ക്കാറിന്റെ . മകൻ കുട്ടി പോക്കർ അലി കടന്നു വന്നു. 

അലി ഇബ്രാഹിം മരയ്ക്കാർ, കുട്ടി ഇബ്രാഹിം ചിന്നകുട്ടി അലി എന്നീ പടനായകരുൾപ്പെട്ട സംഘത്തെ വിട്ടയക്കണമെങ്കിൽ വീണ്ടും സന്ധിക്ക് തയ്യാറാവണമെന്ന് അവർ സാമൂതിരിയുമായി വിലപേശി. തങ്ങൾക്ക് നീണ്ട കാലം തലവേദന സൃഷ്ടിച്ച പടനായകരെ കൊല്ലുന്നതിനു പകരം സുവർണ്ണാവസരം പ്രയോജനപ്പെടുത്താനാണ് പറങ്കികൾ തുനിഞ്ഞത്. പരസ്പരം അക്രമിക്കില്ലെന്ന സന്ധി സാമൂതിരിക്കും സ്വീകാര്യമായിരുന്നു. വലിയ തോതിൽ തലവരി പണം വാങ്ങി കരാർ പ്രകാരം ഗറില്ലാ സംഘത്തെ പറങ്കികൾ മോചിപ്പിച്ചു. വിടുതലിനു മുൻപ് ഇനി ഒരിക്കലും പോർച്ചുഗീസിനെതിരെ ആയുധമേന്തില്ലെന്നു ഖുർആൻ തൊട്ട് സത്യം ചെയ്യിപ്പിച്ച ശേഷമായിരുന്നു വിട്ടയക്കൽ. 
കുഞ്ഞാലി ഒന്നാമന്റെ രക്ത സാക്ഷിത്വത്തെ തുടർന്ന് കുഞ്ഞാലി രണ്ടാമൻ ചുമതല ഏറ്റെടുത്തു. സിലോൺ, കായൽ പട്ടണം എന്നീ രാജ്യ കടൽ തീരങ്ങളിൽ പറങ്കി പടയുമായി കുഞ്ഞാലി രണ്ടാമൻ നീണ്ട യുദ്ധത്തിലേർപ്പെട്ട സമയം കോഴിക്കോട് സേനാ നീക്കങ്ങൾക്ക് കുട്ടി അലി ചുക്കാൻ പിടിച്ചു. ഉടമ്പടി കാറ്റിൽ പറത്തിയ പറങ്കികളുമായി ചാലിയം കോട്ടക്കരികിൽ വെച്ച് കുട്ടി അലി നീണ്ട യുദ്ധം നയിച്ചു. പറങ്കി കപ്പൽ പിടിച്ചെടുത്തു. യുദ്ധം പാരമ്യതയിൽ എത്തും മുൻപ് ക്യാപ്റ്റൻ മാർട്ടിൻ അഫോൻസോയും സൈനികരും രാത്രിക്ക് രാത്രി കൊച്ചിയിലേക്ക് പാലായനം ചെയ്തു. ഈ സമയം കുഞ്ഞാലി രണ്ടാമൻ കൊച്ചിയിലെ പറങ്കി താവളങ്ങൾ ആക്രമിച്ചു. വിജയം തുടർന്ന് കൊണ്ട് പോകാൻ കോഴിക്കോട് സേനക്കായില്ല. കൊച്ചി രാജ്യവുമായി ചേർന്ന് കരയിലും കടലിലും പറങ്കികൾ പ്രതിരോധ വലയം തീർത്തതോടെ പോർച്ചുഗീസ് -കോഴിക്കോട് സന്ധിക്ക് തിരി തെളിഞ്ഞു. 

പിതാവിന്റെ പാത പിന്തുടർന്ന് പറങ്കി സൈന്യാധിപന്മാരുടെ അടിവയർ വിറപ്പിച്ച ധീരശൂര പരാക്രമി കുട്ടി പോക്കർ അലി മരയ്ക്കാർ ആണ് പ്രസിദ്ധനായ കോഴിക്കോട് സമുദ്രാധിപതി കുഞ്ഞാലി രണ്ടാമൻ


</doc>
<doc id="474074" url="https://ml.wikipedia.org/wiki?curid=474074" title="സിൻ ഫൈൻ">
സിൻ ഫൈൻ




</doc>
<doc id="474076" url="https://ml.wikipedia.org/wiki?curid=474076" title="കാഞ്ഞിരങ്ങാട് വൈദ്യനാഥക്ഷേത്രം">
കാഞ്ഞിരങ്ങാട് വൈദ്യനാഥക്ഷേത്രം

കണ്ണൂർ ജില്ലയിൽ, തളിപ്പറമ്പ് താലൂക്കിൽ, കാഞ്ഞിരങ്ങാട് ദേശത്ത് സ്ഥിതിചെയ്യുന്ന പ്രസിദ്ധമായ ഒരു ക്ഷേത്രമാണ് കാഞ്ഞിരങ്ങാട് വൈദ്യനാഥക്ഷേത്രം. വൈദ്യനാഥഭാവത്തിലുള്ള പരമശിവനാണ് ക്ഷേത്രത്തിലെ മുഖ്യപ്രതിഷ്ഠ. പണ്ടുകാലത്ത് ഉത്തരകേരളത്തിലെ സ്ത്രീകൾ, കുട്ടികളുടെ ക്ഷേമത്തിനായി തൊഴുതുവന്നിരുന്ന മൂന്ന് ക്ഷേത്രങ്ങളിലൊന്നാണിത്. തളിപ്പറമ്പ് രാജരാജേശ്വരക്ഷേത്രവും തൃച്ചംബരം ശ്രീകൃഷ്ണ ക്ഷേത്രവുമാണ് മറ്റുള്ളവ. രാജരാജേശ്വരൻ കുഞ്ഞിന് പ്രതാപവും, തൃച്ചംബരത്തപ്പൻ സ്വഭാവഗുണവും, വൈദ്യനാഥൻ ആയുരാരോഗ്യസൗഖ്യവും നൽകുമെന്നാണ് വിശ്വസിച്ചുവരുന്നത്. ഇന്നും നിരവധി ആളുകൾ ഈ മൂന്നുക്ഷേത്രങ്ങളിലും ദർശനം നടത്തിവരുന്നുണ്ട്. കിഴക്കോട്ട് ദർശനമായി ശ്രീലകത്ത് കുടികൊള്ളുന്ന ശിവന് ഉപദേവതകളായി ഗണപതിയും അയ്യപ്പനും ഭഗവതിയുമുണ്ട്. കുംഭമാസത്തിലെ മഹാശിവരാത്രിയാണ് ക്ഷേത്രത്തിലെ പ്രധാന ആഘോഷം. കൂടാതെ 'ആറുഞായർ' എന്ന വിശേഷാൽ ചടങ്ങും ക്ഷേത്രത്തിലുണ്ട്. മലബാർ ദേവസ്വം ബോർഡിന്റെ കീഴിലാണ് ഈ മഹാക്ഷേത്രം.


</doc>
<doc id="474078" url="https://ml.wikipedia.org/wiki?curid=474078" title="വൈറ്റ്റിവർ, അരിസോണ">
വൈറ്റ്റിവർ, അരിസോണ

വൈറ്റ്റിവർ, അമേരിക്കൻ ഐക്യനാടുകളിലെ അരിസോണ സംസ്ഥാനത്ത് നവാജോ കൗണ്ടിയിലുള്ള ഫോർട്ട് അപ്പാച്ചേ ഇന്ത്യൻ റിസർവേഷനിൽ സ്ഥിതി ചെയ്യുന്ന ഒരു സെൻസസ് നിയുക്ത സ്ഥലമാണ്. 2010 ലെ യു.എസ്. സെൻസസ് പ്രകാരമുള്ള ഇവിടുത്തെ ജനസംഖ്യ 4,104 ആയിരുന്നു. ഇത് റിസർവേഷൻ മേഖലയിലെ ഏറ്റവും വലിയ അധിവാസമേഖലയാണ്.

വൈറ്റ്റിവർ സ്ഥിതിചെയ്യുന്ന അക്ഷാംശ രേഖാംശങ്ങൾ (33.833005, -109.974547) ആണ്. അമേരിക്കൻ ഐക്യനാടുകളിലെ സെൻസസ് ബ്യൂറോയുടെ കണക്കനുസരിച്ച്, ഈ CDP യുടെ ആകെ വിസ്തീർണം 17.8 ചതുരശ്ര മൈൽ (46 ചതുരശ്ര കിലോമീറ്റർ) ആണ്. ഇതു മുഴുവൻ കരപ്രദേശമാണ്.


</doc>
<doc id="474089" url="https://ml.wikipedia.org/wiki?curid=474089" title="മുനിസിപ്പൽ കോർപ്പറേഷൻ">
മുനിസിപ്പൽ കോർപ്പറേഷൻ


ഇന്ത്യയിലെ തദ്ദേശസ്വയംഭരണസ്ഥാപനങ്ങളിൽ വലിയനഗരങ്ങളിലെ ഭരണസംവിധാനത്തെ ആണ് മുനിസിപ്പൽ കോർപ്പറേഷൻ എന്ന് പറയുന്നത്. സിറ്റി കോർപ്പറേഷൻ മഹനഗർപാലിക, മഹാനഗർനിഗം, നഗർനിഗം, നഗരസഭ എന്നെല്ലാം ഇതിനു അപരനാമങ്ങളുണ്ട്. ചുരുക്കത്തിൽ കോർപ്പറേഷൻ എന്ന് അറിയപ്പെടുന്നു. ഒരു ദശലക്ഷത്തിലധികം ജനസംഖ്യ ഉള്ള നഗരമാണ് ഒരു കോർപ്പറേഷൻ ആയി സാധാരണ പ്രഖ്യാപിക്കാറുള്ളത്. കേരളത്തിൽ 6 മഹാനഗർപാലികകൾ ആണുള്ളത്. 

മഹാനഗർ പാലികകൾക്ക് വേണ്ടി തദ്ദേശഭരണവകുപ്പിൽ എഴുപത്തിനാലാം ഭേദഗതി വരുത്തിയിട്ടുണ്ട്. .

ഭാരതത്തിൽ മുനിസിപ്പൽ കോർപ്പറേഷനുകൾ പല നാമങ്ങൾ ആണ് ഉപയോഗിക്കുന്നത്. 

വഡോദര മുനിസിപ്പൽകോർപ്പറേഷൻ വഡോദര മഹാനഗർ സേവാ സദൻ എന്നാണ് അറിയപ്പെടുന്നത്. ഓരോ സംസ്ഥാനത്തിലും ഈ നഗരസഭകളുടെ അധികാരങ്ങളൂം ഘടനയും വെത്യസ്തമായിരിക്കും. അത് അതത് സംസ്ഥാനനിയമസഭകൾ തീരുമാനിക്കുന്ന നിയമഭേദഗതികൾക്കനുസരിച്ചാണ് വരുന്നത്.

വലിയ കോർപ്പറേഷനുകൾ ഇന്ത്യയിലെ 7 മെട്രോപോലിറ്റൻ സിറ്റികളായ ഡൽഹി, മുംബൈ,കൊൽക്കത്ത, ചെന്നൈ, ബംഗലൂരു, ഹൈദരാബാദ്, പുണെ എന്നിവയാണ് ബൃഹന്മുംബൈ മുനിസിപ്പൽ കോർപ്പറേഷൻ ആണ് സാമ്പത്തികമായി ഏറ്റവും മുമ്പിൽ .

കോർപരേഷൻ തലവൻ മേയർ എന്നപേരിൽ ആണ് അറിയപ്പെടുന്നത്. എന്നാൽ മിക്ക സംസ്ഥാനങ്ങളിലും മുനിസിപ്പൽ കമ്മീഷണർ ആണ് ഭരണകർത്താവ് എന്നതിനാൽ മേയർ പദവി ആലങ്കാരികം മാത്രമാണ്. കോർപ്പരേഷൻ കൗൺസിൽ യോഗം അദ്ധ്യക്ഷനാകുക എന്നതിൽ പലയിടത്തും പദവി അവസാനിക്കുന്നു. എങ്കിലും നഗരത്തിലെ പ്രഥമപൗരൻ മേയർ ആണ്.



</doc>
<doc id="474098" url="https://ml.wikipedia.org/wiki?curid=474098" title="കോമാന്തര">
കോമാന്തര

എറിയോക്കോളേസീ എന്ന സസ്യ കുടുംബത്തിലെ ഒരു ജനുസ്സ് ആണ് കോമാന്തര. തെക്കേ അമേരിക്കയിലെ ഉഷ്ണമേഖലാപ്രദേശങ്ങളിൽ കാണപ്പെടുന്ന തദ്ദേശീയ സസ്യങ്ങളുൾപ്പെടുന്ന ഈ ജീനസിനെ 
1937-ൽ ഒരു സ്പീഷിസുമായി ചേർത്ത് ഈ പേര് ആദ്യമായി പ്രസിദ്ധപ്പെടുത്തി. "(കോമാന്തര ലിൻഡേരി," (ഇപ്പൊൾ ഇത് കോമാന്തര കെഗേലിയാന എന്നാണറിയുന്നത്) c. പുതിയ പല സസ്യജ്ഞരും ഈ ജീനസിനെ പുനഃപ്പരിശോധിച്ച് ഇപ്പോൾ കൂടുതൽ സസ്യങ്ങൾ ഇതിൽ ഉൾപ്പെടുത്താൻ പദ്ധതിയിടുന്നുണ്ട്.



</doc>
<doc id="474100" url="https://ml.wikipedia.org/wiki?curid=474100" title="ആക്റ്റിനോസെഫാലസ്">
ആക്റ്റിനോസെഫാലസ്

എറിയോക്കോളേസീ എന്ന സസ്യ കുടുംബത്തിലെ ഒരു ജനുസ്സ് ആണ്ആക്റ്റിനോസെഫാലസ്. ദക്ഷിണ അമേരിക്കയിലെ പ്രത്യേകിച്ചും ബ്രസീലിൽ ഇത് തദ്ദേശീയത പ്രകടിപ്പിക്കുന്നു.2004ൽ ആണ് ഇത് ആദ്യമായി പ്രതിപാദിക്കപ്പെട്ടത്. ഇത് ആദ്യം പിപ്പലാന്തസ് എന്ന ജീനസിൽ ആയിരുന്നു പെടുത്തിയിരുന്നത്. പിന്നീട് അവ വേർപെടുത്തി. 



</doc>
<doc id="474102" url="https://ml.wikipedia.org/wiki?curid=474102" title="പിപ്പലാന്തസ്">
പിപ്പലാന്തസ്

എറിയോക്കോളേസീ എന്ന സസ്യ കുടുംബത്തിലെ ഒരു ഒരു ജനുസ്സ് ആണ്പിപ്പലാന്തസ്. ഏകദേശം 300 സ്പീഷിസുകൾ ഈ ജീനസിൽ ഉണ്ട്. ആഫ്രിക്കയിലെയും ദക്ഷിണ അമേരിക്കയിലെയും ഉഷ്ണമേഖലാപ്രദേശങ്ങളിൽ കാണപ്പെടുന്നു. ജപ്പാനിലും മഡഗാസ്കറിലും ചില വകഭേദങ്ങൾ കാണുന്നുണ്ട്. 
ആക്റ്റിനോസെഫാലസ് എന്ന ജീനസ് ഈ ജീനസ്സിൽ നിന്നും വേർപെടുത്തിയതാണ്.


</doc>
<doc id="474107" url="https://ml.wikipedia.org/wiki?curid=474107" title="നെലുംബൊനാസീ">
നെലുംബൊനാസീ

താമര ഉൾപ്പെടുന്ന സസ്യകുടുംബമാണ് നെലുംബൊനാസീ. അതിൽ നെലുംബൊ എന്ന ഒരു ജീനസ് മാത്രമേ ഉള്ളു. അതുകൊണ്ട് കൂടുതൽ വിവരങ്ങൾക്ക് നെലുംബോ ' (widespread in tropical Asia).

ഇവ ജലസസ്യങ്ങൾ ആണ്



</doc>
<doc id="474109" url="https://ml.wikipedia.org/wiki?curid=474109" title="ഗ്രബ്ബീയസീ">
ഗ്രബ്ബീയസീ

കോർണേൽസ് നിരയിൽ ഉൾപ്പെട്ട ഒരു സസ്യകുടുംബമാണ് ഗ്രബ്ബീയസീ. അത് തെക്കേ അമേരിക്കയിൽ ഫ്ലൊരിസ്റ്റിൿ മുനമ്പിൽ കാണപ്പെടുന്ന ഒരു സസ്യകുടുംബമാണ്. ആ പ്രദേശത്ത് അത് തദ്ദേശീയത പ്രകടിപ്പിക്കുന്നു. ഈ കുടുംബത്തിൽ ഗ്രബ്ബിയ, സ്റ്റ്രോബിലൊകാർപസ് എന്നീ ജീനസുകളും അവയിൽ ഉൾപ്പെട്ട അഞ്ച് സ്പീഷീസുകളും ഉൾപ്പെടുന്നു.'. അവ പൊതുവേ സില്ലി ബറി എന്നറിയപ്പെടുന്നു.


</doc>
<doc id="474111" url="https://ml.wikipedia.org/wiki?curid=474111" title="ബ്രിട്ടീഷ് വിർജിൻ ദ്വീപുകൾ">
ബ്രിട്ടീഷ് വിർജിൻ ദ്വീപുകൾ

പോർട്ടോ റിക്കോയ്ക്ക് കിഴക്കായി കരീബിയൻ പ്രദേശത്തുള്ള ബ്രിട്ടീഷ് വിദേശ ആധിപത്യ പ്രദേശമാണ് ഔദ്യോഗികമായി വിർജിൻ ദ്വീപുകൾ എന്നറിയപ്പെടുന്ന ബ്രിട്ടീഷ് വിർജിൻ ദ്വീപുകൾ (BVI). ഈ ദ്വീപുകൾ ഭൂമിശാസ്ത്രപരമായി വിർജിൻ ഐലന്റ് ദ്വീപസമൂഹത്തിന്റെ ഭാഗമായതും ലെസ്സെർ ആന്റില്ലെസിലെ ലീവാർഡ് ദ്വീപുകളിൽ സ്ഥിതി ചെയ്യുന്നതുമാണ്.

ബ്രിട്ടീഷ് വിർജിൻ ദ്വീപുകളിൽ പ്രധാന ദ്വീപുകളായ ടോർട്ടോള, വിർജിൻ ഗോർഡ, അനെഗാഡ, ജോസ്റ്റ് വാൻ ഡൈക് എന്നിവയും മറ്റ് 50 ചെറിയ ദ്വീപുകളും കെയിസുകളും ഉൾക്കൊണ്ടിരിക്കുന്നു. 15 ദ്വീപുകളിലെങ്കിലും മനുഷ്യവാസമുണ്ട്. തലസ്ഥാനമായ റോഡ് ടൌൺ 20 കിലോമീറ്റർ (12 മൈൽ) നീളവും 5 കിലോമീറ്റർ (3 മൈൽ) വീതിയുമുള്ള വലിയ ദ്വീപായ ടോർട്ടോളയിലാണ് സ്ഥിതിചെയ്യുന്നത്. 2010 ലെ കനേഷുമാരി കണക്കുകൾ പ്രകാരം ദ്വീപുകളിലെ ആകെ ജനസംഖ്യ ഏകദേശം എണ്ണം 28,000 ആയിരുന്നു. ഇതിൽ ഏതാണ്ട് 23,500 പേർ ടെർട്ടോളയിലാണ് താമസിച്ചിക്കുന്നത്. ദ്വീപുകൾക്കായുള്ള ഏറ്റവും പുതിയ യുനൈറ്റഡ് നേഷൻസ് കണക്കുകളിൽ (2016) ജനസംഖ്യ 30,661 ആയിരുന്നു.

ബ്രിട്ടീഷ് വിർജിൻ ദീപു നിവാസികൾ ബ്രിട്ടീഷ് വിദേശ ഭൂവിഭാഗങ്ങളുടെ പൗരന്മാരും 2002 മുതൽ ബ്രിട്ടീഷ് പൗരന്മാരുമാണ്. ഈ ഭൂവിഭാഗം യൂറോപ്യൻ യൂണിയന്റെ ഭാഗമല്ല എന്നതുപോലെ യൂറോപ്യൻ യൂണിയന്റെ നിയമത്തിന് നേരിട്ട് വിധേയമല്ല എന്നുവരികിലും ബ്രിട്ടീഷ് വിർജിൻ ദ്വീപു നിവാസികൾ തങ്ങളുടെ ബ്രിട്ടീഷ് പൗരത്വം കാരണമായി യൂറോപ്യൻ യൂണിയനിലെ പൗരന്മാരായി കണക്കാക്കപ്പെടുന്നു.

പ്രദേശത്തിന്റെ ഔദ്യോഗികനാമം ഇപ്പോഴും "വിർജിൻ ദ്വീപുകൾ" എന്നാണ്, പക്ഷേ "ബ്രിട്ടീഷ്" എന്ന ഉപസർഗ്ഗം പലപ്പോഴും ഉപയോഗിക്കപ്പെടുന്നു. 1917 ൽ സമീപത്തെ അമേരിക്കൻ പ്രദേശം "ഡാനിഷ് വെസ്റ്റ് ഇൻഡീസ്" എന്ന പേരിൽനിന്നും "വിർജിൻ ഐലന്റ്സ് ഓഫ് ദി യുണൈറ്റഡ് സ്റ്റേറ്റ്സ്" എന്നാക്കി മാറ്റിയതിനാൽ ബ്രിട്ടീഷ് പ്രദേശത്തെ വേർതിരിച്ചറിയാനായിരിക്കാം ഇത് സാധാരണയായി ഉപയോഗിക്കുന്നതെന്നു പൊതുവേ കരുതുന്നു. എന്നിരുന്നാലും പ്രാദേശിക ചരിത്രകാരന്മാർ ഈ വാദത്തെ ചോദ്യം ചെയ്യുന്നു. 1857 ഫെബ്രുവരി 21 നും 1919 സെപ്റ്റംബർ 12 നും ഇടയിലുണ്ടായിരുന്ന പല പ്രസിദ്ധീകരണങ്ങളും പൊതുരേഖകളും ചൂണ്ടിക്കാണിച്ചുകൊണ്ട് ഈ പ്രദേശം ബ്രിട്ടീഷ് വിർജിൻ ഐലന്റ്സ് എന്നു നേരത്തതന്നെ അറിയപ്പെട്ടിരുന്നുവെന്ന് അവർ സമർത്ഥിക്കുന്നു. ബ്രിട്ടീഷ് വിർജിൻ ദ്വീപുകളിലെ സർക്കാർ പ്രസിദ്ധീകരണങ്ങളിൽ "ദ ടെറിറ്ററി ഓഫ് ദ വിർജിൻ ഐലന്റ്സ്" എന്നാരംഭിക്കുന്ന പേരിൽ ഉപയോഗിക്കുന്നതോടൊപ്പം പ്രദേശത്തിന്റെ പാസ്പോർട്ടുകളിൽ "വിർജിൻ ഐലന്റ്സ്" എന്നു മാത്രമായും എല്ലാ നിയമങ്ങളും "വെർജിൻ ദ്വീപുകൾ" എന്ന വാക്കുകളോടെയുമാണ് ആരംഭിക്കുന്നത്. അതു മാത്രമല്ല, "വിർജിൻ ദ്വീപുകൾ" എന്ന പേരുപയോഗിക്കുന്നതിനെ പ്രോത്സാഹിപ്പിക്കുന്നതിന് "എല്ലാ ശ്രമങ്ങളും നടത്തണം" എന്ന് പ്രദേശത്തിന്റെ ഭരണഘടനാ കമീഷനും അഭിപ്രായപ്പെടുകയുണ്ടായി. എന്നാൽ BVI ഫിനാൻസ്, BVI ഇലക്ട്രിസിറ്റി കോർപ്പറേഷൻ, BVI ടൂറിസ്റ്റ് ബോർഡ്, BVI അത്ലറ്റിക് അസോസിയേഷൻ, BVI ബാർ അസോസിയേഷൻ തുടങ്ങി വിവിധ പൊതുകാര്യവകുപ്പുകളും പൊതുമരാമത്ത് വകുപ്പുകൾ ഉൾപ്പെടെയുള്ള സ്ഥാപനങ്ങൾ "ബ്രിട്ടീഷ് വിർജിൻ ദ്വീപുകൾ" അല്ലെങ്കിൽ BVI എന്ന പേര് ഉപയോഗിക്കുന്നതു തുടരുന്നു.

ഇന്നും പിന്തുടരുന്ന ഒരു രീതിയുടെ ഭാഗമെന്ന നിലയിൽ ഈ പ്രദേശത്തെ തപാൽ സ്റ്റാമ്പുകളിൽ "ബ്രിട്ടീഷ് വിർജിൻ ദ്വീപുകൾ" (മുമ്പ് ലളിതമായി "വിർജിൻ ദ്വീപുകൾ" എന്നുപയോഗിച്ചിരുന്നു) എന്നു രേഖപ്പെടുത്തേണ്ടതാണെന്നു നിഷ്കർഷിക്കുന്ന ഒരു മെമ്മോറാണ്ടം 1968 ൽ ബ്രിട്ടീഷ് സർക്കാർ ഒരു പുറപ്പെടുവിക്കുകയുണ്ടായി. ഇത് 1959-ൽ പ്രദേശത്തെ അമേരിക്കൻ കറൻസിയുടെ സ്വീകാര്യത, പ്രദേശത്തെ തപാൽ സ്റ്റാമ്പുകൾക്കുള്ള യുഎസ് കറൻസി പരാമർശനം എന്നിവയിൽനിന്നുമുള്ള ആശയക്കുഴപ്പ സാധ്യത ഒഴിവാക്കുന്നതിനായിരിക്കാവുന്നതാണ്.

ക്രി.മു. 100-നടുത്ത് ദക്ഷിണ അമേരിക്കയിൽ നിന്നും കുടിയേറിയ അരവാക്കുകളാണ് വിർജിൻ ദ്വീപുകളിലെ ആദ്യ അധിവാസികൾ (എന്നിരുന്നാലും 1500 ബി.സി.യ്ക്കു മുമ്പുള്ള ദ്വീപുകളിലെ അമേരിന്ത്യൻ സാന്നിദ്ധ്യത്തേക്കുറിച്ചുള്ള ചില തെളിവുകൾ നിലനിൽക്കുന്നുണ്ട്). 15 ആം നൂറ്റാണ്ടിൽ ലെസ്സർ ആന്റിലെസ് ദ്വീപുകളിൽ നിന്ന് കൂടുതൽ ആക്രമണാത്മകയുള്ളവരും കരീബിയൻ കടലിന്റെ നാമകരണത്തിനു കാരണക്കാരുമായ ഒരു ഗോത്രവർഗ്ഗമായ കാരിബുകളാൽ പുറത്താക്കപ്പെടുന്നതുവരെ വരെ അരവാക്കുകൾ ഈ ദ്വീപുകളിൽ അധിവസിച്ചിരുന്നു.

തന്റെ സ്പാനിഷ് പര്യവേഷണത്തിന്റെ ഭാഗമായ 1493 ലെ അമേരിക്കകളിലേയ്ക്കുള്ള രണ്ടാം നാവികയാത്രയിൽ ഇതുവഴി സഞ്ചരിച്ച ക്രിസ്റ്റഫർ കൊളംബസ് ആയിരുന്നു വിർജിൻ ദ്വീപുകൾ ആദ്യമായി ദർശിച്ച യൂറോപ്യൻ. കൊളംബസ് ദ്വീപുകൾക്ക് സെന്റ് ഉർസുലയുടെ ബഹുമാനാർത്ഥം മനോരഞ്‌ജകമായ സാന്ത ഉർസുല വൈ ലാസ് വൺസ് മിൽ വിർജെനെസ് എന്ന പേരു നൽകുകയും ഇതു ചുരുങ്ങി ലാസ് വെർജെസനെസ് (ദ വിർജിൻസ്) എന്നായിത്തീരുകയും ചെയ്തു. 

പതിനാറാം നൂറ്റാണ്ടിന്റെ തുടക്കത്തിൽ കണ്ടുപിടിക്കപ്പെട്ട ഈ ദ്വീപുകളുടെമേൽ സ്പാനിഷ് സാമ്രാജ്യം അവകാശവാദമുന്നയിക്കുകയുണ്ടായെങ്കിലും അവർ ഒരിക്കലും ദ്വീപുകളിൽ താമസമാക്കിയിരുന്നില്ല. തുടർന്നുള്ള വർഷങ്ങളിൽ ഇംഗ്ലീഷ്, ഡച്ച്, ഫ്രഞ്ച്, സ്പാനിഷ്, ഡാനിഷ് തുടങ്ങിയവർ ഈ പ്രദേശത്തിന്റെ നിയന്ത്രണം ഏറ്റെടുക്കുന്നതിന് തിരക്കുകൂട്ടുകയും ഇത് ദ്വീപുകൾ കടൽക്കൊള്ളക്കാരുടെ നിരന്തരമായ കുപ്രസിദ്ധ ഉപദ്രവങ്ങൾക്കിടയാക്കുയും ചെയ്തു. ഈ കാലഘട്ടത്തിൽ ബ്രിട്ടീഷ് വിർജിൻ ദ്വീപുകളിൽ ഏതെങ്കിലുമൊരു അമേരിന്ത്യൻ വർഗ്ഗങ്ങളുടെ സാന്നിദ്ധ്യത്തെക്കുറിച്ച് യാതൊരു രേഖകളുമില്ല എന്നിരുന്നാലും അടുത്തുള്ള സൈന്റ് ക്രോയിക്സിൽ വസിച്ചിരുന്ന തദ്ദേശവാസികളിൽ ഭൂരിഭാഗവും കൊല്ലപ്പെടുകയോ അങ്ങിങ്ങായി ഒറ്റപ്പെട്ടുകിടക്കുകയോ ചെയ്തിരുന്നു. 

1648 ആയപ്പോഴേയ്ക്കും ഡച്ചുകാർ ടോർട്ടോള ദ്വീപിൽ ഒരു സ്ഥിരവാസകേന്ദ്രം പടുത്തുയർത്തി. 1672 ൽ ഇംഗ്ലീഷുകാർ ടോർട്ടോല ഡച്ചുകാരിൽ നിന്നും പിടിച്ചെടുക്കുകയും തുടർന്ന് 1680 ൽ അനെഗാഡ, വിർജിൻ ഗോർഡ എന്നിവയിലും തങ്ങളുടെ അധിനിവേശ തുടരുകയും ചെയ്തു. അതേസമയം, 1672-1733 കാലഘട്ടത്തിൽ ഡാനിഷുകാർ സമീപ ദ്വീപുകളായ സെയിന്റ് തോമസ്, സെയിന്റ് ജോൺ, സെയിന്റ് ക്രോയിക്സ് ദ്വീപുകൾ തങ്ങളുടെ നിയന്ത്രണത്തിലാക്കിയിരുന്നു.

ബ്രിട്ടീഷ് ദ്വീപുകൾ പ്രധാനമായും തന്ത്രപ്രധാനമായ പ്രദേശമായി കണക്കാക്കപ്പെട്ടിരുന്നതും ഇവയിലെ കോളനികൾ പ്രത്യേകിച്ച് സാമ്പത്തിക സാഹചര്യങ്ങൾ അനുകൂലമായിരുന്ന സമയത്ത് സ്ഥാപിക്കപ്പെട്ടതുമായിരുന്നു. ബ്രിട്ടീഷുകാർ ഇവിടെ കരിമ്പുകൃഷി അവതരിപ്പിക്കുകയും ഇത് ദ്വീപുകളിലെ വിദേശ വ്യാപാരത്തിന്റെ സ്രോതസ്സും പ്രധാന വിളയും ആയിത്തീരുകയും കരിമ്പിൻ തോട്ടങ്ങളിൽ ജോലി ചെയ്യാനായി അടിമകളെ ആഫ്രിക്കയിൽ നിന്ന് കൊണ്ടുവരികയും ചെയ്തു. പത്തൊമ്പതാം നൂറ്റാണ്ടിന്റെ മദ്ധ്യം വരെ ഈ ദ്വീപുകൾ സാമ്പത്തികമായി ഏറെ പുരോഗതി കൈവരിച്ചിരുന്നുവെങ്കിലും ഈ പ്രദേശത്തെ അടിമത്തനിരോധനം, വിനാശകാരിയായ ഒരു ചുഴലിക്കാറ്റ് പരമ്പര, യൂറോപ്പിലെയും അമേരിക്കയിലെയും പഞ്ചസാര വിളകളുടെ കൂടിയ ഉത്പാദനം എന്നീ കാരണങ്ങൾ കൂടിച്ചേർന്നുവന്നത് ദ്വീപുകളിലെ കരിമ്പിന്റെ ഉത്പാദനം ഗണ്യമായി കുറയ്ക്കുകയു സാമ്പത്തിക പ്രതിസന്ധിയുടെ ഒരു കാലഘട്ടത്തിലേക്ക് ദ്വീപുകൾ നയിക്കപ്പെടുകയും ചെയ്തു.

1917-ൽ ഡെൻമാർക്കിൽ നിന്ന് സെയിന്റ് ജോൺ, സെയിന്റ് തോമസ്, സെയിന്റ് ക്രോയിക്സ് എന്നീ ദ്വീപുകൾ അമേരിക്കൻ ഐക്യനാടുകൾ 25 ദശലക്ഷം യു.എസ്. ഡോളറിനു വിലയ്ക്കു വാങ്ങുകയും അവയെ യുണൈറ്റഡ് സ്റ്റേറ്റ്സ് വിർജിൻ ദ്വീപുകൾ എന്നു പുനർനാമകരണം നടത്തുകയും ചെയ്തു. 

ബ്രിട്ടീഷ് വിർജിൻ ദ്വീപുകളുടെ ഭരണം ബ്രിട്ടീഷ് ലീവാർഡ് ദ്വീപുകളുടെ ഭാഗമായോ അല്ലെങ്കിൽ സെൻറ് കിറ്റ്സ് ആന്റ് നെവിസിന്റെ ഭാഗമായോ പലവിധത്തിൽ ദ്വീപുകളിലെ ബ്രിട്ടീഷ് സർക്കാരിനെ പ്രതിനിധീകരിക്കുന്ന ഒരു ഭരണാധികാരിയാണു കൈകാര്യം ചെയ്യുന്നത്. 1960 ൽ ദ്വീപുകൾക്ക് പ്രത്യേക കോളനി പദവി ലഭിക്കുകയും 1967 ൽ സ്വയംഭരണാവകാശള്ളതായിത്തീരുകയും ചെയ്തു. 1960 മുതൽ ദ്വീപുകൾ തങ്ങളുടെ പാരമ്പരാഗതമായ കാർഷിക സമ്പദ്വ്യവസ്ഥയിൽ നിന്നു വ്യതിചലിച്ച് വിനോദസഞ്ചാരത്തിലേക്കും സാമ്പത്തിക സേവനങ്ങളിലേക്കും നീങ്ങുകയും കരീബിയൻ രാജ്യങ്ങളിലെ ഏറ്റവും സമ്പന്നമായ പ്രദേശങ്ങളിലൊന്നായി മാറുകയു ചെയ്തു.

ബ്രിട്ടീഷ് വിർജിൻ ദ്വീപുകളിൽ വിവിധ വലിപ്പങ്ങളിലുള്ള ഏകദേശം 60 ഉഷ്ണമേഖലാ കരീബിയൻ ദ്വീപുകളാണുള്ളത്. ഇവയിൽ ടോർട്ടോള 20 കിലോമീറ്റർ (12 മൈൽ) നീളവും 5 കിലോ മീറ്റർ (3 മൈൽ) വീതിയുള്ളതും മറ്റുള്ളവ ചെറിയ ജനവാസമില്ലാത്ത ദ്വീപുകളുൾപ്പെട്ടതുമാണ്. ഇവയെല്ലാംകൂടി ഏകദേശം 150 ചതുരശ്ര കിലോമീറ്റർ (58 ചതുരശ്ര അടി മൈൽ) പ്രദേശത്തായി വ്യാപിച്ചുകിടക്കുന്നു. അവ യു.എസ്. വെർജിൻ ദ്വീപുകളിൽ നിന്ന് ഏതാനും മൈൽ കിഴക്കായി വിർജിൻ ഐലന്റ് ദ്വീപസമൂഹങ്ങളുടെ ഭാഗമെന്ന നിലയിൽ പോർട്ടോ റിക്കോ പ്രധാന കരയിൽനിന്ന് ഏകദേശം 95 കിലോമീറ്റർ (59 മൈൽ) അകലെയായി സ്ഥിതിചെയ്യുന്നു. ഏകദേശം 150 കിലോമീറ്റർ (93 മൈൽ) കിഴക്ക്, തെക്കു-കിഴക്കായി ആൻഗ്വില്ല സ്ഥിതി ചെയ്യുന്നു. വടക്കൻ അറ്റ്ലാന്റിക് മഹാസമുദ്രം ദ്വീപുകളുടെ കിഴക്കായും കരീബിയൻ കടൽ പടിഞ്ഞാറു ഭാഗത്തായും സ്ഥിതി ചെയ്യുന്നു. ഭൂരിഭാഗം ദ്വീപുകളും അഗ്നിപർവതജന്യവും പർവ്വത പ്രകൃതിയുള്ളതും പരുക്കൻ ഭൂപ്രകൃതിയുള്ളതുമാണ്. മറ്റു ദ്വീപുകളിൽനിന്ന് അനെഗാഡ ഭൂമിശാസ്ത്രപരമായി വ്യത്യസ്തമായതും ചുണ്ണാമ്പുകല്ലും പവിഴപ്പുറ്റും ഉൾപ്പെടുന്ന ഒരു പരന്ന ദ്വീപുമാണ്. ടോർട്ടോള, വിർജിൻ ഗോർഡ, അനെഗാഡ, ജോസ്റ്റ് വാൻ ഡൈക് എന്നീ നാലു പ്രധാന ദ്വീപുകൾക്ക് പുറമെ ബ്രിട്ടീഷ് വിർജിൻ ദ്വീപുകളിലുൾപ്പെട്ടിരിക്കുന്ന മറ്റു ദ്വീപുകളും കാണുക:
ബ്രിട്ടീഷ് വിർജിൻ ദ്വീപുകളിൽ വാണിജ്യവാതങ്ങളാൽ നിയന്ത്രിക്കപ്പെടുന്ന ഒരു ഉഷ്ണമേഖലാ മഴക്കാട് കാലാവസ്ഥയാണ് അനുഭവപ്പെടാറുള്ളത്. വർഷം മുഴുവനും നേരിയ വ്യത്യാസം മാത്രം കാണിക്കുന്ന താപനിലയാണുള്ളത്. തലസ്ഥാനമായ റോഡ് ടൌണിൽ പ്രതിദിന പരമാവധി താപനില 32 ° C (89.6 ° F) വേനൽ കാലത്തും ശൈത്യകാലത്ത് 29 ° C (84.2 ° F) ഉം ആണ് അനുഭവപ്പെടാറുള്ളത്. വേനൽക്കാലത്തെ സാധാരണനിലയിലുള്ള ഏറ്റവു കുറഞ്ഞ ദൈനംദിന താപനില ഏകദേശം 24 ° C (75.2 °F) കുറഞ്ഞ താപനില 21 °C (69.8 °F)  ആയിരിക്കും. ഇവിടുത്തെ വർഷിക മഴ ശരാശരി 1,150 മില്ലീമീറ്ററാണ് (45.3 ഇഞ്ച്), ഇത് കുന്നിൻപ്രദേശങ്ങളിൽ ഉയർന്നനിലയിലും തീരപ്രദേശങ്ങളിൽ താഴ്ന്ന നിലയിലുമായിരിക്കും. വളരെ അസ്ഥിരമായ മഴക്കാലമാണെങ്കിലും സെപ്റ്റംബർ മുതൽ നവംബർ വരെയുള്ള മാസങ്ങൾ ശരാശരി ഈർപ്പമുള്ളതും ഫെബ്രുവരി മുതൽ നവംബർ വരെയുള്ള മാസങ്ങൾ ശരാശരി വരൾച്ചാ മാസങ്ങളുമായിരിക്കും.

2017 സെപ്തംബർ 6 ന് വീശിയടിച്ച് ഇർമ ചുഴലിക്കാറ്റ് ഈ ദ്വീപുകളിൽ കനത്ത നാശനഷ്ടങ്ങൾ വിതച്ചതോടൊപ്പം BVI ൽ നാലു മരണങ്ങളും റിപ്പോർട്ട് ചെയ്യപ്പെട്ടിരുന്നു. കരീബിയൻ ഡിസാസ്റ്റർ എമർജൻസി മാനേജ്മെന്റ് ഏജൻസി ദ്വീപുകളിലുടനീളം അടിയന്തരാവസ്ഥ പ്രഖ്യാപിച്ചിരുന്നു. ഏറ്റവും കനത്ത നാശനഷ്ടങ്ങൾ സംഭവിച്ചത് ടോർട്ടോള ദ്വീപിലായിരുന്നു. ബ്രിട്ടീഷ് വിദേശകാര്യ സെക്രട്ടറി ബോറിസ് ജോൺസൺ 2017 സെപ്തംബർ 13 ന് ടോർട്ടോല സന്ദർശിക്കുകയും ഇവിടുത്തെ നാശനഷ്ടങ്ങൾ വിലയിരുത്തുകയും ഇത് തന്നെ ഹിരോഷിമയിലെ ആറ്റംബോബ് വർഷത്തിന്റെ ഫോട്ടോകളെ ഓർമപ്പെടുത്തുകയും ചെയ്തുവെന്ന് അദ്ദേഹം പറഞ്ഞു.

സെപ്റ്റംബർ 8 ന് ബ്രിട്ടീഷ് സർക്കാർ സൈനികരോടൊപ്പം മെഡിക്കൽ സാമഗ്രികളും മറ്റു സഹായങ്ങളും എത്തിച്ചിരുന്നു. ഒന്നോ രണ്ടോ ദിവസങ്ങൾക്കകം കൂടുതൽ സൈനികർ എത്തുമെന്നു പ്രതീക്ഷിച്ചിരുന്നുവെങ്കിലും കൂടുതൽ വിപുലമായ സഹായം നൽകുന്നതിനായി നിയോഗിക്കപ്പെട്ട HMS ഓഷ്യൻ എന്ന കപ്പൽ  ഈ ദ്വീപുകളിൽ അടുത്ത രണ്ട് ആഴ്ചത്തേക്കുള്ളിൽ എത്തിച്ചേരുമെന്നു പ്രതീക്ഷിക്കപ്പെട്ടില്ല. 

ബ്രിട്ടീഷ് ദ്വീപുകളിൽ സംഭവിച്ച തകർച്ചയെ മറികടക്കുവാൻ വൻതോതിലുള്ള ഒരു ദുരന്തനിവാരണ പദ്ധതി നടപ്പാക്കാൻ നെക്കർ ദ്വീപിലെ (ബ്രിട്ടീഷ് വിർജിൻ ഐലന്റ്സ്) താമസക്കാരനും വ്യവസായിയുമായ റിച്ചാർഡ് ബ്രാൻസൺ യുകെ ഗവൺമെന്റിന്റെ ശ്രദ്ധ ക്ഷണിച്ചു. "ഹ്രസ്വകാല സഹായങ്ങളോടൊപ്പം ദീർഘകാല അടിസ്ഥാനസൗകര്യ വികസന പദ്ധതികളും" ഈ പദ്ധതിയിൽ ഉൾപ്പെടുത്തിയിരിക്കണമെന്ന് അദ്ദേഹം നിഷ്കർഷിച്ചിരുന്നു. ബിവിഐയെ പുനർനിർമ്മിക്കുന്നതിന് സമഗ്ര സഹായ പാക്കേജിനും പ്രീമിയർ ഒർലാൻഡോ സ്മിത്തും ആവശ്യപ്പെട്ടിരുന്നു. സെപ്തംബർ 10 ന് കരീബിയൻ ദ്വീപുകൾക്കായി 32 ദശലക്ഷം പൗണ്ടിന്റെ ഒരു ചുഴലിക്കാറ്റ് ദുരിതാശ്വാസ ഫണ്ട് നൽകുമെന്ന് പ്രധാനമന്ത്രി തെരേസ മെയ് വാഗ്ദാനം ചെയ്തു. ഇതേസമയംതന്നെ ബ്രിട്ടീഷ് റെഡ് ക്രോസ് അഭ്യർത്ഥന വഴി പൊതുജനങ്ങളുടെ സംഭാവനകളും സ്വരൂപിക്കപ്പെട്ടു.

യു.കെ. വിർജിൻ ഐലൻഡിലേയ്ക്ക് നീക്കിവയ്ക്കുന്ന തുകയെ സംബന്ധിച്ചുള്ള വിവരങ്ങൾ വാർത്താ മാധ്യമങ്ങൾക്ക് നൽകിയിരുന്നില്ല. ബ്രിട്ടീഷ് ദ്വീപുകളെ പുനരധിവസിപ്പിക്കുന്നതിൽ ബ്രിട്ടീഷുകാരുടെ പ്രതിബദ്ധത സ്ഥിരീകരിക്കുകയെന്ന ലക്ഷ്യമായിരുന്നു 2017 സെപ്തംബർ 13 ലെ ബോറിസ് ജോൺസന്റെ കരീബിയൻ ടൂർ സമയത്തെ ടോർട്ടോളയിലേയ്ക്കുള്ള സന്ദർശനത്തിന്റെ പ്രധാന ലക്ഷ്യം. എന്നാൽ, സഹായ പാക്കേജിനേക്കുറിച്ചുള്ള കൂടുതൽ അഭിപ്രായങ്ങൾ ഒന്നും അദ്ദേഹത്തിൽനിന്നു ലഭിച്ചില്ല. തടികൾ, കുപ്പി വെള്ളം, ഭക്ഷണം, കുഞ്ഞുങ്ങൾക്കുള്ള പാൽ, കിടക്കകൾ, വസ്ത്രങ്ങൾ, അതുപോലെതന്നെ പത്ത് പിക്കപ്പ് ട്രക്കുകൾ, നിർമ്മാണ വസ്തുക്കൾ, ഹാർഡ്വെയർ തുടങ്ങിയവയുമായി HMS Ocean (L12) എന്ന കപ്പൽ BVI ദ്വീപുകളിലേക്കുള്ള വഴിയിലാണ് എന്നദ്ദേഹം സ്ഥിരീകരിച്ചിരുന്നു.

ഈ പ്രദേശം പാർലമെന്ററി ജനാധിപത്യ സംവിധാനമാണ് പിന്തുടരുന്നത്. ബ്രിട്ടീഷ് വിർജിൻ ദ്വീപുകളിലെ പരമമായ എക്സിക്യുട്ടീവ് അതോറിറ്റിയെ ബ്രിട്ടീഷ് രാജ്ഞി പ്രതിനിധീകരിക്കുകയും ഈ മേൽക്കോയ്മ ബ്രിട്ടീഷ് വിർജിൻ ഐലൻഡിലെ ഗവർണർ രാജ്ഞിക്കുവേണ്ടി പ്രാവർത്തികമാക്കുകയും ചെയ്യുന്നു. ബ്രിട്ടീഷ് സർക്കാരിന്റെ ഉപദേശമനുസരിച്ച് ഗവർണറെ രാജ്ഞി നിയമിക്കുന്നു. പ്രതിരോധവും ഭൂരിഭാഗം വിദേശകാര്യങ്ങളും യുണൈറ്റഡ് കിംഗ്ഡത്തിന്റെ ഉത്തരവാദിത്തമാണ്.






</doc>
<doc id="474131" url="https://ml.wikipedia.org/wiki?curid=474131" title="ബരുൺ താഴ്‌വര">
ബരുൺ താഴ്‌വര

നേപ്പാളിലെ ശംഖുവാസഭ ജില്ലയിൽ മകാലു പർവ്വതത്തിന്റെ അടിവാരത്തിൽ സ്ഥിതിചെയ്യുന്ന ഹിമാലയൻ താഴ്വരയാണ് ബരുൺ താഴ്‌വര (बरुण उपत्यका). മകാലു ബരുൺ ദേശീയ പാർക്കിനുള്ളിൽ തന്നെയാണ് ഈ താഴ്വര സ്ഥിതിചെയ്യുന്നത്.



</doc>
<doc id="474133" url="https://ml.wikipedia.org/wiki?curid=474133" title="മകാലു">
മകാലു

8,485 മീറ്റർ (27,838 അടി) ഉയരമുള്ള ലോകത്തിലെ ഏറ്റവും ഉയരമേറിയ അഞ്ചാമത്തെ കൊടുമുടിയായ മകാലു നേപ്പാളിലും ടിബറ്റ് സ്വയംഭരണപ്രദേശത്തിന്റെയും അതിർത്തിയിൽ, എവറസ്റ്റിന് 19 കിലോമീറ്റർ തെക്ക് കിഴക്കായി മഹാലങ്കൂർ ഹിമാലയത്തിൽ സ്ഥിതി ചെയ്യുന്നു.




</doc>
<doc id="474136" url="https://ml.wikipedia.org/wiki?curid=474136" title="ബിസിപിഎൽ">
ബിസിപിഎൽ

ബിസിപിഎൽ ("ബേസിക് കംമ്പയിൻഡ് പ്രോഗ്രാമിംഗ് ലാംഗ്വേജ്") (BCPL)ഒരു പ്രോസ്സീജറൽ, ഇംപറേറ്റീവ്, സ്ട്രക്ചേർഡ് കമ്പ്യൂട്ടർ പ്രോഗ്രാമിങ് ഭാഷയാണ്. മറ്റ് ഭാഷകൾക്ക് വേണ്ടി കംപൈലർ എഴുതുക എന്നതാണ് ബിസിപിഎല്ലിന്റെ പൊതു ഉപയോഗം. എന്നിരുന്നാലും, അതിന്റെ സ്വാധീനം ഇന്നും അനുഭവപ്പെടുന്നു ബിസിപിഎൽ വാക്യഘടനാപരമായി മാറ്റം വരുത്തിയതുമൂലം അതിന്റെ സ്വാധീനം ഇപ്പോഴും അനുഭവപ്പെടും. ബി എന്നു വിളിക്കുന്ന ഭാഷ സി പ്രോഗ്രാമിങ് ഭാഷ അടിസ്ഥാനമാക്കിയുള്ളതാണ്. ബിസിപിഎൽ ആധുനിക പ്രോഗ്രാമിങ് ഭാഷകളിൽ ഉള്ള പല സവിശേഷതകളും അവതരിപ്പിച്ചു. കോഡ് ബ്ലോക്കുകളുടെ അതിരുകൾ നിർണ്ണയിക്കുന്നതിന് വളഞ്ഞ ബ്രെയ്സുകൾ(വളച്ചുകെട്ട്ഉദാ:{ }) ഉപയോഗിച്ചു..
ചെറുതും ലളിതവുമായ കമ്പൈലറുകൾ എഴുതാൻ വേണ്ടിയാണ് ബിസിപിഎൽ രൂപകൽപന ചെയ്തത്. പ്രശസ്തമായ ചില കമ്പൈലറുകൾ 16 കിലോബൈറ്റുകളുള്ളവയിൽ പോലും പ്രവർത്തിപ്പിക്കാൻ കഴിയും. കൂടാതെ, യഥാർത്ഥ കംപൈലർ, ബിസിപിഎല്ലിൽ തന്നെ എഴുതിയതും, എളുപ്പത്തിൽ പോർട്ട് ചെയ്യാവുന്നതായിരുന്നു. ബിസിപിഎൽ ഒരു സിസ്റ്റം ബൂട്ട്സ്ട്രാപ്പിങ് ചെയ്യുന്നതിനുള്ള ഏറ്റവും നല്ല ചോയ്സ് ആയിരുന്നു. കംപൈലർ പോർട്ടബിലിറ്റിക്ക് ഒരു പ്രധാന കാരണം അതിന്റെ ഘടനയായിരുന്നു. അത് രണ്ടു ഭാഗങ്ങളായി വിഭജിച്ചു: ഫ്രണ്ട് എൻഡ് ഉറവിടം പാഴ്സ് ചെയ്യുകയും ഒ-കോഡ് സൃഷ്ടിക്കുകയും ചെയ്തു, പിന്നീടുള്ള ബാക്ക് എൻഡിൽ ഒ-കോഡ് എടുത്തു ലക്ഷ്യമിട്ട കോഡിലേക്ക് വിവർത്തനം ചെയ്തു. ഒരു പുതിയ യന്ത്രം (new machine) പിന്തുണയ്ക്കുന്നതിനായി 1/5 കംപൈലർ കോഡ് മാത്രം തിരുത്തിയെഴുതേണ്ടതുണ്ട്. ഈ ടാസ്ക്ക് സാധാരണയായി 2 മുതൽ 5 വരെ മാസം വരെ എടുക്കാറുണ്ട്.


</doc>
<doc id="474140" url="https://ml.wikipedia.org/wiki?curid=474140" title="ഇ.കെ. ഗോവിന്ദ വർമ്മ രാജ">
ഇ.കെ. ഗോവിന്ദ വർമ്മ രാജ

കേരളത്തിലെ പ്രശസ്തനായ ഒരു ഫോക്‌ലോർ ഗവേഷകൻ ആണ് ഡോ.ഇ.കെ.ഗോവിന്ദ വർമ്മ രാജ. കണ്ണൂർ ജില്ലയാണ് ഇദ്ദേഹത്തിന്റെ സ്വദേശം. കോഴിക്കോട് സർവകലാശാല ഫോക്‌ലോർ പഠനകേന്ദ്രം വകുപ്പിന്റെ അദ്ധ്യക്ഷനായിരുന്നു.


</doc>
<doc id="474155" url="https://ml.wikipedia.org/wiki?curid=474155" title="കോർണേൽസ്">
കോർണേൽസ്

പുഷ്പിക്കുന്ന ചെടികളുടെ വർഗീകരണത്തിൽ വരുന്ന ഒരു നിരയാണ് കോർണേൽസ്. ഇതിൽ ഏകദേശം 600 ഇനങ്ങൾ ഉൾപ്പെടുന്നു. നാലുനിരയുള്ള പൂക്കളാണ് ഇവയിലുള്ളത്


</doc>
<doc id="474160" url="https://ml.wikipedia.org/wiki?curid=474160" title="വിസിറ്റേഷൻ (റാഫേൽ)">
വിസിറ്റേഷൻ (റാഫേൽ)

1517-ൽ ഇറ്റലിയിലെ നവോത്ഥാനകാല ചിത്രകാരനും ശില്പിയുമായ റാഫേൽ ചിത്രീകരിച്ച ഒരു എണ്ണഛായാചിത്രമാണ് വിസിറ്റേഷൻ. ഈ ചിത്രത്തിൽ കന്യാമറിയം വിശുദ്ധ എലിസബത്തിനെ സന്ദർശിക്കുന്നതിനെ പ്രമേയമാക്കി ചിത്രീകരിച്ചിരിക്കുന്നു. 1837 മുതൽ ഈ ചിത്രം പ്രാഡോ മ്യൂസിയത്തിൽ സൂക്ഷിച്ചിരിക്കുന്നു. റാഫേലിന്റെ സുഹൃത്തായ പ്രോട്ടോനോട്ടറി അപ്പോസ്തലനായ ജിയോവന്നി ബ്രാൻകാനിയോ അക്വിലയിലെ സാൻ സിൽവെസ്റ്റ്ററിലുള്ള പള്ളിയിലെ തന്റെ കുടുംബചാപെലിനു വേണ്ടി തന്റെ പിതാവായ മരിനോയുടെ (മാരിനോയുടെ ഭാര്യ എലിസബത്ത് എന്നു വിളിക്കപ്പെട്ടിരുന്നു) അഭ്യർത്ഥന പ്രകാരം വിസിറ്റേഷൻ ചിത്രീകരിക്കാൻ ഏർപ്പാടുചെയ്തു. 1655-ൽ സ്പെയിനിലെ ഫിലിപ്പ് നാലാമന്റെ അധിനിവേശ സൈന്യം കൊള്ളയടിയടിക്കുകയും ഈ ചിത്രം എൽ എസ്കോറിയലിൽ തൂക്കുകയും ചെയ്തിരുന്നു.
നവോത്ഥാനകാല ഇറ്റലിയിലെ ചിത്രകാരനും ശില്പിയുമായിരുന്നു റാഫേൽ. പിതാവായ ജിയോവാനി സാന്റി ഡ്യൂക്കിന്റെ കൊട്ടാരം ചിത്രകാരനായിരുന്നു. പിതാവ് തന്നെയായിരുന്നു റാഫേലിന്റെ ആദ്യ ഗുരു. പതിനഞ്ചാം വയസ്സിൽ റാഫേൽ പ്രശസ്ത ചിത്രകാരനായിരുന്ന പിയെട്രോ പെറുഗിനോയുടെ കീഴിൽ പരിശീലനം നേടി. 1502-ൽ പെറുഗിനോയുടെ ശിഷ്യനായിരുന്ന പിന്റുറിക്ക്യോയുടെ ക്ഷണം സ്വീകരിച്ച് റാഫേൽ സിയേനയിലേക്ക് പോയി. 1504-ലെ കന്യകയുടെ വിവാഹം (Wedding of the Virgin) ആണ്‌ അദ്ദേഹത്തിന്റെ ആദ്യത്തെ പ്രധാന രചനയായി കണക്കാക്കുന്നത്. റാഫേൽ തന്റെ ജീവിതത്തിന്റെ അവസാനത്തെ 12 വർഷങ്ങൾ കഴിച്ചുകൂട്ടിയതും പ്രശസ്തമായ രചനകളിലധികവും നടത്തിയതും റോമിൽ വച്ചായിരുന്നു. രൂപത്തിന്റെ വ്യക്തത, രചനാരീതി, മനുഷ്യന്റെ ആഡംബരത്തിന്റെ നിയോപ്ലാറ്റോണിക് ആദർശത്തിന്റെ ദൃശ്യനേട്ടം എന്നിവയിലൂടെ അദ്ദേഹത്തിന്റെ ചിത്രങ്ങൾ പ്രശംസിക്കപ്പെടുന്നു. 
റാഫേൽ ഒരു "നാടോടികളുടെ" ജീവിതം നയിച്ചു, വടക്കൻ ഇറ്റലിയിലെ വിവിധ കേന്ദ്രങ്ങളിൽ പ്രവർത്തിച്ചിരുന്നു. 1504 മുതൽ ഫ്ലോറൻസിൽ കൂടുതൽ സമയം ചെലവഴിച്ചു.



</doc>
<doc id="474162" url="https://ml.wikipedia.org/wiki?curid=474162" title="വിചാരധാര">
വിചാരധാര

രാഷ്ട്രീയ സ്വയംസേവക സംഘത്തിന്റെ രണ്ടാമത്തെ സർസംഘചാലക് ആയിരുന്ന ഗോൾവൽക്കറെഴുതിയ (ഗുരുജി) രണ്ടു പുസ്തകങ്ങളിലൊന്നാണ് വിചാരധാര (). 1966-ലാണ് ഈ പുസ്തകം ആദ്യമായി പ്രസിദ്ധീകരിക്കപ്പെട്ടത്. ഗോൾവൽക്കർ ഈ പുസ്തകം എഴുതിയതിന്റെ ഉദ്ദേശം "ആർ.എസ്.എസ്സിന്റെ യഥാർത്ഥമായ ഉദ്ദേശ്യത്തെ, പ്രകൃതിയെ, പരിധിയെ വിശദീകരിക്കാനും മനസ്സിലാക്കാനും" ആണെന്ന് വ്യക്തമാക്കുവാനായി ആർ.എസ്.എസ് നേതാക്കളായ രാജേന്ദ്ര സിംങ്ങും ബാവുറാവു ദിയോറസ്സും 1978-ൽ ഒരു സംയുക്ത പ്രസ്താവന നടത്തുകയുണ്ടായി.

ഈ പുസ്തകത്തിൽ നാലു ഭാഗങ്ങളിലായി ആകെ 23 അധ്യായങ്ങളുണ്ട്, ഇവയോരോന്നും ഗോൽവൽക്കർ പല കാലഘട്ടങ്ങളിലായി നടത്തിയ പ്രസംഗങ്ങളുടെയും എഴുതിയ കുറിപ്പുകളുടെയും സമാഹാരമാണ്. ഗോപാൽ ഗോഡ്സേയും മറ്റ് സംഘാനുഭാവികളും ഗാന്ധിവധത്തിന്റെ കുറ്റാരോപണത്തിൽ നിന്ന് പുറത്തുവരുന്നതിനും, ജനസംഘം പോലെയുള്ള രാഷ്ട്രീയപ്പാർട്ടികളിലൂടെ സംഘപ്രവർത്തകർ രാഷ്ട്രീയപ്രവർത്തനങ്ങളിൽ ശക്തമായി ഇടപെടാൻ തുടങ്ങുന്നതിനും അനുബന്ധമായി 1966-ലാണ് ബാംഗളൂരിൽ നിന്നും ആദ്യമായി ഇതു പ്രസിദ്ധീകരിക്കപ്പെട്ടത്. ഹിന്ദിയിലായിരുന്ന ഈ പ്രസംഗങ്ങളെല്ലാം പിന്നീട് ഇംഗ്ലീഷിലേക്കു മൊഴിമാറ്റം ചെയ്യപ്പെടുകയായിരുന്നു.

വിചാരധാരയിൽ ഗോൾവൽക്കർ ഇന്ത്യയുടേയും ഹിന്ദുമതത്തിന്റേയും അപദാനങ്ങൾ വാഴ്ത്തുന്നു. ഹിന്ദുക്കളല്ലാത്തവരെ നിശിതമായി വിമർശിക്കുന്ന ഈ കൃതിയിൽ "രാഷ്ട്രത്തിനകത്തുനിന്നുള്ള ശത്രുക്കളെ പുറത്തുനിന്നുള്ള ആക്രമണകാരികളേക്കാൾ കൂടുതൽ രാജ്യസുരക്ഷാ ഭീഷണിയുയർത്തുന്ന"വരായിട്ട് പരാമർശിച്ചിരിക്കുന്നു. ഗോൾവൽക്കറിന്റെ വിമർശനത്തിന്റെ പ്രധാന ലക്ഷ്യങ്ങൾ മുസ്ലീങ്ങളും, ക്രിസ്ത്യാനികളും, കമ്മ്യൂണിസ്റ്റുകളുമാണ്. ഒരു വലിയ അദ്ധ്യായം തന്നെ ഇക്കൂട്ടരുടെ ദേശഭക്തിയെ ചോദ്യം ചെയ്യാനായി അദ്ദേഹം നീക്കിവെച്ചിരിക്കുന്നു, അതുപോലെതന്നെ അവരുടെ "future aggressive designs on our country." ഗോൾവൽക്കർ ജനാധിപത്യത്തെയും ഈ കൃതിയിലൂടെ ചോദ്യം ചെയ്യുന്നു, അദ്ദേഹത്തിന്റെ അഭിപ്രായത്തിൽ "ജനാധിപത്യം പ്രായോഗികമായി ഏറിയകൂറും ഒരു മിഥ്യയാണ്. 'വ്യക്തിസ്വാതന്ത്ര്യം' എന്ന ശബ്ദഘോഷം പോലും കഴിവുള്ളന് മറ്റുള്ളവരെ ചൂഷണം ചെയ്യാനുള്ള ഒരു ഉപാധിമാത്രമാണ്"

വിചാരധാരയിൽ ഹിന്ദിയെ ഔദ്യോഗിക/രാഷ്ട്ര ഭാഷയായി നിർദ്ദേശിക്കുന്നതിനോടൊപ്പം (അദ്ധ്യായം 8), അഹിന്ദുക്കൾക്ക് പൗരത്വത്തിനുള്ള പരീക്ഷകളുടെ പട്ടിക (അ. 9) നൽകുകയും, മുസ്ലീങ്ങളേയും ക്രിസ്ത്യാനികളേയും കമ്മ്യൂണിസ്റ്റുകളേയും ആന്തരികമായ ഭീഷണികളായി ചിത്രീകരിക്കുകയും (അ. 12) ചെയ്യുന്നു. ഇതിൽ ബ്രാഹ്മണരും ക്ഷത്രിയരും രാജ്യഭരണം നടത്തുന്ന ബാക്കി ജാതികൾ ഇവരുടെ കീഴിൽ വരുകയും ചെയ്യുന്നരീതിയിലെ ഹിന്ദു ജാതി വ്യവസ്ഥയെ പുകഴ്ത്തി അതിനെ തിരിച്ചു കൊണ്ടുവരാൻ ആഹ്വാനം ചെയ്യുന്നുണ്ട് (ഭാഗം 4 - Moulding Men). സ്ത്രീകൾ പൊതുജീവിതത്തിന്റെ ഭാഗമാകുന്നതിനെയും പ്രസംഗങ്ങളും മറ്റും നടത്തുന്നതിനെയും പ്രോൽസാഹിപ്പിക്കാത്ത ഇത്(അ. 21) തൊട്ടുകൂടായ്മയിലേക്ക് തിരിച്ചുപോകാനും ഉദ്ഘോഷിക്കുന്നു.




</doc>
<doc id="474167" url="https://ml.wikipedia.org/wiki?curid=474167" title="എലീനർ മാർക്സ്">
എലീനർ മാർക്സ്

ജെന്നി ജൂലിയ എലീനർ മാർക്സ് (ജീവിതകാലം: 16 ജനുവരി 1855 - മാർച്ച് 31, 1898), ചിലപ്പോഴൊക്കെ എലീനർ അവേലിംഗ് എന്നുകൂടി അറിയപ്പെട്ടിരുന്ന കാൾ മാർക്സിന്റെ ഇംഗ്ലണ്ടിൽ ജനിച്ച ഏറ്റവും ഇളയമകളായിരുന്നു. കുടുംബാംഗങ്ങൾക്കിടയിൽ അവർ‌ ടസ്സി എന്ന പേരിലറിയപ്പെട്ടിരുന്നു. സ്വയമേവതന്നെ ഒരു സോഷ്യലിസ്റ്റ് പ്രവർത്തകയായിരുന്ന എലീനർ ചില അവസരങ്ങളിൽ ഒരു സാഹിത്യ വിവർത്തകയായും പ്രവർത്തിച്ചിട്ടുണ്ട്. 1898 മാർച്ചിൽ അവരുടെ പങ്കാളിയും ഒരു പ്രമുഖ ബ്രിട്ടീഷ് മാർക്സിസ്റ്റ് പ്രവർത്തകനുമായിരുന്ന എഡ്വേഡ് അവേലിംഗ് തലേ വർഷം ജൂണിൽ ഒരു യുവ നടിയെ രഹസ്യമായി വിവാഹം ചെയ്തിരുന്ന വിവരം അറിയാനിടവന്ന എലീനർ 43 വയസ്സുള്ളപ്പോൾ വിഷം കഴിച്ച് ആത്മഹത്യ ചെയ്തു.

എലീനർ മാർക്സ് 1855 ജനുവരി 16-ന് ലണ്ടനിൽ കാൾ മാർക്സിന്റേയും അദ്ദേഹത്തിന്റ പത്നി ജെന്നി വോൺ വെസ്റ്റ്ഫാലന്റേയും ആറാമത്തെ കുട്ടിയും നാലാമത്തെ മകളുമായി ജനിച്ചു. ചെറുപ്രായത്തിൽത്തന്നെ അവർ "ടസ്സി" എന്നു വിളിക്കപ്പെട്ടു. ചെറുപ്രായത്തിൽ രാഷ്ട്രീയത്തിൽ താത്പര്യംജനിച്ച അവർ തന്റെ ചെറുപ്പകാലം മുതൽക്കുതന്നെ രാഷ്ട്രീയനേതാക്കൾക്ക് എഴുതാറുണ്ടായിരുന്നു.


</doc>
<doc id="474170" url="https://ml.wikipedia.org/wiki?curid=474170" title="ഗ്രബ്ബിയ">
ഗ്രബ്ബിയ

ഗ്രബ്ബീയസീ എന്ന പുഷ്പിക്കുന്ന സസ്യ കുടുംബത്തിലെ ഒരു ജീനസ് ആണ് ഗ്രബ്ബിയ. ദക്ഷിണാഫ്രിക്കയിലെ ഫ്ലോരിസ്റ്റിൿ മുനമ്പിനോട് തദ്ദേശീയതയുള്ള മൂന്ന് ഇനങ്ങളാണ് ഈ ജനുസ്സിലുള്ളത്. അവ മീറ്റർ വരെ ഉയരമുള്ളതും ചെറിയ മൃദുവായ തൂവൽ പോലുള്ള ഇലകൾ ഉള്ളതുമാണ്. ഫലം ഒരു സംയുക്തഫലം ആണ്

1767-ൽ പീറ്റർ ജോൺസ് ബെർഗിയസ് (Peter Jonas Bergius) ആണ് ഗ്രബ്ബിയ എന്ന് നാമകരണം ചെയ്യുകയും Kongliga Vetenskaps Academiens Handlingar എന്ന ശീർഷകത്തോടെ സ്വീഡിഷ് സൈന്റിഫിക് ജേർണലിൽ പ്രസിദ്ധീകരിക്കുകയും ചെയ്തു. ഈ പേർ പ്രശസ്ത സ്വീഡിഷ് സസ്യശാസ്ത്രജ്ഞനായ മൈക്കൽ ഗ്രബ്ബിന്റെ ഓർമ്മയ്ക്കാണ് നൽകപ്പെട്ടത്. 



</doc>
<doc id="474172" url="https://ml.wikipedia.org/wiki?curid=474172" title="സംയുക്തഫലം">
സംയുക്തഫലം

ഒരു പൂങ്കുലയാകെ ഒരു ഫലമായി തോന്നുന്നരീതിയിൽ മാറുന്നതരം ഫലങ്ങൾ ആണ് സംയുക്ത ഫലം. (സിങ്കാർപ് ) ഇത് ഫലങ്ങളുടെ ഒരു സമ്മേളനം ആണ്. ചക്ക, കൈതചക്ക ശീമപ്ലാവ് മൾബറി എന്നിവ ഇത്തരം ഫലങ്ങൾക്ക് നല്ല ഉദാഹരണം ആണ്. പൂങ്കുലയിലെ ഓരോ പൂവും ഓരോ ഫലമായി മാറുന്നു. പൂവിട്ടുകഴിയുമ്പോൾ ഈ കൂട്ടത്തെ പൂങ്കുല എന്ന് പറയുന്നു. 

താഴെകൊടുത്ത നോനി ഫലത്തിന്റെ ("Morinda citrifolia")ചിത്രത്തിൽ പൂങ്കുലയുടെയും കായുടെയും ചിത്രത്തിൽ നിന്നും രൂപപ്പെടുന്നതിന്റെ ചിത്രം വ്യക്തമാകുന്നു.

മറ്റുദാഹരണങ്ങൾ:



</doc>
<doc id="474181" url="https://ml.wikipedia.org/wiki?curid=474181" title="ടെറാക്കോട്ട ആർമി">
ടെറാക്കോട്ട ആർമി

ആദ്യത്തെ ചൈനീസ് ചക്രവർത്തിയായ ഷി ഹുവാങ്ങ് ഡൈ നിർമ്മിച്ചതാണ് ടെറാക്കോട്ട ആർമി.നൂറുകണക്കിന് ടെറാക്കോട്ട പടയാളികളെ തൻറ്റെ മൃതശരീരത്തോടൊപ്പം അടക്കം ചെയ്യാൻ അദ്ദേഹം ചട്ടം കെട്ടി. ഈ ടെറാക്കോട്ട പടയാളികളുടെ പ്രതിമ ചൈനയിലെ വലിയ കൗതുകമാണ്.

</doc>
<doc id="474198" url="https://ml.wikipedia.org/wiki?curid=474198" title="മനേകിയ">
മനേകിയ

പിപ്പരേസീ സസ്യകുടുംബത്തിലെ ഒരു ജീനസ് ആണ് മനേകിയ. ആറു ഇനങ്ങൾ ആണ് ഈ ജീനസിൽ ഉള്ളത്. 


</doc>
<doc id="474200" url="https://ml.wikipedia.org/wiki?curid=474200" title="സിപ്പേലിയ">
സിപ്പേലിയ

പിപ്പരേസീ സസ്യകുടുംബത്തിലെ ഒരു ജീനസ് ആണ് സിപ്പേലിയ. ഒരു ഇനം (സിപ്പേലിയ ബഗോനിഫോളിയ) ആണ് ഈ ജീനസിൽ ഉൾപ്പെടുത്തിയിട്ടുള്ളത്. 


</doc>
<doc id="474211" url="https://ml.wikipedia.org/wiki?curid=474211" title="ദ ഹോളി ഫാമിലി വിത്ത് എയ്ഞ്ചൽസ്">
ദ ഹോളി ഫാമിലി വിത്ത് എയ്ഞ്ചൽസ്

ഡച്ച് ലാൻഡ്സ്കേപ് ചിത്രകാരനായ റെംബ്രാന്റ് ചിത്രീകരിച്ച ഒരു എണ്ണഛായാചിത്രമാണ് ദ ഹോളി ഫാമിലി വിത്ത് എയ്ഞ്ചൽസ്. ഡച്ച് സുവർണ്ണകാലഘട്ടത്തെ ചിത്രങ്ങൾക്ക് നല്ലൊരുദാഹരണമായ ഈ ചിത്രം ഇപ്പോൾ ഹെർമിറ്റേജ് മ്യൂസിയത്തിന്റെ ശേഖരത്തിൽ ആണ് സൂക്ഷിച്ചിരിക്കുന്നത്. 
ചരിത്രകാരന്മാർ ഡച്ച് ജനതയുടെ സുവർണ്ണകാലഘട്ടം എന്ന് വിശേഷിപ്പിക്കുന്ന കാലഘട്ടത്തിൽ നെതർലന്റ്സിൽ ജീവിച്ചിരുന്ന പ്രശസ്തനായ ചിത്രകാരനും കൊത്തുപണിക്കാരനുമായിരുന്നു റെംബ്രാന്റ് വാങ് റേയ്ൻ. സൗഭാഗ്യപൂർണ്ണമായ യൗവനകാലവും ദുരിതം നിറഞ്ഞ വാർദ്ധക്യവും അദ്ദേഹത്തിന്റെ രചനകളുടെ പ്രത്യേകതയായിരുന്നു. അദ്ദേഹത്തിന്റെ മിക്ക ചിത്രങ്ങളും കലാസ്വാദകരുടെ ശ്രദ്ധ പിടിച്ചു പറ്റിയിരുന്നു. റെംബ്രാന്റ് പല പ്രശസ്ത ചിത്രങ്ങളും രചിച്ചു. അവയിൽ ചിലത് വളരെ വലിപ്പമുള്ള ചിത്രങ്ങളാണ്, ചിലത് വളരെ ഇരുണ്ടതും ശോകപൂർണ്ണവുമാണ്. റെംബ്രാന്റിന്റെ പല ചിത്രങ്ങളും കാണുമ്പോൾ കാണികൾക്ക് ചിത്രത്തിൽ സംഭവിക്കുന്ന കാര്യങ്ങളിൽ തങ്ങളും ഭാഗമാണെന്നു തോന്നും. ലോകമെമ്പാടുമുള്ള ചിത്ര പ്രദർശനശാലകളിൽ റെംബ്രാന്റിന്റെ ചിത്രങ്ങൾ കാണാം. 



</doc>
<doc id="474218" url="https://ml.wikipedia.org/wiki?curid=474218" title="ആന്ത്രോപോർനിസ്">
ആന്ത്രോപോർനിസ്

അന്ത്യ ഇയോസിൻ കാലത്തു ജീവിച്ചിരുന്ന ഒരു ഭീമാകാരനായ പെനിക്വിൻ ആയിരുന്നു ആന്ത്രോപോർനിസ്. ഉദ്ദേശം 1.8 മീറ്റർ ഉയരവും 90 കിലോ ഭാരവും ഉണ്ടായിരുന്നു ഇവയ്ക്ക് .


</doc>
<doc id="474235" url="https://ml.wikipedia.org/wiki?curid=474235" title="ലാച്നൊകോളോൺ">
ലാച്നൊകോളോൺ

എറിയോക്കോളേസീ എന്ന സസ്യ കുടുംബത്തിലെ ഒരു ജനുസ്സ് ആണ്'ലാച്നൊകോളോൺ (bogbutton"'). ഏഴു ഇനങ്ങൾ (സ്പീഷിസ്) ആണ് ഈ തരത്തിൽ ഉൾപ്പെടുത്തിയിട്ടുള്ളത്. ക്യൂബയിലും തെക്കൻ അമേരിക്കയിൽ ടെക്സാസ് മുതൽ വെർജീനിയ വരെയുള്ള സ്ഥലങ്ങളിലും ആണ് ഇത് അധികം കാണുന്നത്.



</doc>
<doc id="474237" url="https://ml.wikipedia.org/wiki?curid=474237" title="ലീയോത്രിക്സ്">
ലീയോത്രിക്സ്

എറിയോക്കോളേസീ എന്ന സസ്യ കുടുംബത്തിലെ ഒരു ജനുസ്സ് ആണ്'ലീയോത്രിക്സ് . തെക്കേ അമേരിക്കയോട് തദ്ദേശീയത പുലർത്തുന്ന ഒരു സസ്യമാണീത്.



</doc>
<doc id="474239" url="https://ml.wikipedia.org/wiki?curid=474239" title="മെസാന്തമം">
മെസാന്തമം

എറിയോക്കോളേസീ എന്ന സസ്യ കുടുംബത്തിലെ ഒരു സസ്യജനുസ്സ് ആണ്മെസാന്തമം. 1856ൽ ആദ്യമായി പ്രതിപാദിക്കപ്പെട്ടത്. ആഫ്രിക്ക, മെഡഗാസ്കർ എന്നീ പ്രദേശങ്ങളിലെ മധ്യരേഖാപ്രദേശത്താണ് ഇവ കാണപ്പെടുന്നത്.



</doc>
<doc id="474241" url="https://ml.wikipedia.org/wiki?curid=474241" title="റോണ്ടോനാന്തസ്">
റോണ്ടോനാന്തസ്

എറിയോക്കോളേസീ എന്ന സസ്യ കുടുംബത്തിലെ ഒരു ജനുസ്സ് ആണ്റോണ്ടോനാന്തസ്. ആറോളം ഇനങ്ങൾ (സ്പീഷീസ്) ആണ് ഈ ജനുസ്സിൽ ഉള്ളത്. അവ തെക്കേ അമേരിക്കയോട് തദ്ദേശീയത പ്രകടിപ്പിക്കുന്നു. 



</doc>
<doc id="474243" url="https://ml.wikipedia.org/wiki?curid=474243" title="സിംഗോനാന്തസ്">
സിംഗോനാന്തസ്

എറിയോക്കോളേസീ എന്ന സസ്യ കുടുംബത്തിലെ ഒരു ജനുസ്സ് ആണ് സിംഗോനാന്തസ് ഏകദേശം ഇരുനൂറോളം ഇനങ്ങൾ ഈ ജനുസ്സിലുണ്ട്. ഇവ ആഫ്രിക്കയിലെ ഉഷ്ണമേഖല, ലാറ്റിൻ അമേരിക്ക(മെക്സിക്കൊ ക്യൂബ മുതൽ തെക്ക് അർജന്റീന വരെ) എന്നിവിടങ്ങളിൽ ഉണ്ടായവയാണ്.



</doc>
<doc id="474252" url="https://ml.wikipedia.org/wiki?curid=474252" title="ക്രിക്കറ്റ് ലോകകപ്പ് 2019">
ക്രിക്കറ്റ് ലോകകപ്പ് 2019

അന്താരാഷ്ട്ര ക്രിക്കറ്റ് സമിതി.യുടെ ആഭിമുഖ്യത്തിൽ നടത്തുന്ന ഏകദിന ക്രിക്കറ്റ് ലോകകപ്പ്പന്ത്രണ്ടാമത് പതിപ്പാണ് ലോകകപ്പ് ക്രിക്കറ്റ് 2019. ഈ ടൂർണമെന്റ് 2019 മെയ് 30 മുതൽ ജൂലൈ 14വരെ ഇംഗ്ലണ്ട്, വേൽസ് എന്നീ രാജ്യങ്ങളിൽ വെച്ച് നടന്നു.

2018 ഏപ്രിൽ 26-നാണ് അന്താരാഷ്ട്ര ക്രിക്കറ്റ് സമിതി മൽസര തീയതികൾ പ്രഖ്യാപിച്ചത്.

നോക്കൗട്ട് ഘട്ടത്തിൽ രണ്ട് സെമി ഫൈനലുകളാണുള്ളത്, വിജയികൾ ലോർഡ്‌സിൽ നടക്കുന്ന ഫൈനലിൽ ഏറ്റുമുട്ടും. 1999 ലെ ലോകകപ്പിലെ പോലെ ഇത്തവണയും ഓൾഡ് ട്രാഫോർഡും |എഡ്ജ്ബാസ്റ്റണുമാണ് രണ്ട് സെമി ഫൈനലുകൾക്കും ആതിഥേയത്വം വഹിക്കുന്നത്. എല്ലാ നോക്കൗട്ട് മത്സരങ്ങൾക്കും ഒരു കരുതൽ ദിനമുണ്ട്.

2019 ജൂൺ 25 ന് ലോർഡ്‌സിൽ നടന്ന മത്സരത്തിൽ ഇംഗ്ളണ്ടിനെ തോൽപ്പിച്ചാണ് സെമി ഫൈനലിന് യോഗ്യത നേടുന്ന ആദ്യ ടീമായി ഓസ്ട്രേലിയ മാറിയത്. 2019 ജൂലൈ 2 ന് എഡ്ജ്ബാസ്റ്റണിൽ ബംഗ്ലാദേശിനെ പരാജയപ്പെടുത്തി സെമി ഫൈനലിന് യോഗ്യത നേടുന്ന രണ്ടാമത്തെ ടീമായി ഇന്ത്യ മാറി. അടുത്ത ദിവസം റിവർസൈഡ് ഗ്രൗണ്ടിൽ നടന്ന മത്സരത്തിൽ ന്യൂസിലൻഡിനെ തോൽപ്പിച്ച് ആതിഥേയരായ ഇംഗ്ലണ്ട് സെമി ഫൈനലിന് യോഗ്യത നേടുന്ന മൂന്നാമത്തെ ടീമായി. നെറ്റ് റൺ നിരക്കിൽ പാകിസ്താനെ മറികടന്ന് നാലാമത്തെയും അവസാനത്തെയും ടീമായി ന്യൂസിലൻഡ് സെമി ഫൈനലിന് യോഗ്യത നേടി.

ഐസിസിയുടെ 2019 ലെ ക്രിക്കറ്റ് ലോകകപ്പിനായുള്ള പ്രക്ഷേപണ, ഡിജിറ്റൽ വിതരണ കരാറുകൾ അതത് രാജ്യത്തെ വിവിധ കമ്പനികൾക്ക് നൽകിയിട്ടുണ്ട്, ഇത് ലോകമെമ്പാടുമുള്ള ക്രിക്കറ്റ് കാഴ്ചക്കാർക്ക് ലൈവായി കാണാൻ നിരവധി പ്ലാറ്റ്ഫോമുകൾ നൽകുന്നു. ഫൈനലിലേക്ക് ഇംഗ്ളണ്ട് യോഗ്യത നേടിയാൽ സ്കൈ സ്പോർട്സ് ഫൈനൽ ഫ്രീ-ടു-എയറിൽ കാണിക്കുമെന്ന് സ്ഥിരീകരിച്ചു.

മത്സരങ്ങൾ പ്രക്ഷേപണം ചെയ്യുന്നതിന് അവകാശമുള്ള നെറ്റ്‌വർക്കുകൾ:


</doc>
<doc id="474267" url="https://ml.wikipedia.org/wiki?curid=474267" title="ലോച്ചിസ് മഡോണ (ടിഷ്യൻ)">
ലോച്ചിസ് മഡോണ (ടിഷ്യൻ)

1508-1510നും ഇടയിൽ പ്രമുഖ ഇറ്റാലിയൻ ചിത്രകാരനായിരുന്ന ടിഷ്യൻ വെസല്ലി പാനലിൽ ചിത്രീകരിക്കപ്പെട്ട ഒരു എണ്ണഛായാചിത്രമാണ് ലോച്ചിസ് മഡോണ. (മുമ്പ് ഇതേ ചിത്രം ഫ്രാൻസെസ്കോ വെസെലിയോ, സാന്റീ സാഗൊ എന്നിവർ ചിത്രീകരിച്ചിരുന്നു) ഇപ്പോൾ ഈ ചിത്രം ബെർഗാമോയിലെ അക്കാഡമിയ കറാറയിൽ ആണ് സൂക്ഷിച്ചിരിക്കുന്നത്. ലോച്ചിസ് ശേഖരത്തിന്റെ ഭാഗമായി ആദ്യം രേഖപ്പെടുത്തിയതിനുശേഷമാണ് ഈ ചിത്രത്തിന് പേർ നല്കിയത്.

പതിനാറാം നൂറ്റാണ്ടിലെ വെനീഷ്യൻ സ്കൂൾ ചിത്രകാരന്മാരിൽ പ്രമുഖനായിരുന്ന പ്രമുഖ ഇറ്റാലിയൻ ചിത്രകാരനായിരുന്നു ടിഷ്യൻ. മൈക്കലാഞ്ജലൊയോടൊപ്പം ഇദ്ദേഹം ഇറ്റാലിയൻ ചിത്രകലയുടെ പ്രശസ്തി വർദ്ധിപ്പിച്ചു. ടിഷ്യൻ വെനിഷ്യൻ ചിത്രകലാവിദഗ്ദ്ധനായിരുന്ന ജിയോവന്നി ബെല്ലിനിയുടെ കീഴിൽ പരിശീലനം നേടിയിരുന്നതായി കരുതപ്പെടുന്നു. ക്ലാസ്സിക്കൽ കലയുടെയും മൈക്കലാഞ്ജലോയുടെയും സ്വാധീനത്താൽ ടിഷ്യന്റെ ചിത്രങ്ങളിൽ പ്രകടമായ പരിവർത്തനം വന്നുചേർന്നു. നിറക്കൂട്ടുകളുടെ നിയന്ത്രണവും നൂതനത്വവും ടിഷ്യൻ ചിത്രങ്ങളുടെ സവിശേഷതയായി മാറിയിരുന്നു.


</doc>
<doc id="474275" url="https://ml.wikipedia.org/wiki?curid=474275" title="മലനട">
മലനട

കേരളത്തിലെ കൊല്ലം ജില്ലയിൽ കുന്നത്തൂർ താലൂക്കിൽ പൊരുവഴി വില്ലേജിൽ സ്ഥിതിചെയ്യുന്ന സ്ഥലമാണ് മലനട. ദക്ഷിണേന്ത്യയിലെ ഏക ദുര്യോധന ക്ഷേത്രമായ മലനട ക്ഷേത്രം സ്ഥിതി ചെയുന്നത് ഇവിടെ ആണ്. തെങ്ങമം, പ്രഭാലയം, ചാലുംപാട് എന്നിവയാണ് ചുറ്റുമുള്ള മറ്റു സ്ഥലങ്ങൾ.


</doc>
<doc id="474278" url="https://ml.wikipedia.org/wiki?curid=474278" title="ക്ലോസ് സാമൽസൺ">
ക്ലോസ് സാമൽസൺ

ക്ലോസ്സ് സാമൽസൺ (ഡിസംബർ 21, 1918 - മേയ് 25, 1980) ഒരു ജർമ്മൻ ഗണിതശാസ്ത്രജ്ഞനായിരുന്നു, ഭൗതികശാസ്ത്രജ്ഞനും, പ്രോഗ്രാമിങ് ഭാഷാ പരിഭാഷയുടെ കമ്പ്യൂട്ടർ പയനിയറും(മുൻഗാമി) കമ്പ്യൂട്ടറുകളിലെ തുടർച്ചയായ സൂത്രവാക്യ വിവർത്തനത്തിനായി പുഷ്-പോപ്പ് സ്റ്റാക്ക് അൽഗോരിതങ്ങൾ നിർമ്മിച്ചയാളുമാണ്.
ബാല്യകാലഘട്ടത്തിൽ ബ്രെസ്ലൗവിൽ താമസിച്ച അദ്ദേഹം, അൽസാസ്-ലൊറെയ്നിലെ സ്ട്രാസ്ബർഗിലാണ് ജനിച്ചത്. അദ്ദേഹത്തിന്റെ മൂത്ത സഹോദരൻ ഗണിതശാസ്ത്രജ്ഞനായ ഹാൻസ് സാമൽസൺ ആയിരുന്നു. രാഷ്ട്രീയ സാഹചര്യങ്ങൾ മൂലം മൂന്നിഞ്ചു ലുഡ്വിഗ് മാക്സിമിലിയൻ യൂണിവേഴ്സിറ്റിയിൽ ഗണിതവും ഫിസിക്സും പഠിക്കാൻ അദ്ദേഹം 1946 വരെ കാത്തിരുന്നു.


</doc>
<doc id="474281" url="https://ml.wikipedia.org/wiki?curid=474281" title="അപോഡാന്തര">
അപോഡാന്തര

കുക്കുർബിറ്റേസീ എന്ന സസ്യ കുടുംബത്തിലെ ഒരു ജനുസ്സ് ആണ്അപോഡാന്തര .



</doc>
<doc id="474283" url="https://ml.wikipedia.org/wiki?curid=474283" title="ടി.എസ്. പ്രസാദ്">
ടി.എസ്. പ്രസാദ്

കേരളീയനായ ഒരു ചിത്രകാരനാണ് ടി.എസ്. പ്രസാദ്. 2015 - ലും 2019 - ലും കേരള ലളിതകലാ അക്കാദമിയുടെ ഓണറബിൾ മെൻഷൻ പുരസ്കാരം ലഭിച്ചിട്ടുണ്ട്. 


</doc>
<doc id="474285" url="https://ml.wikipedia.org/wiki?curid=474285" title="ഡൊണാകൊണ്ട വിമാനത്താവളം">
ഡൊണാകൊണ്ട വിമാനത്താവളം

ഇന്ത്യയിലെ ആന്ധ്രാപ്രദേശ് സംസ്ഥാനത്ത് ഡൊണകൊണ്ടയിൽ സ്ഥിതിചെയ്യുന്ന ഒരു വിമാനത്താവളമാണ് ഡൊണാകൊണ്ട വിമാനത്താവളം (ICAO: VODK). രണ്ടാം ലോകമഹായുദ്ധകാലത്ത് ബ്രിട്ടീഷ് ഭരണകൂടം അവരുടെ വിമാനങ്ങൾക്ക് ഇന്ധനം പുനർ നിറയ്ക്കാനായി നിർമ്മിച്ചതാണ് ഈ വിമാനത്താവളം. എയർപോർട്ട്സ് അതോറിറ്റി ഓഫ് ഇന്ത്യയുടെ ഉടമസ്ഥതയിലുള്ള ഇത് ഇപ്പോൾ അടച്ചുപൂട്ടിയിരിക്കുന്നു.


</doc>
<doc id="474286" url="https://ml.wikipedia.org/wiki?curid=474286" title="ബിർസ മുണ്ഡ വിമാനത്താവളം">
ബിർസ മുണ്ഡ വിമാനത്താവളം

ഇന്ത്യയിൽ ഝാർഖണ്ഡിന്റെ തലസ്ഥാന നഗരിയായ റാഞ്ചിയിൽ സ്ഥിതിചെയ്യുന്ന ഒരു വിമാനത്താവളമാണ് ബിർസ മുണ്ഡ വിമാനത്താവളം (IATA: IXR, ICAO: VERC). ഇത് റാഞ്ചി വിമാനത്താവളം എന്നുകൂടി അറിയപ്പെടുന്നു. ഇന്ത്യൻ ആദിവാസി സ്വാതന്ത്ര്യ സമരസേനാനിയായിരുന്ന ബിർസ മുണ്ഡയുടെ പേരിലറിയപ്പെടുന്ന ഈ വിമാനത്താവളം ഇപ്പോൾ എയർപോർട്ട് അതോറിറ്റി ഓഫ് ഇന്ത്യയുടെ നിയന്ത്രണത്തിലാണ്. നഗര കേന്ദ്രത്തിൽ നിന്ന് ഏകദേശം 5 കിലോമീറ്റർ മീ (3.1 മൈൽ) അകലെയായി ഹിനോയിലാണ് ഇതു സ്ഥിതി ചെയ്യുന്നു. 1568 ഏക്കർ പ്രദേശത്തായി വിമാനത്താവളത്തിന്റെ ഭാഗങ്ങൾ വ്യാപിച്ചുകിടക്കുന്നു. പ്രതിവർഷം ഏകദേശം ഒന്നര ദശലക്ഷത്തോളം യാത്രക്കാർ ഉപയോഗിക്കുന്ന ഈ വിമാനത്താവളം ഇന്ത്യയിലെ ഏറ്റവും തിരക്കേറിയ 28 ആമത്തെ വിമാനത്താവളമാണ്.

ബിർസ മുണ്ട വിമാനത്താവളത്തിൽ പൂർണ്ണമായി പ്രവർത്തനസജ്ജമായ പുതിയ പാസഞ്ചർ ടെർമിനൽ കെട്ടിടം അന്നത്തെ വ്യോമയാന മന്ത്രി അജിത് സിംഗ് 2013 മാർച്ച് 24 ന് ഉദ്ഘാടനം ചെയ്തിരുന്നു. 19,600 സ്ക്വയർ മീറ്റർ വിസ്തീർണ്ണമുള്ള ഈ വിമാനത്താവളത്തിന്റെ ടെർമിനൽ കെട്ടിടം 138 കോടി രൂപ ചെലവിലാണു നിർമ്മിക്കപ്പെട്ടിത്. ഇവിടെ രണ്ട് എയ്റോ-ബ്രിഡ്ജുകളും ആറ് എസ്കലേറ്ററുകളുമുണ്ട്. ഇവിടെ ഉപയോഗിക്കപ്പെടുന്ന എല്ലാ ഉപകരണങ്ങളും ചൈന, ജർമ്മനി, സിംഗപ്പൂർ പോലെയുള്ള വിദേശരാജ്യങ്ങളിൽനിന്ന് ഇറക്കുമതി ചെയ്തുവയാണ്. ഒരേസമയം 500 ആഭ്യന്തര, 200 അന്താരാഷ്ട്ര യാത്രക്കാരെ കൈകാര്യം ചെയ്യാനുള്ള സൗകര്യങ്ങൾ ഇവിടെയുണ്ട്.


</doc>
<doc id="474300" url="https://ml.wikipedia.org/wiki?curid=474300" title="ആലിസ് ഡേ">
ആലിസ് ഡേ

ജാക്വിലിൻ ആലിസ് ഐറീൻ ന്യൂലിൻ (നവംബർ 7, 1906 - മേയ് 25, 1995) ആലിസ് ഡേ എന്ന പേരിൽ അറിയപ്പെടുന്ന ഒരു അഭിനേത്രിയായിരുന്നു. സെന്നെറ്റ് ബാത്തിംഗ് ബ്യൂട്ടീസ് എന്ന ചലച്ചിത്രത്തിലൂടെ ആലിസ് അഭിനയജീവിതത്തിന്റെ തുടക്കം കുറിച്ചു.

കൊളറാഡോയിലെ, കൊളറാഡോ സ്പ്രിങ്ങ്സ് എന്ന സ്ഥലത്ത് ഐറീൻ ന്യൂലിൻ എന്ന പേരിൽ ജനിക്കുകയും യൂട്ടായിലെ സാൾട്ട് ലേക് സിറ്റിയിൽ വളരുകയും ചെയ്തു. ഫ്രാങ്ക്, ഐറിൻ ന്യൂലിൻ എന്നിവരുടെ മകളായ അവർ ചലച്ചിത്രതാരം മാർസെലിൻ ഡേയുടെ മൂത്തസഹോദരിയും കൂടിയാണ്. വെനീസ് ഹൈസ്കൂളിലാണ് വിദ്യാഭ്യാസം ചെയ്തത്.



</doc>
<doc id="474303" url="https://ml.wikipedia.org/wiki?curid=474303" title="ഡേവിഡിയ ഇൻവോലുക്രേറ്റ">
ഡേവിഡിയ ഇൻവോലുക്രേറ്റ

നൈസ്സസീ കുടുംബത്തിലെ ഒരു ഇടത്തരം ഇലപൊഴിയും വൃക്ഷമാണ് ഡേവിഡിയ ഇൻവോലുക്രേറ്റ (ഡവ്-ട്രീ, ഹാന്റ്‌കർച്ചീഫ് ട്രീ, പോക്കറ്റ് ഹാന്റ്കർച്ചീഫ് ട്രീ, ഗോസ്റ്റ് ട്രീ). ഈ സസ്യത്തിനെ മുൻപ് ഡോഗ്‌വുഡ് കുടുംബമായ കോർണേസീയിലെ ടുപ്പെലോയോടൊപ്പം ഉൾപ്പെടുത്തിയിരുന്നു. ഇവ സ്വാഭാവികമായി തെക്ക് മധ്യ, തെക്ക് പടിഞ്ഞാറൻ ചൈന എന്നിവിടങ്ങളിൽ നിന്ന് ഹുബെ മുതൽ തെക്കൻ ഗാൻസു വരെയും തെക്ക് ഗ്വിഷോ, സിചുവാൻ, യുനാൻ വരെയും കാണപ്പെടുന്നു. എന്നാൽ മറ്റു സ്ഥലങ്ങളിൽ ഇവ വ്യാപകമായി കൃഷിചെയ്യുന്നുണ്ട്.

ഈ സസ്യകുടുംബത്തിലെ ഒരേ ഒരു ഇനമാണിത്. എന്നാൽ അവയുടെ ഇലകളിൽ അല്പം വ്യത്യാസമുള്ള രണ്ട് ഇനങ്ങൾ കാണപ്പെടുന്നുണ്ട്. അവ അടിവശം നേർത്ത രോമമുള്ളതും രോമമില്ലാത്തതുമായ Davidia involucrata" var. "involucrata", "Davidia involucrata" var. "vilmoriniana എന്നിവയാണ് . രണ്ട് ഇനങ്ങൾക്കും വ്യത്യസ്ത ക്രോമസോം സംഖ്യകളുള്ളതിനാൽ ചില സസ്യശാസ്ത്രജ്ഞർ അവയെ വ്യത്യസ്ത ഇനങ്ങളായി കണക്കാക്കുന്നു. 20-25 മീറ്റർ ഉയരത്തിൽ വളരുന്ന ഇവ മിതമായ വേഗത്തിൽ വളരുന്ന ഒരിനമാണ്. ഇലകൾക്ക് 10-20 സെന്റിമീറ്റർ നീളവും 7–15 സെന്റിമീറ്റർ വീതിയുമുണ്ട്. ഇലകൾ അണ്ഡാകൃതി മുതൽ ഹൃദയാകൃതി വരെയുള്ള രൂപത്തിൽ കാണപ്പെടുന്നു.


</doc>
<doc id="474306" url="https://ml.wikipedia.org/wiki?curid=474306" title="മട്ടപോണി">
മട്ടപോണി

മട്ടപോണി () ഗോത്രം കോമൺവെൽത്ത് ഓഫ് വിർജീനിയയിൽ കോളോണിയൽ കാലഘട്ടംമുതൽക്കുതന്നെ സംവരണ പ്രദേശം ലഭിച്ച രണ്ട് വിർജീനിയൻ ഇന്ത്യൻ ഗോത്രങ്ങളിലൊന്നാണ്. ഇതിൽ വലിയ മട്ടപോണി ഇന്ത്യൻ വർഗ്ഗം വിർജീനിയയിൽ വെസ്റ്റ് പോയിന്റിനു സമീപം മട്ടപോണി നദിയുടെ അതിരുകൾക്കുടനീളമായി സ്ഥിതിചെയ്യുന്ന കിങ് വില്ല്യം കൗണ്ടിയിലെ സംവരണ പ്രദേശത്താണ് അധിവസിക്കുന്നത്.

പതിനാറാം നൂറ്റാണ്ടിൽ ചീഫ് പൗവാട്ടന്റെ പാരമ്പര്യത്തിന്റെ തുടർച്ചയായുള്ള ആറു ഗോത്രങ്ങളിലൊന്നായിരുന്നു ഇത്. പോവറ്റാൻ ചീഫിനു കീഴിലെ മറ്റ് അംഗങ്ങളെപ്പോലെ ഒരു അൽ‌ഗോങ്കിയൻ ഭാഷയാണ് ഈ ഗോത്രത്തിലെ ജനങ്ങൾ സംസാരിച്ചിരുന്നത്. 1607 ൽ ഇംഗ്ലീഷുകാർ എത്തിച്ചേരുകയും ജയിംസ് ടൌണിൽ കുടിയേറുകയും ചെയ്ത കാലഘട്ടത്തിൽ പൗവാട്ടന്റെ പ്രബലമായ ഗോത്ര കൂട്ടായ്മയിൽ 30 ഓളം ഗോത്രങ്ങൾ ഉൾപ്പെട്ടിരുന്നതായി കണക്കാക്കപ്പെടുന്നു.

ഇതുകൂടാതെ, ഒരു മട്ടപോണി ബാന്റ് സംവരണ പ്രദേശത്തിന് പുറത്തായി, മട്ടപോണി നദിയുടെ ഉന്നതഭാഗത്തെ സംയോജിപ്പിക്കപ്പെടാത്ത ആഡംസ്ടൌൺ എന്നു പേരുള്ള കുഗ്രാമത്തിൽ കാലങ്ങളായി അധിവസിച്ചിരുന്നു. ഇതൊരു ഇന്ത്യൻ പ്രദേശമായി പതിനേഴാം നൂറ്റാണ്ടിലെ രേഖകളിൽ തിരിച്ചറിയപ്പെട്ടിരുന്നു. 1921 ൽ ആഡംസ്ടൌണിലെ ഈ അപ്പർ മട്ടപോണി ഗോത്രവർഗം ഔദ്യോഗിക സമൂഹമായി സംഘടിപ്പിക്കപ്പെടുകയുണ്ടായി. വെർജീനിയയിലെ കോമൺവെൽത്ത് ഓഫ് വിർജീനിയ ഒരു ഗോത്രമായി അംഗീകരിക്കപ്പെട്ട ഇവർക്ക് ഹാനോവർ കൗണ്ടിയിൽ 32 ഏക്കർ (130,000 m) പ്രദേശം കൈവശത്തിലുണ്ട്. 2018 ജനുവരി 12 ന് പാസാക്കിയ 2017 ലെ തോമസിന ഇ. ജോർഡൻ ഇന്ത്യൻ ട്രൈബ്സ് ഓഫ് വിർജീനിയ ഫെഡറൽ റെക്കഗ്നിഷൻ ആക്ട് പ്രകാരം അപ്പർ മട്ടപോണി ഗോത്രത്തിന് ഫെഡറൽ പദവി നൽകപ്പെട്ടു.

ഫെഡറൽ അംഗീകാരം ലഭിച്ചിട്ടുള്ള പമൻസ്കി ഇന്ത്യക്കാരുടെ ഒരു ശാഖയായിട്ടാണ് മട്ടപോണി ഇന്ത്യക്കാരെ തരം തിരിച്ചിരിക്കുന്നത്. മട്ടപോണി, പമൻസ്കി ഇന്ത്യൻ വർഗ്ഗങ്ങൾക്ക് സമാനമായ ഒരു സാംസ്കാരിക അടിത്തറയുണ്ട് എന്നതുപോലെതന്നെ ഒരേ ചരിത്രപരമായ രാഷ്ട്രീയ സംവിധാനത്തിൽ നിന്നാണ് അവർ എത്തിയത്.


</doc>
<doc id="474309" url="https://ml.wikipedia.org/wiki?curid=474309" title="ഷാങ് സിൻ">
ഷാങ് സിൻ

റിയൽ എസ്റ്റേറ്റ് വ്യവസായത്തിലൂടെ ബെയ്‌ജിങ്ങിനെ ലോകത്തെ തന്നെ ഏറ്റവും മികച്ച നഗരമാക്കാൻ മുഖ്യ പങ്ക് വഹിച്ച ഒരു ചൈനീസ് കോടീശ്വരിയാണ് ഷാങ് സിൻ (, also known as Xin Zhang and Xin "Shynn" Zhang, born 1965). ഭർത്താവ് പാൻ ഷിയിയോടൊപ്പം സോഹോ ചൈനയുടെ സിഇഒയും സഹസ്ഥാപികയുമാണ്. ഷാങ് സിൻ സ്വപ്രയത്നത്താൽ സഹസ്രകോടിപതികളായ ലോകത്തെ വനിതകളിൽ സമ്പത്തിന്റെ അടിസ്ഥാനത്തിൽ അഞ്ചാംസ്ഥാനത്താണ്.

1950 കളിൽ, ബർമീസ് ചൈനീസ് രണ്ടാം തലമുറയിലെ ഷാങ് സിന്റെ മാതാപിതാക്കൾ, ബർമ്മ വിട്ട് ചൈനയിലേക്ക് കുടിയേറി. അവിടെ അവർ വിദേശ ഭാഷാ പത്രങ്ങളിൽ പരിഭാഷകരായി പ്രവർത്തിച്ചിരുന്നു. സാംസ്കാരിക വിപ്ളവം നടക്കുന്നതിനിടയിൽ അവരുടെ മാതാപിതാക്കൾ വേർപിരിഞ്ഞു. 

ബീജിംഗിൽ 1965-ൽ ജനിച്ച സിൻ തന്റെ മാതാപിതാക്കളുടെ വേർപിരിയലിനുശേഷം അമ്മയോടൊപ്പം തുടർന്നു. പതിനാറാം വയസ്സിൽ ഹോങ്കോങ്ങിലേക്ക് പോകുകയും മേൽക്കുമേൽ വച്ചിട്ടുള്ള രണ്ട് കിടപ്പറ കിടക്കകൾ മാത്രമുള്ള ഒരു മുറിയിൽ തന്റെ അമ്മയോടൊപ്പം താമസിക്കുകയും ചെയ്തു. വിദേശത്ത് വിദ്യാഭ്യാസത്തിനായി പണം സ്വരൂപിക്കാനായി, അവർ വസ്ത്രനിർമ്മാണവും ഇലക്ട്രോണിക് ഉത്പന്നങ്ങളും നിർമ്മിക്കുന്ന ഒരു ചെറുകിട ഫാക്ടറിയിൽ അഞ്ചു വർഷം ജോലി ചെയ്തു.19- ാം വയസ്സിൽ ലണ്ടനിലേക്ക് വിമാനയാത്രയ്ക്കായി ആവശ്യമുള്ള പണം സമ്പാദിച്ചിരുന്നു. ഓക്സ്ഫോർഡിലെ ഒരു സെക്രട്ടേറിയൽ സ്കൂളിലെ ഇംഗ്ലീഷ് പഠനത്തിനായി അവർ സ്വയം പണം സ്വരൂപിച്ചിരുന്നു. യുകെയിൽ അവർ സ്വയംസഹായത്തിനായി ചൈനീസ് ദമ്പതികൾ നടത്തി വന്നിരുന്ന ഒരു പരമ്പരാഗത ബ്രിട്ടീഷ് ഫിഷ് ആൻറ് ചിപ്സ് ഷോപ്പിൽ ജോലി ചെയ്തുകൊണ്ട് പ്രധാനമന്ത്രി മാർഗരറ്റ് താച്ചറെ ഒരു റോൾ മോഡലായി സ്വീകരിച്ചു. ഈയവസരത്തിൽ "ഇടതുപക്ഷ ബ്രിട്ടീഷ് ബുദ്ധിജീവികളോടുള്ള ആകർഷണം" ഉടലെടുക്കാനും തുടങ്ങി.

1987-ൽ ലണ്ടനിൽ പഠിക്കുന്ന കാലത്ത് സസക്സിലെ സർവ്വകലാശാലയിൽ സാമ്പത്തികശാസ്ത്ര പഠനത്തിന് തുടക്കം കുറിക്കാനുള്ള സ്കോളർഷിപ്പ് അവർ നേടിയിരുന്നു. അവിടെ നിന്ന് അവർ ബാച്ചിലർ ബിരുദം നേടി. 1992-ൽ കേംബ്രിഡ്ജ് സർവകലാശാലയിൽ നിന്ന് വികസന സാമ്പത്തിക ശാസ്ത്രത്തിൽ മാസ്റ്റർ ബിരുദം നേടി. അവിടെവച്ച് അവർ ചൈനയിലെ സ്വകാര്യവത്കരണത്തെക്കുറിച്ച് ഒരു മാസ്റ്റർ പ്രബന്ധം രചിച്ചിരുന്നു. 2013-ൽ, സസക്സിലെ സർവകലാശാലയിൽ നിന്നും തന്റെ ആദ്യത്തെ അൽമമാറ്റർ ഡോക്ടറേറ്റ് നേടി.

ബിരുദം നേടിയശേഷം, ഷാങ് ചൈനയിൽ സ്വകാര്യവത്കരണത്തെക്കുറിച്ച് അറിവുണ്ടാക്കുന്നതിനായി കേംബ്രിഡ്ജ് നിരീക്ഷിക്കുന്ന ബാരിംഗ്സ് പി.എൽ.സിയിൽ നിന്ന് അവരുടെ മാസ്റ്റർ പ്രബന്ധത്തിന്റെ വിഷയത്തിന്റെ പിൻബലത്തോടെ സാമ്പത്തികസഹായം നേടി. അവർ ജോലിയ്ക്കായി ഹോംഗ്കോങ്ങിൽ മടങ്ങിയെത്തിയെങ്കിലും 1993-ൽ ബാരിംഗ്സിലെ അവരുടെ യൂണിറ്റ് ഗോൾഡ്മാൻ സാക്സ് കൈവശപ്പെടുത്തുകയും ഷാങിനെ ന്യൂ യോർക്ക് നഗരത്തിലേക്ക് മാറ്റുകയും ചെയ്തു. സ്വകാര്യ സ്റ്റോക്ക് എക്സ്ചേഞ്ചിൽ സ്വകാര്യവൽക്കരിക്കപ്പെട്ട ചൈനീസ് ഫാക്ടറികൾ കൊണ്ടുവരുവാൻ അവർ സഹായിച്ചു. ചൈനയുടെ വളരുന്ന നഗരവത്കരണത്തിന്റെ ചുറുചുറുക്ക് മനസ്സിലാക്കിയ അവർ തന്റെ ജന്മനാടായ ബീജിംഗിൽ മടങ്ങിയെത്തി. 1994-ൽ അവർ അവിടെ അവരുടെ ഭാവിവരനെ കണ്ടുമുട്ടുകയും, കണ്ടുമുട്ടി നാലു ദിവസത്തിനുള്ളിൽ വിവാഹത്തിന് താല്പര്യം പ്രകടിപ്പിക്കുകയും ചെയ്തു. അവർ ഹോങ്ക്ഷിയുടെ (റെഡ് സ്റ്റോൺ എന്നർത്ഥം) സഹ-സ്ഥാപികയാകുകയും 1995-ൽ ഭർത്താവ് പാൻ ഷിയുമായി ചേർന്ന് ഹോങ്ക്ഷിയെ (സോഹോ ചൈന SOHO China) ആയി പുനഃസ്ഥാപിക്കുകയും ചെയ്തു.

1994-ൽ, ദമ്പതികൾ "ന്യൂ ടൗൺ" എന്ന പേരിൽ ഉപയോഗശൂന്യമായി കിടന്ന ഭൂമിയിൽ ഒരു മിക്സഡ് ഡവലപ്മെന്റ് പ്രോജക്ട് ആരംഭിച്ചു. അടുത്ത ദശാബ്ദത്തിനിടയിൽ അവർ ചൈനയിൽ ആറ് കൂടുതൽ വികസന പദ്ധതികൾ തുടങ്ങി. ഹയാന ദ്വീപിൽ ബാവോയിലെ ഒരു റസിഡൻഷ്യൽ വികസനം, ചൈനയിലെ ബീജിംഗിൽ പന്ത്രണ്ട് ഏഷ്യൻ വാസ്തുശില്പികൾ നിർമ്മിച്ച സോഹോ ചൈനയുടെ നിയന്ത്രണത്തിലുള്ള ബ്യൂട്ടിക് ഹോട്ടൽ കമ്യൂൺ ബൈ ദ ഗ്രേറ്റ് വാൾ (Chinese: 长城脚下的公社) എന്നിവയുടെ നിർമ്മാണം ഷാങിന്റെ നിയന്ത്രണത്തിലായിരുന്നു.അവരുടെ ആദ്യകാല വിവാഹനാളുകളിൽ വ്യാപാര ബന്ധവും ബിസിനസ്സ് എങ്ങനെ പ്രവർത്തിക്കണം എന്നതിനെ കുറിച്ചുള്ള വ്യത്യസ്തമായ ആശയങ്ങൾ കാരണം ദമ്പതികൾക്കിടയിൽ ആശയസംഘട്ടനം അനുഭവപ്പെട്ടു. പ്രതികരണത്തിന്റെ ഭാഗമായി ഷാങ് കുറച്ചുകാലം ഇംഗ്ലണ്ടിലേയ്ക്ക് മാറിനിന്നു. ക്രമേണ, ഭർത്താവിനടുത്തേയ്ക്ക് മടങ്ങിയെത്താൻ തീരുമാനമെടുക്കുകയും എന്നാൽ മടങ്ങിയെത്തിയതിനുശേഷം കുറച്ചുകാലത്തേയ്ക്ക് ബിസിനസിൽ നിന്ന് വിട്ടുനിന്നെങ്കിലും അവസാനം ബിസിനസ്സ് വർദ്ധിച്ചപ്പോൾ ഡിസൈൻ രംഗത്തേയ്ക്ക് ശ്രദ്ധകേന്ദ്രീകരിക്കുകയും ചെയ്തു.
10 വർഷങ്ങൾക്ക് ശേഷം, ദമ്പതികൾ അവരുടെ കമ്പനി തുടങ്ങുകയും അവർ രാജ്യത്തെ ഏറ്റവും വലിയ പ്രോപ്പർട്ടി ഡെവലപ്പർ ആയിതീരുകയും ചെയ്തു. ഷാങ് "ബെയ്ജിംഗിനെ സൃഷ്ടിച്ച വനിത" എന്ന് അറിയപ്പെടാനും തുടങ്ങി. 2008-ൽ ദി ടൈംസ് ദമ്പതികളെ "ചൈനയിൽ കാണാൻകഴിയുന്ന ഏറ്റവും ആകർഷകരായ റിയൽഎസ്റ്റേറ്റ് വ്യവസായ പ്രമുഖർ" എന്ന് വിശേഷിപ്പിച്ചു.2011-ൽ ഷാങ്, സ്ഥലം വാങ്ങുകയും പാട്ടത്തിന് എടുക്കുകയും ചെയ്തുകൊണ്ട് പ്രോപ്പർട്ടികൾ വിൽക്കുന്നതിനുവേണ്ടി അതിനെ പരിവർത്തനം നടത്തുകയും ന്യൂയോർക്ക് നഗരത്തിലെ പാർക്ക് അവന്യൂ പ്ലാസയിൽ 600 ദശലക്ഷം ഡോളർ ഓഹരി വാങ്ങിക്കൊണ്ട് ചൈനയിൽ നിന്നും പുറത്തേയ്ക്ക് ശാഖകൾ ആരംഭിക്കുകയും 2014-ൽ മൻഹാട്ടന്റെ മിഡ് ടൌണിൽ ജനറൽ മോട്ടോഴ്സ് ബിൽഡിംഗിൽ 1.4 ബില്ല്യൺ ഡോളർ എന്ന് റിപ്പോർട്ട് ചെയ്ത 40 ശതമാനം ഓഹരി സ്വന്തമാക്കി കൊണ്ട് ഗ്രൂപ്പിലെ പങ്കാളിത്തം വഹിക്കുകയും ചെയ്തു.ആ കാലയളവിൽ ഷാങ് സോഹോ ചൈനയിലൂടെ ബെയ്ജിങ്ങിൽ പതിനെട്ടും ഷാങ്ഹായിൽ പതിനൊന്നും നിർമ്മാണപ്രവർത്തനങ്ങളിൽ പങ്കുചേർന്നിരുന്നു.ഈ കാലയളവിൽ, 2010 പകുതിയോടെ, സോഹോ ചൈന, കെട്ടിടനിർമ്മാണം നടത്താനും ലേലത്തിന് വിൽക്കാനും ഉള്ള ഒരു ബിസിനസ് മാതൃകയിൽ നിന്ന് മാറ്റം വരുത്തുകയും, അതിനോടൊപ്പം ഷാങ് 2015 ഫെബ്രുവരിയിൽ ചൈനയിലെ നഗരങ്ങളിലെ കമ്പനികൾക്ക് സ്ഥലം വാടകയ്ക്ക് നൽകുന്ന സോഹോ 3Q ഓഫീസ് സ്പേസ് സെക്ടറിൽ പങ്കാളിയാകുകയും ചെയ്തു.

2014-ൽ, ഷാങ്ങും ഭർത്താവും 100 മില്യൻ ഡോളർ ചാരിറ്റബിൾ സംരംഭമായി, സോഹോ ചൈനയുടെ പേരിൽ ലോകത്തെമ്പാടുമുള്ള ഉന്നത സ്ഥാപനങ്ങളിൽ പിന്നോക്കം നില്ക്കുന്ന ചൈനീസ് വിദ്യാർത്ഥികൾക്ക് ധനസഹായം നല്കുന്നതിനായി സ്കോളർഷിപ്പ് നല്കാൻ തുടങ്ങി.യേൽ യൂണിവേഴ്സിറ്റിക്ക് $ 10 മില്ല്യണും ഹാർവാർഡ് യൂണിവേഴ്സിറ്റിക്ക് 15 മില്ല്യൻ ഡോളറിലധികം സമ്മാനത്തുകയായി നല്കി. ആ പണം ചൈനയിലെ സ്കൂളുകൾ മെച്ചപ്പെടുത്താൻ സഹായിക്കുമെന്നവർ വിശ്വസിച്ച് വിമർശകർക്കിടയിൽ ഇതിന്റെ പേരിൽ ചില വിവാദങ്ങൾ ഉയർന്നിരുന്നു. 

ചൈനയിൽ ഒരു വാസ്തുശില്പികളുടെ രക്ഷാധികാരി എന്ന നിലയിലും ഒരു സംരംഭകയായും ഷാങിന് അന്താരാഷ്ട്ര പുരസ്കാരങ്ങൾ ലഭിച്ചിട്ടുണ്ട്. 2002-ൽ വാസ്തുവിദ്യയുടെ ഒരു സ്വകാര്യ ശേഖരവും ഇപ്പോൾ ഒരു ഹോട്ടലും ആയ കമ്മ്യൂൺ ബൈ ദ ഗ്രേറ്റ് വാൾ നുവേണ്ടി 8 ആം ബിനാലെയായിൽ വെനീസിയയുടെ ഒരു പ്രത്യേക സമ്മാനം ലഭിച്ചു.

ഷാങ് വേൾഡ് എക്കണോമിക്ക് ഫോറത്തിന്റെ അംഗവും യുവ ആഗോള മേധാവിയും ദാവോസും കൌൺസിൽ ഓഫ് ഫോറിൻ റിലേഷൻസിന്റെ ഉപദേശക സമിതി അംഗവും, ഹാർവാർഡ് ഗ്ലോബൽ അഡ്വൈസറി കൌൺസിലിന്റെ ബോർഡ് അംഗവും ആണ്. 2005 മുതൽ 2010 വരെ അമേരിക്കയിൽ ചൈന ഇൻസ്റ്റിറ്റിയൂട്ടിന് ട്രസ്റ്റിയായി സേവനമനുഷ്ഠിച്ചിട്ടുണ്ട്. 2010-ൽ ചൈന ഇൻസ്റ്റിറ്റ്യൂട്ട് അംഗീകരിച്ച ബ്ലൂ ക്ലൗഡ് അവാർഡും ലഭിച്ചിട്ടുണ്ട്.2014-ൽ ഫോർബ്സ് ലോകത്ത് ഏറ്റവും സ്വാധീനം ചെലുത്തിയ 62-ാമത്തെ സ്ത്രീയായും "ലോകത്തിലെ ഏറ്റവും മികച്ച വ്യവസായികളിൽ ഒരാൾ എന്നും ഷാങിനെ പട്ടികയിലുൾപ്പെടുത്തി. ലോകത്തിലെ ഏറ്റവും ശക്തരായ ദമ്പതികൾ എന്ന നിലയിലും ഫോബ്സ് പട്ടികയിൽ സ്ഥാനം പിടിച്ചു.മ്യൂസിയം ഓഫ് മോഡേൺ ആർട്ട്, ഏഷ്യാ സൊസൈറ്റി എന്നിവയുടെ ട്രസ്റ്റിക്ക് ഷാങ് നാമനിർദ്ദേശം ചെയ്യപ്പെട്ടു.

ഷാങ് സിനും ഭർത്താവ് പാൻ ഷിയിയും രണ്ട് ആൺമക്കളുംബഹായി വിശ്വാസക്കാരാണ്. 2010-ലെ എന്ന സിനിമയിലെ ഒരു ചൈനീസ് നിക്ഷേപകനെ പ്രതിനിധാനം ചെയ്ത് ഷാങ് അഭിനയിച്ചിരുന്നു.




</doc>
<doc id="474323" url="https://ml.wikipedia.org/wiki?curid=474323" title="മഡോണ ആൻഡ് ചൈൽഡ് വിത്ത് സെന്റ് ജെറോം ആൻഡ് സെന്റ് നിക്കോളാസ് ഓഫ് ടോളിന്റീനോ">
മഡോണ ആൻഡ് ചൈൽഡ് വിത്ത് സെന്റ് ജെറോം ആൻഡ് സെന്റ് നിക്കോളാസ് ഓഫ് ടോളിന്റീനോ

1523-1524 നും ഇടയിൽ പ്രമുഖ ഇറ്റാലിയൻ ചിത്രകാരനായിരുന്ന ലോറൻസോ ലോട്ടോ ചിത്രീകരിച്ച എണ്ണഛായാചിത്രമാണ് മഡോണ ആൻഡ് ചൈൽഡ് വിത്ത് സെന്റ് ജെറോം ആൻഡ് സെന്റ് നിക്കോളാസ് ഓഫ് ടോളിന്റീനോ.ന്യൂയോർക്കിലെ ഹൈനെമാൻ ശേഖരത്തിലേക്ക് എത്തുന്നതിനുമുമ്പ് ഈ ചിത്രം 1911 നും 1955 നുമിടയ്ക്ക് ഓക്സ്ഫോർഡിലെ ഡോക്കിൻസ് ശേഖരത്തിലൂടെയാണ് അറിയപ്പെട്ടിരുന്നത്.1960-ൽ ബോസ്റ്റണിലെ ഫൈൻ ആർട്ട്സ് മ്യൂസിയം, ഈ ചിത്രത്തിന്റെ ഇപ്പോഴത്തെ ഉടമസ്ഥനായി. മിസ്റ്റിക് മാരേജ് ഓഫ് സെന്റ് കാതറിൻ എന്ന പേരിൽ മറ്റൊരു ചിത്രശാലാ പതിപ്പും ഈ ചിത്രത്തിൻറേതായുണ്ട്.

ഒരു ഇറ്റാലിയൻ ചിത്രകാരൻ, ഡ്രാഫ്റ്റ്‌സ്മാൻ, ഇല്ലസ്ട്രേറ്റർ എന്നിവയായിരുന്നു ലോറൻസോ ലോട്ടോ. പരമ്പരാഗതമായി വെനീഷ്യൻ സ്‌കൂളിലായിരുന്ന അദ്ദേഹത്തിന്റെ കരിയറിന്റെ ഭൂരിഭാഗവും മറ്റ് വടക്കൻ ഇറ്റാലിയൻ നഗരങ്ങളിൽ ചെലവഴിച്ചു.പ്രധാനമായും ബലിപീഠങ്ങൾ, മതവിഷയങ്ങൾ, ഛായാചിത്രങ്ങൾ എന്നിവ അദ്ദേഹം വരച്ചു. ഉയർന്ന നവോത്ഥാന കാലത്തും മാനെറിസ്റ്റ് കാലഘട്ടത്തിന്റെ ആദ്യ പകുതിയിലും അദ്ദേഹം സജീവമായിരുന്നു. എന്നാൽ അദ്ദേഹത്തിന്റെ ചിത്രങ്ങൾ ഔദ്യോഗിക ജീവിതത്തിലുടനീളം സമാനമായ ഉയർന്ന നവോത്ഥാന ശൈലി നിലനിർത്തിയിരുന്നു. എന്നിരുന്നാലും അദ്ദേഹത്തിന്റെ സാമാന്യവിരുദ്ധമായി വളച്ചൊടിക്കുന്ന വികലമായ ചിത്രരീതി ഫ്ലോറൻ‌ടൈൻ, റോമൻ മാനേറിസ്റ്റുകളുടെ ഒരു പരിവർത്തന ഘട്ടത്തെ പ്രതിനിധീകരിച്ചു.


</doc>
<doc id="474328" url="https://ml.wikipedia.org/wiki?curid=474328" title="യിത്സാക് റാബിൻ">
യിത്സാക് റാബിൻ

ഒരു ഇസ്രായേലി രാഷ്ട്രീയക്കാരനും, ജനപ്രതിനിധിയും ജനറലും ആയിരുന്നു യിത്സാക് റാബിൻ (; , ;1 മാർച്ച് 1922 - 4 നവംബർ 1995) ഇസ്രയേലിന്റെ അഞ്ചാമത്തെ പ്രധാനമന്ത്രിയായിരുന്ന അദ്ദേഹം, 1995-ൽ കൊല്ലപ്പെടുന്നതുവരെ 1974-77, 1992 എന്നീ വർഷങ്ങളിലെ ഓഫീസുകളിൽ സേവനമനുഷ്ഠിച്ചു. ഒരു സിയോണിസ്റ്റ് നേതാവായ യിത്സാക് റാബിന്റെ പേരിൽ വർഷംതോറും ചെഷ്വാൻ എന്ന പന്ത്രണ്ടാമത്തെ ഹീബ്രു മാസത്തിൽ ഒരു ഇസ്രയേൽ ദേശീയ അവധിയായി റാബിൻ ദിനം ആഘോഷിച്ചുവരുന്നു.



 

 


</doc>
<doc id="474337" url="https://ml.wikipedia.org/wiki?curid=474337" title="കുമയോണിലെ നരഭോജികൾ">
കുമയോണിലെ നരഭോജികൾ

കുമയോണിലെ നരഭോജികൾ എന്ന പുസ്തകം 1944ൽ വേട്ടക്കാരനും പ്രകൃതിശാസ്ത്രജ്ഞനുമായ ജിം കോർബെറ്റ് എഴുതിയതാണ്. 1900 മുതൽ 1930 വരെയുള്ള കാലഘട്ടത്തിൽ ഇന്ത്യയുടെ കുമയോൺ പ്രദേശത്ത് നരഭോജികളായ ബംഗാൾ കടുവകളെയും ഇന്ത്യൻ പുള്ളിപ്പുലികളെയും പിൻതുടർന്ന് നായാടുന്ന കോർബെറ്റിന്റെ ഉദ്വേഗഭരിതമായ ജീവിതമാണ് ഈ പുസ്തകത്തിൽ വിവരിച്ചിരിക്കുന്നത്. ഉദാഹരണത്തിന്, ഇതിലെ ഒരു നരഭോജിയായ കടുവ നാനൂറിലധികം മനുഷ്യരുടെ മരണത്തിന് ഉത്തരവാദിയാണ് . കുമയോണിലെ നരഭേജികൾ എന്ന പുസ്തകം കോർബെറ്റിന്റെ ഏറ്റവും മികച്ച കൃതിയായി കണക്കാക്കപ്പെടുന്നു. ഇതിൽ ഇദ്ദേഹത്തിന്റെ 10 നായാട്ടനുഭവങ്ങളുണ്ട് . ഇരുപതാം നൂറ്റാണ്ടിന്റെ ആദ്യ വർഷങ്ങളിൽ ഹിമാലയത്തിലെ നരഭോജികളായ കടുവകളെയും പുള്ളിപ്പുലികളെയും പിൻതുടർന്ന് നായാടുന്ന കോർബെറ്റിന്റെ ഉദ്വേഗഭരിതമായ ജീവിതമാണ് ഈ പുസ്തകത്തിൽ. സസ്യജന്തുജാലങ്ങളുടെ വിവരങ്ങളും , ഇന്ത്യയിലെ ഗ്രാമീണ ജീവിതത്തെപ്പറ്റിയുള്ള വിവരണങ്ങളും ഈ പുസ്തകത്തിൽ അടങ്ങുന്നു . ഇതിലെ ആദ്യത്തെ ഏഴ് കഥകൾ ജംഗിൾ സ്റ്റോറീസ് എന്ന പേരിലാണ് ആദ്യം പ്രസിദ്ധീകരിച്ചത് . ഈ പുസ്തകത്തിന്റെ യഥാർഥ പേര് " മാൻ ഈറ്റേഴ്സ് ഓഫ് കുമയോൺ [ Man - Eaters of Kumaon ] " എന്നാണ് .


</doc>
<doc id="474343" url="https://ml.wikipedia.org/wiki?curid=474343" title="കാരത്തൊട്ടി">
കാരത്തൊട്ടി

വള്ളിസ്വഭാവമുള്ള ഒരു കുറ്റിച്ചെടിയാണ് കതമ്പക്കായ, കതമ്പ്, ചെറുകണീരം, ചെറുകാഞ്ഞിരം എന്നെല്ലാമറിയപ്പെടുന്ന കാരത്തൊട്ടി. . ഈ ചെടി ഇന്ത്യയിലും തെക്കുകിഴക്കേഷ്യയിലെങ്ങും, ചൈന, സുമാത്ര, ബോർണിയോ, ഫിലിപ്പൈൻസ് എന്നിവിടങ്ങളിലും കാണപ്പെടുന്നു. ഈ ചെടിയെ Johann Friedrich Gmelin തന്റെ "System Naturae" ed. 13[bis]: 280 (1791) -ത്തിൽക്കൂടിയാണ് വിശദീകരിച്ചത്.



</doc>
<doc id="474351" url="https://ml.wikipedia.org/wiki?curid=474351" title="ഏഞ്ചലീന കൗണ്ടി">
ഏഞ്ചലീന കൗണ്ടി

ആഞ്ചലീന കൗണ്ടി അമേരിക്കൻ ഐക്യനാടുകളിലെ ടെക്സസ് സംസ്ഥാനത്ത് സ്ഥിതിചെയ്യുന്ന ഒരു കൗണ്ടിയാണ്. 2010 ലെ യു.എസ്. സെൻസസ് പ്രകാരം കൗണ്ടിയിലെ ജനസംഖ്യ 86,771 ആയിരുന്നു. ഇതിന്റെ കൗണ്ടി സീറ്റ് ലുഫ്കിൻ ആണ്. 1846 ൽ നാകോഗ്ഡോഷെസ് കൗണ്ടിയിൽ നിന്നാണ് ഇത് സ്ഥാപിക്കപ്പെട്ടത്. ആദ്യകാല സ്പാനിഷ് മിഷണറിമാരെ സഹായിച്ച ഹസിനായ് തദ്ദേശീയ അമേരിക്കൻ ഇന്ത്യൻ വനിതയായിരുന്ന ഏഞ്ചലീനയുടെ പേര് കൗണ്ടിയ്ക്കു നൽകപ്പെട്ടു.


</doc>
<doc id="474353" url="https://ml.wikipedia.org/wiki?curid=474353" title="കാൻസ്ജേര">
കാൻസ്ജേര

1789-ൽ വിവരിക്കപ്പെട്ട ഒപ്പിലിയേസീ കുടുംബത്തിലെ സസ്യങ്ങളുടെ ഒരു ജനുസാണ് കാൻസ്ജേര. തെക്കൻ ചൈന, ഇന്ത്യൻ ഉപഭൂഖണ്ഡം, തെക്കുകിഴക്കൻ ഏഷ്യ, പപ്പുഏഷിയ, വടക്കേ ഓസ്ട്രേലിയ എന്നിവിടങ്ങളിലാണ് കാൻസ്ജേര കാണപ്പെടുന്നത്. 



</doc>
<doc id="474356" url="https://ml.wikipedia.org/wiki?curid=474356" title="അഗോനാന്ദ്ര">
അഗോനാന്ദ്ര

1862-ൽ വിവരിക്കപ്പെട്ട ഒപ്പിലിയേസീ കുടുംബത്തിലെ സസ്യങ്ങളുടെ ഒരു ജനുസാണ് അഗോനാന്ദ്രഅഗോനാന്ദ്ര മെസോഅമേരിക്ക തെക്കേ അമേരിക്ക എന്നീപ്രദേശങ്ങളിലെ തദ്ദേശവാസിയാണ്.


</doc>
<doc id="474367" url="https://ml.wikipedia.org/wiki?curid=474367" title="സിന്ധുദുർഗ് ചതുപ്പൻ">
സിന്ധുദുർഗ് ചതുപ്പൻ

നിലത്തൻ കുടുംബത്തിൽ ഉള്ള ഒരിനം സൂചിത്തുമ്പിയാണ് സിന്ധുദുർഗ് ചതുപ്പൻ - Sindhudurg Marsh Dart - . ഈ തുമ്പി ദക്ഷിണേന്ത്യയിൽ കാണപ്പെടുന്നു.

നാട്ടുചതുപ്പനുമായി ഇതിനു നല്ല സാമ്യമുണ്ടെങ്കിലും ഉരസ്സിന്റെ തിളങ്ങുന്ന മഞ്ഞനിറവും കഴുത്തിലെ അടയാളങ്ങളും കുറുവാലുകളുടെ ആകൃതിയും ഇവയെ വേർതിരിച്ചറിയാൻ സഹായിക്കുന്നു. ഉരസ്സിന്റെ നിറത്തെ അടിസ്ഥാനമാക്കിയാണ് "chromothorax" എന്ന് പേരുനൽകിയിരിക്കുന്നത്. ഇവ നാട്ടുചതുപ്പനേക്കാൾ നീണ്ടു മെലിഞ്ഞതും ഉദരത്തിന്റെ അവസാന ഖണ്ഡങ്ങളുടെ മുകൾഭാഗം ഇരുണ്ട നിറത്തോടുകൂടിയതുമാണ്. 


 


</doc>
<doc id="474372" url="https://ml.wikipedia.org/wiki?curid=474372" title="സിപിഎൽ (പ്രോഗ്രാമിങ് ഭാഷ)">
സിപിഎൽ (പ്രോഗ്രാമിങ് ഭാഷ)

സിപിഎൽ (കമ്പൈൻഡ് പ്രോഗ്രാമിംഗ് ലാംഗ്വേജ്) ഒരു മൾട്ടി പരാഡിഗം പ്രോഗ്രാമിങ് ഭാഷയാണ്, അത് 1960 കളുടെ തുടക്കത്തിലാണ് വികസിപ്പിച്ചെടുത്തത്. സി ഭാഷയുടെ ആദ്യകാല പൂർവികനാണ് ഇത്. ബി.സി.പി.എൽ., ബി ഭാഷകൾ വഴിയാണ് സിയിലേക്ക് എത്തിച്ചേർന്നത്.
കേംബ്രിഡ്ജ് യൂണിവേഴ്സിറ്റിയിലെ കേംബ്രിഡ്ജ് പ്രോഗ്രാമിങ് ലാംഗ്വേജ് ആയി മാത്തമറ്റിക്കൽ ലബോറട്ടറിയിൽ ആരംഭിച്ച സി പി എൽ പിന്നീട് കേംബ്രിഡ്ജ്, ലണ്ടൻ എന്നീ യൂണിവേഴ്സ്റ്റികൾ സംയുക്തമായി "കമ്പൈൻഡ് പ്രോഗ്രാമിംഗ് ലാംഗ്വേജ്" എന്ന പേരിൽ പ്രസിദ്ധീകരിച്ചു. ക്രിസ്റ്റഫർ സ്ട്രാക്കി, ഡേവിഡ് ബാരൺ തുടങ്ങിയവരും ഇതിന്റെ വികസനത്തിൽ ഉൾപ്പെട്ടിരുന്നു.(CPL "കേംബ്രിഡ്ജ് പ്ലസ് ലണ്ടൻ" അല്ലെങ്കിൽ "ക്രിസ്റ്റഫറുടെ പ്രോഗ്രാമിങ് ഭാഷ" എന്നു വിളിച്ചിരുന്നു).1963 ൽ പ്രസിദ്ധീകരിച്ച ആദ്യത്തെ പേപ്പർ, കേംബ്രിഡ്ജിലെ ടൈറ്റൻ കമ്പ്യൂട്ടറിലും ലണ്ടനിലെ അറ്റ്ലസ് കമ്പ്യൂട്ടറിലും നടപ്പിലാക്കി.

ഇത് അൽഗോൾ(ALGOL 60) ആണ് കൂടുതലും സ്വാധീനിച്ചത്. വളരെ ലളിതമായ സിപിഎൽ ശാസ്ത്രീയ കണക്കുകൂട്ടലുകളെ അപേക്ഷിച്ച് കൂടുതൽ വിപുലമായ ആപ്ലിക്കേഷൻ ഏരിയക്കായി ഉപയോഗിച്ചു. സിപിഎൽ ഒരു വലിയ ഭാഷയായിരുന്നു. വ്യവസായ പ്രക്രിയ നിയന്ത്രണം, ബിസിനസ് ഡാറ്റ പ്രോസസ്സ് ചെയ്യൽ, ചില ആദ്യകാല കമാൻഡ് ലൈൻ ഗെയിമുകൾ എന്നിവ ഉൾപ്പെടുത്താൻ സിപിഎൽ അൽഗോളിന് അപ്പുറത്തേക്ക് പോകാൻ ശ്രമിച്ചു. സിപിഎൽ നിമ്ന തല പ്രോഗ്രാമിംഗും അതേ ഭാഷ ഉപയോഗിച്ചുള്ള ഉന്നതമായ അമൂർത്തമായ ആശയങ്ങളും അനുവദിക്കാൻ ഉദ്ദേശിച്ചിരുന്നു. എന്നിരുന്നാലും, സിപിഎൽ വളരെ സാവധാനമാണ് നടപ്പിലാക്കിയിരുന്നത്. 1970 ൽ ആദ്യ സിപിഎൽ കമ്പൈലർ എഴുതപ്പെട്ടിരുന്നു, പക്ഷേ, ഈ ഭാഷ ഒരു പ്രശസ്തിയും നേടിയിട്ടില്ല, മാത്രമല്ല 1970 കളിൽ തന്നെ ഇത് അപ്രത്യക്ഷമായി.

ബിസിപിഎൽ("ബേസിക് സിപിഎൽ", എന്നത് തുടക്കത്തിൽ "ബൂട്ട്സ്ട്രാപ് സിപിഎൽ" എന്നറിയപ്പെട്ടു) കമ്പ്യൂട്ടർ പ്രോഗ്രാമിങ് ഭാഷയായി, പ്രത്യേകിച്ച് കംപൈലറുകൾ എഴുതുന്നതിനായി സിപിഎൽ അടിസ്ഥാനമാക്കിയുള്ള ലളിതമായ ഭാഷയായിരുന്നു അത്. ഇത് ആദ്യം നടപ്പിലാക്കപ്പെട്ടത് 1967 ലാണ്. ബിസിപിഎൽ പിന്നീട് ബി വഴി, ജനകീയവും സ്വാധീനവും ഉള്ള സി പ്രോഗ്രാമിങ് ഭാഷയിലേക്ക് നയിച്ചു.


</doc>
<doc id="474377" url="https://ml.wikipedia.org/wiki?curid=474377" title="മിസ്റ്റിക് മാരേജ് ഓഫ് സെന്റ് കാതറിൻ (ലോട്ടോ, മ്യൂണിക്ക്)">
മിസ്റ്റിക് മാരേജ് ഓഫ് സെന്റ് കാതറിൻ (ലോട്ടോ, മ്യൂണിക്ക്)

1506-1508നും ഇടയിൽ ഇറ്റാലിയൻ നവോത്ഥാന കലാകാരനായ ലോറൻസോ ലോട്ടോ ചിത്രീകരിച്ച എണ്ണച്ചായപാനൽചിത്രമാണ് മിസ്റ്റിക് മാരേജ് ഓഫ് സെന്റ് കാതറിൻ. ഈചിത്രത്തിൽ കാതറീൻ ഓഫ് അലക്സാണ്ട്രിയയുടെ ബ്രോക്കൺ വീലിൽ (മുൻഭാഗത്തെ മധ്യഭാഗം) "Laurent.[ius] Lotus F.[ecit]" എന്നുഒപ്പുവച്ചിരിക്കുന്നു. 1804-ൽ ഈചിത്രം വൂർസ്ബർഗ് റസിഡൻസിൽ നിന്നും ഹോഫ്ഗാർട്ടൻഗാലറിയിലേയ്ക്ക് മാറ്റിയതായി കരുതപ്പെടുന്നു.. ബോസ്റ്റണിലെ മ്യൂസിയം ഓഫ് ഫൈൻ ആർട്ടിൽ ചിത്രകലയുടെ ഒരു പതിപ്പും ലഭ്യമാണ്.

ഒരു ഇറ്റാലിയൻ ചിത്രകാരൻ, ഡ്രാഫ്റ്റ്‌സ്മാൻ, ഇല്ലസ്ട്രേറ്റർ എന്നിവയായിരുന്നു ലോറൻസോ ലോട്ടോ. പരമ്പരാഗതമായി വെനീഷ്യൻ സ്‌കൂളിലായിരുന്ന അദ്ദേഹത്തിന്റെ കരിയറിന്റെ ഭൂരിഭാഗവും മറ്റ് വടക്കൻ ഇറ്റാലിയൻ നഗരങ്ങളിൽ ചെലവഴിച്ചു. പ്രധാനമായും ബലിപീഠങ്ങൾ, മതവിഷയങ്ങൾ, ഛായാചിത്രങ്ങൾ എന്നിവ അദ്ദേഹം വരച്ചു. ഉയർന്ന നവോത്ഥാന കാലത്തും മാനെറിസ്റ്റ് കാലഘട്ടത്തിന്റെ ആദ്യ പകുതിയിലും അദ്ദേഹം സജീവമായിരുന്നു. എന്നാൽ അദ്ദേഹത്തിന്റെ ചിത്രങ്ങൾ ഔദ്യോഗിക ജീവിതത്തിലുടനീളം സമാനമായ ഉയർന്ന നവോത്ഥാന ശൈലി നിലനിർത്തിയിരുന്നു. എന്നിരുന്നാലും അദ്ദേഹത്തിന്റെ സാമാന്യവിരുദ്ധമായി വളച്ചൊടിക്കുന്ന വികലമായ ചിത്രരീതി ഫ്ലോറൻ‌ടൈൻ, റോമൻ മാനേറിസ്റ്റുകളുടെ ഒരു പരിവർത്തന ഘട്ടത്തെ പ്രതിനിധീകരിച്ചു.


</doc>
<doc id="474406" url="https://ml.wikipedia.org/wiki?curid=474406" title="കരിമുത്തിൾ">
കരിമുത്തിൾ

നനവാർന്ന പ്രദേശങ്ങളിലും അർദ്ധ-നിത്യഹരിതവനങ്ങളിലും ഇലപൊഴിയും കാടുകളിലും കാവുകളിലുമെല്ലാം കാണപ്പെടുന്ന പടർന്നുവളരുന്ന ഒരു ചെടിയാണ് കരിങ്കുടങ്ങൽ അഥവാ കരിമുത്തിൾ. . കേരളത്തിൽ എല്ലായിടത്തും കണ്ടുവരുന്നു. 


</doc>
<doc id="474411" url="https://ml.wikipedia.org/wiki?curid=474411" title="ചെടയൻ">
ചെടയൻ

കിഴക്കേഷ്യൻ തദ്ദേശവാസിയായ പസഫിക് ദ്വീപുകളിലെങ്ങും എത്തിയ പൊതുവേ "ക്യാറ്റ്‌മിന്റ് (catmint)" എന്നറിയപ്പെടുന്ന ഒരു കുറ്റിച്ചെറ്റിയാണ് ചെടയൻ. . 


</doc>
<doc id="474422" url="https://ml.wikipedia.org/wiki?curid=474422" title="ലൈബ്രറി ഓഫ് കോൺഗ്രസ് കണ്ട്രോൾ നമ്പർ">
ലൈബ്രറി ഓഫ് കോൺഗ്രസ് കണ്ട്രോൾ നമ്പർ

അമേരിക്കയിലെ ലൈബ്രറി ഓഫ് കോൺഗ്രസ്സിലെ റിക്കാർഡുകളെ അനുക്രമമായി വിന്യസിച്ചിരിക്കുന്ന രീതിയാണ് ലൈബ്രറി ഓഫ് കോൺഗ്രസ് കണ്ട്രോൾ നമ്പർ (Library of Congress Control Number) (LCCN). പുസ്തകങ്ങളുടെ ഉള്ളടക്കവുമായി ഇതിന് ബന്ധമൊന്നുമില്ല. ലൈബ്രറി ഓഫ് കോൺഗ്രസ് വർഗ്ഗീകരണവുമായി ഇതു മാറിപ്പോകരുത്.

1898 മുതൽ ഈ രീതി നിലവിലുണ്ട്. 2008 ഫെബ്രുവരി മുതൽ ഓരോ നമ്പരുകൾക്കും ഒരു സ്ഥിരURL നൽകിവരുന്നു.

ഏറ്റവും ലളിതമായ രീതിയിൽ ഈ നമ്പറിൽ വർഷവും ഒരു സീരിയൽ നമ്പരും ആവും ഉണ്ടാവുക. 1898-2000 കാലത്തേതിനു രണ്ടക്കവും 2001 മുതൽ നാലക്കവും ആണ് വർഷത്തിനുള്ളത്. 




</doc>
<doc id="474438" url="https://ml.wikipedia.org/wiki?curid=474438" title="ലേഡി എലിസബത്ത് ഡെൽമേ ആൻറ് ഹെർ ചിൽഡ്രെൻ">
ലേഡി എലിസബത്ത് ഡെൽമേ ആൻറ് ഹെർ ചിൽഡ്രെൻ

ജോഷ്വാ റെയ്നോൾഡ്സ് ചിത്രീകരിച്ച ഒരു എണ്ണച്ചായാചിത്രമാണ് ലേഡി എലിസബത്ത് ഡെൽമേ ആൻറ് ഹെർ ചിൽഡ്രെൻ. (1779) 1937-ൽ ഈ ചിത്രം നാഷനൽ ഗ്യാലറി ഓഫ് ആർട്ട് ശേഖരത്തിന് നൽകിയിരുന്നു. ഈ ചിത്രം "മജെസ്റ്റിക് ഗ്രൂപ്പ് പോർട്രെയ്റ്റ്" എന്ന് എൻജിഎ വിശേഷിപ്പിക്കുന്നു. ലേഡി എലിസബത്ത് (ഹോവാർഡ്) ഡെൽമെ 4th ഏൾ ഓഫ് കാർലിസിലിന്റെ മകളായിരുന്നു. 1777 ഏപ്രിൽ-ജൂൺ മാസങ്ങളിൽ കുട്ടികളായ ജോൺ, ഇസബെല്ലാ എലിസബത്ത് എന്നിവരോടൊത്ത് റെയ്നോൾഡിനു മുമ്പിൽ ചിത്രീകരണത്തിന് മാതൃകയായി ഇരുന്നു.



</doc>
<doc id="474441" url="https://ml.wikipedia.org/wiki?curid=474441" title="സാലി പിയേഴ്സൺ">
സാലി പിയേഴ്സൺ

2011-ലും 2017-ലും 100 മീറ്റർ ഹർഡിൽസിലും ലോക ചാമ്പ്യനും 2012 ഒളിമ്പിക് ചാമ്പ്യനും ആയ ഒരു ഓസ്ട്രേലിയൻ കായികതാരമാണ് സാലി പിയേഴ്സൺ. OAM (née McLellan; ജനനം സെപ്റ്റംബർ 19, 1986) 100 മീറ്റർ ഹർഡിൽസിൽ 2008 വേനൽക്കാല ഒളിമ്പിക്സിലും 2013 ലെ ലോക ചാമ്പ്യൻഷിപ്പിലും വെള്ളി മെഡലുകൾ സ്വന്തമാക്കിയിരുന്നു. 
സിഡ്നിയിൽ ജനിച്ച സാലി പിയേഴ്സൺ ക്യൂൻസ്ലാൻഡിലുള്ള ബേർഡ്സ്വില്ലെ വില്ലേജിലേക്ക് താമസം മാറിയിരുന്നു. അവൾക്ക് എട്ട് വയസ്സ് കഴിഞ്ഞപ്പോൾ, ഗോൾഡ് കോസ്റ്റിലേക്ക് കുടിയേറിപ്പാർക്കാൻ തുടങ്ങി. പ്രാഥമിക വിദ്യാലയത്തിൽ ആയിരിക്കുമ്പോൾത്തന്നെ സാലിയുടെ കായിക മേഖലയിലുള്ള കഴിവുകൾ ഷാരോൺ ഹാനന്റെ ശ്രദ്ധയിൽപ്പെട്ടതിനാൽ 2013 വരെ ഷാരോൺ അവളെ പരിശീലിപ്പിച്ചു. 2001-ൽ 14 വയസ്സുള്ളപ്പോൾ പിയേഴ്സൺ ഓസ്ട്രേലിയൻ യൂത്ത് 100 മീറ്ററിലും 90 മീറ്റർ ഓട്ടമത്സരത്തിലും സ്ഥാനങ്ങൾ കരസ്ഥമാക്കിയിരുന്നു. 2002-ൽ പരിക്കേറ്റതിനാൽ സംഭവിച്ച ഗംഭീരമായ ഒരു തിരിച്ചടിക്ക് ശേഷം, 2003-ലെ വേൾഡ് യൂത്ത് ചാമ്പ്യൻഷിപ്പിൽ, കാനഡയിലെ ഷേർബ്രൂക്കിലെ ഇന്റർനാഷണൽ അരങ്ങേറ്റത്തിൽ 100 മീറ്റർ ഓട്ടമത്സരത്തിലും സ്വർണ്ണം നേടി. തുടർന്നുള്ള മാസം, 16 വയസ്സ് മാത്രം പ്രായമുള്ളപ്പോൾ, 4 × 100 മീറ്റർ റിലേ ടീമിന്റെ ഭാഗമായി ഫ്രാൻസിലെ 2003 ലോക ചാമ്പ്യൻഷിപ്പിൽ തുറന്ന നിലയിൽ ആസ്ട്രേലിയയെ പ്രതിനിധീകരിച്ചു. 2004-ൽ വേൾഡ് ജൂനിയർ ചാമ്പ്യൻഷിപ്പിൽ 100 മീറ്ററിൽ വെങ്കലം നേടിയെങ്കിലും 100 മീറ്റർ ഹർഡിൽസിൽ മെഡലിന് തൊട്ടടുത്തെത്തിയതും നഷ്ടമാകുകയാണുണ്ടായത്.

മെൽബണിൽ 2006-ലെ കോമൺവെൽത്ത് ഗെയിംസിൽ പിയേഴ്സൺ 100 മീറ്റർ ഓട്ടമത്സരത്തിൽ ഫൈനലിൽ ഒരു മെഡൽ നേടാൻ ശ്രമിച്ചെങ്കിലും പരാജയപ്പെട്ടു. 2007-ൽ, 100 മീറ്ററും, 100 മീറ്റർ ഹർഡിൽസുമായി തുടർന്നു. ജപ്പാനിലെ ഒസാക്കയിലെ വേൾഡ് ചാമ്പ്യൻഷിപ്പിൽ സെമി ഫൈനലിലെത്തി. എന്നാൽ, 2008-ലെ ഒളിംപിക് ഗെയിമുകൾക്കുശേഷം അവർ 100 മീറ്റർ ഹർഡിൽസിൽ മാത്രം ശ്രദ്ധ കേന്ദ്രീകരിച്ചു. ഫൈനലിൽ ഒരു നാടകീയമായരീതിയിൽ പ്രിയപ്പെട്ട ലോലോ ജോൺസിന് കാൽവഴുതിപ്പോയതിനാൽ ലഭിച്ച ഒരു ഫോട്ടോ ഫിനിഷിലൂടെയാണ് പിയേഴ്സന് വെള്ളി മെഡൽ നേടാൻ കഴിഞ്ഞത്. ഔദ്യോഗിക ഫലങ്ങൾ പ്രഖ്യാപിച്ചതിനു ശേഷം പിയേഴ്സൺ അത്യുൽസാഹപൂർവ്വം വെങ്കല മെഡൽ ജേതാവ് പ്രിസ്കില്ല ലൂപ്സ്-സ്ലിപിനോടൊപ്പം ജയഘോഷം മുഴക്കികൊണ്ട് ഒരു വൈകാരിക ട്രാക്ക്സൈഡ് അഭിമുഖം കൊടുത്തുകൊണ്ട് വിജയം ആഘോഷിക്കുകയും ചെയ്തു.

പിയേഴ്സൺ 2009 യൂറോപ്യൻ സീസണിൽ നല്ല പ്രകടനം കാഴ്ചവച്ചു, ഏഴ് കളികളിൽ അഞ്ച് കളികൾ ജയിച്ചുകൊണ്ട്, 100 മീറ്റർ ഹർഡിൽസിൽ ഓസ്ട്രേലിയൻ റെക്കോർഡും ഓഷ്യാനിയൻ റെക്കോർഡും തകർത്തു. 12.50 സെക്കൻഡ് സമയം! ഒരു വർഷം മുൻപ് ഇതേ ട്രാക്കിൽ നേടിയ റെക്കോർഡിനെക്കാൾ 0.03 സെക്കൻഡ് വേഗത്തിൽ എത്തിയിരുന്നു.എന്നാൽ ബെർലിനിൽ നടന്ന ലോക ചാമ്പ്യൻഷിപ്പിൽ പിയേഴ്സന്റെ കാലിന് കോച്ചിപ്പിടുത്തം സംഭവിക്കുകയും തടസ്സം നേരിടുകയും ചെയ്തതിന്റെ ഫലമായി 100 മീറ്റർ ഹർഡിൽസിൽ ഫൈനലിൽ അഞ്ചാം സ്ഥാനത്തേക്കെത്താനേ കഴിഞ്ഞുള്ളൂ.

ഡൽഹിയിലെ 2010 കോമൺവെൽത്ത് ഗെയിംസിൽ 100 മീറ്റർ ഓട്ടമത്സരം കൂടാതെ 100 മീറ്റർ സ്പ്രിന്റിലും പിയേഴ്സൺ മത്സരിച്ചു.100 മീറ്ററിൽ ഫൈനലിൽ ഇംഗ്ലീഷ് റണ്ണറായ ലോറ ടർണറുമൊത്ത് ഒരു തെറ്റായ തുടക്കം രേഖപ്പെടുത്തി, പക്ഷേ 11.28 സെക്കൻഡിൽ ഫിനിഷ് ലൈൻ കടന്നതിനാൽ പുനരാരംഭിക്കാൻ അനുമതിയുണ്ടായിരുന്നു. എന്നിരുന്നാലും ഓട്ടത്തിനു ശേഷം ഒരു പ്രതിഷേധം ഉണ്ടാകുകയും ചെയ്തതിന്റെ ഫലമായി പിയേഴ്സൺ ആ മത്സരത്തിൽ അയോഗ്യയായി. മൂന്നു രാത്രി കഴിഞ്ഞപ്പോൾ, പിയേഴ്സൺ 100 മീറ്റർ ഹർഡിൽസിൽ ഫൈനലിൽ 12.67 സെക്കൻഡിൽ സ്വർണ്ണം നേടി.പിയേഴ്സൺ ഓസ്ട്രേലിയൻ ടീം വനിതാവിഭാഗം ഫൈനലിൽ 4 × 400 മീറ്റർ റിലേയിലും വിവാദമുണ്ടാക്കിയിരുന്നു. അവൾക്ക് പരിശീലനം ലഭിക്കാത്ത ഒരു മത്സരത്തിൽ, ആങ്കർ ലെഗിൽ എത്തിയതിനുശേഷം വീഴ്ചസംഭവിച്ചതിനാൽ ഓസ്ട്രേലിയൻ ടീമിന് അഞ്ചാം സ്ഥാനത്ത് എത്താനേ കഴിഞ്ഞുള്ളൂ. പിയേഴ്സൺ നയിച്ച ടീമിനെ അവൾ കാരണം താണലെവലിൽ എത്തിയെങ്കിലും മറ്റു ടീമംഗങ്ങൾ ആശ്വസിപ്പിക്കുകയാണുണ്ടായത്.

അടുത്ത സീസണിന്റെ ആരംഭത്തിൽ, 100 മീറ്റർ, 200 മീറ്റർ, 100 മീറ്റർ ഹർഡിൽസിൽ സ്ഥാനം കരസ്ഥമാക്കുകയും 1968-ൽ പാം കിൽബോൺ പങ്കെടുത്ത അതേ മത്സരത്തിൽ പിയേഴ്സൺ മൂന്ന് ദേശീയ ടൈറ്റിലുകൾ നേടിയ ആദ്യ ഓസ്ട്രേലിയൻ വനിതയായി.

ദക്ഷിണ കൊറിയയിലെ ദേഗുവിലെ 2011-ലെ ലോക അത്ലറ്റിക് ചാമ്പ്യൻഷിപ്പിൽ പിയേഴ്സൺ 12.28 സെക്കൻഡിൽ (+1.1) 100 മീറ്റർ ഹർഡിൽസിൽ സ്ഥാനം നേടി. ചരിത്രത്തിൽ നാലാമത്തെ ഏറ്റവും വേഗതയേറിയ സമയം. സെമിഫൈനലിലെത്തിയപ്പോൾ 12.36 സെക്കൻഡിൽ (0.3) ഏറ്റവും വേഗതയിൽ അഞ്ചാം സ്ഥാനത്തെത്തിയിരുന്നു. അവളുടെ തന്നെ റെക്കോർഡ് തകർത്തുകൊണ്ട് ഓഷ്യാനിയൻ ഏരിയ റെക്കോർഡും ഓസ്ട്രേലിയൻ നാഷണൽ റെക്കോർഡും സ്വന്തമാക്കി.

2012-ലെ ലണ്ടൻ ഒളിംപിക്സിൽ 34 മത്സരങ്ങളിൽ പിയേഴ്സൺ 32 മത്സരങ്ങൾ വിജയിച്ചു. 12.57 സെക്കൻഡിൽ ഫിനിഷ് ചെയ്താണ് റൗണ്ടിൽ ഒന്നാമതെത്തിയത്. ഫൈനലിൽ 12.39 സെക്കൻഡിൽ ഫിനിഷ് ചെയ്തു. അമേരിക്കയുടെ ഡോൺ ഹാർപ്പർ, 12.37, കെല്ലി വെൽസ് (12.48) എന്നിവരെ തെറിപ്പിച്ചുകൊണ്ട് 12.35 സെക്കൻഡിൽ (Wind (m/s): -0.2) ഫിനിഷ് ചെയ്താണ് പിയേഴ്സൻ സ്വർണം നേടിയത്.

പിയേഴ്സൺ ഗോൾഡൻ ഗാലയിലെ ഓട്ട മത്സരത്തിനിടയിൽ വീഴുകയും ഇടത് കൈത്തണ്ടയിലെ "അസ്ഥിയ്ക്ക് സ്ഥാനഭ്രംശം" സംഭവിച്ച് ക്ലേശകരമായ പരിക്കുണ്ടാകുകയും ചെയ്തതിനാൽ അവശേഷിച്ച 2015 സീസണിൽ പങ്കെടുക്കുന്നതിൽ തടസ്സവും നേരിട്ടു.

2012 ലണ്ടൻ ഒളിംപിക്സിൽ സ്വർണമെഡൽ നേടാൻ സാലി പിയേഴ്സണിന് ശക്തമായ എതിരാളിയെ നേരിടേണ്ടി വന്നിരുന്നു. എന്നാൽ, പിയേഴ്സൺ കഠിനമായി പരിശീലനം നടത്തുമ്പോൾ അവളുടെ പിൻതുടയിലെ ഞരമ്പിന് പരിക്കേൽക്കുകയും റിയോ 2016 ഗെയിംസിൽ നിന്നും പുറത്താകുകയും ചെയ്തു.

ലണ്ടനിലെ 2017 ലെ ലോക ചാമ്പ്യൻഷിപ്പിൽ 12.59 സെക്കൻഡിൽ 100 മീറ്റർ ഹർഡിൽസിൽ പിയേഴ്സൺ സ്വർണ്ണം നേടി.

100 മീറ്റർ ഹർഡിൽസിൽ 4x100 റിലേയിലും പിയേഴ്സൺ മത്സരം പൂർത്തിയാക്കിയിരുന്നുവെങ്കിലും പിന്നീട് സ്‌നായുവിനേറ്റ പരിക്ക് കാരണം പിൻവലിച്ചു.

പിയേഴ്സണിന്റെ അമ്മ ആൻ തന്റെ മകളുടെ കായികജീവിതത്തെ പിന്തുണയ്ക്കാൻ വേണ്ടത്ര പണം സമ്പാദിക്കാൻ വേണ്ടി ഒരേസമയം രണ്ടു ജോലി ചെയ്തിരുന്നു. 2008 അവസാനത്തോടെ, പിയേഴ്സൺ കീരനുമായി വിവാഹനിശ്ചയം നടത്തി. ക്യൂൻസ്ലാൻഡിലെ ഗോൾഡ് കോസ്റ്റിൽ ഹെലെൻസ്വാലെ സ്റ്റേറ്റ് ഹൈസ്കൂളിൽ സീനിയർ വർഷം മുതൽ ഒന്നിച്ചുള്ള വിദ്യാഭ്യാസകാലയളവിൽ ഇരുവരും ഒരു ജോഡിയായി ഒന്നിച്ചു ചേർന്നിരുന്നു. 2010 ഏപ്രിലിൽ ഗോൾഡ് കോസ്റ്റിൽ വിവാഹിതരായ അവരുടെ മധുവിധു ലോസ് ആഞ്ചെലെസ്, ഹവായി എന്നിവിടങ്ങളിൽ ആയിരുന്നു.





</doc>
<doc id="474461" url="https://ml.wikipedia.org/wiki?curid=474461" title="ശിവദാസാനിയ ജോസഫിയാന">
ശിവദാസാനിയ ജോസഫിയാന

അപ്പിയേസീ സസ്യകുടുംബത്തിലെ 2006-ൽ അഗസ്ത്യമലയിൽ നിന്നും വിവരിക്കപ്പെട്ട ഒരു പുതിയ സ്പീഷിസാണ് ശിവദാസാനിയ ജോസഫിയാന . ഇതുവരെ ഈ ചെടിയെ അതിന്റെ ടൈപ് ലൊക്കാലിറ്റിയായ അഗസ്ത്യമലയിൽ നിന്നും മാത്രമേ കണ്ടെത്തിയിട്ടുള്ളൂ. 1700-1800 മീറ്റർ ഉയരമുള്ള പ്രദേശത്ത് വളരെ വിരളമായി ഇവ കാണപ്പെടുന്നു. ശിവദാസാനിയ എന്നത് അപ്പിയേസീ കുടുംബത്തിലെ പുതിയ ഒരു ജനുസ് കൂടിയാണ്. നിവർന്നുനിൽക്കുന്ന ഒരു ചെറിയ കുറ്റിച്ചെടിയാണ് ഇത്. ചെടിമുഴുവനായും ഇരുണ്ട വയലറ്റ് നിറത്തിലാണ്. ഒക്ടോബർ-നവംബർ മാസങ്ങളിൽ പൂക്കളും കായകളും ഉണ്ടാകുന്ന അതീവ വംശനാശഭീഷണിയുള്ള ഈ ചെടിയെ പുൽമേടുകളിലെ ചെരിഞ്ഞ പാറപ്രദേശങ്ങളിലാണ് കണ്ടെത്തിയത്. 



</doc>
<doc id="474464" url="https://ml.wikipedia.org/wiki?curid=474464" title="ടി.കെ.ഗംഗാധരൻ">
ടി.കെ.ഗംഗാധരൻ

മലയാളത്തിലെ നോവലിസ്റ്റും ചെറുകഥാകൃത്തുമാണ് ടി.കെ.ഗംഗാധരൻ. തൈത്തറ വീട്ടിൽ കണ്ണപ്പൻ, ദേവകിയുടെയും മകനായി 1944 നവംബർ 29 ന് കൊടുങ്ങല്ലൂരിൽ ജനനിച്ചു . 1964ൽ സൈന്യത്തിൽ ചേർന്നു. 1965 ,1971 വർഷങ്ങളിൽ നടന്ന ഇന്ത്യാ-പാക്ക് യുദ്ധങ്ങളിൽ പങ്കെടുത്തു. 28 വർഷത്തെ സുദീർഘ സേവനത്തിനു ശേഷം 1991 ൽ സുബേദാറായി വിരമിച്ചു.




</doc>
<doc id="474474" url="https://ml.wikipedia.org/wiki?curid=474474" title="ബൊക്കാറോ വിമാനത്താവളം">
ബൊക്കാറോ വിമാനത്താവളം

നാഷണൽ ഹൈവേ അതോറിറ്റി ഓഫ് ഇന്ത്യ 2013 ആഗസ്തിൽ സിവിൽ ഏവിയേഷൻ അതോറിറ്റിക്ക് സമർപ്പിച്ച റിപ്പോർട്ടിൽ, എയർസ്ട്രിപ്പിന്റെ ദൈർഘ്യം 700 അടി കൂടി കൂട്ടിച്ചേർത്ത് 6,000 അടിയായി വർദ്ധിപ്പിക്കണമെന്ന് അഭിപ്രായപ്പെട്ടു. 

ബൊക്കാറോയെ പ്രധാന എയർപോർട്ടായ കൊൽക്കത്ത വിമാനത്താവളവുമായി ബന്ധിപ്പിക്കുന്നതിനാൽ ഇവിടെ നിന്ന് ഉടൻ വിമാനസർവ്വീസുകൾ ആരംഭിക്കുമെന്ന് പുതിയ വാർത്താ റിപ്പോർട്ട് വരുന്നു. യു.ഡി.എ.എൻ (ഉഡെ ദേശ് കാ ആം നാഗ്രിക്) യുടെ ആദ്യഘട്ടത്തിൽ കൊൽക്കത്തയും പാറ്റ്നയിലേക്കും ഇവിടെ നിന്ന് സർവ്വീസുകൾ തുടങ്ങും. ഈ പദ്ധതി പ്രകാരം എയർപോർട്ട് അതോറിറ്റി ഓഫ് ഇന്ത്യയുടെ അഞ്ച് പ്രതിനിധികളും സ്റ്റേറ്റ് സിവിൽ ഏവിയേഷൻ ഡയറക്ടർ ക്യാപ്റ്റൻ എസ്കെ സിൻഹയും ബൊക്കാറോ സന്ദർശിക്കുകയും എക്സ്റ്റൻഷൻ എക്സിക്യൂട്ട് ചെയ്യണമെന്ന് തീരുമാനിക്കുകയും ചെയ്തു. ബൊക്കറോ ഡിസി ആർഎം റേ, അഡീഷണൽ കളക്ടർ ജഗ്നു മിൻസ്, ബൊക്കറോ സ്റ്റീൽ ജനറൽ മാനേജർ രജ്വിർ സിംഗ് തുടങ്ങിയവരുമായി വിശദമായ ചർച്ചകൾ നടത്തിയിട്ടുണ്ട്. 

ബൊക്കാറോ വിമാനത്താവള വിപുലീകരണ പദ്ധതി പ്രകാരം നിലവിലുള്ള 210 ഏക്കർ 500 ഏക്കർ വരെയായും റൺവേ പ്രദേശം 5,200 അടിയിൽ നിന്ന് 8,000 അടിയായും വർദ്ധിപ്പിക്കാൻ തീരുമാനിച്ചു. എയർപോർട്ടിൽ നിലവിലുള്ള സൗകര്യങ്ങൾ തൃപ്തികരമാണെങ്കിലും, വാണിജ്യ വിമാന സർവ്വീസുകൾ നടത്താനുള്ള സാധ്യതകൾ ഉൾപ്പെടെയുള്ള വിവിധ വശങ്ങളും കണക്കിലെടുക്കുമെന്ന് എയർപോർട്ട് അതോറിറ്റി ടീമിന്റെ അംഗമായ സുദേഷ് ശർമ്മ പറഞ്ഞു. ഞങ്ങൾ വിമാന സർവ്വീസ് അതോരിറ്റികളുമായും ആലോചിക്കും. " 

2016 ഡിസംബർ 7 ന് ഡിസി റേയുടെ മേൽനോട്ടത്തിൽ ദുന്താബാഗ് മാർക്കറ്റിലെ 1,900 കച്ചവടക്കാരുടെ ഇടയിൽ അവരെ മാറ്റിപ്പാർപ്പിക്കുന്നതു സംബന്ധിച്ച് ഒരു സർവേ നടത്തിയിരുന്നു. 

2018 ജനുവരി 24 ന് കേന്ദ്ര വ്യോമയാന മന്ത്രാലയം സ്പൈസ് ജെറ്റിന് 17 പ്രോപ്പോസലുകളും 20 പുതിയ സെക്ടറുകളും നൽകും. കേന്ദ്രത്തിന്റെ യു.ഡി.എ.എൻ റീജണൽ കണക്ടിവിറ്റി സ്കീമിനായി രണ്ടാം ഘട്ടത്തിൽ നടത്തുന്ന ലേലത്തിൽ ബൊക്കാറോ-കൊൽക്കത്ത റൂട്ടും ഉൾപ്പെടുത്തിയിട്ടുണ്ട്. ഈ വിമാനത്താവളത്തിൽ നിന്നുള്ള റൂട്ടുകൾ സ്പൈസ് ജെറ്റ് സ്വന്തമാക്കിയിട്ടുണ്ട്. വിമാനത്താവളം പ്രവർത്തനസജ്ജമാവുന്ന മുറയ്ക്ക് സ്പൈസ്ജെറ്റ് ഇവിടെനിന്ന് സർവ്വീസുകൾ ആരംഭിക്കും. 


</doc>
<doc id="474491" url="https://ml.wikipedia.org/wiki?curid=474491" title="അന്തർദ്ദേശീയ സൈക്കിൾ ദിനം">
അന്തർദ്ദേശീയ സൈക്കിൾ ദിനം

ജൂൺ മാസം മൂന്നാം തീയതി അന്തർദ്ദേശീയ സൈക്കിൾ ദിനമായി ആഘോഷിക്കപ്പെടുന്നു. 2018. ഏപ്രിൽ മാസത്തിൽ ആണ് ഐക്യരാഷ്ട്ര പൊതുസഭ ഇതിനുള്ള പ്രഖ്യാപനം നടത്തിയത്. ഇതിന്റെ പ്രഖ്യാപനത്തിൽ ഇങ്ങനെ പറയുന്നു "the uniqueness, longevity and versatility of the bicycle, which has been in use for two centuries, and that it is a simple, affordable, reliable, clean and environmentally fit sustainable means of transportation.""
അമേരിക്കക്കാരനായ Professor Leszek Sibilski, ലോക ബൈസൈക്കിൾ ദിന പ്രമേയം പാസാക്കുന്നതിന് യുഎന്നിനെ പ്രേരിപ്പിക്കുന്നതിന് നടത്തിയ ശ്രമങ്ങളുടെ ഫലമായി അമ്പത്തിയേഴ് രാജ്യങ്ങളുടെ പിന്തുണ ലഭിച്ചു. Isaac Feld ആണ് #June3WorldBicycleDay logo രൂപകൽപന ചെയ്തത്.


</doc>
<doc id="474495" url="https://ml.wikipedia.org/wiki?curid=474495" title="സ്പാർട്ടക്കസ് ലീഗ്">
സ്പാർട്ടക്കസ് ലീഗ്

ഒന്നാം ലോകമഹായുദ്ധസമയത്ത് ജർമ്മനിയിൽ സംഘടിപ്പിച്ച മാർക്സിസ്റ്റ് വിപ്ലവ പ്രസ്ഥാനമായിരുന്നു സ്പാർട്ടക്കസ് ലീഗ് (ജർമൻ: സ്പാർട്ടക്കസ് ബണ്ട്). പുരാതനറോമിലെ ഒരടിമയും, മല്ലയോദ്ധാവും (ക്രി.മു.109 BC-71-നടുത്ത്), റോമൻ ഗണരാജ്യത്തിനെതിരെ അടിമകൾ നടത്തിയ മുന്നേറ്റമായ മൂന്നാം അടിമയുദ്ധത്തിന്റെ (Third Servile War) നേതാവും ആയിരുന്ന സ്പാർട്ടക്കസിന്റെ പേരാണ് ലീഗിന് നൽകിയത്. കാൾ ലിബ്നെട്ട്, റോസ ലക്സംബർഗ്, ക്ലാര സെറ്റ്കിൻ തുടങ്ങിയവയാണ് ഇത് സ്ഥാപിച്ചത്. ലീഗ് പിന്നീട് കമ്യൂണിസ്റ്റ് പ്രസ്ഥാനത്തിന്റെ പേര് സ്വീകരിക്കുകയും 1919 ൽ കമ്യൂണിറ്റിയിൽ ചേരുകയും ചെയ്തു. 1918-ലെ ജർമ്മൻ വിപ്ലവത്തിന്റെ കാലഘട്ടത്തിൽ വ്യാപകമായി സ്പാർട്ടക്കസ് ലെറ്ററുകൾ പ്രസിദ്ധീകരിക്കുക വഴി വലിയ രീതിയിൽ  വിപ്ലവം പ്രോത്സാഹിപ്പിക്കാൻ ശ്രമിച്ചു .

സോഷ്യൻ ഡെമോക്രാറ്റിക് പാർട്ടി SPD ജർമനിയുടെ ഇടതുപക്ഷ ഘടകത്തിലെ പ്രമുഖ അംഗങ്ങളായിരുന്നു  ലക്സംബർഗ് ഉം കാൾ ലിബ്നെട്ട് ഉം. ഒന്നാം ലോകമഹായുദ്ധത്തിന്റെ തുടക്കത്തിൽ 1914 ൽ റഷ്യക്കെതിരെയുള്ള  സാമ്രാജ്യത്വ ജർമ്മനിയുടെ യുദ്ധപ്രഖ്യാപനത്തെ SPD പിന്തുണച്ചതിനെ  തുടർന്ന് അവർ സ്വതന്ത്രമായൊരു പാർട്ടിയെ കണ്ടെത്താൻ ശ്രമിച്ചു. പാർലമെന്ററി പ്രക്രിയയിൽ പങ്കെടുത്ത SPD നേതൃത്വത്തിന് വിപരീതമായി ലക്സംബർഗ്, ലിബ്നെട്ട്  എന്നിവർ വിപ്ലവത്തിന്റെ ആവശ്യകത നിലനിർത്തി.  യുദ്ധത്തിൽ ജർമ്മൻ ഇടപെടലിനെതിരായി ബെർലിനിൽ പൊതുപരിപാടി സംഘടിപ്പിക്കാൻ സഹായിക്കുന്ന കുറ്റം ചുമത്തി ഇവർ രണ്ടുപേരും 1916 മുതൽ 1918 വരെ ജയിലിൽ അടയ്ക്കപ്പെട്ടു. 

ജനാധിപത്യമോ ഏകാധിപത്യമോ എന്നതല്ല ഇന്നത്തെ ചോദ്യം.  ബൂർഷ്വാ ജനാധിപത്യമോ സോഷ്യലിസ്റ്റ് ജനാധിപത്യമോ എന്നതാണ് ചരിത്രം അജണ്ട നിർണയിച്ച ചോദ്യം. മുതലാളിത്ത ലാഭത്തിന്റെ ഏജന്റുകൾ  മനഃപൂർവമോ  വ്യാജമായോ അവകാശപ്പെടുന്നതുപോലെ തൊഴിലാളിവർഗ്ഗത്തിന്റെ ഏകാധിപത്യം ബോംബുകൾ, മയക്കുമരുന്ന്, കലാപം, അരാജകത്വം എന്നിവയല്ല. മറിച്ച്, രാഷ്ട്രീയ ശക്തിയുടെ എല്ലാ ഉപകരണങ്ങളും ഉപയോഗിച്ച് തൊഴിലാളിവർഗ്ഗത്തിന്റെയും  വിപ്ലവകാരിയുടെയും  ഇച്ഛയുടെ അടിസ്ഥാനത്തിൽ,  സോഷ്യലിസത്തെ സ്വായത്തമാക്കുന്നതും,  മുതലാളിവർഗത്തെ തുരത്തുന്നതും ആണ് തൊഴിലാളിവർഗ്ഗത്തിന്റെ ഏകാധിപത്യം.

</doc>
<doc id="474501" url="https://ml.wikipedia.org/wiki?curid=474501" title="മഡോണ ഡെൽ കാർഡെല്ലിനൊ">
മഡോണ ഡെൽ കാർഡെല്ലിനൊ

1505-1506 നും ഇടയിൽ ഇറ്റാലിയൻ നവോത്ഥാന കലാകാരനായ റാഫേൽ ചിത്രീകരിച്ച ഒരു എണ്ണഛായാചിത്രമാണ് മഡോണ ഡെൽ കാർഡെല്ലിനൊ. (Madonna of the Goldfinch) 2008-ൽ ഒരു 10 വർഷ പുനരുദ്ധാരണ പ്രക്രിയ പൂർത്തിയായതിനുശേഷം ഈ ചിത്രം ഫ്ലോറൻസിലെ ഉഫിസിയിലെ ഗാലറിയിലേക്ക് തിരികെ കൊണ്ടുവന്നു. പുനരുദ്ധാരണത്തിനിടയിൽ ഗാലറിയിലെ ചിത്രത്തിന്റെ ഒരു പഴയ പകർപ്പ് മാറ്റിയിരുന്നു.
നവോത്ഥാനകാല ഇറ്റലിയിലെ ചിത്രകാരനും ശില്പിയുമായിരുന്നു റാഫേൽ. പിതാവായ ജിയോവാനി സാന്റി ഡ്യൂക്കിന്റെ കൊട്ടാരം ചിത്രകാരനായിരുന്നു. പിതാവ് തന്നെയായിരുന്നു റാഫേലിന്റെ ആദ്യ ഗുരു. പതിനഞ്ചാം വയസ്സിൽ റാഫേൽ പ്രശസ്ത ചിത്രകാരനായിരുന്ന പിയെട്രോ പെറുഗിനോയുടെ കീഴിൽ പരിശീലനം നേടി. 1502-ൽ പെറുഗിനോയുടെ ശിഷ്യനായിരുന്ന പിന്റുറിക്ക്യോയുടെ ക്ഷണം സ്വീകരിച്ച് റാഫേൽ സിയേനയിലേക്ക് പോയി. 1504-ലെ കന്യകയുടെ വിവാഹം (Wedding of the Virgin) ആണ്‌ അദ്ദേഹത്തിന്റെ ആദ്യത്തെ പ്രധാന രചനയായി കണക്കാക്കുന്നത്. റാഫേൽ തന്റെ ജീവിതത്തിന്റെ അവസാനത്തെ 12 വർഷങ്ങൾ കഴിച്ചുകൂട്ടിയതും പ്രശസ്തമായ രചനകളിലധികവും നടത്തിയതും റോമിൽ വച്ചായിരുന്നു. രൂപത്തിന്റെ വ്യക്തത, രചനാരീതി, മനുഷ്യന്റെ ആഡംബരത്തിന്റെ നിയോപ്ലാറ്റോണിക് ആദർശത്തിന്റെ ദൃശ്യനേട്ടം എന്നിവയിലൂടെ അദ്ദേഹത്തിന്റെ ചിത്രങ്ങൾ പ്രശംസിക്കപ്പെടുന്നു. 
റാഫേൽ ഒരു "നാടോടികളുടെ" ജീവിതം നയിച്ചു, വടക്കൻ ഇറ്റലിയിലെ വിവിധ കേന്ദ്രങ്ങളിൽ പ്രവർത്തിച്ചിരുന്നു. 1504 മുതൽ ഫ്ലോറൻസിൽ കൂടുതൽ സമയം ചെലവഴിച്ചു.



</doc>
<doc id="474504" url="https://ml.wikipedia.org/wiki?curid=474504" title="കരാക്കറ്റ ക്ലബ്ബ്">
കരാക്കറ്റ ക്ലബ്ബ്

കരാക്കറ്റ ക്ലബ്ബ് പടിഞ്ഞാറൻ ഓസ്ട്രേലിയലെ പെർത്ത് ആസ്ഥാനമായുള്ള ഒരു വനിതാ ക്ലബ്ബാണ്. 1894-ൽ സ്ഥാപിതമായ ഇത് ഓസ്ട്രേലിയയിലെ ആദ്യത്തെ വനിതാ ക്ലബ്ബായിരുന്നു.

1894-ൽ സെന്റ് ജോർജ് വായനാ മണ്ഡലത്തിലെ അംഗങ്ങളുടെ നേതൃത്വത്തിൽ കാരാക്കറ്റ ക്ലബ് സ്ഥാപിക്കപ്പെട്ടു. വായനാ സാമഗ്രികൾ കൈമാറ്റം ചെയ്യുക, വർത്തമാനകാല സാമൂഹ്യ രാഷ്‌ട്രീയ സംഭവ വികാസങ്ങൾ ചർച്ചകൾ നടത്തുക എന്നീ ലക്ഷ്യങ്ങൾ മുൻനിറുത്തി 1887 ലാണ് സെന്റ് ജോർജ് വായനാ മണ്ഡലം രൂപീകരിക്കപ്പെട്ടത്. ഡോ. എമിലി റൈഡർ എന്ന അമേരിക്കൻ വനിതയുടെ സന്ദർശനത്തെത്തുടർന്ന്, അമേരിക്കയിൽ അക്കാലത്തു പ്രസിദ്ധമായിരുന്ന വിദ്യാഭ്യാസ ക്ലബുകളുടെ രീതിയിലുള്ള പുതിയ ക്ലബ്ബ് രൂപീകരിക്കാൻ ഈ വായനാ മണ്ഡലം തീരുമാനിച്ചു. അക്കാലത്ത് സ്ത്രീകളെ ബാധിച്ചിരുന്നു സാമൂഹിക നീതി പ്രശ്നങ്ങൾ, സാമൂഹിക ഇടപെടലുകൾ, പ്രാദേശിക പ്രശ്നങ്ങൾ ഉൾപ്പെടെയുള്ള വിഷയങ്ങളിൽ പരസ്പര മെച്ചപ്പെടുത്തലിനായി സമൂഹത്തിലെ വനിതകളെ ഒരൊറ്റ കുടയ്ക്കു കീഴിൽ കൊണ്ടുവരികയെന്നതായിരുന്ന ക്ലബ്ബിന്റെ പ്രാഥമിക ലക്ഷ്യം. ക്ലബിന്റെ മുദ്രാവാക്യം (എഡിത് കോവൻ നിർദ്ദേശിച്ചതു പ്രകാരം) "നമ്മുടെ പ്രവൃത്തികളാൽ നമ്മൾ വിധിക്കപ്പെടട്ടെ" എന്നർത്ഥം വരുന്ന 'സ്പെക്ട്രമർ അജെൻഡോ' എന്നതായിരുന്നു. ക്ലബ്ബിന്റെ ആദ്യ പ്രസിഡന്റായി ലേഡി മഡലൈൻ ഒൺസ്ലോ തെരഞ്ഞെടുക്കപ്പെട്ടു.

1904 ൽ കാരക്കറ്റ ക്ലബ് സ്ഥാപിക്കപ്പെട്ടതിന് 10 വർഷങ്ങൾക്കുശേഷം ആദ്യത്തെ ലൈസിയം ക്ലബ്ബ് ലണ്ടനിൽ മിസ്സ് കോൺസ്റ്റെയിൻ സ്മെഡ്ലിയുടെ നേതൃത്വത്തിൽ സ്ഥാപിക്കപ്പെട്ടു. കാരക്കറ്റ ക്ലബ്ബിന്റെ ലക്ഷ്യങ്ങൾക്കു സമാനമായതായിരുന്നു ലൈസിയം ക്ലബുകളുടേയും ലക്ഷ്യം. 1923 ൽ കരാക്കറ്റ ക്ലബ് അംഗങ്ങളും ലൈസിയം ക്ലബ്ബിന്റെ അന്താരാഷ്ട്ര പ്രസ്ഥാനവുമായി യോജിച്ചു പ്രവർത്തിക്കുവാൻ തീരുമാനിക്കപ്പെട്ടു. ഇത് ലോകത്തെമ്പാടുമുള്ള വനിതകളുമായി വിശാലമായ അർത്ഥത്തിലുള്ള ഒരു ബന്ധത്തിനുള്ള അവസരം കാരക്കറ്റ ക്ലബ്ബിനു തുറന്നുകൊടുത്തു. 1954 ൽ ക്ലബ്ബിന്റെ ഡയമണ്ട് ജൂബിലി ആഘോഷിക്കപ്പെട്ടു.

ഓസ്ട്രേലിയയിലെ എല്ലാ ലൈസിയം ക്ലബ്ബുകളേയും ഒരു ബാനറിനു കീഴിൽ ബന്ധിപ്പിക്കുവാനും ലോകമെമ്പാടുമുള്ള ലൈസിയം ക്ലബ്ബുകളെ ഇന്റർനാഷണൽ അസോസിയേഷൻ ഓഫ് ലൈസിയം ക്ലബ്ബ്സ് എന്ന പ്രസ്ഥാനവുമായി ബന്ധിപ്പിക്കുവാനുമായി 1972/73 ൽ ഓസ്ട്രേലിയൻ അസോസിയേഷൻ ഓഫ് ലൈസിയം ക്ലബ്ബ് രൂപീകരിക്കപ്പെട്ടു. 1984 ന്റെ അവസാനത്തിൽ കരാക്കറ്റ ക്ലബ്ബ് ഷെർവുഡ് കോർട്ട്, ദ എസ്പ്ളനേഡ് എന്നിവയുടെ മൂലയിലുള്ള ലോവ്സൺ അപ്പാർട്ടുമെന്റിലെ ഇപ്പോഴത്തെ കെട്ടിടത്തിലേക്ക് ആസ്ഥാനം മാറ്റി സ്ഥാപിച്ചു.


</doc>
<doc id="474506" url="https://ml.wikipedia.org/wiki?curid=474506" title="കളനാശിനി">
കളനാശിനി

കളസസ്യങ്ങളെ നശിപ്പിക്കുന്നതിന് വേണ്ടി ഉപയോഗിക്കുന്ന രാസസംയുക്തങ്ങൾ ആണ് കളനാശിനികൾ (Herbicide). കൃഷിയിടങ്ങളിലെ അനാവശ്യ സസ്യങ്ങളെ നശിപ്പിക്കുന്നതിനും നിർമ്മാണ മേഖലകൾ, കളിക്കളങ്ങൾ തുടങ്ങിയവയിലെ മുഴുവൻ സസ്യങ്ങളെയും ഉന്മൂലനം ചെയ്യുന്നതിനുമായാണ് ഇത്തരം രാസസംയുക്തങ്ങൾ ഉപയോഗിക്കുന്നത്. റെയിൽപാളങ്ങളുമായി ബന്ധപ്പെട്ട ഇടങ്ങളിൽ നിന്നും സസ്യങ്ങളെ പൂർണ്ണമായി നശിപ്പിക്കാൻ കളനാശിനികൾ തളിക്കാറുണ്ട്. ആധുനിക കളനാശിനികൾ പലതും സസ്യഹോർമോണുകൾ ആണ്. ഇവ, നിശ്ചിത സസ്യങ്ങളുടെ വളർച്ചയെ മുരടിപ്പിക്കുകയോ നശിപ്പിക്കുകയോ ചെയ്യുന്നു. ചില സസ്യങ്ങൾ പ്രകൃതിദത്തമായി തന്നെ കളനാശിനികൾ സൃഷ്ടിക്കുന്നുണ്ട്. അല്ലീലോപ്പതി (allelopathy) എന്നറിയപ്പെടുന്ന ഇന്ന് ഈ സവിശേഷത കാറ്റാടിമരം, അക്കേഷ്യ തുടങ്ങിയ സസ്യങ്ങൾ പ്രകടിപ്പിക്കുന്നു.
രാസകീടനാശിനികളുടെ കണ്ടെത്തലിനും ഉപയോഗത്തിനും മുൻപ് തന്നെ, മറ്റു പല മാർഗങ്ങളിലൂടെയും കളകളെ നിയന്ത്രിക്കുന്നതിന് ശ്രമിച്ചിരുന്നു. കളപറിക്കുന്നതിന് പുറമേ, മണ്ണിന്റെ പി എച്ച് മൂല്യത്തിൽ മാറ്റം വരുത്തുക, ലവണാംശം മാറ്റം വരുത്തുക തുടങ്ങിയവയായിരുന്നു കളനശീകരണത്തിന് മുമ്പ് ഉപയോഗിച്ചിരുന്ന മാർഗങ്ങൾ. ഇരുപതാം നൂറ്റാണ്ടിന്റെ ആരംഭകാലത്ത് തന്നെ കളനാശിനികളുടെ നിർമ്മാണത്തിലും ഉപയോഗത്തിലും ഗവേഷണങ്ങൾ നടന്നിരുന്നുവെങ്കിലും വ്യാപകമായ പഠനം നടന്നത് ലോകമഹായുദ്ധ കാലഘട്ടത്തിലാണ്. കാർഷികമേഖലകളിൽ കളനാശിനികൾ ഉപയോഗിച്ച് കൃഷി നശിപ്പിച്ച് ശത്രുരാജ്യത്തിന് ഏൽപ്പിക്കാവുന്ന സാമ്പത്തികത്തകർച്ചയായിരുന്നു ഇതിന്റെ ലക്ഷ്യം.

2,4-D ആയിരുന്നു ആദ്യമായി കണ്ടെത്തിയ കളനാശിനി. W. G. Templeman ഇംപീരിയൽ കെമിക്കൽ ഇൻഡസ്ട്രീസിൽ ഇത് നിർമ്മിച്ചു .

മണ്ണിൽ പ്രയോഗിക്കപ്പെടുന്ന കളനാശിനി വേര് വഴി സസ്യ ശരീരത്തിലെത്തുന്നു. Trifluralin ഇത്തരത്തിൽ പ്രയോഗിക്കപ്പെടുന്ന ഇനമാണ്.

ഇലകളിൽ പതിക്കുന്ന കളനാശിനി സസ്യകലകളിലേക്ക് അഗിരണം ചെയ്യപ്പെടുകയും അവ നശിക്കുകയും ചെയ്യുന്നു. Glyphosate, 2,4-D എന്നിവ ഇങ്ങനെ പ്രയോഗിക്കപ്പെടുന്നു..



</doc>
<doc id="474509" url="https://ml.wikipedia.org/wiki?curid=474509" title="മാധവീയം (ചലച്ചിത്രം)">
മാധവീയം (ചലച്ചിത്രം)

2019-ൽ പുറത്തിറങ്ങിയ തേജസ് പെരുമണ്ണ സംവിധാനം നിർവഹിച്ച മലയാളചലച്ചിത്രമാണ് മാധവീയം. വിനീത്, പ്രണയ, ഗീത വിജയൻ എന്നിവരാണ് പ്രധാനവേഷങ്ങളിൽ അഭിനയിക്കുന്നത്.




</doc>
<doc id="474510" url="https://ml.wikipedia.org/wiki?curid=474510" title="ഗ്രെഗ്ഗ് ഈസ്റ്റർബ്രൂക്ക്ര്">
ഗ്രെഗ്ഗ് ഈസ്റ്റർബ്രൂക്ക്ര്

ഗ്രെഗ്ഗ് എഡ്മണ്ട് ഈസ്റ്റർബ്രൂക്ക്ര് (ജനനം: മാർച്ച് 3, 1953) ഒരു അമേരിക്കൻ എഴുത്തുകാരനും, ന്യൂ റിപ്പബ്ലിക്ക്, ദ അറ്റ്ലാന്റിക് മന്ത്ലി എന്നീ പ്രസിദ്ധീകരണങ്ങളിലെ സ്വതന്ത്ര എഡിറ്ററുമാണ്. നാഷണൽ ഫുട്ബോൾ ലീഗ് സീസണിൽ, ഈസ്റ്റർബ്രൂക്ക് 'ടൂഷ്ഡേ മോണിംഗ് ക്വാർട്ടർ ബാക്ക്' എന്നറിയപ്പെടുന്ന ഒരു കോളം എഴുതിയിരുന്നു. ഇത് മുമ്പ് ESPN.com ലായിരുന്നു പ്രസിദ്ധീകരിച്ചിരുന്നത്. ഇത് 2015 സെപ്തംബറിൽ ന്യൂ യോർക്ക് ടൈംസിലേയ്ക്കും തുടർന്ന് 2017 NFL സീസണിൽ ദ വീക്ക്ലി സ്റ്റാൻഡേർഡിലേയ്ക്കും മാറ്റി പ്രസിദ്ധീകരിച്ചിരുന്നു. പത്തു പുസ്തകങ്ങളുടെ കർത്താവാണ് (ആറു നോൺഫക്ഷൻ, ഒരു നർമ്മോക്തി, മൂന്ന് സാഹിത്യ നോവലുകൾ) അദ്ദേഹം. ഇതു കൂടാതെ, op-ed പേജുകൾ (എഡിറ്റോറിയൽ പേജിന്റെ വിപരീതം), ലേഖനങ്ങൾ, മാഗസിനുകൾ, ജേണലുകൾ എന്നിവയ്ക്കായും എഴുതുന്നു.


</doc>
<doc id="474512" url="https://ml.wikipedia.org/wiki?curid=474512" title="കോടതി സമക്ഷം ബാലൻ വക്കീൽ">
കോടതി സമക്ഷം ബാലൻ വക്കീൽ

2019-ൽ ബി. ഉണ്ണികൃഷ്ണൻ രചനയും സംവിധാനം നിർവ്വഹിച്ച മലയാളചലച്ചിത്രമാണ് കോടതി സമക്ഷം ബാലൻ വക്കീൽ . ദിലീപ്, മംത മോഹൻദാസ്, പ്രിയ ആനന്ദ് എന്നിവരാണ് ഈ ചിത്രത്തിലെ പ്രധാന അഭിനേതാക്കൾ . 



</doc>
<doc id="474514" url="https://ml.wikipedia.org/wiki?curid=474514" title="ഇമ്പീരിയൽ ജപ്പാനീസ് നേവി">
ഇമ്പീരിയൽ ജപ്പാനീസ് നേവി

ഇമ്പീരിയൽ ജപ്പാനീസ് നേവി, 1868 മുതൽ 1945 വരെയുള്ള കാലഘട്ടത്തിൽ ജപ്പാൻ സാമ്രാജ്യത്തിനുവേണ്ടി സേവനമനുഷ്ടിച്ചിരുന്ന നാവികസേനയായിരുന്നു. രണ്ടാം ലോകമഹായുദ്ധസമയത്ത് ജപ്പാൻ കീഴടങ്ങിയതിനെത്തുടർന്ന് ഇതു പിരിച്ചുവിട്ടു. ഇമ്പീരിയൽ ജപ്പാനീസ് നേവിയെ പിരിച്ചുവിട്ടതിനുശേഷമാണ് ജപ്പാൻ മാരിടൈം സെൽഫ് ഡിഫൻസ് ഫോഴ്സ് (JMSDF) രൂപീകരിച്ചത്.

റോയൽ നേവി (യു.കെ.), യുണൈറ്റഡ് സ്റ്റേറ്റ്സ് നേവി (USN) എന്നിവയക്കുശേഷം 1920 ൽ ലോകത്തിലെ ഏറ്റവും വലിയ മൂന്നാമത്തെ നാവികസേനയായിരുന്നു ഇമ്പീരിയൽ ജപ്പാൻ നാവിക സേന. വിമാനവാഹിനിക്കപ്പലിൽ നിന്നു പറന്നുയരുന്ന വിമാനങ്ങളേയും അവയിൽനിന്നുള്ള ആക്രമണങ്ങളേയും ഇമ്പീരിയൽ ജപ്പാനീസ് എയർ സർവ്വീസ് പിന്തുണച്ചിരുന്നു. പസഫിക് യുദ്ധത്തിൽ പാശ്ചാത്യ സഖ്യകക്ഷികളുടെ മുഖ്യ എതിരാളിയായിരുന്നു അത്.


</doc>
<doc id="474522" url="https://ml.wikipedia.org/wiki?curid=474522" title="ഗാസ്പർ കടലിടുക്ക്">
ഗാസ്പർ കടലിടുക്ക്

ഗാസ്പർ കടലിടുക്ക് ഇന്തോനേഷ്യൻ ദ്വീപുകളായ ബെലിട്ടങ്, ബങ്ക എന്നിവയെ വേർതിരിക്കുന്നതും ജാവാ കടലിനെ ദക്ഷിണ ചൈനാ കടലുമായി ബന്ധിപ്പിക്കുന്നതുമായ ഒരു കടലിടുക്കാണ്.

വലിയ ദ്വീപുകളായ ബങ്ക, ബലിറ്റങ് എന്നിവയ്ക്കിടയിലായി രൂപപ്പെട്ടിരിക്കുന്ന ഈ കടലിടുക്ക് പൊതുവേ ഗാസ്പർ കടലിടുക്ക് എന്നറിയപ്പെടുന്നു. 1724 ൽ ഇതുവഴി കടന്നുപോയ മനിലയിൽനിന്നുള്ള സ്പാനിഷ് കപ്പിത്താനായിരുന്ന ഗാസ്പറിന്റെ പേരിലാണ് ഈ കടലിടുക്ക് അറിയപ്പെടുന്നതെങ്കിലും ഇംഗ്ലീഷ് കപ്പലായ മാക്ലിൾസ്ഫീൽഡിൽ ചൈനയിൽനിന്നു മടങ്ങിവന്ന കപ്പിത്താൻ ഹർലെ 1702 മാർച്ചിൽ മുമ്പുതന്നെ ഇതുവഴി കടന്നുപോയിരുന്നു. 


</doc>
<doc id="474525" url="https://ml.wikipedia.org/wiki?curid=474525" title="ജാവാ കടൽ">
ജാവാ കടൽ

ജാവ കടൽ (ഇന്തോനേഷ്യൻ: ലൗട്ട് ജാവ) സുന്ദ ഷെൽഫിൽ വിപുലമായിക്കിടക്കുന്ന ഒരു ആഴംകുറഞ്ഞ കടലാണ്. വടക്കുഭാഗത്ത് ബോർണിയോ, തെക്കുഭാഗത്ത് ജാവ, പടിഞ്ഞാറ് സുമാത്രാ, കിഴക്ക് സുലവേസി എന്നീ ഇന്തോനേഷ്യൻ ദ്വീപുകൾക്കിടയിലായാണ് ഈ കടലിന്റെ സ്ഥാനം.

സുന്ദ ഷെൽഫിന്റെ തെക്കൻ ഭാഗത്തിന്റെ 1,790,000 ചതുരശ്രകിലോമീറ്റർ (690,000 ചതുരശ്ര മൈൽ) പ്രദേശത്തെ ജാവ കടൽ ഉൾക്കൊണ്ടിരിക്കുന്നു. ഒരു ആഴം കുറഞ്ഞ കടലായ ഇതിന്റെ ശരാശരി ആഴം ഏകദേശം 46 മീറ്റർ (151 അടി) ആണ്. ഇത് കിഴക്ക്-പടിഞ്ഞാറ് 1,600 കിലോമീറ്ററും (990 മൈൽ) വടക്കു-തെക്ക് 380 കിലോമീറ്റർ (240 മൈൽ) നീളത്തിൽ മൊത്തം 320,000 ചതുരശ്ര കിലോമീറ്റർ (120,000 ചതുരശ്ര മൈൽ) വിസ്തീർണ്ണമുള്ള ഭൂപ്രദേശത്തായി നിലനിൽക്കുന്നു. അവസാന ഹിമയുഗത്തിന്റെ പര്യവസാനത്തിൽ സമുദ്രജലവിതാനം വർദ്ധിച്ചതോടെയാണ് ഇത് രൂപം കൊണ്ടത്.


</doc>
<doc id="474529" url="https://ml.wikipedia.org/wiki?curid=474529" title="ബാവീൻ">
ബാവീൻ

ബാവീൻ, ജാവ തീരത്തുനിന്നകലെ സുരബായക്കു ഏകദേശം 150 കിലോമീറ്റർ വടക്കായി ജാവാ കടലിൽ സ്ഥിതിചെയ്യുന്ന ഒരു ഇന്തോനേഷ്യൻ ദ്വീപാണ്. കിഴക്കൻ ജാവാ പ്രവിശ്യയിലെ ഗ്രെസിക് റീജൻസിയാണ് ഇതിന്റെ ഭരണനിർവ്വഹണം നടത്തുന്നത്. ഏതാണ്ട് 15 കിലോമീറ്റർ വ്യാപ്തിയുള്ള ഈ ദ്വീപ് ഒരു ഇടുങ്ങിയ റോഡിലൂടെ ചുറ്റി സഞ്ചരിക്കാവുന്നതാണ്. സമുദ്രനിരപ്പിൽ നിന്ന് 655 മീറ്റർ ഉയരത്തിൽ ദ്വീപിന്റെ മദ്ധ്യഭാഗത്തായി സ്ഥിതിചെയ്യുന്ന ഒരു നിർജ്ജീവ അഗ്നിപർവ്വതത്തിനാണ് ബാവീൻ ദ്വീപിൽ പ്രാമുഖ്യം.


</doc>
<doc id="474531" url="https://ml.wikipedia.org/wiki?curid=474531" title="സുന്ദ കടലിടുക്ക്">
സുന്ദ കടലിടുക്ക്

സുന്ദ കടലിടുക്ക് (ഇന്തോനേഷ്യൻ: സെലാത് സുന്ദ) ഇന്തോനേഷ്യൻ ദ്വീപുകളായ ജാവ, സുമാത്ര എന്നിവയ്ക്കിടയിലുള്ള ഒരു കടലിടുക്കാണ്. ഇത് ജാവാ കടലിനെ ഇന്ത്യൻ മഹാസമുദ്രത്തിലേക്ക് ബന്ധിപ്പിക്കുന്നു. ജാവയുടെ പടിഞ്ഞാറൻ ഭാഗത്ത് നിലനിന്നിരുന്ന (ഇപ്പോഴത്തെ പടിഞ്ഞാറൻ ജാവ, ബാന്റൻ, മദ്ധ്യ ജാവയുടെ ചില ഭാഗങ്ങൾ എന്നിവ) സുന്ദ സാമ്രാജ്യത്തിൽനിന്നാണ് ഈ പേര് ഉരുത്തിരിഞ്ഞുവന്നത്. പടിഞ്ഞാറൻ ജാവയിലെ തദ്ദേശീയ ജനതയായ സുന്ദാനികളിൽനിന്നും ഈ പേരു വന്നിരിക്കാവുന്നതാണ്. ജാവൻ ജനതയെ മധ്യ-കിഴക്കൻ ജാവയിലാണ് കൂടുതലായും കണ്ടുവരുന്നത്.

ഏതാണ്ട് വടക്കുകിഴക്ക്/തെക്കുപടിഞ്ഞാറൻ ദിശയിലേയ്ക്കു വ്യാപിച്ചുകിടക്കുന്ന ഈ കടലിടുക്കിന്റെ സുമാത്രയിലെ കേപ്പ് ടുവയ്ക്കും ജാവയിലെ പുജാട്ടിനുമിടയിലെ വടക്കുകിഴക്കൻ പരിസമാപ്‌തിക്ക് കുറഞ്ഞത് 24 കിലോമീറ്റർ (15 മൈൽ) വീതിയുണ്ട്. ഇതിന്റെ പടിഞ്ഞാറൻ സീമ വളരെ ആഴമുള്ളതാണെങ്കിലും കിഴക്കോട്ടു പോകുന്തോറും ഇടുങ്ങിയതും തികച്ചും ആഴം കുറഞ്ഞതുമായി കാണപ്പെടുന്നു. കിഴക്കൻ അറ്റത്തെ ചില ഭാഗങ്ങളിൽ ഇത് 20 മീറ്റർ (65 അടി) മാത്രം ആഴത്തിലാണുള്ളത്. ഈ ആഴക്കുറവും ശക്തമായ സമുദ്രജലപ്രവാഹം, മണൽത്തിട്ടകൾ, ജാവ തീരത്തുനിന്നകലെയുള്ള ഓയിൽ പ്ലാറ്റ്ഫോമുകൾ പോലെയുള്ള മനുഷ്യനിർമിത പ്രതിബന്ധങ്ങൾ തുടങ്ങിയവ കാരണമായി ഇതുവഴിയുള്ള കപ്പലോട്ടം ഏറെ ദുഷ്ക്കരമാണ്. നൂറ്റാണ്ടുകളായി ഇതൊരു ഒരു പ്രധാന കപ്പൽ ഗതാഗത മാർഗ്ഗമായി ഉപയോഗിക്കപ്പെട്ടിരുന്നു, പ്രത്യേകിച്ച് ഡച്ച് ഈസ്റ്റ് ഇന്ത്യാ കമ്പനി ഇന്തോനേഷ്യയിലെ സ്പൈസ് ദ്വീപുകളിലേയ്ക്കുള്ള പ്രവേശനമാർഗ്ഗമായി ഇതുപയോഗിച്ചിരുന്ന കാലയളവിൽ (1602-1799). എന്നിരുന്നാലും കടലിടുക്കിന്റെ അവിശാലത, ആഴമില്ലായ്മ, കൃത്യമായ രേഖാവിവരണപത്രങ്ങളുടെ അഭാവം എന്നിവ ബൃഹത്തായ ആധുനിക യാനങ്ങൾക്ക് ഇത് അനുയോജ്യമല്ലാത്തതാക്കുകയും അവയിൽ മിക്കവയും പകരമായി മലാക്കാ കടലിടുക്ക് ഉപയോഗിക്കുകയു ചെയ്യുന്നു.


</doc>
<doc id="474538" url="https://ml.wikipedia.org/wiki?curid=474538" title="സെബുകു (സുമാത്ര)">
സെബുകു (സുമാത്ര)

സെബുകു, സുന്ദ കടലിടുക്കിൽ ജാവ, സുമാത്ര എന്നിവയ്ക്കിടയിലായി സ്ഥിതിചെയ്യുന്ന ഒരു ദ്വീപ് ആണ്. കടലിടുക്കിലെ സാമാന്യം വലിയ ദ്വീപുകളിലൊന്നായ ഇത് സെബെസിയ്ക്ക് 2.5 കിലോമീറ്റർ (1.6 മൈൽ) വടക്കായും സുമാത്രയ്ക്ക് 2.3 കിലോമീറ്റർ (1.4 മൈൽ) തെക്കുഭാഗത്തുമായാണു സ്ഥിതിചെയ്യുന്നത്. ഈ ദ്വീപ് ഭരണപരമായി ലാമ്പാങ്ങിലെ തെക്കൻ ലാമ്പാങ്ങ് റീജൻസിയുടെ ഭാഗമാണ്.

1883 ലെ ക്രാക്കതോവ അഗ്നിപർവ്വത വിസ്‌ഫോടന സമയത്ത്, സെബുകുവിൽ ജനവാസമില്ലായിരുന്നു, എന്നാൽ ഇതിനു കിഴക്കുഭാഗത്തായി സ്ഥിതിചെയ്തിരുന്ന സെബുകു കെറ്റ്ജിൽ എന്ന ചെറുദ്വീപിലെ ഒരു ഗ്രാമം പൂർണമായി തുടച്ചുനീക്കപ്പെട്ടിരുന്നു. ഔദ്യോഗിക രേഖകളിൽ 150 പേർ കൊല്ലപ്പെട്ടിരുന്നു, 70 പേർ ഇവിടുത്തെ നിവാസികളായിരുന്നില്ല.


</doc>
<doc id="474540" url="https://ml.wikipedia.org/wiki?curid=474540" title="ജനാധിപൻ (ചലച്ചിത്രം)">
ജനാധിപൻ (ചലച്ചിത്രം)

2019-ൽ തൻസീർ മുഹമ്മദ് രചനയും തിരക്കഥയും സംവിധാനവും നിർവ്വഹിച്ച മലയാളചലച്ചിത്രമാണ്   ജനാധിപൻ. ഹരീഷ് പെരദി, വിനു മോഹൻ, അനിൽ നെടുമങ്ങാട് എന്നിവർ പ്രധാന വേഷങ്ങളിൽ അഭിനയിക്കുന്നു. മെജോ ജോസഫ് സംഗീത സംവിധാനം നിർവ്വഹിച്ചിരിക്കുന്നു.





</doc>
<doc id="474542" url="https://ml.wikipedia.org/wiki?curid=474542" title="ബാലി കടലിടുക്ക്">
ബാലി കടലിടുക്ക്

ബാലി കടലിടുക്ക്, ജാവ, ബാലി ദ്വീപുകളെ തമ്മിൽ വേർതിരിക്കുന്നതും ഇന്ത്യൻ മഹാസമുദ്രത്തെ ബാലി കടലുമായി ബന്ധിപ്പിക്കുന്ന ഒരു കടലിടുക്കാണ്. ഈ കടലിടുക്കിന്റെ ഏറ്റവും വീതി കുറഞ്ഞ ഭാഗത്തിന് ഏകദേശം 2.4 കിലോമീറ്റർ (1.5 മൈൽ) വീതിയുണ്ട്.

ബാലി ദ്വീപിനെ വലയംചെയ്തുകിടക്കുന്ന ഈ ജലഭാഗത്തിന്റെ കിഴക്കുഭാഗത്ത് ലൊമ്പോക്ക് കടലിക്ക്, തെക്കുകിഴക്ക് ബാഡങ്ങ് കടലിടുക്ക്, വടക്കുഭാഗത്ത് ബാലി കടൽ തെക്കുപടിഞ്ഞാറ് ഇന്ത്യൻ മഹാസമുദ്രം, പടിഞ്ഞാറ് ബാലി കടലിടുക്ക് എന്നിവയാണ് അതിരുകൾ. ഭൂമിശാസ്ത്രപരമായി ബാലി ദ്വീപ്, ജാവ എന്നിവ അവസാന ഹിമയുഗത്തിന്റെ അന്ത്യം വരെ ഒന്നുചേർന്നുകിടക്കുകയും സമുദ്രജലവിതാനം ഉയർന്നപ്പോൾ കരകളെ തമ്മിൽ ബന്ധിപ്പിച്ചിരുന്ന ഭാഗം ജലത്തിനടിയിലാകുകയും ചെയ്തു. സുന്ദ ഷെൽഫ് എന്നറിയപ്പെടുന്ന ടെക്റ്റോണിക് ഫലകത്തിന്റെ ഭാഗമാണ് ഇവ രണ്ടും.

ഇന്തൊനേഷ്യൻ സർക്കാർ കടലിടുക്കിനു കുറുകേ ഒരു പാലത്തിനുള്ള സാദ്ധ്യത പരിഗണിക്കുന്നു. സാമ്പത്തിക ബുദ്ധിമുട്ടുകളും ബാലിയിലെ ചില നാട്ടുകാരിൽനിന്നുള്ള എതിർപ്പുകളും ഈ പദ്ധതിയെ തടസ്സപ്പെടുത്തുന്ന ഘടകങ്ങളാണ്. നിലവിൽ ബാലിയിലേക്ക് സ്ഥിരമായി ബന്ധിപ്പിക്കുന്ന ഘടകങ്ങൾ ഒന്നുംതന്നെയില്ല. ജാവയിലെ കേതാപാങ്, ബാലിയിലെ ജെമ്പ്രാനാ റീജൻസിലെ ഗിലിമാനക്ക് എന്നിവയ്ക്കിടയിലുള്ള ഫെറി സർവ്വീസ് മാത്രമാണ് നിലവിലുള്ളത്.


</doc>
<doc id="474546" url="https://ml.wikipedia.org/wiki?curid=474546" title="ബനശങ്കരി അമ്മ ക്ഷേത്രം">
ബനശങ്കരി അമ്മ ക്ഷേത്രം

കർണാടകയിലെ ബാഗൽക്കോട്ട് ജില്ലയിൽ ബദാമിക്ക് സമീപമുള്ള ചോളചഗട്ടിൽ സ്ഥിതിചെയ്യുന്ന ഒരു ഹിന്ദുക്ഷേത്രമാണ് ബനശങ്കരി ക്ഷേത്രം എന്നും അറിയപ്പെടുന്ന ബനശങ്കരി അമ്മ ക്ഷേത്രം (കന്നഡ: ಬನಶಂಕರಿ ಅಮ್ಮನ ದೇವಸ್ಥಾನ) തിലകരണ്യ വനത്തിൽ സ്ഥിതി ചെയ്യുന്നതിനാൽ ഈ ക്ഷേത്രം ബനശങ്കരി അഥവാ വനശങ്കരി എന്നാണ് അറിയപ്പെടുന്നത്. ക്ഷേത്രപ്രതിഷ്ഠ പാർവതിദേവിയുടെ അവതാരമായ ശകാംഭരി (കന്നഡ: ಶಾಕಾಂಬರಿ) എന്നറിയപ്പെടുന്നു. 

കർണാടകയിൽ നിന്നും അയൽ സംസ്ഥാനമായ മഹാരാഷ്ട്രയിൽ നിന്നും ഭക്തരെ ആകർഷിക്കുന്ന ഒരു ക്ഷേത്രമാണിത്. ഏഴാം നൂറ്റാണ്ടിൽ ഈ ക്ഷേത്രം നിർമ്മിച്ച ബദാമി, ചാലൂക്യ രാജാക്കന്മാരുടെ കുലദേവത ബനശങ്കരിയായിരുന്നു. ജനുവരി, ഫെബ്രുവരി മാസങ്ങളിൽ ബനശങ്കരി ജത്രെ എന്നറിയപ്പെടുന്ന വാർഷികോത്സവം ആഘോഷിക്കുന്നു. ആഘോഷങ്ങളിൽ സാംസ്കാരിക പരിപാടികൾ, ബോട്ട് ഉത്സവം, രഥയാത്ര എന്നിവയുൾപ്പെടുന്നതു കൂടാതെ ക്ഷേത്രദേവതയെ രഥത്തിൽ നഗരത്തിനു ചുറ്റും പ്രദക്ഷിണം ചെയ്യിക്കുന്നു. 

ബനശങ്കരി അഥവാ വനശങ്കരി, സംസ്കൃതം: വന ("വനം"), ശങ്കരി (ശിവപത്നിയായ പാർവതി) എന്നിങ്ങനെ രണ്ട് സംസ്കൃത പദങ്ങൾ കൂടിച്ചേരുന്നതാണ്. തിലകരണ്യ വനത്തിൽ സ്ഥിതി ചെയ്യുന്നതിനാൽ ഈ ക്ഷേത്രം ബനശങ്കരി അഥവാ വനശങ്കരി എന്നാണ് അറിയപ്പെടുന്നത്. വന-ബന എന്ന രൂപാന്തരീകരണം, കന്നഡയിൽ സംസ്കൃതത്തിൽ നിന്നും കടമെടുത്ത രണ്ടു പദങ്ങളാണ്. "പച്ചക്കറി ദേവി" എന്നർത്ഥം വരുന്ന ശകാംബരി ആണ് മറ്റൊരു ജനപ്രീതിയുള്ള പേര്. ശകാ, അംബരി എന്നീ രണ്ടു വാക്കുകൾ ചേരുന്നതിലൂടെ ശകാംബരി എന്ന പദം രൂപംകൊള്ളുന്നു. സംസ്കൃതത്തിൽ, ശകാ എന്നുവെച്ചാൽ പച്ചക്കറിയൊ അല്ലെങ്കിൽ സസ്യഭക്ഷണമോ ആണ്. അംബരി എന്നാൽ അർത്ഥം "one who wears or bears to the hungry." കൂടുതൽ വിപുലീകരിക്കുമ്പോൾ ശകാ എന്ന പദം ഭ്രിയോടൊപ്പം ചേർത്തു ഉപയോഗിക്കുമ്പോൾ "ശകാംബരി" ലഭിക്കുന്നു. (ശകാ= പച്ചക്കറികൾ, ഭക്ഷണം, ഭ്രി = പോഷണം).

ബാലവ്വ, ബനദവ്വ, സൺകാവ്വ, ശിരാവന്തി, ചൗഡമ്മ, വനദുർഗ എന്നീ പേരുകളിൽ ദേവതയെ നാട്ടുകാർ വിളിക്കുന്നു. ദുർഗദേവിയുടെ ആറാമത്തെ അവതാരമാണ് ബനശങ്കരി എന്ന് പറയപ്പെടുന്നു.

ചരിത്രകാരന്മാർ യഥാർത്ഥ ക്ഷേത്രം 7-ാം നൂറ്റാണ്ടിലെ കല്യാണി ചാലൂക്യ കാലഘട്ടത്തിൽ ജഗദകമല്ല I 603 എ.ഡി.യിൽ (എപ്പിഗ്രാഫിക് ലിഖിതങ്ങൾ പ്രകാരം) ദേവതയുടെ പ്രതിമ സ്ഥാപിച്ചതായി രേഖപ്പെടുത്തിയിരിക്കുന്നു. 1750-ൽ മറാത്ത ഭരണാധികാരിയായ പരശുരാം അഗൽ ആണ് ഈ ക്ഷേത്രം പുതുക്കി പണിതത്. 

വൈഷ്ണവ, ശൈവ സന്യാസി, ജൈന, ശാക്ത മതപരമായ ആചാരങ്ങളുടെ വിശ്വാസങ്ങൾക്ക് ഗംഭീര പിൻതുണ നൽകിയ ചാലൂക്യ ഭരണത്തിനു മുൻപുള്ളതാണ് യഥാർത്ഥ ക്ഷേത്രം എന്നാണ് പറയപ്പെടുന്നത്. ശക്തിയുടെ സ്വരൂപമായി കണ്ടുകൊണ്ട് ബനശങ്കരിയെ അവരുടെ പൂജ്യദേവതയായി ആരാധിച്ചിരുന്നു. ജഗദകമല്ല I നിരവധി കൂട്ടിച്ചേർക്കലുകൾ നടത്തി ക്ഷേത്രം പുതുക്കിപ്പണിതതെന്ന് എപ്പിഗ്രാഫിക് ലിഖിതങ്ങളിൽ രേഖപ്പെടുത്തിയിട്ടുണ്ട്. AD 1019-ൽ ക്ഷേത്രത്തിന്റെ വടക്കുഭാഗത്ത് കന്നഡയിലുള്ള മറ്റൊരു ലിഖിതം രാഷ്ട്രകൂട രാജാവായ ഭീമാദേവയുടെ ധൈര്യത്തെക്കുറിച്ച് വിവരിക്കുന്നു. ക്ഷേത്രത്തിലേക്കുള്ള പ്രവേശന കവാടത്തിലാണ് ദീപ സ്തംഭം (വിളക്ക് സ്തംഭം) സ്ഥിതി ചെയ്യുന്നത്. ഒരു ലിഖിതപ്രകാരം ഇതിന്റെ നിർമ്മാണം നടത്തിയിരിക്കുന്നത് കേതിമയ്യ എന്ന യോദ്ധാവാണ്.

ദ്രാവിഡ വാസ്തുവിദ്യാ ശൈലിയിലാണ് ക്ഷേത്രം പണിതത്. പുനർനിർമ്മിച്ച ഘടന വിജയനഗര ശൈലിയിലാണ്. ക്ഷേത്രത്തിന് ചുറ്റും എല്ലാ വശങ്ങളിലും വലിയ മതിൽ കാണപ്പെടുന്നു. മുക്ത മണ്ഡപ (പോർട്ടിക്കോ), അർദ്ധ മണ്ഡപ (ശ്രീകോവിലിന്റെ മുൻവശത്ത് പ്രവേശന കവാടം), ശ്രീകോവിലിന്റെ മുകളിൽ വിമാന (ഗോപുരം) എന്നിവയാണ് പ്രധാന ഘടനകൾ. ക്ഷേത്രത്തിലെ ശ്രീകോവിലിലെ പ്രധാന പ്രതിഷ്ഠ ബനശങ്കരി ദേവിയാണ്. കാല്ക്കീഴിൽ ഒരു ഭൂതത്തെ ചവിട്ടികൊണ്ട് സിംഹത്തിന്റെ മുകളിൽ ഇരിക്കുന്നതായി ദേവിയെ കരിങ്കല്ല് ശിൽപത്തിൽ ചിത്രീകരിച്ചിരിക്കുന്നു. ദേവിയുടെ എട്ട് കൈകളിൽ ത്രിശൂലം, ഡമരു (കൈ ചെണ്ട), കപാൽപാത്ര (തലയോട്ടി), ഘണ്ട (വാർ ബെൽ), വേദഗ്രന്ഥങ്ങൾ, ഖഢ്ഗഖേത (വാളും പരിചയും) എന്നിവയും കാണപ്പെടുന്നു. ഈ ദേവത ചാലൂക്യരുടെ കുലദേവിയായി കരുതപ്പെടുന്നു. ദേവങ നെയ്ത്തുകാർ പ്രത്യേകിച്ച് ഈ ദേവിയെ വളരെ ബഹുമാനത്തോടെ കാണുന്നു.ദശാസ്ഥ ബ്രാഹ്മണരുടെ കുലദേവതയായും ബനശങ്കരിയെ പൂജിക്കുന്നു.

പ്രവേശന കവാടത്തിൽ 360 അടി (109.7 മീ) സ്ക്വയർ ചുറ്റളവുള്ള പ്രാദേശികമായി ഹരീന്ദ്ര തീർത്ഥ എന്നറിയപ്പെടുന്ന ഹരിചന്ദ്ര തീർത്ഥ എന്ന ഒരു കുളം കാണപ്പെടുന്നു. ഇതിനു ചുറ്റും മൂന്നു വശങ്ങളിലും കൽമണ്ഡപം (ഹാൾ) കാണാം.കുളത്തിനു ചുറ്റും വൃത്താകൃതിയിലുള്ള ഒരു പാത പ്രദക്ഷിണ കാണാം.

കുളത്തിന്റെ പടിഞ്ഞാറ് ഭാഗത്ത് ക്ഷേത്രത്തിന്റെ മുൻവശത്തുള്ള തടാകതീരത്തും പ്രവേശന കവാടത്തിലും ദീപ ഗോപുരങ്ങൾ (ദീപ സ്തംഭങ്ങൾ) കാണാം. കുളത്തിനരികിലെ ഗോപുരത്തിൽ അസാധാരണമായ ഗാർഡ് ടവറിൽ ഹിന്ദു-ഇസ്ലാമിക് രീതിയിലുള്ള വിജയനഗരത്തിന്റെ പ്രതിഫലനം കാണാം.ഇത് വിക്ടറി ടവർ എന്നാണ് അറിയപ്പെടുന്നത്.

തിരുവെഴുത്തുകൾ ആയ സ്കന്ദ പുരാണം, പത്മപുരാണം എന്നിവയിൽ ദുർഗ്ഗമാസുരൻ തദ്ദേശീയരായ ആളുകളെ നിരന്തരം പീഡിപ്പിച്ചിരുന്നതായി പ്രതിപാദിച്ചിരിക്കുന്നു. ദേവന്മാരോടുള്ള പ്രാർത്ഥനകളെ തുടർന്ന് ദുർഗ്ഗമാസുരനിൽ നിന്നും രക്ഷിക്കുന്നതിനായി ജനങ്ങളെ സഹായിക്കാനായി ദൈവം ദേവി ശകാംബരിയെ നിയോഗിച്ചു. ദേവിയുടെ രൂപം, യാഗം (തീജ്വാല) വഴി, ശകാംബരിയുടെ രൂപത്തിൽ പ്രത്യക്ഷപ്പെട്ടു. ഈ പ്രദേശത്ത് നടന്ന ഭീകരമായ ഏറ്റുമുട്ടലിലൂടെ ശകാംബരി ദുർഗ്ഗമാസുരനെ കൊല്ലുകയും സമാധാനം പുനഃസ്ഥാപിക്കുകയും ചെയ്തു. ശിവനെ അനുഗമിക്കുന്ന പാർവതി ദേവിയുടെ അവതാരമായിട്ടാണ് ബനശങ്കരിയെ കണക്കാക്കപ്പെടുന്നത്.

ക്ഷേത്രത്തിന് ചുറ്റുമുള്ള വനങ്ങളിൽ തെങ്ങ്, കദളി വാഴയും, വെറ്റിലക്കൊടിയും, വൃക്ഷങ്ങളും വളരുന്നു. കടുത്ത ക്ഷാമത്തിൽ ദേവി ജനങ്ങൾക്ക് വേണ്ടി പച്ചക്കറികളും ഭക്ഷണവും നൽകിയതായി പറയപ്പെടുന്നു. അതിനാൽ ദേവിയ്ക്ക് ശകാംബരി എന്ന പേര് ലഭിച്ചു.

എല്ലാ വർഷവും രഥയാത്ര നടക്കുന്ന വേളയിൽ മൂന്നു ആഴ്ചകൾ ക്ഷേത്ര പരിസരത്തിൽ നടക്കുന്ന മതപരമായ ഒരു സാംസ്കാരിക ആഘോഷമാണ് ബനശങ്കരി ജത്രേ ('ജത്ര' എന്നത് 'മേള' എന്നാണ്). പുഷ്യ മാസത്തിന്റെ എട്ടാം ദിവസം ആരംഭിക്കുന്ന ഉത്സവം പൗർണ്ണമി ദിനത്തിൽ ആഘോഷിക്കുന്നു. അത്തരമൊരു ഉത്സവത്തിന്റെ ആരംഭം സ്ഥിരീകരിക്കുന്നതിന് മുൻകാല വിവരങ്ങൾ ഒന്നും തന്നെ ലഭ്യമല്ല, പക്ഷേ ഏതാണ്ട് 200 വർഷം മുമ്പാണ് ഉത്സവം തുടങ്ങിയതെന്ന് അനുമാനിക്കപ്പെടുന്നു. കർണാടകത്തിന്റെ വിവിധ ഭാഗങ്ങളിൽ നിന്നുള്ള തീർത്ഥാടകരും അയൽസംസ്ഥാനമായ മഹാരാഷ്ട്രയിൽ നിന്നുമുള്ള വിവിധ മത വിശ്വാസങ്ങളിൽ പെട്ടവരും ഉത്സവാഘോഷങ്ങൾക്കായി ഒത്തുകൂടുന്നു. ഉത്സവസമയം വിവാഹങ്ങളുറപ്പിക്കുന്നതിനും കാർഷികപണിയായുധങ്ങൾ വാങ്ങുന്നതിനും പറ്റിയ സമയമാണെന്ന് തദ്ദേശീയർ വിശ്വസിക്കുന്നു. വലിയ ഗ്രാമീണ സമുദായക്കാർ സാംസ്കാരിക പരിപാടികൾ (സംഗീതം, നാടകം, സർക്കസ്) സംഘടിപ്പിക്കുന്നു. ഈ സ്ഥലത്തെ സംഘങ്ങൾ ആരാധന നടത്തുകമാത്രമല്ല അവരുടെ പ്രിയപ്പെട്ട ആരാധനാമൂർത്തിയുടെ ഉത്സവം രസകരവും ആവേശപൂർവ്വവും കൊണ്ടാടുന്നു. വിവിധ സമുദായങ്ങളിലെ ജനങ്ങൾ തമ്മിലുള്ള സാംസ്കാരിക ബന്ധത്തെ ഇത് സൂചിപ്പിക്കുന്നു. ഉത്സവകാലത്ത് സിന്ദൂരം, വസ്ത്രങ്ങൾ, പവിത്രമായ ചരടുകൾ, മധുരപലഹാരങ്ങൾ, ബനശങ്കരി ദേവിയുടെ ചിത്രങ്ങൾ തുടങ്ങിയവ വില്ക്കുന്ന മുസ്ലിം സമുദായക്കാർ നടത്തുന്ന നിരവധി കടകളും ചെറിയ മാടക്കടകളും ഇവിടത്തെ പ്രത്യേക സവിശേഷതയാണ്. ഈ വേദിയിൽ മറ്റൊരു രസകരമായ വിപണി ഹോളിയാലൂരും ചുറ്റുമുള്ള പ്രദേശങ്ങളിലും ഉള്ള കൈവേലക്കാർ ശ്രദ്ധാപൂർവ്വം തയ്യാറാക്കിയ കൊത്തുപണികൾ ചെയ്ത വാതിലുകളുടെ ചട്ടക്കൂടും അക്കേഷ്യയിലും മറ്റ് ഇനം മരങ്ങളിലും, തേക്കിൻ തടിയിലും നിർമ്മിച്ച വാതിലുകളുടെയും വിൽപ്പനയാണ്. ഈ ഉത്സവകാലത്ത് നടക്കുന്ന കന്നുകാലി മേളയുടെ പ്രത്യേകത വെളുത്ത കാളകളുടെ വിൽപനയാണ്. 

ഉത്സവ സമയത്ത് ക്ഷേത്രവും പട്ടണവും നൂറുകണക്കിന് ഇനം പുഷ്പങ്ങളും ഇലകളും കൊണ്ട് അലങ്കരിക്കുന്നു. ബന്ദാഷ്ടമി ദിനത്തിൽ ആരംഭിക്കുന്ന മേളയിൽ പല്ലെഡ ഹബ്ബ അല്ലെങ്കിൽ വെജിറ്റബിൾ ഉത്സവം പച്ചക്കറി ഉപയോഗിച്ച് ഉണ്ടാക്കിയ 108 ഇനം ഭക്ഷണ വസ്തുക്കൾ (പ്രാദേശിക ഭാഷയിൽ 'ബാസി' എന്ന് വിളിക്കുന്നു) ദേവതയ്ക്ക് സമർപ്പിച്ചുകൊണ്ട് ആരംഭിക്കുന്നു.

ക്ഷേത്ര തടാകത്തിൽ നടക്കുന്ന തെപ്പോത്സവം (ബോട്ട് ഉത്സവം) ആഘോഷത്തിന്റെ പ്രത്യേകതയാണ്. ഈ വേളയിൽ മാതാപിതാക്കൾ പുതുതായി ജനിച്ച കുഞ്ഞുങ്ങൾക്ക് ദേവതയുടെ അനുഗ്രഹം ലഭിക്കാൻ വേണ്ടി വാഴത്തണ്ട് കൊണ്ട് നിർമ്മിച്ച ബോട്ടുകൾ തങ്ങളുടെ കുഞ്ഞുങ്ങൾക്ക് ഭാഗ്യം ലഭിക്കുമെന്ന വിശ്വാസത്തിൽ തടാകത്തിലൂടെ ഒഴുക്കുന്നു. 

എല്ലാ വർഷവും ഹിന്ദു മാസമായ പൗഷയിലെ പൂർണ്ണചന്ദ്ര ദിവസം (ജനുവരി ) ക്ഷേത്രദേവതയായ പാർവതിയെ ചോളചാഗഡ് ഗ്രാമത്തിന്റെ തെരുവിലൂടെ ക്ഷേത്ര ഗേറ്റ് മുതൽ അടുത്തുള്ള ശിൽപം പദ്കട്ടെ വരെ രഥത്തിൽ വഹിച്ചുകൊണ്ടുപോകുന്ന രഥയാത്ര രഥോത്സവം ആയി ആഘോഷിക്കുന്നു. സംസ്ഥാനത്തിന്റെ വിവിധ ഭാഗങ്ങളിൽ നിന്ന് ജാതിയും മതവും പരിഗണിക്കാതെ ആയിരക്കണക്കിന് ആളുകൾ രഥയാത്ര കാണാനെത്തുന്നു. ഈ സാംസ്കാരികവും മതപരവുമായ ആകർഷണീയത കാണാൻ ജനങ്ങൾ സമീപ ഗ്രാമങ്ങളിൽ നിന്ന് നിറങ്ങൾ കൊണ്ട് അലങ്കരിച്ച കാളവണ്ടികളിൽ എത്തുന്നു.

ഹിന്ദുക്ഷേത്രങ്ങളിലെ മതപരമായ ആഘോഷങ്ങളിൽ ദേവീദേവന്മാരുടെ വിഗ്രഹങ്ങൾ മരം കൊണ്ടുനിർമ്മിച്ച രഥങ്ങളിൽ കൂത്ത്‌, ആട്ടം, നാടകീയ പ്രദർശനം എന്നിവയോടുകൂടിയ ഘോഷയാത്രയോടുകൂടി ഭക്തന്മാർ ക്ഷേത്രത്തിൽ നിന്നു പുറത്തു കൊണ്ടുപോകുന്നു. സാധാരണയായി രഥങ്ങൾ 5-6 മീറ്റർ (16.4-19.7 അടി) ഉയരവും നിരവധി ടൺ തൂക്കവും കാണപ്പെടുന്നു. വലിയ തടികൊണ്ടുള്ള ചക്രങ്ങൾ രഥത്തിൽ ഉറപ്പിച്ചിരിക്കുന്നു. അതിനാൽ ഭക്തരിൽ ഉന്നത പരിശീലനം ലഭിച്ച പുരുഷന്മാർക്ക് അനായസേനം രഥത്തെ വലിച്ചുകൊണ്ടുപോകാൻ സാധിക്കുന്നു. ഒരു ചെറിയ ക്ഷേത്രം പോലെതോന്നിക്കുന്ന വിധത്തിൽ ദേവതകളുടെയും ദേവന്മാരുടെയും രൂപങ്ങൾ രഥത്തിൽ കൊത്തിവച്ചിരിക്കുന്നു.

ബദാമി ടൗണിൽ രണ്ട് പർവതനിരകൾക്കിടയിൽ ബദാമിക്ക് തെക്കുഭാഗത്തായാണ് ബനാശങ്കരി ക്ഷേത്രം സ്ഥിതി ചെയ്യുന്നത്. രണ്ട് പർവതനിരകൾ ചേരുന്ന ഭാഗമായ കറുത്ത പരുത്തി മണ്ണ് നിറഞ്ഞ താഴ്വരയിൽ കുത്തനെ മണൽക്കല്ലുകൾ കാണപ്പെടുന്നു. ബദാമിയിൽ നിന്നും ഗദ്ദാഗ് വരെ നീണ്ടുകിടക്കുന്ന അഞ്ചു കിലോമീറ്റർ ചുറ്റളവിലുള്ള ചോളചഗട്ടിലാണ് ക്ഷേത്രം സ്ഥിതിചെയ്യുന്നത്. സൗത്ത് വെസ്റ്റേൺ റെയിൽവേ സ്റ്റേഷനാണ് ഏറ്റവും അടുത്ത റെയിൽവേ സ്റ്റേഷൻ. ബാംഗ്ലൂരിൽ നിന്ന് 495 കിലോമീറ്റർ (307.6 മൈൽ), ഹുബ്ലിയിൽ നിന്ന് 125 കി.മീ (77.7 മൈൽ) എന്നിവയാണ് സമീപസ്ഥമായ വിമാനത്താവളത്തിലേയ്ക്കു ള്ള ദൂരം.


</doc>
<doc id="474548" url="https://ml.wikipedia.org/wiki?curid=474548" title="മകസ്സാർ കടലിടുക്ക്">
മകസ്സാർ കടലിടുക്ക്

മകസ്സാർ കടലിടുക്ക്, ഇന്തോനേഷ്യയിലെ ബോർണിയോ, സുലവേസി ദ്വീപുകൾക്കിടയിലുള്ള ഒരു കടലിടുക്കാണ്. വടക്കുഭാഗത്ത് അത് സെലിബസ് കടലുമായും തെക്ക് ഭാഗത്ത് ജാവാ കടലുമായും ചേരുന്നു. ബോർണിയോയിലെ മഹാകാംനദി ഈ കടലിടുക്കിലാണു പതിക്കുന്നത്. തീരത്തിനു സമാന്തരമായുള്ള തുറമുഖങ്ങളിൽ ബോർണിയോയിലെ ബാലിക്പാപ്പൻ, ബൊണ്ടാങ് എന്നിവയും സുലവേസിയിലെ മകസാർ, പാലു, പരേപാരെ എന്നിവയും ഉൾപ്പെടുന്നു. മഹാകാമിനടുത്തായി കടലിടുക്കിനു 48 കിലോമീറ്റർ (30 മൈൽ) ദൂരത്തായി സമരിന്ദ പട്ടണം സ്ഥിതിചെയ്യുന്നു.


</doc>
<doc id="474551" url="https://ml.wikipedia.org/wiki?curid=474551" title="മഡോണ ഡെൽ പ്രാട്ടോ (ബെല്ലിനി)">
മഡോണ ഡെൽ പ്രാട്ടോ (ബെല്ലിനി)

ക്രിസ്തുവർഷം 1505-ൽ ജിയോവന്നി ബെല്ലിനി ചിത്രീകരിച്ച ഒരു ഓയിൽ ടെമ്പറ പാനൽ ചിത്രമാണ് മഡോണ ഡെൽ പ്രാട്ടോ (Madonna of the Meadow). ഇപ്പോൾ ലണ്ടനിലെ നാഷണൽ ഗ്യാലറിയിൽ ഈ ചിത്രം സംരക്ഷിച്ചിരിക്കുന്നു. ആദ്യം തടിയിൽ ചിത്രീകരിച്ച ഈ ഓയിൽ ടെമ്പറ പാനൽ ചിത്രം 1949-ൽ കാൻവാസിലേക്ക് മാറ്റിയിരുന്നു.

വെനീഷ്യൻ ചിത്രകാരന്മാരുടെ കൂട്ടത്തിൽ ബെല്ലിനി കുടുംബത്തിൽ നിന്നും ഏറ്റവും നന്നായി അറിയപ്പെടുന്ന ഒരു ഇറ്റാലിയൻ നവോത്ഥാന ചിത്രകാരനായിരുന്നു ജിയോവന്നി ബെല്ലിനി. അദ്ദേഹത്തിന്റെ പിതാവ് ജാക്കോപോ ബെല്ലിനി, സഹോദരൻ ജെന്റൈൽ ബെല്ലിനി (അദ്ദേഹത്തിന്റെ ജീവിതകാലത്ത് ജിയോവാനിയേക്കാൾ കൂടുതൽ ബഹുമാനിക്കപ്പെട്ടിരുന്നു.), ഒരു ഇറ്റാലിയൻ ചിത്രകാരൻ, റോമൻ പുരാവസ്തു വിദ്യാർത്ഥി, ജാക്കോപോ ബെല്ലിനിയുടെ മരുമകൻ എന്നിവയായിരുന്ന ആൻഡ്രിയ മാന്റെഗ്ന അദ്ദേഹത്തിന്റെ സഹോദരൻ ആയിരുന്നു. കൂടുതൽ വിഷയാസക്തവും വർണ്ണാഭമായതുമായ ശൈലിയിലേക്ക് മാറ്റംവരുത്തിയതിനാൽ വെനീഷ്യൻ ചിത്രകലയിൽ വിപ്ലവം സൃഷ്ടിച്ചതായി അദ്ദേഹം കണക്കാക്കപ്പെടുന്നു. വ്യക്തവും സാവധാനം ഉണങ്ങുന്ന എണ്ണഛായങ്ങളുടെ ഉപയോഗത്തിലൂടെ ജിയോവന്നി ആഴത്തിലുള്ളതും സമൃദ്ധവുമായ നിറങ്ങളും വിശദമായ ഷേഡിംഗുകളും സൃഷ്ടിച്ചു. വെനേഷ്യൻ പെയിന്റിംഗ് സ്കൂളിൽ, പ്രത്യേകിച്ച് അദ്ദേഹത്തിന്റെ വിദ്യാർത്ഥികളായ ജോർജിയോണിനെയും ടിഷ്യനെയും, അദ്ദേഹത്തിന്റെ വർണ്ണാഭമായ കളറിംഗും, പ്രകൃതിദൃശ്യങ്ങളും വളരെയധികം സ്വാധീനിച്ചു.



</doc>
<doc id="474557" url="https://ml.wikipedia.org/wiki?curid=474557" title="സിംഗപ്പൂർ കടലിടുക്ക്">
സിംഗപ്പൂർ കടലിടുക്ക്

സിംഗപ്പൂർ കടലിടുക്ക്, പടിഞ്ഞാറ് മലാക്കാ കടലിടുക്കിനും കിഴക്ക് കരിമാതാ കടലിടുക്കിനുമിടയിലായി 105 കിലോമീറ്റർ നീളവും 16 കിലോമീറ്റർ വീതിയുമുള്ള ഒരു കടലിടുക്കാണ്. സിംഗപ്പൂർ കടലിടുക്കിനു വടക്ക് ഭാഗത്തായും റിയൂ ദ്വീപുകൾ തെക്കു ഭാഗത്തായും സ്ഥിതിചെയ്യുന്നു. ഇൻഡോനേഷ്യ-സിംഗപ്പൂർ അതിർത്തി കടലിടുക്കിന്റെ നീളത്തിനു സമാന്തരമായിട്ടാണ്. കെപ്പൽ തുറമുഖവും മറ്റനേകം ചെറു ദ്വീപുകളും കടലിടുക്കിൽ ഉൾപ്പെടുന്നു. സിംഗപ്പൂർ തുറമുഖത്തിലേയ്ക്കുള്ള ആഴമേറിയ ജലപാത ഈ കടലിടുക്കു പ്രദാനം ചെയ്യുകയും ഇതിനെ ഏറെ തിരക്കേറിയതുമാക്കുന്നു. ഏകദേശം 2,000 വ്യാപാരക്കപ്പലുകൾ ദിനംപ്രതി ഈ ജലപാതയിലൂടെ കടന്നുപോകുന്നു. 

</doc>
<doc id="474559" url="https://ml.wikipedia.org/wiki?curid=474559" title="വേഗം (ചലച്ചിത്രം)">
വേഗം (ചലച്ചിത്രം)

പ്രതാപ് പോത്തൻ, വിനീത് കുമാർ, ഷമ്മി തിലകൻ എന്നിവർ  പ്രധാന വേഷങ്ങളിൽ അഭിനയിച്ച മലയാള സിനിമയാണ് വേഗം. എഫ് എക്സ് 4 മൂവി മേക്കേഴ്സ് ബാനറിൽ 2014-ൽ പുറത്തിറങ്ങിയ ഈ ചിത്രം സംവിധാനം ചെയ്തത് കെ.ജി. അനിൽ കുമാർ ആണ്. ഗോവിന്ദ് മേനോൻ സംഗീതം നൽകി.




</doc>
<doc id="474561" url="https://ml.wikipedia.org/wiki?curid=474561" title="അൽഗോൾ 60">
അൽഗോൾ 60

കമ്പ്യൂട്ടർ പ്രോഗ്രാമിംഗ് ഭാഷകളുടെ അൽഗോൾ കുടുംബത്തിലെ അംഗമാണ് അൽഗോൾ 60 (ALGOL 60) (അൽഗൊരിറ്റിക് ഭാഷ 1960 എന്നതിന്റെ ചുരുക്കരൂപം). ഇത് അൽഗോൾ 58 നെ പിന്തുടുർന്നുവന്നു, ഇത് codice_1codice_2എന്നീ രണ്ട് കോഡ് ബ്ലോക്കുകൾ അവതരിപ്പിച്ചു. ശബ്‌ദകോശപരമായ സാദ്ധ്യതകളോടെ കൂട്ടിചേർത്ത ഫങ്ഷൻ നിർവചനങ്ങൾ നടപ്പിലാക്കിയ ആദ്യത്തെ ഭാഷയാണ് അൽഗോൾ 60. ഇത് മറ്റ് പ്രോഗ്രാമിംഗ് ഭാഷകളായ സിപിഎൽ, സിമുല, ബിസിപിഎൽ, ബി, പാസ്കൽ, സി എന്നിവയുടെ ഉദയത്തിന് കാരണമായി.

പാസ്കൽ വികസിപ്പിക്കാൻ പോകുന്നതിന് മുമ്പ് നിക്കോളസ് വിർത്ത് അദ്ദേഹത്തിന്റെ സ്വന്തം അൽഗോൾ ഡബ്ല്യൂ (ALGOL W) അടിസ്ഥാനമാക്കി അൽഗോൾ 60 ചെയ്തു. അൽഗോൾ ഡബ്ല്യൂ അടുത്ത തലമുറ അൽഗോൾ ആയി ഉദ്ദേശിച്ചിട്ടുള്ളത്, എന്നാൽ വൃത്തിയാക്കപ്പെട്ടതും ലളിതവുമായ അൽഗോൾ 60 യെ അപേക്ഷിച്ച് അത് കൂടുതൽ സങ്കീർണവും പുരോഗമിച്ചതുമാണ്. ഔദ്യോഗികമായി അൽഗോൾ പതിപ്പുകൾ നാമകരണം ആദ്യം പ്രസിദ്ധീകരിച്ച വർഷം നൽകി. അൽഗോൾ 68 ൽ അൽഗോൾ 60 ൽ നിന്നും വളരെ വ്യത്യസ്തമാണ്. അൽഗോൾ 60 യുടെ വകഭേദങ്ങളെ പൊതുവെ "അൽഗോൾ" എന്ന് വിളിക്കുന്നു.
അമേരിക്കയിലും യൂറോപ്പിലും ഗവേഷണത്തിനായി ശാസ്ത്രജ്ഞന്മാരാണ് ആണ് കൂടുതലായും അൽഗോൾ 60 ഉപയോഗിച്ചത്. കൊമേഴ്സ്യൽ ആപ്ലിക്കേഷനുകളുടെ ഉപയോഗം അതിന്റെ നിർവചനത്തിൽ സ്റ്റാൻഡേർഡ് ഇൻപുട്ട് / ഔട്ട്പുട്ട് സൗകര്യങ്ങളുടെ അഭാവം മൂലം വലിയ കമ്പ്യൂട്ടർ വെണ്ടർമാർക്ക് ഈ ഭാഷയിൽ താല്പര്യമില്ലാത്തതായിരുന്നു. അൽഗോൾ 60 എന്നത് അൽഗൊരിതം പ്രസിദ്ധീകരണത്തിന്റെ സ്റ്റാൻഡേർഡായിരുന്നു, കൂടാതെ ഭാവിയിലെ ഭാഷാ വികസനത്തിൽ ശക്തമായ സ്വാധീനം ചെലുത്തി.

ജോൺ ബാക്കസ് പ്രോഗ്രാമിങ് ഭാഷകൾ വിവരിക്കുന്ന ബാക്കസ് ഫോം രീതി വികസിപ്പിച്ചെടുത്തു പ്രത്യേകിച്ച് അൽഗോൾ 58 ന് വേണ്ടി. പീറ്റർ നൗർ അൽഗോൾ 60 യ്ക്കും പിന്നീട് ഡൊണാൾഡ് ക്യുത്തിന്റെ നിർദ്ദേശപ്രകാരം ബാക്കസ്-നൗർ ഫോം എന്ന് പുനർനാമകരണം ചെയ്യപ്പെട്ടു.

പീറ്റർ നൗർ: "അൽഗോൾ ബുള്ളറ്റിന്റെ എഡിറ്റർ എന്ന നിലയിൽ ഭാഷയുടെ അന്താരാഷ്ട്ര ചർച്ചകളിൽ ഞാൻ ആകർഷിക്കപ്പെട്ടു, നവംബർ 1959 ൽ യൂറോപ്യൻ ഭാഷാ രൂപകല്പര സംഘത്തിൽ അംഗമായി തിരഞ്ഞെടുക്കപ്പെട്ടു. 1960 ജനുവരിയിൽ പാരിസിലെ സമ്മേളനത്തിന്റെ ഫലമായുണ്ടാക്കിയ അൽഗോൾ 60 റിപ്പോർട്ടിലെ എഡിറ്ററായിരുന്നു ഞാൻ."

പാരീസിൽ നടന്ന കൂടിക്കാഴ്ചയിൽ താഴെപ്പറയുന്നവർ പങ്കെടുത്തു. (ജനുവരി 11 മുതൽ 16 വരെ):


</doc>
<doc id="474566" url="https://ml.wikipedia.org/wiki?curid=474566" title="മെക്കാളെ പ്രഭു">
മെക്കാളെ പ്രഭു

മെക്കാളെ സത്യത്തിൽ ഒരു ചരിത്രകാരൻ ആയിരുന്നു.ഇന്ത്യ പീനൽ കോഡിന്റെ പിതാവ് എന്ന് അറിയപ്പെടുന്നു. ഇന്ത്യയിലെയും അറേബിയയുടെയും ഗ്രന്ദങ്ങൾ കുട്ടിവച്ചാൽ ഒരു അലമാരയുടെ മൂലയിൽ വക്കനെ തികയൂ എന്ന് അഭിപ്രായം പറഞ്ഞു. എന്നാൽ ഇന്ത്യയിൽ 1860 കാലഘട്ടത്തിൽ ഇംഗ്ലീഷ് വിദ്യാഭാസം നിർബന്ധം ആക്കി. ഇംഗ്ലീഷ് അറിയാവുന്നവർക്ക് മാത്രമേ ഗവണ്മെന്റ് ജോലി നല്കു എന്ന് നിർബന്ധം തീരുമാനിച്ചു.

</doc>
<doc id="474568" url="https://ml.wikipedia.org/wiki?curid=474568" title="ചോളചഗട്ട്">
ചോളചഗട്ട്

ചോളചഗട്ട് കർണാടക സംസ്ഥാനത്തിലെ ബാഗൽകോട്ട് ജില്ലയിൽ (ബദാമി താലൂക്ക) ബദാമിക്ക് സമീപത്തായി സ്ഥിതിചെയ്യുന്ന ഒരു ഗ്രാമമാണ്. കൃഷ്ണ നദിയുടെ പോഷകനദിയായ മലപ്രഭ നദിയോരത്തായാണ് ഇത് സ്ഥിതി ചെയ്യുന്നത്. ബനാശങ്കരി, വീരഭദ്രേശ്വര എന്നിവർക്കായി സമർപ്പിക്കപ്പെട്ടിരിക്കുന്ന പ്രസിദ്ധങ്ങളായ രണ്ട് ഹൈന്ദവക്ഷേത്രങ്ങൾ ഇവിടെയുണ്ട്. വെറ്റിലക്കൊടിത്തോട്ടങ്ങൾ, ഗ്രാമ്പു-മുളകു തോട്ടങ്ങൾ, വാഴത്തോട്ടങ്ങൾ എന്നിവക്ക് പേരുകേട്ടതാണ് ഈ സ്ഥലം.


</doc>
<doc id="474570" url="https://ml.wikipedia.org/wiki?curid=474570" title="ഒറീഡൂ">
ഒറീഡൂ

ദോഹ ആസ്ഥാനമാക്കി പ്രവർത്തിക്കുന്ന ഒരു അന്താരാഷ്ട്ര വാർത്താവിനിമയ കമ്പനിയാണ് ഒറീഡൂ, ഔദ്യോഗികമായി ഒറീഡൂ ക്യു.എസ്.സി.(; മുൻപ് "ക്യു ടെൽ"). 

1987-ൽ ക്യു ടെൽ ഗ്രൂപ്പിന്റെ രൂപീകരണത്തോടൊപ്പം ഖത്തർ പബ്ലിക് ടെലികമ്യൂണിക്കേഷൻസ് കമ്പനി സ്ഥാപിതമായി. പിന്നീട് 1998-ൽ ഖത്തർ പബ്ലിക് ടെലികമ്യൂണിക്കേഷൻസ് കമ്പനി ഖത്തർ ടെലികോം (ക്യു ടെൽ) ആയി പുനർനാമകരണം ചെയ്യുകയും ദോഹ സെക്യൂരിറ്റീസ് മാർക്കറ്റിൽ ലിസ്റ്റ് ചെയ്യുകയും ചെയ്തു.


</doc>
<doc id="474580" url="https://ml.wikipedia.org/wiki?curid=474580" title="ബെന്നറ്റ് എബ്രാഹം">
ബെന്നറ്റ് എബ്രാഹം

ഇദ്ദേഹം 2014 തിരുവനന്തപുരം ലോകസഭാ മണ്ഡലത്തിൽ സിപിഐ യുടെ സീറ്റിൽ എൽ ഡി എഫ് നു വേണ്ടി മത്സരത്തിനിറങ്ങി... എന്നാൽ ഇദ്ദേഹം പാർട്ടി സ്ഥാനാർഥി അല്ലെന്നും ഇതൊരു പേയ്‌മെന്റ് സീറ്റ്‌ ആണെന്നുമുള്ള വിവാദം പുറകെ എത്തി... തുടർന്ന് നടന്ന തിരഞ്ഞെടുപ്പിൽ കോൺഗ്രസിലെ ശശി തരൂർ വിജയിക്കുകയും ബിജെപി യിലെ ഒ രാജഗോപാൽ രണ്ടാം സ്ഥാനത്തു എത്തുകയും ചെയ്തു... എന്നാൽ ബെന്നറ്റ് അബ്രഹാമിന് ഈ തിരഞ്ഞെടുപ്പിൽ മൂന്നാം സ്ഥാനം കൊണ്ട് തൃപ്തി പെടേണ്ടി വന്നു...

</doc>
<doc id="474596" url="https://ml.wikipedia.org/wiki?curid=474596" title="വൺവേ ടിക്കറ്റ്">
വൺവേ ടിക്കറ്റ്

2008-ൽ പുറത്തിറങ്ങിയ ഒരു മലയാള ചലച്ചിത്രമാണ് വൺവേ ടിക്കറ്റ്. ബിബിൻ പ്രഭാകർ ആണ് ഈ ചിത്രം സംവിധാനം ചെയ്തത്. പൃഥ്വിരാജ്, തിലകൻ, ഭാമ എന്നിവരാണ് ഈ ചലച്ചിത്രത്തിലെ കേന്ദ്ര കഥാപാത്രങ്ങളെ അവതരിപ്പിച്ചിരിക്കുന്നത്.

</doc>
<doc id="474603" url="https://ml.wikipedia.org/wiki?curid=474603" title="ഇന്ദിര ദേവി">
ഇന്ദിര ദേവി

കൂച്ച് ബീഹാറിലെ മഹാരാജാവ് ജിതേന്ദ്ര നാരായണന്റെ പത്നിയും സ്വന്തമായി അവകാശമുള്ള ബറോഡ സ്റ്റേറ്റിന്റെ രാജകുമാരിയും ആയിരുന്നു ഇന്ദിരാ ദേവി (ഇന്ദിരാ രാജേ : 19 ഫെബ്രുവരി 1892 - 6 സെപ്റ്റംബർ 1968). തന്റെ മകന്റെ ന്യൂനപക്ഷത്തിൽ കൂച്ച് ബീഹാറിന്റെ റീജന്റായും അവർ പ്രവർത്തിച്ചിരുന്നു.

സായാജിറാവു ഗെയ്ക്വാദ് മൂന്നാമന്റെയും അദ്ദേഹത്തിന്റെ രണ്ടാമത്തെ പത്നി മഹാറാണി ചിംനബായിയുടെയും (1872-1958), ഏക മകളായി ജനിച്ചു. ബറോഡയിലെ ആഡംബരപൂർണ്ണമായ ലക്ഷ്മി വിലാസ് കൊട്ടാരത്തിൽ ധാരാളം സഹോദരന്മാരോടൊപ്പം വളർന്നു. പിന്നീട് ഗ്വാളിയോർ മഹാരാജാവായ മാധോ റാവു സിന്ധ്യയുമായി ചെറുപ്പത്തിൽത്തന്നെ വിവാഹനിശ്ചയം നടത്തിയിരുന്നു. 1911-ൽ വിവാഹനിശ്ചയ സമയത്ത്, ഇന്ദിര ഡൽഹി ദർബാറിൽ പങ്കെടുക്കുകയുണ്ടായി. അവിടെവെച്ച്, അന്നത്തെ മഹാരാജാവായ കൂച്ച് ബീഹാറിന്റെ ഇളയ സഹോദരൻ ജിതേന്ദ്രയെ കണ്ടുമുട്ടി. ദിവസങ്ങൾക്കുള്ളിൽ, അവർ പ്രണയിക്കുകയും വിവാഹം ചെയ്യാൻ തീരുമാനിക്കുകയും ചെയ്തു.
ഇന്ത്യയുടെ 21-ഗൺ സല്യൂട്ട് രാജകുമാരന്മാരിൽ ഒരാളായ ഗ്വാളിയോറിലെ സിന്ധ്യ ഭരണാധികാരിയുമായുള്ള ബന്ധം തകർന്നാലുള്ള നയതന്ത്ര പ്രത്യാഘാതങ്ങളും, എപ്പോഴും പിൻതുടരാൻ സാധ്യതയുള്ള അപകീർത്തിയും സാർവത്രിക പ്രതികരണവും, മാത്രമല്ല ജിതേന്ദ്ര യുവാവായിത്തീരുമ്പോൾ ഇളയമകനായതിനാൽ ഒരിക്കലും രാജാവായിത്തീരാൻ സാധ്യതയില്ലാത്തതുമായ നിരവധി പ്രശ്നങ്ങളുണ്ടാകാൻ സാധ്യതയുള്ളതുകൊണ്ട് ഈ ബന്ധം നടത്തുന്നതിന് അവരുടെ മാതാപിതാക്കൾ ഭയപ്പെടാൻ സാധ്യതയുണ്ടെന്ന് ഇന്ദിരക്കറിയാമായിരുന്നു. 

വിവാഹനിശ്ചയം തകർക്കാൻ ഇന്ദിരതന്നെ മുൻകൈയെടുത്ത് തന്റെ മാതാപിതാക്കളെ ഉപായംകൊണ്ടു വശത്താക്കി. ആ കാലഘട്ടത്തിലെ 18 വയസ്സുള്ള ഇന്ത്യൻ കന്യകയുടെ അതിശയകരമായ ഒരു പ്രവൃത്തിയായിരുന്നു അത്. അദ്ദേഹത്തെ വിവാഹം കഴിക്കാൻ ആഗ്രഹിക്കുന്നില്ലയെന്ന് അവൾ വിവാഹത്തിനു നിശ്ചയിക്കപ്പെട്ട പ്രതിശ്രുത വരന് തുറന്നെഴുതി. ബറോഡയിൽ, ഇന്ദിരയുടെ പിതാവിന് ഗ്വാളിയോറിലെ മഹാരാജാവിന്റെ ഒറ്റവരി ടെലിഗ്രാം ലഭിച്ചു: "ആ കത്ത് കൊണ്ട് രാജകുമാരി എന്താണ് അർത്ഥമാക്കുന്നത്?" ഇന്ദിരയുടെ ഉദ്ദേശ്യങ്ങൾ കണ്ട് മോഹലസ്യപ്പെടുന്ന ആദ്യത്തെ മാതാപിതാക്കളായിരുന്നു അത്. മഹാരാജാവ് മാതൃകാപരമായ രീതിയിൽ പെരുമാറി. ഇന്ദിരയുടെ പിതാവിനുള്ള ഒരു ഗ്രാഹ്യക്കുറിപ്പിൽ അദ്ദേഹം എഴുതി, ഏതുവിധമായാലും വളരെയധികം അപമാനം ആണെങ്കിലും ഇന്ദിരയുടെ മാതാപിതാക്കളോട് താൽപര്യത്തോടെ "നിങ്ങളുടെ മകനെന്ന നിലയിൽ" അദ്ദേഹം കുറിപ്പിൽ ഒപ്പിട്ടിരുന്നു.
വിവാഹനിശ്ചയം, വളരെ ഭംഗിയായി തകർന്നെങ്കിലും ജിതേന്ദ്രയെ വിവാഹം കഴിക്കാൻ മാതാപിതാക്കളുടെ എതിർപ്പ്‌ അവരെ പൊരുത്തപ്പെടാൻ അനുവദിച്ചില്ല. ഇന്ദിരയുടെ മാതാപിതാക്കൾ ജിതേന്ദ്രയെ ദുർബലമായ കുടുംബത്തിലെ നിരുത്തരവാദിയായ ഒരു വിനോദശീലനായി മാത്രം കണ്ടു. അവർ അദ്ദേഹത്തെ വിളിച്ചുവരുത്തി ഇന്ദിരയിൽ നിന്നും അകന്നു നിൽക്കാൻ ഒരു വ്യക്തിഗത മുന്നറിയിപ്പ് നൽകുകയും ചെയ്തു. ഒന്നും പ്രവർത്തിക്കാതെതന്നെ ഇന്ദിരയ്ക്കും ജിതേന്ദ്രയ്ക്കും വിവാഹത്തിന് തുല്യ താല്പര്യമായിരുന്നു. ഒടുവിൽ, യാഥാർത്ഥ്യം തിരിച്ചറിഞ്ഞ ഇന്ദിരയുടെ മാതാപിതാക്കൾ പാതി വിട്ടുവീഴ്ചക്ക് തയ്യാറായി. ഇന്ദിര വീട് ഉപേക്ഷിച്ച്, ലണ്ടനിലേക്ക് പോയി ജതീന്ദ്രയെ വിവാഹം ചെയ്യാനനുവദിച്ചു.

ലണ്ടനിലെ ഒരു ഹോട്ടലിൽ വച്ച് ഇന്ദിരയുടെ കുടുംബത്തിലെ അംഗങ്ങളുടെ അസാന്നിദ്ധ്യത്തിൽ ഇന്ദിരയും ജിതേന്ദ്രയും വിവാഹിതരായി. ബ്രഹ്മസമാജത്തിന്റെ കർമ്മങ്ങളനുസരിച്ച് വിവാഹം കഴിച്ച അവരെ ജിതേന്ദ്രയുടെ അമ്മ കേശബ് ചന്ദർ സെൻയുടെ മകൾ സുനിതി ദേവി ഏറ്റെടുത്തു.

കല്യാണസമയത്ത് ജിതേന്ദ്രയുടെ മൂത്ത സഹോദരനും കൂച്ച് ബീഹാറിലെ മഹാരാജാവുമായിരുന്ന രാജേന്ദ്ര നാരായണനു ഗുരുതരമായി അസുഖം പിടിപെട്ടിരുന്നു. കല്യാണത്തിന് കഴിഞ്ഞ് ദിവസങ്ങൾക്കുള്ളിൽ മദ്യത്തിന്റ ദുരുപയോഗം മൂലമുണ്ടായ അസുഖങ്ങളാൽ അദ്ദേഹം മരിച്ചതോടെ ജിതേന്ദ്ര കൂച്ച് ബീഹാറിലെ മഹാരാജാവായി അവരോധിതനായി. ദമ്പതികൾ താരതമ്യേന സന്തുഷ്ടമായ ഒരു ജീവിതം നയിക്കുകയും അതിവേഗം അഞ്ചു കുട്ടികളുടെ മാതാപിതാക്കളാകുകയും ചെയ്തു. എന്നിരുന്നാലും, ജിതേന്ദ്രയുടെ കുടുംബത്തിൽ മദ്യപാനം നിലനിന്നിരുന്നു. ഒരു ദശാബ്ദത്തിനുള്ളിൽ അദ്ദേഹം ചെറുപ്പത്തിൽ തന്നെ മരിച്ചു. ഇന്ദിര ഒരു വിധവ മാത്രമായിരുന്നില്ല പ്രായപൂർത്തിയാകാത്ത അഞ്ചു വയസായ മൂത്തപുത്രനുവേണ്ടി ബീഹാറിന്റെ റീജന്റ്കൂടിയായി പ്രവർത്തിച്ചിരുന്നു. അവർ ധൈര്യത്തോടെയും അത്യുത്സാഹത്തോടെയും സാഹചര്യങ്ങളെ നേരിട്ടു. അവരുടെ ഭരണപരമായ കഴിവുകൾ സാധാരണ നിലവാരത്തിലുളളതാണെന്നു വിലയിരുത്തപ്പെട്ടുവെങ്കിലും സാമൂഹ്യജീവിതത്തിലെ വളരെ സജീവമായ ഇടപെടലിലൂടെ ഇന്ദിര പെട്ടെന്നുതന്നെ മതിപ്പുനേടുകയും കൂച്ചി ബീഹാറിൽനിന്നു ദൂരെ ദീർഘകാലം യറോപ്പിൽ ജീവിതം ചെലവഴിക്കുകയും ചെയ്തു.

ഇന്ദിര മൂന്നു പെൺമക്കളുടേയും രണ്ട് ആൺമക്കളുടെയും അമ്മയായിരുന്നു.






1936-ൽ ഇന്ദിരയുടെ മൂത്തപുത്രൻ കൂച്ച് ബീഹാറിലെ പൂർണ്ണാധികാരമുള്ള ഭരണാധികാരിയായി അധികാരം ഏറ്റെടുത്തു. അതിനുശേഷം ഇന്ദിര തന്റെ ജീവിതത്തിന്റെ വലിയ ഒരു ഭാഗം യൂറോപ്പിൽ ചെലവഴിച്ചു. ജീവിതകാലത്തിനിടയിൽ പല ദുരന്തങ്ങളെയും ഇന്ദിര ദേവിക്ക് നേരിടേണ്ടിവന്നിരുന്നു. അവർക്ക് തന്റെ രണ്ട് കുട്ടികളെ നഷ്ടമായിരുന്നു. രാജകുമാരി ഇലാ ദേവി ചെറുപ്പത്തിൽത്തന്നെ മരണമടയുകയും രാജകുമാരൻ ഇന്ദ്രജിത്ത് നാരായൺ ഭുപ്, അപ്രതീക്ഷിതമായി തീപ്പിടുത്തത്തിലകപ്പെട്ട് തന്റെ പത്നിയായ പിതാപുരത്തെ രാജകുമാരി കമലയെ തനിച്ചാക്കി മരണമടയുകയും ചെയ്തു. മഹാറാണി ഇന്ദിരാ ദേവി തന്റെ ജീവിതത്തിന്റെ അവസാന വർഷങ്ങൾ മുംബൈയിൽ താമസിക്കവേ 1968 സെപ്തംബറിൽ മരണമടഞ്ഞു.



</doc>
<doc id="474605" url="https://ml.wikipedia.org/wiki?curid=474605" title="ടോൾ റോഡ്">
ടോൾ റോഡ്

പല രാജ്യങ്ങളും അവരുടെ റോഡ് ശൃംഖല മെച്ചപ്പെടുത്തിയതും നവീകരിച്ചതും മുതൽമുടക്ക്, ഡിസൈനിങ്, നിർമ്മാണം, നിയന്ത്രണം, നവീകരണം എന്നിവിടങ്ങളിൽ ഉള്ള സ്വകാര്യ മേഖലയുടെ സ്വാധീനം അല്ലെങ്കിൽ സഹായം കൊണ്ടാണ്. സ്വകാര്യ സംരംഭകനോ അല്ലെങ്കിൽ ഗവണ്മെന്റ് തന്നെയോ ഈ നവീന സൗകര്യങ്ങൾ ഉപയോഗിക്കുന്നതിനു ഫീസ് ഈടാക്കുന്നുണ്ട്. അത്തരത്തിൽ റോഡ് നിർമ്മാണത്തിനായി വന്ന ചെലവുകൾ ഉപഭോക്താവിന്റെ കയ്യിൽ നിന്നും വാങ്ങുന്ന റോഡുകളാണ്ടോൾ റോഡുകൾ.

</doc>
<doc id="474606" url="https://ml.wikipedia.org/wiki?curid=474606" title="ഹൈപ്പർ ലൂപ്പ്">
ഹൈപ്പർ ലൂപ്പ്

നിരവിധി സയൻസ് ഫിക്ഷനുകളിൽ കേട്ടിട്ടുള്ള യാത്ര സംവിധാനത്തിന്റെ യാഥാർഥ്യമാകുന്ന രൂപമാണ് ഹൈപ്പർലൂപ്പ്. ഈ ആശയം കൊണ്ടുവന്നത് ടെസ്ലയുടെ തലപ്പത്തുള്ള എലോൺ മസ്ക് ആണ്.

വേഗം കൊണ്ട് അത്ഭുതം സൃഷ്ടിക്കുന്ന ഹൈപ്പർ ലൂപ്പ് എന്ന ക്യാപ്‌സ്യൂൾ ട്രെയിൻ ഇപ്പോൾ ലോകത്തു യാഥാർഥ്യമാകാൻ പോകുന്നത് മനുഷ്യന്റെ സമയക്കുറവിനെ ചിലപ്പോൾ ആസ്ഥാനത്താനത്താക്കിയേക്കാം. പദ്ധതി യാഥാർഥ്യമായാൽ അമേരിക്കയിലെ ലോസ് ഏഞ്ചൽസിൽ നിന്നും സാൻഫ്രാൻസിസ്‌കോയിലെത്താന്നുള്ള 610 കിലോമീറ്ററിന് വെറും 30 മിനുറ്റ് മതിയാകും.
അതായത് മണിക്കൂറിൽ 1200 കിലോമീറ്റർ വേഗതയിൽ നമുക്ക് ലക്ഷ്യ സ്ഥാനത്തു എത്തിച്ചേരാനാകും. ഇതേ ടെക്‌നോളജിയാണ് ദുബായിയും ലോകത്തിനു മുന്നിൽ സമർപ്പിക്കാൻ ഒരുങ്ങുന്നത്. അബുദാബിയിൽ നിന്നും ദുബായിലെത്താൻ ഏകദേശം 150 കിലോമീറ്ററിലധികം ദൂരമുണ്ട്. നിലവിലെ റോഡിലെ തിരക്കിനിടയിൽ ദുബായിലെത്താൻ ഒന്നര മണിക്കൂറെങ്കിലുമെടുക്കുമെന്നാണ് കണക്കുകൾ. എന്നാൽ 2021 ആകുന്നതോടെ അബുദാബിയിൽ നിന്നും ദുബായിലെത്താൻ 10 മിനിറ്റിൽ താഴെ മതിയാകുമെന്നാണ് കണക്കാക്കുന്നത്. ഹൈപ്പർ ലൂപ്പ് എന്ന ഭാവിയുടെ യാത്രാ വാഹനമാണ് ഇതു സാധ്യമാക്കുക.

വൈദ്യുത കാന്തിക തരംഗങ്ങളുടെ ശക്തിയിൽ പ്രവർത്തിക്കുന്ന കാറിന്റെ വലിപ്പമുള്ള വാഹനമാണ് ഹൈപ്പർലൂപ്പ്. ഹൈപ്പർലൂപ്പിന് മണിക്കൂറിൽ 1200 കിലോമീറ്റർ ദൂരം വരെ സഞ്ചരിക്കാൻ കഴിയുമെന്നാണ് കണക്കാക്കുന്നത്. വാഹനത്തിന്റെ വിജയകരമായ ആദ്യ പരീക്ഷണം ഏതാനും മാസങ്ങൾക്കു മുൻപ് അമേരിക്കയിൽ നടന്നു കഴിഞ്ഞു.

2013ൽ സ്‌പേസ് എക്‌സ്, ടെസ്‌ല മോട്ടോഴ്‌സ് തുടങ്ങിയ കമ്പനികളുടെ സ്ഥാപകനായ ഇലൺ മസ്‌ക് എന്ന അമേരിക്കൻ കോടീശ്വരനാണ് ഹൈപ്പർ ലൂപ്പ് പദ്ധതി ആദ്യമായി അവതരിപ്പിക്കുന്നത്. വിമാനത്തേക്കാൾ ഇരട്ടിയിലേറെ വേഗവും കുറഞ്ഞ യാത്രാനിർമ്മാണ ചെലവും ഉയർന്ന അതി സുരക്ഷയുമാണ് ഇലൺ മസ്‌ക് അവതരിപ്പിച്ച ഹൈപ്പർലൂപ്പിന്റെ പ്രത്യേകത.

അമേരിക്കയിലാണ് മാത്രമല്ല ഹൈപ്പർ ലൂപ്പ് എന്ന പദ്ധതിയെക്കുറിച്ച് ചർച്ചകൾ ആദ്യമായി നടന്നതെങ്കിലും ഏറെ താമസിയാതെ തന്നെ പശ്ചിമേഷ്യൻ രാജ്യങ്ങളിലും യൂറോപ്പിലുമെല്ലാം ഹൈപ്പർലൂപ്പ് ചർച്ചാവിഷയമായി മാറുകയായിരുന്നു. ഹൈപ്പർലൂപ്പ് ട്രാൻസ്‌പോർട്ടേഷൻ ടെക്‌നോളജീസ് എന്ന കമ്പനിക്ക് നിലവിൽ 21 രാജ്യങ്ങളിലായി 350 ജീവനക്കാരുണ്ട്.

</doc>
<doc id="474608" url="https://ml.wikipedia.org/wiki?curid=474608" title="എൻ ടി ആർ ഗാർഡൻ">
എൻ ടി ആർ ഗാർഡൻ

ഹൈദരാബാദിൽ സ്ഥിതി ചെയ്യുന്ന എൻ.ടി.ആർ ഗാർഡൻ പ്രാദേശിക വിനോദസഞ്ചാരകേന്ദ്രങ്ങളിൽ ഒന്നാണ്. ഹുസൈൻ സാഗർ തടാകത്തിനു സമീപത്തായി സ്ഥിതി ചെയ്യുന്ന എൻ.ടി.ആർ. ഗാർഡൻ പ്രകൃതി സൗന്ദര്യവും, വിനോദസൗകര്യങ്ങളും പ്രദാനം ചെയ്യുന്നു. ആന്ധ്രയിലെ മുൻ മുഖ്യമന്ത്രി എൻ.ടി. രാമറാവുവിന്റെ ഓർമ്മക്കായി 40 കോടി മുതൽമുടക്കിൽ 2002 ൽ ഈ കേന്ദ്രം പൊതുജനങ്ങൾക്ക് തുറന്നുകൊടുത്തു. 

ടോയ് ട്രെയിൻ, കാർ കഫേകൾ, ജാപ്പനീസ് ഗാർഡൻ, ഫ്രൂട്ട് റസ്റ്റോറൻറ്, റോറിംഗ് കസ്കെഡ്, ഒരു ഫൗണ്ടൻ തുടങ്ങിയ നിരവധി സൗകര്യങ്ങൾ ഇവിടെയുണ്ട്. 34 ഏക്കറിൽ വ്യാപിച്ചു കിടക്കുന്ന എൻ ടി ആർ ഗാർഡൻ പൂച്ചെടികളുടെയും ചെടികളുടെയും വിശാലമായ ഒരു ശേഖരം തന്നെയാണ്. എൻ ടി ആർ ഗാർഡൻസിൽ 'ഡെസേർട്ട് ഗാർഡൻ' എന്ന വിഭാഗത്തിൽ തന്നെ ഏറ്റവും പുതിയതും ആകർഷണീയവുമായ 150 തരം സസ്യങ്ങൾ ഉണ്ട് . ഏകദേശം 1000 ചതുരശ്ര മീറ്റർ വിസ്തീർണ്ണമുള്ള പ്രദേശത്ത് വികസിപ്പിച്ചെടുത്തിട്ടുള്ള വിഭാഗത്തിൽ ഹെർബൽ കോസ്മെറ്റിക്സ്, കുഷ്ഠരോഗ, രക്തസമ്മർദ്ദം എന്നിവക്കുള്ള ഔഷധസസ്യങ്ങളും വളർത്തുന്നു. കൊൽക്കത്ത, ഷിർദ്ദി എന്നിവടങ്ങളിലെ ചില നഴ്സറികളിൽ നിന്നാണ് ഈ ചെടികൾ കൊണ്ടുവരുന്നത്. കൂടാതെ ഇവിടെ എടുത്തു പറയേണ്ട ഒരു ഭക്ഷണശാല കൂടിയുണ്ട്. മച്ചാൻ റെസ്റ്റോറന്റ് എന്നറിയപ്പെടുന്ന ഈ ഭക്ഷണശാല ഒരു മരത്തിൽ ഉള്ളിൽ മുറികൾ പണിതാണ് രൂപപെടുത്തിയിരിക്കുന്നത്.

ഈ ഗാര്ഡന് രൂപകൽപന നൽകിയത് പ്രശസ്ത കലാകാരൻ നിതീഷ് റോയി ആണ്.

</doc>
<doc id="474613" url="https://ml.wikipedia.org/wiki?curid=474613" title="സീതാരാമ കല്യാണം">
സീതാരാമ കല്യാണം

1960-ൽ പുറത്തിറങ്ങിയ തെലുങ്ക് പുരാണ സിനിമയാണ് സീതാരാമ കല്യാണം. നാഷണൽ ആർട്ട് തീയേറ്റേഴ്സിന്റെ ബാനറിൽ എൻ. ത്രിവിക്രമ റാവു നിർമ്മിച്ച ഈ ചിത്രം സംവിധാനം ചെയ്തത് എൻ.ടി. രാമറാവു ആണ്. എൻ.ടി. രാമറാവു, ബി. സരോജാ ദേവി, ഗലി പെൻചാല നരസിംഹ റാവു എന്നിവർ പ്രധാന വേഷങ്ങളിൽ എത്തുന്നു. 





</doc>
<doc id="474620" url="https://ml.wikipedia.org/wiki?curid=474620" title="ഡേ ലൈറ്റ് സേവിങ്ങ്">
ഡേ ലൈറ്റ് സേവിങ്ങ്

തണുപ്പുകാലങ്ങളിൽ ഒരു ദിവസത്തെ മണിക്കൂറുകൾ കൂട്ടുക എന്നതിന് വേണ്ടി ക്ലോക്കുകളിലെ സമയം ഒരു മണിക്കൂർ പിന്നിലേക്ക് തിരിച്ചു വെക്കുന്ന പ്രവർത്തിക്കാണ് ഡേ ലൈറ്റ് സേവിങ് അഥവാ സമ്മർ ടൈം എന്നറിയപ്പെടുന്നത്. രാവിലെ സൂര്യനുദിക്കുന്ന സമയത്തെ കുറച് വൈകുന്നേരങ്ങളിലെ സമയത്തെ കൂട്ടാൻ വേണ്ടി ലോകത്തെ പല സ്ഥലങ്ങളിലും ചെയ്യുന്ന ഒരു സംഗതിയാണിത്. വെയിൽ കിട്ടുന്ന സമയം കൂടുതൽ ഉപയോഗിക്കാനും രാത്രി സമയങ്ങൾ ആവഴി കുറക്കാനുമാണ് ഇങ്ങനെ ചെയ്യുന്നത്. വേനൽ കാലമാകുമ്പോൾ അത് തിരിച്ചു ഒരു മണിക്കൂർ മുന്നോട്ടാക്കി മാറ്റി വെക്കുകയും ചെയ്യുന്നു.

ഭൂമധ്യരേഖയുടെ അരികിൽ കിടക്കുന്ന രാജ്യങ്ങൾ ഈ മാറ്റം തിരിച്ചറിയുന്നില്ലെങ്കിലും, ധ്രുവങ്ങളിലേക്ക് അടുക്കുംതോറും ഇതിന്റെ ആവശ്യകത കൂടുതൽ മനസ്സിലാകും. ബെഞ്ചമിൻ ഫ്രാങ്ക്‌ളിൻ 1798ൽ തന്റെ 'ദി ഇക്കണോമിക് പ്രൊജക്റ്റ്' എന്ന ഉപന്യാസത്തിലാണ് ഇതിന്റെ ആവശ്യകത ആദ്യമായി ലോകത്തോട് വെളിപ്പെടിത്തിയതെങ്കിലും, വ്യക്തമായ ഒരു നിർദ്ദേശവുമായി 1895ൽ ജോർജ് ഹഡ്സൺ ആണ് മോഡേൺ ഡേലൈറ് സേവിങ് ഷിഫ്റ്റുമായി മുന്നോട്ട് വന്നത്. ജോലിക്കാരുടെ സമയം കൂടുതൽ ഉപയോഗകാരമാക്കാനാണ് അദ്ദേഹം ഈ നിർദ്ദേശവുമായി വെല്ലിങ്ടൺ ഫിലോസോഫിക്കൽ സൊസൈറ്റിയുടെ മുന്നിലെത്തുന്നത്.
ജോലിക്കാർക് വളരെയധികം പ്രയോജനകരമാണീ മാറ്റം. രാത്രികാലങ്ങളിലുള്ള യാത്രകളും കുറക്കാൻ ഇത് വലിയ തോതിൽ സഹായിച്ചിട്ടുണ്ട്. പക്ഷേ ഉറക്കത്തിൽ വരുന്ന മാറ്റങ്ങൾ മനുഷ്യശരീരത്തെ ദോഷകരമായി ബാധിക്കും. ഇൻസോംനിയ എന്നീ അവസ്ഥകൾക്കു വരെ വഴിയൊരുക്കാം.

</doc>
<doc id="474622" url="https://ml.wikipedia.org/wiki?curid=474622" title="തെക്കൻ ചിറ്റൂർ ശ്രീകൃഷ്ണസ്വാമിക്ഷേത്രം">
തെക്കൻ ചിറ്റൂർ ശ്രീകൃഷ്ണസ്വാമിക്ഷേത്രം

ക്ഷ്എറണാകുളം ജില്ലയിൽ കൊച്ചി നഗരപരിധിയോട് ചേർന്നുകിടക്കുന്ന ചേരാനല്ലൂർ ഗ്രാമപഞ്ചായത്തിൽ ചിറ്റൂർ ഗ്രാമത്തിൽ സ്ഥിതിചെയ്യുന്ന പ്രസിദ്ധമായ ഒരു ക്ഷേത്രമാണ് തെക്കൻ ചിറ്റൂർ ശ്രീകൃഷ്ണസ്വാമിക്ഷേത്രം. മഹാവിഷ്ണുവിന്റെ ഒമ്പതാമത്തെ അവതാരമായ ശ്രീകൃഷ്ണഭഗവാനാണ് ഈ ക്ഷേത്രത്തിലെ മുഖ്യപ്രതിഷ്ഠ. കൂടാതെ ഉപദേവതകളായി ശിവൻ,ഗണപതി, അയ്യപ്പൻ, കണ്ടങ്കുളങ്ങര ഭഗവതി, ഹനുമാൻ, നാഗദൈവങ്ങൾ എന്നിവരും ക്ഷേത്രത്തിലുണ്ട്. "ചിറ്റൂരപ്പൻ" എന്ന അപരനാമത്തിലറിയപ്പെടുന്ന ഈ ക്ഷേത്രത്തിലെ മുഖ്യപ്രതിഷ്ഠയായ ശ്രീകൃഷ്ണഭഗവാൻ ഗുരുവായൂരപ്പൻ തന്നെയാണെന്ന് വിശ്വസിച്ചുവരുന്നു. ഗുരുവായൂർ ക്ഷേത്രവുമായി പല കാര്യങ്ങളിലും സാമ്യം പുലർത്തുന്ന ഈ ക്ഷേത്രം "തെക്കൻ ഗുരുവായൂർ" എന്നും അറിയപ്പെടുന്നു. പ്രസിദ്ധ നാടുവാഴികുടുംബമായ ചേരാനല്ലൂർ സ്വരൂപത്തിന്റെ കുടുംബക്ഷേത്രമാണിത്. എന്നാൽ, ഇപ്പോൾ കൊച്ചിൻ ദേവസ്വം ബോർഡാണ് ക്ഷേത്രഭരണം നടത്തുന്നത്.

കൊട്ടാരത്തിൽ ശങ്കുണ്ണി ഐതിഹ്യമാലയിൽ പരാമർശിച്ചിട്ടുള്ള പ്രസിദ്ധ നാടുവാഴിക്കുടുംബമാണ് ചേരാനല്ലൂർ സ്വരൂപം. ഈ കുടുംബത്തിലെ മഹാമാന്ത്രികനായിരുന്ന ചേരാനല്ലൂർ കുഞ്ചുക്കർത്താവിനെക്കുറിച്ച് ഐതിഹ്യമാലയിൽ ഒരു ലേഖനമുണ്ട്. ഈ ലേഖനത്തിനിടയ്ക്ക് ഒരു ചെറിയ ഭാഗത്ത് അദ്ദേഹം ക്ഷേത്രത്തെക്കുറിച്ചും അതിന്റെ ഉപത്തിയെക്കുറിച്ചും വിവരിയ്ക്കുന്നുണ്ട്. ആ കഥ ഇങ്ങനെ:

ചേരാനല്ലൂർ സ്വരൂപത്തിലെ കാരണവരായിരുന്ന രാമൻ കർത്താവ് അടിയുറച്ച ഗുരുവായൂരപ്പഭക്തനായിരുന്നു. എല്ലാ മാസവും മുടങ്ങാതെ ഗുരുവായൂരിൽ ദർശനത്തിന് പോയിവന്നിരുന്ന അദ്ദേഹത്തിന് പ്രായം അതിക്രമിച്ചപ്പോൾ തനിയ്ക്ക് പോകാൻ കഴിയില്ലെന്ന് മനസ്സിലായി. തന്റെ അവസാന ഗുരുവായൂർ ദർശനത്തിനുശേഷം നാട്ടിൽ മടങ്ങിയെത്തിയ അദ്ദേഹം തന്റെ തന്നെ ഉടമസ്ഥതയിലുള്ള ഭദ്രകാളിക്ഷേത്രത്തിനടുത്തുള്ള കുളത്തിൽ കുളിയ്ക്കാനിറങ്ങി. കയ്യിലുണ്ടായിരുന്ന ഓലക്കുട അദ്ദേഹം കുളക്കരയിൽ ഒരു പ്രത്യേക സ്ഥലത്ത് ഒതുക്കിവച്ചിരുന്നു. കുളി കഴിഞ്ഞ് കർത്താവ് ഓലക്കുടയെടുത്ത് പുറപ്പെടാനൊരുങ്ങുമ്പോൾ അത് അനങ്ങുന്നില്ല എന്ന് അദ്ദേഹം മനസ്സിലാക്കി. തന്റെ ഇഷ്ടദേവനായ ഗുരുവായൂരപ്പൻ തന്റെ ഭക്തിയിൽ മനസ്സലിഞ്ഞ് തന്റെ നാട്ടിൽ കുടികൊണ്ടെന്ന് അറിഞ്ഞ അദ്ദേഹം, തന്റെ ഇഷ്ടദേവന് ക്ഷേത്രം പണിയാൻ തീരുമാനിച്ചു.. കുളക്കരയിൽ നിന്ന് അഞ്ജനശില കണ്ടെത്തിയ അദ്ദേഹം, അതുപയോഗിച്ച് ഗുരുവായൂരപ്പന്റെ ഒരു വിഗ്രഹം നിർമ്മിച്ചു. ഇതേ സമയത്ത്, ഗുരുവായൂർ തന്ത്രിയായ പുഴക്കര ചേന്നാസ് മനയ്ക്കലെ നമ്പൂതിരിയ്ക്ക് ഒരു സ്വപ്നദർശനമുണ്ടായി. ദൂരെയുള്ള ചിറ്റൂർ ദേശത്ത് ചേരാനല്ലൂർ കർത്താവ് ഗുരുവായൂരപ്പന് ക്ഷേത്രം പണിയുന്നുണ്ടെന്നും അവിടെ വിഗ്രഹപ്രതിഷ്ഠയ്ക്കുള്ള ഒരുക്കങ്ങൾ തുടങ്ങണമെന്നും പ്രതിഷ്ഠാസമയത്ത് അവിടെയെത്തണമെന്നുമായിരുന്നു സ്വപ്നം. അതനുസരിച്ച് നമ്പൂതിരി ചിറ്റൂരെത്തുകയും, നിശ്ചയിച്ച ശുഭമുഹൂർത്തത്തിൽ ഗുരുവായൂരപ്പനെ ശ്രീലകത്ത് കുടിയിരുത്തുകയും ചെയ്തു. ഗുരുവായൂർ ക്ഷേത്രത്തിന്റെ തെക്കുഭാഗത്തുള്ള ക്ഷേത്രമായതിനാൽ "തെക്കൻ ഗുരുവായൂർ" എന്ന പേരിൽ ചിറ്റൂർ ക്ഷേത്രം അറിയപ്പെട്ടു. ഭക്തനായ കർത്താവ് ചിറ്റൂരപ്പനായി മാറിയ ഗുരുവായൂരപ്പനെ തൊഴുത് മുക്തിയടഞ്ഞു.

നാലുപാടും പെരിയാറിന്റെ കൈവഴികളാൽ ചുറ്റപ്പെട്ട ചിറ്റൂർ ഗ്രാമത്തിന്റെ ഏതാണ്ട് ഒത്ത മധ്യത്തിലാണ് ക്ഷേത്രം സ്ഥിതിചെയ്യുന്നത്. കിഴക്കോട്ടാണ് ക്ഷേത്രദർശനം. ക്ഷേത്രത്തിന് മുന്നിലൂടെ എറണാകുളം-ചേരാനല്ലൂർ പാത കടന്നുപോകുന്നു. ക്ഷേത്രകവാടത്തിനുമുന്നിൽ തെക്കോട്ടുമാറി ശ്രീകൃഷ്ണഭഗവാൻ കാളിയൻ എന്ന സർപ്പത്തെ ചവിട്ടിമെതിയ്ക്കുന്നതിന്റെ ഒരു ശില്പം പണിതുവച്ചിട്ടുണ്ട്. ചിറ്റൂർ പോസ്റ്റ് ഓഫീസ്, എസ്.ബി.ഒ.എ. സ്കൂൾ, ചിറ്റൂർ കൊട്ടാരം, വിവിധ കടകംബോളങ്ങൾ തുടങ്ങിയവ ക്ഷേത്രത്തിന്റെ നാലുഭാഗത്തുമായി സ്ഥിതിചെയ്യുന്നു. ക്ഷേത്രത്തിന്റെ ഒരു ഭാഗത്തും ഗോപുരങ്ങളില്ല. അവ പണിയാൻ പദ്ധതികളുണ്ട്. ഗുരുവായൂരിലേതുപോലെ ക്ഷേത്രത്തിന്റെ വടക്കുഭാഗത്ത് അതിവിശാലമായ ക്ഷേത്രക്കുളമുണ്ട്. "അഗ്നിഹോത്രതീർത്ഥം" എന്നാണ് ഇതിന്റെ പേര്. ക്ഷേത്രകവാടത്തിൽ നിന്ന് ആനക്കൊട്ടിൽ വരെ വലിയ നടപ്പുര പണിതിട്ടുണ്ട്. ആനക്കൊട്ടിലിന്റെ വലിപ്പം എഴുന്നള്ളത്തുകൾക്ക് തികയാതെ വന്നപ്പോഴാണ് ഈ നടപ്പുര പണിതത്. ആനക്കൊട്ടിലിനപ്പുറം ഭഗവദ്വാഹനമായ ഗരുഡനെ ശിരസ്സിലേറ്റുന്ന സ്വർണ്ണക്കൊടിമരവും അതിനുമപ്പുറം ബലിക്കൽപ്പുരയുമാണ്. തെക്കുകിഴക്കുഭാഗത്ത് അയ്യപ്പസ്വാമിയുടെ ശ്രീകോവിൽ കാണാം. ഇതിന് താരതമ്യേന പഴക്കം കുറവാണ്. ശബരിമലയിലെ വിഗ്രഹവുമായി പ്രകടമായ രൂപസാദൃശ്യമുണ്ട് ഇവിടത്തെ അയ്യപ്പവിഗ്രഹത്തിനും. ഏകദേശം അതേ ഉയരവുമാണ്. ഈ ശ്രീകോവിലിന് ഒരു മുഖപ്പുണ്ട്. ഇവിടെ വച്ചാണ് ശബരിമല തീർത്ഥാടകർ മാലയിടുന്നതും കെട്ടുനിറയ്ക്കുന്നതുമെല്ലാം. അയ്യപ്പന്റെ ശ്രീകോവിലിനടുത്ത് ഊട്ടുപുരയും ഭജനമണ്ഡപവും സ്ഥിതിചെയ്യുന്നു. താരതമ്യേന പുതിയ നിർമ്മിതിയാണ് ഇതും. നിത്യേന ഇവിടെ പ്രസാദ ഊട്ടുണ്ടാകാറുണ്ട്. തെക്കുപടിഞ്ഞാറുഭാഗത്ത് ദേവസ്വം ഓഫീസ് സ്ഥിതിചെയ്യുന്നു. കൊച്ചിൻ ദേവസ്വം ബോർഡിന്റെ തൃപ്പൂണിത്തുറ ഡിവിഷനിൽ പെട്ട ഒരു 'എ' ഗ്രേഡ് ദേവസ്വമാണ് ചിറ്റൂർ ദേവസ്വം. പടിഞ്ഞാറുഭാഗത്ത് ക്ഷേത്രമതിലിന് പുറത്തായി ഹനുമാൻസ്വാമിയുടെ ക്ഷേത്രം സ്ഥിതിചെയ്യുന്നു. ചിരഞ്ജീവിയും ശ്രീരാമദാസനുമായ ഹനുമാനെ സ്മരിയ്ക്കുന്നത് സർവ്വപാപഹരമാണെന്ന് വിശ്വസിച്ചുവരുന്നു. വടക്കുപടിഞ്ഞാറുഭാഗത്ത് മതിലിനകത്ത് പ്രത്യേകം തീർത്ത തറയിലാണ് നാഗദൈവങ്ങളുടെ പ്രതിഷ്ഠ. ആൽമരത്തിന്റെ ചുവട്ടിൽ കിഴക്കോട്ട് ദർശനമായി വാഴുന്ന നാഗദൈവങ്ങൾക്ക് എല്ലാമാസവും ആയില്യം നാളിൽ വിശേഷാൽ പൂജകളും കന്നിമാസത്തിലെ ആയില്യത്തിന് സർപ്പബലിയുമുണ്ട്. 

വടക്കുകിഴക്കുഭാഗത്താണ് ചിറ്റൂർ ദേശത്തെ ആദ്യക്ഷേത്രമായ ഭദ്രകാളിക്ഷേത്രം. കണ്ടൻകുളങ്ങര ക്ഷേത്രം എന്നാണ് ഇത് അറിയപ്പെടുന്നത്. ഉഗ്രദേവതയായ ഭദ്രകാളി വടക്കോട്ട് ദർശനമായി കുടികൊള്ളുന്നു. 


</doc>
<doc id="474625" url="https://ml.wikipedia.org/wiki?curid=474625" title="വില്ലീസ് മഡോണ">
വില്ലീസ് മഡോണ

ജിയോവന്നി ബെല്ലിനി ചിത്രീകരിച്ച ഒരു ചിത്രമാണ് വില്ലീസ് മഡോണ.(Virgin with the Standing Child, Embracing his Mother) (വെനിസ്, 1425 / 1433-1516) ഇപ്പോൾ ബ്രസീലിലെ സാവോ പോളോയിലെ സാവോ പോളോ മ്യൂസിയം ഓഫ് ആർട്ടിൽ ഈ ചിത്രം സംരക്ഷിച്ചിരിക്കുന്നു. 

കുഞ്ഞിനെ പാരപറ്റിൽ നിർത്തികൊണ്ട് നിൽക്കുന്ന പകുതിഭാഗം മാത്രം ദൃശ്യമായ വിധത്തിൽ കന്യാമറിയത്തിനെ ബെല്ലിനി ഈ ചിത്രത്തിൽ ചിത്രീകരിച്ചിരിക്കുന്നു. കുഞ്ഞ് അമ്മയെ കെട്ടിപ്പിടിച്ചുകൊണ്ട് നിൽക്കുന്നു. ഇത്തരത്തിലുള്ള ചിത്രീകരണം മറ്റ് ചിത്രകാരന്മാരുടെയിടയിൽ വളരെ അസാധാരണമാണ്. ബെല്ലിനിയുടെ മറ്റു കന്യകകളുടെ ചിത്രങ്ങളിലെല്ലാം ഏതാണ്ട് ഇതേ രീതിതന്നെ അവലംബിച്ചിരിക്കുന്നതായിക്കാണാം. (അതായത് കോൺടാരിനി മഡോണ അക്കാദമിയ ഗാലറി, വെനീസ്).

വെനീഷ്യൻ ചിത്രകാരന്മാരുടെ കൂട്ടത്തിൽ ബെല്ലിനി കുടുംബത്തിൽ നിന്നും ഏറ്റവും നന്നായി അറിയപ്പെടുന്ന ഒരു ഇറ്റാലിയൻ നവോത്ഥാന ചിത്രകാരനായിരുന്നു ജിയോവന്നി ബെല്ലിനി. അദ്ദേഹത്തിന്റെ പിതാവ് ജാക്കോപോ ബെല്ലിനി, സഹോദരൻ ജെന്റൈൽ ബെല്ലിനി (അദ്ദേഹത്തിന്റെ ജീവിതകാലത്ത് ജിയോവാനിയേക്കാൾ കൂടുതൽ ബഹുമാനിക്കപ്പെട്ടിരുന്നു.), ഒരു ഇറ്റാലിയൻ ചിത്രകാരൻ, റോമൻ പുരാവസ്തു വിദ്യാർത്ഥി, ജാക്കോപോ ബെല്ലിനിയുടെ മരുമകൻ എന്നിവയായിരുന്ന ആൻഡ്രിയ മാന്റെഗ്ന അദ്ദേഹത്തിന്റെ സഹോദരൻ ആയിരുന്നു. കൂടുതൽ വിഷയാസക്തവും വർണ്ണാഭമായതുമായ ശൈലിയിലേക്ക് മാറ്റംവരുത്തിയതിനാൽ വെനീഷ്യൻ ചിത്രകലയിൽ വിപ്ലവം സൃഷ്ടിച്ചതായി അദ്ദേഹം കണക്കാക്കപ്പെടുന്നു. വ്യക്തവും സാവധാനം ഉണങ്ങുന്ന എണ്ണഛായങ്ങളുടെ ഉപയോഗത്തിലൂടെ ജിയോവന്നി ആഴത്തിലുള്ളതും സമൃദ്ധവുമായ നിറങ്ങളും വിശദമായ ഷേഡിംഗുകളും സൃഷ്ടിച്ചു. വെനേഷ്യൻ പെയിന്റിംഗ് സ്കൂളിൽ, പ്രത്യേകിച്ച് അദ്ദേഹത്തിന്റെ വിദ്യാർത്ഥികളായ ജോർജിയോണിനെയും ടിഷ്യനെയും, അദ്ദേഹത്തിന്റെ വർണ്ണാഭമായ കളറിംഗും, പ്രകൃതിദൃശ്യങ്ങളും വളരെയധികം സ്വാധീനിച്ചു.



</doc>
<doc id="474632" url="https://ml.wikipedia.org/wiki?curid=474632" title="റൈറ്റിയ റെലിജിയോസ">
റൈറ്റിയ റെലിജിയോസ

അപ്പോസൈനേസീ കുടുംബത്തിലെ കുറ്റിച്ചെടികളുടെ ഒരു സ്പീഷീസ് ആണ് റൈറ്റിയ റെലിജിയോസ. ചൈന (ഗ്വാങ്ഡോംഗ്), ഇൻഡോ-ചൈന, മലേഷ്യ, ഫിലിപ്പീൻസ് എന്നിവിടങ്ങളിൽ ഈ സസ്യം കാണപ്പെടുന്നു. കാറ്റലോഗ് ഓഫ് ലൈഫ് പട്ടികയിൽ ഇതിന്റെ ഒരു ഉപജാതികളും കാണപ്പെടുന്നില്ല.ഊഷ്മളമായ ഉഷ്ണമേഖലാ കാലാവസ്ഥകളിലുമെല്ലാം കാണപ്പെടുന്ന ഈ നിത്യഹരിത സസ്യത്തിൽ വർഷം മുഴുവനും പൂക്കളുണ്ടാകുന്നു. 

ഒരു ബോൺസായ് സസ്യം ആയും നട്ടുവളർത്തുന്ന ഈ ഇനം സാധാരണയായി ഇന്തോ-ചൈനയിലെ പഗോഡകളിലും മറ്റിടങ്ങളിലും കാണപ്പെടുന്നു. വിയറ്റ്നാമിൽ ഇതിനെ Mai chiếu thủy, mai chấn thủy, mai trúc thủy, or lòng mức miên; എന്നുവിളിക്കുന്നു. ഇംഗ്ലീഷിൽ ഇതിനെ വാട്ടർ ജാസ്മിൻ എന്നും അറിയപ്പെടുന്നു. ലേഡീസ് ഈയർ റിങ്സ്, വൈൽഡ് വാട്ടർ പ്ലം, വണ്ടറസ് റൈറ്റിയ, സേക്രഡ് ബുദ്ധിസ്റ്റ് എന്നിവ ഈ സസ്യത്തിന്റെ അറിയപ്പെടുന്ന മറ്റു പൊതുനാമങ്ങളാണ്.

മുകൾഭാഗം പരന്ന് ഏകദേശം 2 മീറ്റർ വരെ ഉയരത്തിൽ കുറ്റിച്ചെടിയായി വളരുന്നു. നേർത്ത, മിനുസമാർന്ന അരികുകളുള്ള വൃത്താകൃതിയിലുള്ള ഇളം പച്ച ഇലകൾ ജോഡികളായി ഇലഞെട്ടിന് ഇരുവശവും (എതിർവശത്ത്) ക്രമീകരിച്ചിരിക്കുന്നു. തീവ്രമായ സുഗന്ധമുള്ളതും വെളുത്തതുമായ പൂക്കൾ നക്ഷത്രസമാനമായ പാറ്റേണിൽ ക്രമീകരിച്ചിരിക്കുന്ന 5 അണ്ഡാകാരമുള്ള ദളങ്ങൾ ചേർന്നതാണ്. ഇലയുടെ കക്ഷങ്ങളിൽ ചെറിയ കൂട്ടങ്ങളായി പൂക്കൾ ക്രമീകരിച്ചിരിക്കുന്നു. വർഷം മുഴുവൻ പൂക്കൾ കാണപ്പെടുന്നു.

വൈദ്യശാസ്ത്ര ഔഷധത്തിനായി ലോകത്തിന്റെ പല ഭാഗങ്ങളിലും വാട്ടർ ജാസ്മിൻ കൃഷി ചെയ്തുവരുന്നു. സുഗന്ധമുള്ള വെളുത്ത പുഷ്പങ്ങൾ ഇതിന്റെ സവിശേഷതയായതിനാൽ അലങ്കാരസസ്യമായും നട്ടുവളർത്തുന്നു. ഈർപ്പമുള്ള മണ്ണിലും, നന്നായി വരണ്ട മണ്ണിലും തണ്ടുകൾ മുറിച്ചു നട്ടും വേരുകളിൽ നിന്നും മുളപ്പിച്ചും വംശവർദ്ധനവ് നടത്താവുന്നതാണ്.

സ്കോട്ടിഷ് വൈദ്യനും സസ്യശാസ്ത്രജ്ഞനുമായ ഡോ. വില്യം റൈറ്റിന്റെ (1740 - 1827) ബഹുമാനാർത്ഥമാണ് ഈ ജീനസിന് റൈറ്റിയ എന്ന് നാമകരണം നൽകിയത്. സ്പീഷീസ് റെലിജിയോസ എന്നാൽ പവിത്രവും മതപരമായ ആചാരങ്ങൾ എന്നാണ് അർത്ഥമാക്കുന്നത്.

വാട്ടർ ജാസ്മിൻ പരമ്പരാഗതമായി ഒരു ഔഷധസസ്യമായും വേരുകൾ ചർമ്മരോഗനിവാരണത്തിനുള്ള ഔഷധിയായും ഉപയോഗിക്കുന്നു.സസ്യങ്ങൾ പൂന്തോട്ടങ്ങളുടെ അതിരുകളിൽ നട്ടുവളർത്തി വേലിയായി പ്രയോജനപ്പെടുന്നു. പൂക്കൾ ക്ഷേത്രാവശ്യങ്ങൾക്കുപയോഗിക്കുന്നു.

ഗുരുതരമായ പ്രാണികളോ രോഗങ്ങളോ ഈ സസ്യത്തെ ബാധിക്കുന്നില്ല. മുഞ്ഞ അല്ലെങ്കിൽ സ്പൈഡർ മൈറ്റ്സ് ആക്രമിക്കാറുണ്ട്. ഇലപ്പുള്ളി രോഗവും കണ്ടുവരുന്നു.



</doc>
<doc id="474641" url="https://ml.wikipedia.org/wiki?curid=474641" title="കുമ്പളം, കൊല്ലം">
കുമ്പളം, കൊല്ലം

ഇന്ത്യയിൽ കൊല്ലം ജില്ലയിലെ ഒരു സ്ഥലമാണ് കുമ്പളം. അഷ്ടമുടി തടാകത്തിന്റെ തീരത്ത് സ്ഥിതി ചെയ്യുന്ന ഈ പ്രദേശത്തിലെ ഏകദേശം ജനസംഖ്യ 4000 ആണ്. പേരയം ഗ്രാമപഞ്ചായത്തിലെ ഒരു ഭാഗമാണ് കുമ്പളം. കരികുഴി, കോട്ടപ്പുറം, പേരയം എന്നിവയാണ് സമീപത്തുള്ള സ്ഥലങ്ങൾ.
കൊല്ലം രൂപതയുടെ കീഴിലുള്ള വലിയ ഇടവകകളിലൊന്നാണ് കുമ്പളം. കുമ്പളം സെന്റ് മൈക്കിൾസ് ചർച്ച്കൊല്ലം രൂപതയുടെ രണ്ടാമത്തെ വലിയ പള്ളിയാണിത്.

പ്രാഥമികാരോഗ്യ കേന്ദ്രം


</doc>
<doc id="474646" url="https://ml.wikipedia.org/wiki?curid=474646" title="ആര്യങ്കാവ് കൊള്ളസംഘം">
ആര്യങ്കാവ് കൊള്ളസംഘം

ആർ. വേലപ്പൻ നായർ സംവിധാനം ചെയ്ത് 1969-ൽ പുറത്തിറങ്ങിയ മലയാളചലച്ചിത്രമാണ് ആര്യങ്കാവ് കൊള്ളസംഘം. ബി.എ. ചിദംബരനാഥാണ് സംഗീതസംവിധാനം നിർവഹിച്ചിരിക്കുന്നത്. 




</doc>
<doc id="474653" url="https://ml.wikipedia.org/wiki?curid=474653" title="ആർ. വേലപ്പൻ നായർ">
ആർ. വേലപ്പൻ നായർ

മലയാളത്തിലെ ആദ്യകാല നിർമ്മാതാവും സംവിധായകനും ഛായാഗ്രാഹകനും ആയിരുന്നു ആർ. വേലപ്പൻ നായർ. നൃത്തങ്ങളോ, സംഭാഷണമോ ഇല്ലാത്ത മലയാളത്തിലെ ഏകചിത്രമായ ആര്യങ്കാവ് കൊള്ളസംഘം നിർമ്മിച്ചതും സംവിധാനം ചെയ്തതും ചിത്രീകരിച്ചതും ഇദ്ദേഹമാണ്.

1907 നവംബർ 29-ന് ആലപ്പുഴയിലെ ഒരു ധനിക കുടുംബമായ കല്ലേലിൽ ജനിച്ച വേലപ്പൻ നാടകത്തോടുള്ള ഭ്രമം കൊണ്ട് വീട്ടുകാർ അറിയാതെ തമിഴ്നാട്ടിലെ ഒരു നാടകസംഘത്തിൽ ചേരുകയും തുടർന്ന് മദ്രാസ്സിൽ എത്തിപ്പെടുകയും ചെയ്തു. അവിടെ ശ്യാമള ഫിലിം സ്റ്റുഡിയോയിൽ ജോലിക്ക് കയറുകയും അവിടെനിന്നും സഹ സംവിധായകനും ക്യാമറാമാനും ആയിത്തീരുകയും ചെയ്തു. മദ്രാസ്സിലെ അനുഭവസമ്പത്തുമായി കേരളത്തിൽ തിരിച്ചെത്തിയ വേലപ്പൻ, പരമേശ്വരൻ പിള്ളയെന്ന സുഹൃത്തുമായി കൂട്ടുചേർന്ന് ഒരു മലയാളം സിനിമ പിടിക്കാൻ തീരുമാനിച്ചു. അക്കാലത്ത് തിക്കുറിശ്ശി സുകുമാരൻ നായരുടെ സ്ത്രീ എന്ന നാടകം വളരെയധികം ജനശ്രദ്ധയാകർഷിച്ച് നിൽക്കുന്ന സമയമായിരുന്നു. അങ്ങനെ, പരമേശ്വരൻ പിള്ളയുടെ നിർമ്മാണത്തിൽ 1950-ൽ സ്ത്രീ യിലൂടെ വേലപ്പന്റെ മലയാളത്തിലെ ആദ്യത്തെ സിനിമ പിറവിയെടുത്തു. സ്ത്രീയുടെ ക്യാമറാമാനും വേലപ്പൻ തന്നെയായിരുന്നു. പിന്നീട് '51-ൽ യാചകൻ, '53-ൽ ലോകനീതി, '55-ൽ കാലം മാറുന്നു, '57-ൽ മിന്നുന്നതെല്ലാം പൊന്നല്ല, '69-ൽ ആര്യങ്കാവ് കൊള്ളസംഘം എന്നീ സിനിമകൾ കൂടി വേലപ്പനിൽ നിന്നും മലയാള സിനിമക്ക് ലഭിച്ചു.



</doc>
<doc id="474668" url="https://ml.wikipedia.org/wiki?curid=474668" title="കോൺടാരിനി മഡോണ">
കോൺടാരിനി മഡോണ

ക്രിസ്തുവിനുമുമ്പ് 1475-1480 നും ഇടയിൽ ജിയോവന്നി ബെല്ലിനി ചിത്രീകരിച്ച ഒരു പാനൽ ചിത്രമാണ് കോൺടാരിനി മഡോണ.(Italian: Madonna Contarini). വെനീസിലെ ഡെൽ അക്കാദമിയ ഗാലറിയിലാണ് ഈ ചിത്രം സംരക്ഷിച്ചിരിക്കുന്നത്. കുഞ്ഞിനെ പാരപറ്റിൽ നിർത്തികൊണ്ട് ഇരിക്കുന്ന കന്യാമറിയത്തിന്റെ പിന്നിലുള്ള പശ്ചാത്തലത്തിൽ മലനിരകളുള്ള ഭൂപ്രകൃതിയും ഗോപുരങ്ങളുള്ള ഒരു നഗരവും ബെല്ലിനി ഈ ചിത്രത്തിൽ ചിത്രീകരിച്ചിരിക്കുന്നു. 

വെനീഷ്യൻ ചിത്രകാരന്മാരുടെ കൂട്ടത്തിൽ ബെല്ലിനി കുടുംബത്തിൽ നിന്നും ഏറ്റവും നന്നായി അറിയപ്പെടുന്ന ഒരു ഇറ്റാലിയൻ നവോത്ഥാന ചിത്രകാരനായിരുന്നു ജിയോവന്നി ബെല്ലിനി. അദ്ദേഹത്തിന്റെ പിതാവ് ജാക്കോപോ ബെല്ലിനി, സഹോദരൻ ജെന്റൈൽ ബെല്ലിനി (അദ്ദേഹത്തിന്റെ ജീവിതകാലത്ത് ജിയോവാനിയേക്കാൾ കൂടുതൽ ബഹുമാനിക്കപ്പെട്ടിരുന്നു.), ഒരു ഇറ്റാലിയൻ ചിത്രകാരൻ, റോമൻ പുരാവസ്തു വിദ്യാർത്ഥി, ജാക്കോപോ ബെല്ലിനിയുടെ മരുമകൻ എന്നിവയായിരുന്ന ആൻഡ്രിയ മാന്റെഗ്ന അദ്ദേഹത്തിന്റെ സഹോദരൻ ആയിരുന്നു. കൂടുതൽ വിഷയാസക്തവും വർണ്ണാഭമായതുമായ ശൈലിയിലേക്ക് മാറ്റംവരുത്തിയതിനാൽ വെനീഷ്യൻ ചിത്രകലയിൽ വിപ്ലവം സൃഷ്ടിച്ചതായി അദ്ദേഹം കണക്കാക്കപ്പെടുന്നു. വ്യക്തവും സാവധാനം ഉണങ്ങുന്ന എണ്ണഛായങ്ങളുടെ ഉപയോഗത്തിലൂടെ ജിയോവന്നി ആഴത്തിലുള്ളതും സമൃദ്ധവുമായ നിറങ്ങളും വിശദമായ ഷേഡിംഗുകളും സൃഷ്ടിച്ചു. വെനേഷ്യൻ പെയിന്റിംഗ് സ്കൂളിൽ, പ്രത്യേകിച്ച് അദ്ദേഹത്തിന്റെ വിദ്യാർത്ഥികളായ ജോർജിയോണിനെയും ടിഷ്യനെയും, അദ്ദേഹത്തിന്റെ വർണ്ണാഭമായ കളറിംഗും, പ്രകൃതിദൃശ്യങ്ങളും വളരെയധികം സ്വാധീനിച്ചു.


</doc>
<doc id="474682" url="https://ml.wikipedia.org/wiki?curid=474682" title="വിജയലളിത">
വിജയലളിത

1960-70കളിൽ തെലുങ്ക് (), തമിഴ്, മലയാളം, കന്നഡ, ഹിന്ദി തുടങ്ങിയ ഭാഷകളിലെ അഭിനേത്രിയായിരുന്നു വിജയലളിത. റാണി മേര നാം (1972ലെ ഹിന്ദി ചലച്ചിത്രം) (1972), ബസാഗർ (1972), സാക്ഷി (1967) എന്നീ ചിത്രങ്ങളിലെ ഇവരുടെ അഭിനയം ഏറെ പ്രശസ്തമാണ്. 1957-ൽ റിലീസ് ചെയ്ത പാണ്ഡുരംഗ മഹത്യം എന്ന തെലുങ്ക് ചിത്രത്തിൽ ബാലനടിയായിട്ടായിരുന്നു വിജയലളിതയുടെ സിനിമാജീവിതം തുടങ്ങിയത്. മുൻകാല തെലുങ്ക് സൂപ്പർ സ്റ്റാർ നടി വിജയശാന്തിയുടെ അമ്മായിയാണ് ഇവർ. വിവിധ ഭാഷകളിലായി 200ഓളം സിനിമകളിൽ വേഷമിട്ടിട്ടുണ്ട്. 47 സിനിമകൾ സംവിധാനം ചെയ്തു. അക്കാലത്ത് തെലുങ്ക് സിനിമയിൽ ഫീമെയിൽ ജെയിംസ് ബോണ്ട് എന്നറിയപ്പെട്ടിരുന്ന നടിയായിരുന്നു വിജയലളിത. 

ഏറ്റവും കൂടുതൽ സിനിമകൾ സംവിധാനം ചെയ്ത വനിതക്കുള്ള 2002-ലെ ഗിന്നസ് റെക്കോർഡിന് വിജയലളിത അർഹയായിട്ടുണ്ട്. 




</doc>
<doc id="474683" url="https://ml.wikipedia.org/wiki?curid=474683" title="നോർവീജിയൻ യൂണിവേഴ്സിറ്റി ഓഫ് ലൈഫ് സയൻസസ്">
നോർവീജിയൻ യൂണിവേഴ്സിറ്റി ഓഫ് ലൈഫ് സയൻസസ്

നോർവീജിയൻ യൂണിവേഴ്സിറ്റി ഓഫ് ലൈഫ് സയൻസസ്, നോർവേയിലെ ആസ് മുനിസിപ്പാലിറ്റിയിൽ സ്ഥിതിചെയ്യുന്ന ഒരു പൊതു സർവകലാശാലയാണ്. ഓസ്ലോക്ക് സമീപമുള്ള അകേർഷസ് കൗണ്ടിയിലെ ആസിലും, ഓസ്ലോയിലെ ആഡംസ്റ്റുവനിലുമായി സ്ഥിതിചെയ്യുന്ന ഈ സർവ്വകലാശാലയിൽ ഏകദേശം 5,000 ത്തിലധികം വിദ്യാർത്ഥികൾ പഠനം നടത്തുന്നു.

1859-ൽ നോർവീജിയൻ അഗ്രികൾച്ചറൽ പോസ്റ്റ്ഗ്രാജുവേറ്റ് കോളജിൽ സ്ഥാപിതമായ ഈ സർവകലാശാല, 1897 ൽ സർവ്വകലാശാലാ തലത്തിലുള്ള യൂണിവേഴ്സിറ്റി കോളജായി മാറുകയും (("vitenskapelig høgskole") 2005-ൽ സർവ്വകലാശാലാപദവി നേടുകയും ചെയ്തു. 2005 നു മുമ്പ് ഇത് നോർവീജിയൻ കോളേജ് ഓഫ് അഗ്രികൾച്ചർ ("Norges landbrukshøgskole", NLH) എന്നാണ് അറിയപ്പെട്ടിരുന്നത്. ഏതാനും വർഷങ്ങൾക്കു ശേഷം, 2014-ൽ ഈ സർവ്വകലാശാല ഓസ്ലോയിലെ നോർവീജിയൻ സ്കൂൾ ഓഫ് വെറ്ററിനറി സയൻസിൽ (NVH) ലയിപ്പിക്കപ്പെടുകയും ഇന്ന് നോർവീജിയൻ യൂണിവേഴ്സിറ്റി ഓഫ് ലൈഫ് സയൻസസ് എന്നറിയുപ്പെടുകയും ചെയ്യുന്നു.1859 മുതലുള്ള ഒരു ചരിത്രമുള്ള ഈ സർവ്വകലാശാല ഓസ്ലോ സർവ്വകലാശാലയ്ക്കുശേഷം നോർവെയിലെ ഉന്നത വിദ്യാഭ്യാസത്തിനായുള്ള രണ്ടാമത്തെ ഏറ്റവും പഴയ സ്ഥാപനമാണ്. നോർവേയിൽ വെറ്ററിനറി വിദ്യാഭ്യാസം നൽകുന്ന ഒരേയൊരു വിദ്യാഭ്യാസ സ്ഥാപനവും ഇതുതന്നെയാണ്.


</doc>
<doc id="474687" url="https://ml.wikipedia.org/wiki?curid=474687" title="ജെഫേഴ്സൺ അവാർഡ്സ് ഫോർ പബ്ലിക് സർവ്വീസ്">
ജെഫേഴ്സൺ അവാർഡ്സ് ഫോർ പബ്ലിക് സർവ്വീസ്

ജെഫേഴ്സൺ അവാർഡ്സ് ഫൌണ്ടേഷൻ 1972 ൽ അമേരിക്കൻ ഇൻസ്റ്റിറ്റ്യൂട്ട് ഓഫ് പബ്ലിക് സർവീസിനാൽ സ്ഥാപിതമായി. ജെഫേഴ്സൺ അവാർഡുകൾ ദേശീയ, പ്രാദേശിക തലങ്ങളിലാണ് നൽകപ്പെടുന്നത്. അംഗീകാരം പ്രതീക്ഷിക്കാതെ അസാധാരണമായ കാര്യങ്ങൾ ചെയ്യുന്ന സാധാരണക്കാരാണ് പ്രാദേശികമായി പുരസ്കാര വിജയികളാകാറുള്ളത്.


</doc>
<doc id="474691" url="https://ml.wikipedia.org/wiki?curid=474691" title="റെസ്യൂമെ">
റെസ്യൂമെ

വിദ്യാഭ്യാസ യോഗ്യത, കഴിവുകൾ, ജോലിപരിജ്ഞാനം എന്നിവ പ്രദർശിപ്പിച്ച് കൊണ്ട് തയ്യാറാക്കുന്നതാണ് റെസ്യൂമെ(English:Resume) .റെസ്യൂമെക്ക് ചില സന്ദർഭങ്ങളിൽ പ്രാധാന്യം ലഭിക്കാറുണ്ട്. സർട്ടിഫിക്കറ്റുകൾ കൂട്ടി വെച്ചതുകൊണ്ടായില്ല. സ്വന്തം കഴിവുകളെയും അനുഭവസമ്പത്തിനെയും മികച്ച രീതിയിൽ പ്രതിഫലിപ്പിക്കാൻ റെസ്യൂമെകൾക്കാവണം. ജോലി നൽകുന്ന ആൾക്കോ, സ്ഥാപനത്തിനോ നമ്മളെ കുറിച്ചുള്ള കാഴ്ചപ്പാട് ആദ്യമായി രൂപപ്പെടുന്നത് റെസ്യുമെയിലൂടെയാണ്. അതു കൊണ്ട് തന്നെ ഒരു ജോലിയിൽ കാലെടുത്തു വെയ്ക്കുന്നതിനു മുമ്പുള്ള ആദ്യത്തെ കടമ്പയാണ് റെസ്യൂമെ.
വിദ്യാഭ്യാസം, പ്രവൃത്തിപരിചയം, കഴിവുകൾ എന്നിവയുടെ ചുരുക്കെഴുത്താണ് ഒരു റെസ്യൂമെയിൽ ഉണ്ടാകേണ്ടത്. ഒരാളെക്കുറിച്ച് മറ്റൊരാൾ എഴുതുന്നപോലെ വസ്തുനിഷ്ഠമായാണ് റെസ്യൂമെ രൂപപ്പെടുത്തേണ്ടത്.
ഒരു ജോലി സമ്പാദിക്കുകയെന്നതാണ് റെസ്യുമെയുടെ പ്രധാന ലക്ഷ്യം. അതുകൊണ്ടു തന്നെ മുമ്പെന്നോ തയ്യാറാക്കി വെച്ച റെസ്യൂമെ എല്ലാ ജോലികൾക്കും ഫോർവേർഡ് ചെയ്തികൊണ്ടിരിക്കരുത്. ഓരോ ജോലിക്കും അതി​നാവശ്യമായ രീതിയിൽ റെസ്യൂമെ പുതുക്കേണ്ടത് അത്യാവശ്യമാണ്. ജോലി തേടുന്ന വ്യക്തിയുടെ നേട്ടങ്ങൾ, അംഗീകാരങ്ങൾ, താല്പര്യങ്ങൾ, ഹോബികൾ എന്നിങ്ങനെയുള്ള കാര്യങ്ങളും അടയാളപ്പെടുത്തണം. ഇത്തരം സത്യസന്ധമായ വിലയിരുത്തലിൽ പിഴവുകളോ കാപട്യമോ ഉണ്ടാവരുത്​. ഇതിലൂടെ ആ വ്യക്തിയുടെ നേട്ടങ്ങളും കഴിവുകളും സാധ്യതകളും മറ്റുള്ളവർക്ക് മനസ്സിലാക്കാൻ സാധിക്കുന്നു.
റെസ്യൂമെ തയ്യാറാക്കുന്നത് അക്ഷരത്തെറ്റ് വരാത്ത വിധം കണിശതയോടെ ആയിരിക്കണം. യോഗ്യത ചോദ്യം ചെയ്യപ്പെടാൻ പോലും അക്ഷരത്തെറ്റ്​ കാരണമായേക്കാം. അത് പോലെ തന്നെ റെസ്യൂമെയിൽ ഫോട്ടോ ഉൾപ്പെടുത്തണമെന്ന് ഒരു നിർബന്ധവുമില്ല. ജാതി, മതം, ശമ്പളം,എന്നിവയെല്ലാം ഒഴിവാക്കണം.


</doc>
<doc id="474698" url="https://ml.wikipedia.org/wiki?curid=474698" title="ജോൺ ഹ്യൂബെർട്ട് മാർഷൽ">
ജോൺ ഹ്യൂബെർട്ട് മാർഷൽ

സർ ജോൺ ഹ്യൂബെർട്ട് മാർഷൽ CIE FBA (ജീവിതകാലം: 18 മാർച്ച് 19, ചെസ്റ്റർ, ഇംഗ്ലണ്ട് - 1758 ആഗസ്റ്റ് 17, ഇംഗ്ലണ്ടിലെ ഗ്വിൽഡ്ഫോർഡ്) 1902 മുതൽ 1928 വരെയുള്ള​കാലത്ത് ആർക്കിയോളജിക്കൽ സർവേ ഓഫ് ഇന്ത്യയുടെ ഡയറക്ടർ ജനറലായിരുന്നു. സിന്ധു നദീതട നാഗരികതയിൽ ഉൾപ്പെട്ടിരുന്ന പ്രധാന പട്ടണങ്ങളായ ഹാരപ്പ, മോഹൻജൊദാരോ എന്നിവിടങ്ങളിലെ ഉദ്ഘനനങ്ങൾക്ക് അദ്ദേഹം മേൽനോട്ടം വഹിച്ചിരുന്നു.


</doc>
<doc id="474714" url="https://ml.wikipedia.org/wiki?curid=474714" title="2019 ഫിഫ വനിതാ ലോകകപ്പ്">
2019 ഫിഫ വനിതാ ലോകകപ്പ്

ഫിഫയുടെ വനിതാ ലോകകപ്പിന്റെ എട്ടാമത്തെ പതിപ്പാണ് 2019 ഫിഫ വനിതാ ലോകകപ്പ്. നാലു വർഷത്തിലൊരിക്കൽ നടക്കുന്ന മത്സരത്തിൽ സ്ത്രീകളുടെ ദേശീയ ടീമുകൾ പങ്കെടുക്കുന്നു. ഫിഫയുടെ നേതൃത്യത്തിലാണ് വനിതാ ലോകകപ്പ് മത്സരം നടക്കുന്നതിനാൽ ഇത് ഫിഫ വനിതാ ലോകകപ്പ് എന്നറിയപ്പെടുന്നു.2019 ജൂൺ 7 മുതൽ ജൂലൈ 7 വരെയാണ് 2019 ഫിഫ വനിതാ ലോകകപ്പ് നടക്കുന്നത്.

നെതർലൻഡിനെതിരായ ഫൈനലിൽ അമേരിക്ക 2-0 ന് വിജയിച്ചു. ജർമ്മനിക്കുശേഷം നാലാം കിരീടം വിജയകരമായി നിലനിർത്തുന്ന രണ്ടാമത്തെ രാജ്യമായി മാറി.

ഈ ടൂർണമെൻറിനായി താഴെപ്പറയുന്ന രാജ്യങ്ങൾ ആതിഥേയത്വം ആവശ്യപ്പെട്ടു.

മൊത്തം 24 ടീമുകൾക്ക് യോഗ്യത നേടി. 2019 മാർച്ചിലുള്ള ഓരോ ടീമിന്റെ ഫിഫ റാങ്കിംഗുകളും ബ്രാക്കറ്റിൽ കാണിക്കുന്നു. 



=വേദി=

2018 ഡിസംബറിൽ 3ന് ടൂർണ്ണമെന്റിലേക്കായി ഫിഫ 27 റഫറിമാരുടെയും 48 അസിസ്റ്റന്റ് റഫറിമാരുടെയും പട്ടിക പ്രഖ്യാപിച്ചു.
2019 മാർച്ച് 15 ന് ഫിഫ കൌൺസിൽ ഫിഫ വുമൺസ് കപ്പ് ടൂർണമെന്റിൽ വീഡിയോ അസിസ്റ്റന്റ് റഫറി (VAR) സംവിധാനം ആദ്യമായി ഉപയോഗിച്ചു. 2018ൽ റഷ്യയിലെ ഫിഫ ലോകകപ്പിൽ ഈ ടെക്നോളജി സംവിധാനം വിന്യസിച്ചിട്ടുണ്ട്..2019 മെയ് 2-ന് ഫിഫ പതിനഞ്ചോളം വീഡിയോ അസിസ്റ്റന്റ് റഫറി ഉദ്യോഗസ്ഥരെ പ്രഖ്യാപിച്ചു., 
2018 ഡിസംബർ 8ന് അന്തിമമായ ടീമുകളുടെ തെരെഞ്ഞെടുപ്പ് നടന്നു. നാലു വീതം 6 ഗ്രൂപ്പുകളുള്ള 24 ടീമുകളെയാണ് തെരെഞ്ഞെടുത്തത്. .


</doc>
<doc id="474720" url="https://ml.wikipedia.org/wiki?curid=474720" title="മഡോണ ഓഫ് ദ കാർണേഷൻ">
മഡോണ ഓഫ് ദ കാർണേഷൻ

1478-1480 നും ഇടയ്ക്ക് ലിയോനാർഡോ ഡാവിഞ്ചി ചിത്രീകരിച്ച ഒരു പാനൽ ചിത്രമാണ് മഡോണ ഓഫ് ദ കാർണേഷൻ.(a.k.a. Madonna with Vase or Madonna with Child) ജർമ്മനിയിലെ മ്യൂണിക്കിൽ, ആൽറ്റെ പിനകൊഥെക് ഗാലറിയിൽ ഈ ചിത്രം പ്രദർശിപ്പിച്ചിരിക്കുന്നു.ചിത്രത്തിലെ മുഖ്യഘടകം മധ്യത്തിൽ മടിയിൽ കുഞ്ഞായ യേശുവിനോടൊപ്പം ഇരിക്കുന്ന കന്യകാ മേരിയാണ്. വിലയേറിയ വസ്ത്രങ്ങളിലും ജ്വല്ലറിയിലും ചിത്രീകരിച്ചിരിക്കുന്ന മറിയ, ഇടത് കൈയിൽ കാർണേഷൻ പൂക്കൾ പിടിച്ചിരിക്കുന്നു. മുഖം മാത്രം പ്രകാശത്തിലേക്ക് കാണിച്ചുകൊണ്ട് മറ്റെല്ലാ വസ്തുക്കളും ഇരുണ്ടതായി ചിത്രീകരിച്ചിരിക്കുന്നു. ഉദാ: കാർണേഷനിൽ നിഴൽ മൂടിയിരിക്കുന്നു. കുട്ടി മുകളിലേയ്ക്ക് നോക്കുമ്പോൾ അമ്മ താഴോട്ട് നോക്കിയിരിക്കുകയാണ്. അമ്മയുടെയും കുഞ്ഞിന്റെയും കണ്ണുകൾ തമ്മിൽ പരസ്പരം ഇവിടെ ഒത്തുചേരുന്നില്ല. ചിത്രത്തിൽ ഓരോ വശത്തും രണ്ട് ജന്നലുകൾ ഉള്ള ഒരു മുറിയാണ് ചിത്രീകരിച്ചിരിക്കുന്നത്. 


</doc>
<doc id="474724" url="https://ml.wikipedia.org/wiki?curid=474724" title="കാരി-ആൻ മോസ്">
കാരി-ആൻ മോസ്

കാരി-ആൻ മോസ് (ജനനം ആഗസ്റ്റ് 21, 1967) ഒരു കനേഡിയൻ അഭിനേത്രിയാണ്. ടെലിവിഷനിലെ ആദ്യകാല വേഷങ്ങൾക്കുശേഷം, ദി മാട്രിക്സ് ട്രൈലോഗി (1999-2003) എന്ന ചിത്രത്തിലെ വേഷത്തിലൂടെ അവർ അന്താരാഷ്ട്ര പ്രശസ്തിയിലേക്ക് ഉയർന്നു. മെമെന്റോ (2000), റെഡ് പ്ലാനറ്റ് (2000), ചോക്കലാറ്റ് (2000), ഫിഡോ (2006), സ്നോ കേക്ക് (2006) ഡിസ്റ്റർബിയ (2007), അൺതിങ്കബിൾ (2010), (2012), പോമ്പി (2014) എന്നീ ചിത്രങ്ങളിലെ ശ്രദ്ധേയ വേഷങ്ങളിൽ അവർ അഭിനയിച്ചിരുന്നു. മാർവൽ സിനിമാറ്റിക്ക് യൂണിവേഴ്സിന്റെ നിരവധി ടെലിവിഷൻ പരമ്പരകളിലെ വേഷങ്ങളിലൊന്നായ ജെസ്സിക്ക ജോൺസിലെ (2015 - 2019) ജെറി ഹോഗാർത് എന്ന കഥാപാത്രത്തെയാണ് അവർ സമീപകാലത്ത് അവതരിപ്പിച്ചുകൊണ്ടിരിക്കുന്നത്.

ബ്രിട്ടീഷ് കൊളംബിയയിലെ ബർണാബിയിൽ, ബാർബറ, മെൽവിൻസ് മോസ് എന്നിവരുടെ മകളായി കാരി-ആൻ മോസ് ജനിച്ചു. അവർക്ക് ബ്രൂക്ക് എന്ന പേരിൽ ഒരു മൂത്ത സഹോദരനുണ്ട്. മോസിന്റെ മാതാവു പറയുന്നതുപ്രകാരം 'ദി ഹോളീസ്' എന്ന ബ്രിട്ടീഷ് പോപ്പ്/റോക്ക് ഗ്രൂപ്പിന്റെ 1967- മെയ് മാസത്തിൽ പുറത്തിറങ്ങിയ "കാരി ആൻ" എന്ന ഹിറ്റ് ഗാനത്തിന്റെ പേരാണ് മകൾക്കു നൽകപ്പെട്ടത്. മോസ് കുട്ടിയായിരിക്കുമ്പോൾ മാതാവിനോടൊപ്പം വാൻകൂവറിലായിരുന്നു താമസിച്ചിരുന്നത്. 11 വയസ്സുള്ളപ്പോൾ അവർ വാൻകൂവറിലെ കുട്ടികളുടെ സംഗീത തിയറ്ററിൽ ചേരുകയും പിന്നീട് മുതിർന്ന ക്ലാസുകളിലെത്തിയ വർഷത്തിൽ മാഗീ സെക്കൻഡറി സ്കൂൾ ക്വയറുമായി ഒരു യൂറോപ്യൻ പര്യടനം നടത്തുകയും ചെയ്തു.


</doc>
<doc id="474727" url="https://ml.wikipedia.org/wiki?curid=474727" title="മാർ മത്തായി ദയറാ">
മാർ മത്തായി ദയറാ

ഉത്തര ഇറാഖിലെ അൽഫാഫ് പർവ്വതത്തിൽ സ്ഥിതി ചെയ്യുന്ന ഒരു ക്രിസ്തീയ ആശ്രമമാണ് മാർ മത്തായി ദയറാ (;"The Monastery of St. Matthew", Arabic,دير مار متى). ഇപ്പോൾ നിലവിൽ ഉള്ള ഏറ്റവും പഴക്കം ചെന്ന ദയറാ ആണിത്. സുറിയാനി ക്രിസ്തീയതയെ കുറിച്ചുള്ള വളരെ വിപുലമായ ലേഖനങ്ങളൂം എഴുത്തുകളും മൂലം ഇവിടം വളരെ പ്രസിദ്ധമാണ്. ബിഷപ്പ് മോർ തിമോത്തിയോസ് മൂസാ എ ഷാമാനിയുടെ സേവനത്തിൻകീഴിലുള്ള ആർച്ച് ബിഷപ്പിന്റെ കേന്ദ്രവുംകൂടിയാണിത്.

റോമൻ ചക്രവർത്തി ജൂലിയന്റെ പീഡനങ്ങളെത്തുടർന്ന് പ്രാചീന നഗരമായ അമിഡിൽനിന്ന് ഓടിപ്പോയ മാർ മാത്തായി എന്ന സന്യാസിയാണ് ഈ ആശ്രമം സ്ഥാപിച്ചത്. സിറിയാക് പാരമ്പര്യമനുസരിച്ച് അദ്ദേഹം മോർ ബെഹ്നാമിലെ സഹോദരിയെ സൗഖ്യമാക്കുകയും സഹോദരനെയും സഹോദരിയെയും ക്രിസ്തീയതയിലേക്ക് പരിവർത്തനം നടത്തുകയും ചെയ്തു. അവരുടെ പിതാവായിരുന്ന അസീറിയയിലെ രാജാവ് സിൻഹാരിബ് തന്റെ മകനെയും മകളെയും ആദ്യം വധിച്ചുവെങ്കിലും പിന്നീട് മത്തായിക്ക് അദ്ദേഹത്തിന്റെ മഠം സ്ഥാപിക്കാനായി അൽഫാഫ് മലമുകളിൽ സ്ഥലം നൽകി ആദരിച്ചിരുന്നു. സിറിയക് അനുയായികളുടെ ഒരു ചെറിയ സംഘവുമായി പെട്ടെന്നുതന്നെ യോജിപ്പിക്കപ്പെട്ട മത്തായി അദ്ദേഹത്തിന്റെ നേതൃത്വത്തിൻകീഴിൽ ശരിയായ സന്ന്യാസ സ്വഭാവമുള്ള ഒരു​ സമൂഹത്തെ വികസിപ്പിച്ചെടുത്തു.

1171 ൽ, അയൽപ്രദേശത്തുനിന്നുള്ള കുർദ്ദുകൾ സന്ന്യാസിമഠത്തിനുനേരേ നിരവധി ആക്രമണങ്ങൾ നടത്തിയെങ്കിലും സന്യാസികളുടെയും പ്രാദേശിക ക്രിസ്ത്യാനികളുടെയും ഒരു കൂട്ടായ്മയുടെ ശക്തമായ പ്രതിരോധത്തെത്തുടർന്ന് അവർ പിന്തിരിപ്പിക്കപ്പെട്ടു.

തങ്ങളുടെ ആക്രമണങ്ങളെല്ലാം അവസാനിപ്പിച്ച് അവർക്ക് 30 ദിനാർ നൽകാമെന്ന് കുർദ്ദുകൾ വാഗ്ദാനം ചെയ്യുകയും ചെയ്തതോടെ സന്യാസിമാർ ആശ്രമം സുരക്ഷിതമായിരിക്കുമെന്നു വിശ്വസിക്കുകയും പ്രാദേശിക ക്രിസ്ത്യാനികളെ അവരുടെ ഗ്രാമങ്ങളിലേക്ക് തിരിച്ചയക്കുകയും ചെയ്തു. പിന്നീട്, 1500 കുർദ്ദുകളടങ്ങിയ ഒരു സംഘം സന്ന്യാസി മഠത്തെ കൊള്ളയടിക്കുകയും കോട്ടയ്‌ക്കുള്ളിലെ ഉന്നതസ്ഥാനത്ത് അഭയസ്ഥലം കണ്ടെത്താൻ സാധിക്കാതെയിരുന്ന 15 സന്യാസിമാരെ കൊല്ലുകയും ചെയ്തു. ആക്രമണത്തെ അതിജീവിച്ച സന്യാസിമാർ ആശ്രമം ഉപേക്ഷിച്ചുപോകുകയും മൊസൂളിലേയ്ക്ക് കൂടുമാറുകയും ചെയ്തു. ആക്രമണത്തെക്കുറിച്ച് കേട്ടറിഞ്ഞ മൊസൂളിലെ ഗവർണർ കുർദ്ദുകളെ ആക്രമിക്കുകയും അവരിൽ പലരെയും കൊല്ലുകയും ചെയ്തു. തിരിച്ചടിച്ച കുർദ്ദുകൾ 9 നെസ്റ്റോറിയൻ ഗ്രാമങ്ങൾ നശിപ്പിക്കുകയും അവിടുത്തെ നിവാസികളെ കൊലപ്പെടുത്തുകയും മാർ സെർഗിയസ് ആശ്രമത്തെ ആക്രമിക്കുകയും ചെയ്തു.

1369 ൽ ആശ്രമത്തിനുനേരേയുണ്ടായ മറ്റൊരു കുർദ്ദിഷ് ആക്രമണത്തിൽ പല കൈയെഴുത്തുപ്രതികളും നശിപ്പിക്കപ്പെട്ടു. പത്തൊൻപതാം നൂറ്റാണ്ടിൽ കുർദ്ദുകൾ നിരവധി തവണ ആശ്രമം കൊള്ളയടിക്കുകയുണ്ടായി.

ഇപ്പോൾ സിറിയക് ഓർത്തഡോക്സ് ചർച്ച് ഈ ആശ്രമത്തെ പരിപാലിക്കുന്നതോടൊപ്പം ഇവിടെയുള്ള ഒരു ചെറിയ ഗ്രാമത്തെ സേവിക്കുകയും ചെയ്യുന്നു. എല്ലാ വർഷവും സെപ്റ്റംബർ 18 ന് വിവിധ ക്രൈസ്തവ സഭകളിൽ നിന്നുള്ള ക്രിസ്ത്യൻ വിശ്വാസികൾ ഈ സന്ന്യാസ മഠത്തിൽ ഒത്തുകൂടുകയും മാർ മരണത്തിന്റെ ഓർമ്മപുതുക്കൽ ദിനം ആചരിക്കുകയും ചെയ്യുന്നു.


</doc>
<doc id="474735" url="https://ml.wikipedia.org/wiki?curid=474735" title="പോപ്പ് ദിമെത്രിയോസ് പ്രഥമൻ">
പോപ്പ് ദിമെത്രിയോസ് പ്രഥമൻ

അലക്സാന്ത്രിയൻ കോപ്റ്റിക് ഓർത്തഡോക്സ് സഭയിലെ 12-മത് ബിഷപ്പ് ആയിരുന്നു വിശുദ്ധ പോപ്പ് ദിമെത്രിയോസ് പ്രഥമൻ.


</doc>
<doc id="474743" url="https://ml.wikipedia.org/wiki?curid=474743" title="ശ്രീകൃഷ്ണലീല (ചലച്ചിത്രം)">
ശ്രീകൃഷ്ണലീല (ചലച്ചിത്രം)

ബസന്ത് പിക്ച്ചേഴ്‌സിന്റെ ബാനറിൽ ഹോമി വാഡിയ സംവിധാനം ചെയ്ത 1971-ലെ ഹിന്ദി മതചിത്രമാണ് ശ്രീകൃഷ്ണ ലീല. സച്ചിൻ, ഹിന, ജെയ്സ്ശ്രീ ഗഡ്കർ, സപ്രു, മൻഹർ ദേശായി, തബസ്സ് എന്നിവർ മുഖ്യവേഷങ്ങളിൽ അഭിനയിച്ചു. "ശ്രീ കൃഷ്ണലീല" എന്ന പേരിൽ മലയാളത്തിലേക്ക് മൊഴിമാറ്റം ചെയ്തിട്ടുണ്ട് ഈ ചിത്രം. 



</doc>
<doc id="474746" url="https://ml.wikipedia.org/wiki?curid=474746" title="രാത്രിവണ്ടി (ചലച്ചിത്രം)">
രാത്രിവണ്ടി (ചലച്ചിത്രം)

1971-ൽ റിലീസ് ചെയ്ത മലയാളം സിനിമയാണ് രാത്രിവണ്ടി. വിജയനാരായണൻ സംവിധാനവും എ. രഘുനാഥ് നിർമ്മാണവും നിർവ്വഹിച്ചു. അന്തിക്കാട് മണി, ടി ആർ ഓമന, നെയാഷി, ടി.എസ് മുത്തയ്യ എന്നിവരാണ് പ്രധാന വേഷങ്ങൾ ചെയ്തിരിക്കുന്നത്. എം എസ് ബാബുരാജ് സംഗീതസംവിധാനം നിർവഹിച്ചു. 



 


</doc>
<doc id="474749" url="https://ml.wikipedia.org/wiki?curid=474749" title="വിമോചനസമരം (ചലച്ചിത്രം)">
വിമോചനസമരം (ചലച്ചിത്രം)

1971-ൽ റിലീസ് ചെയ്ത മലയാളം സിനിമയാണ് വിമോചനസമരം. മോഹൻ ഗാന്ധിരാമൻ സംവിധാനം ഈ സിനിമയിൽ സത്യൻ, ഷീല, ടി.ആർ. ഓമന എന്നിവരാണ് പ്രധാന വേഷങ്ങളിൽ അഭിനയിച്ചത്. എം.ബി. ശ്രീനിവാസൻ സംഗീതസംവിധാനം നിർവ്വഹിച്ചു. 



</doc>
<doc id="474756" url="https://ml.wikipedia.org/wiki?curid=474756" title="പ്രതിധ്വനി (ചലച്ചിത്രം)">
പ്രതിധ്വനി (ചലച്ചിത്രം)



</doc>
<doc id="474757" url="https://ml.wikipedia.org/wiki?curid=474757" title="നാഷണൽ എലിജിബിലിറ്റി കം എൻട്രൻസ് ടെസ്റ്റ് (നീറ്റ്)">
നാഷണൽ എലിജിബിലിറ്റി കം എൻട്രൻസ് ടെസ്റ്റ് (നീറ്റ്)

ഇന്ത്യയിലെ സർക്കാർ അല്ലെങ്കിൽ സ്വകാര്യ കോളേജുകളിൽ മെഡിക്കൽ, ഡെൻറ്റൽ കോഴ്സുകളായ എം.ബി.ബി.എസ്, ബി.ഡി.എസ് പഠിക്കാൻ ആഗ്രഹിക്കുന്ന വിദ്യാർത്ഥികൾക്ക് വേണ്ടി എൻ.എ.റ്റി നടത്തുന്ന പൊതുപ്രവേശന പരീക്ഷയാണ് നാഷണൽ എലിജിബിലിറ്റി കം എൻട്രൻസ് ടെസ്റ്റ്(നീറ്റ്).


</doc>
<doc id="474761" url="https://ml.wikipedia.org/wiki?curid=474761" title="യോഗമുള്ളവൾ (ചലച്ചിത്രം)">
യോഗമുള്ളവൾ (ചലച്ചിത്രം)



</doc>
<doc id="474777" url="https://ml.wikipedia.org/wiki?curid=474777" title="ബസവരാജ് രാജ്ഗുരു">
ബസവരാജ് രാജ്ഗുരു

കിരാന ഘരാനയിലെ (ഗാനാലാപന ശൈലി) ഒരു പ്രമുഖ ഇന്ത്യൻ ശാസ്ത്രീയ സംഗീതജ്ഞൻ ആയിരുന്നു ബസവരാജ് രാജ്ഗുരു.(ഓഗസ്റ്റ് 24, 1920 - 1991)
ക്ലാസിക്കൽ സംഗീതത്തിന്റെ ഒരു വലിയ കേന്ദ്രം ആയ വടക്കൻ കർണാടകയിലെ ധാർവാഡിലെ ഒരു ഗ്രാമമായ യലിവാളിലെ പണ്ഡിതരുടെയും ജ്യോതിഷികളുടെയും സംഗീതജ്ഞരുടെയും കുടുംബത്തിൽ ബസവരാജ് ജനിച്ചു. തഞ്ചാവൂരിൽ പരിശീലനം നേടിയ കർണാടിക് സംഗീതജ്ഞനായിരുന്ന പിതാവിൽ നിന്ന് ചെറുപ്പത്തിൽ തന്നെ അദ്ദേഹം ക്ലാസിക്കൽ സംഗീതം അഭ്യസിക്കാനാരംഭിച്ചു. 


</doc>
<doc id="474779" url="https://ml.wikipedia.org/wiki?curid=474779" title="രാജ്ഗുരു അഗ്രവാസ്മാ മഹത്തര">
രാജ്ഗുരു അഗ്രവാസ്മാ മഹത്തര

1956-ൽ ബർമയിലെ യാംഗോണിൽ നടന്ന ആറാം ബുദ്ധസമിതിയിൽ കിഴക്കൻ പാകിസ്താനിൽ (ഇപ്പോൾ ബംഗ്ലാദേശ്) നിന്നുള്ള പ്രതിനിധികളിലൊരാൾ ആയിരുന്നു രാജ്ഗുരു അഗ്രവാസ്മാ മഹത്തര.


</doc>
<doc id="474781" url="https://ml.wikipedia.org/wiki?curid=474781" title="രാജ്ഗുരു പ്രിയോ രത്ന മഹത്തര">
രാജ്ഗുരു പ്രിയോ രത്ന മഹത്തര

ബീഹാറിലെ ചക്മ രാജിലെ രാജ്ഗുരു എന്നു അറിയപ്പെടുന്ന ഒരു ബുദ്ധ ഗുരുവും 19-ാം നൂറ്റാണ്ടിൽ ശ്രീലങ്കയിൽ നിന്നും ബുദ്ധമത പഠനത്തിനായി വിദേശത്തേക്ക് പോയ ആദ്യത്തെ ടാൻചാംഗ്യ സന്യാസിയും ആയിരുന്നു രാജ്ഗുരു പ്രിയോ രത്ന മഹത്തര. 


</doc>
<doc id="474783" url="https://ml.wikipedia.org/wiki?curid=474783" title="ഹരി രാജ്‌ഗുരു">
ഹരി രാജ്‌ഗുരു

ഇന്ത്യൻ വംശജനായ ഒരു ക്രിക്കറ്റ് കളിക്കാരനാണ് ഹരി രാജ്ഗുരു (ജനനം: ഡിസംബർ 24, 1939). 1960/61--ൽ ബംഗാളിലെ രണ്ട് ഫസ്റ്റ് ക്ലാസ് മത്സരങ്ങൾ കളിച്ചിരുന്നു.


</doc>
<doc id="474785" url="https://ml.wikipedia.org/wiki?curid=474785" title="പ്രകാശ് രാജ്‌ഗുരു">
പ്രകാശ് രാജ്‌ഗുരു

പ്രകാശ് രാജ്ഗുരു (24 ഡിസംബർ 1939 - 23 ജൂൺ 2006) ഒരു ഇന്ത്യൻ ക്രിക്കറ്റർ ആയിരുന്നു. അദ്ദേഹം മഹാരാഷ്ട്രയ്ക്കു വേണ്ടി കളിച്ചിരുന്ന ഒരു വലങ്കയ്യൻ ബാറ്റ്സ്മാനും വലംകൈയ്യൻ ഓഫ് ബ്രേക്ക് ബൗളറും ആയിരുന്നു. പൂനയിൽ ജനിച്ച അദ്ദേഹം ഇന്ത്യയിൽ മരിച്ചു.


</doc>
<doc id="474787" url="https://ml.wikipedia.org/wiki?curid=474787" title="റിങ്കു രാജ്‌ഗുരു">
റിങ്കു രാജ്‌ഗുരു

അക്ലൂജിൽ ജനിച്ച ഒരു മറാത്തി ചലച്ചിത്ര നടിയാണ് പ്രേരണ മഹാദേവ് "റിങ്കു" രാജ്ഗുരു (ജൂൺ 3, 2001 ജനിച്ചത്) സെയ്റത്ത് എന്ന ചിത്രത്തിലെ കഥാപാത്രത്തിന്റെപേരിൽ കൂടുതലും അറിയപ്പെടുന്നു.സെയ്റത്തിന്റെ ഡയറക്ടർ, നാഗ്രാജ് മഞ്ജുളയെ കണ്ടുമുട്ടുകയും ഇതിലെ കഥാപാത്രത്തിന്റെ ഓഡിഷന് പങ്കെടുക്കാൻ അദ്ദേഹം ആവശ്യപ്പെടുകയും ചെയ്തു. 63-ാമത് ദേശീയ ചലച്ചിത്ര അവാർഡുകളിൽ നാഷണൽ ഫിലിം അവാർഡ് - പ്രത്യേക ജൂറി പുരസ്കാരം / പ്രത്യേക പരാമർശം (ഫീച്ചർ ഫിലിം) എന്നിവ സെയ്റത്തിലെ മികച്ച അഭിനയത്തിന് ലഭിച്ചിരുന്നു. 



</doc>
<doc id="474789" url="https://ml.wikipedia.org/wiki?curid=474789" title="സത്യനാരായണ രാജ്‌ഗുരു">
സത്യനാരായണ രാജ്‌ഗുരു

ഇന്ത്യൻ എഴുത്തുകാരനും, എപ്പിഗ്രാഫിസ്റ്റ്, ചരിത്രകാരനും ആയിരുന്നു സത്യനാരായണ രാജ്‌ഗുരു.ഒഡിഷ സ്റ്റേറ്റ് മ്യൂസിയത്തിൽ ക്യൂറേറ്ററും എപ്പിഗ്രാഫ് വിദഗ്ദ്ധനുമായിരുന്നു. സാഹിത്യ അക്കാദമി അവാർഡ്, ഭാരതി ഭൂഷൺ അവാർഡ്, ഗഞ്ചം സാഹിത്യ സമ്മിളിനി അവാർഡ്, ഒഡീഷ സാഹിത്യ അക്കാദമി അവാർഡ്, സരള സന്മാൻഎന്നീ ബഹുമതികളും അദ്ദേഹത്തിന് ലഭിച്ചിരുന്നു. 1974-ൽ ഇന്ത്യാ ഗവൺമെന്റ് ഏറ്റവും ഉയർന്ന നാലാമത്തെ ഇന്ത്യൻ സിവിലിയൻ അവാർഡ് പത്മശ്രീ അദ്ദേഹത്തിനു നൽകി ആദരിച്ചു.


</doc>
<doc id="474795" url="https://ml.wikipedia.org/wiki?curid=474795" title="അഡ (പ്രോഗ്രാമിങ് ഭാഷ)">
അഡ (പ്രോഗ്രാമിങ് ഭാഷ)

പാസ്കലിന്റെയും മറ്റ് ഭാഷകളിലുമൊക്കെ വിന്യസിച്ച, ഘടനാപരമായ, സ്റ്റാറ്റിക്കലി ടൈപ്പ് ചെയ്ത, ഇംപെറേറ്റീവ്, ഒബ്ജക്റ്റ് ഓറിയെന്റഡ് ഹൈ-ലെവൽ കമ്പ്യൂട്ടർ പ്രോഗ്രാമിങ് ഭാഷയാണ് അഡ. ഡിസൈൻ-ബൈ-കോൺട്രാക്റ്റിന്, ശക്തമായ ടൈപ്പിംഗ്, സ്പഷ്ടമായ ഒത്തുചേർക്കൽ, ടാസ്ക്കുകൾ, സിൻക്രൊണസ് മെസ്സേജ് പാസിംഗ്, പരിരക്ഷിത വസ്തുക്കൾ, നോൺ ഡിറ്റർറിനിസം എന്നിവയ്ക്ക് ബിൽറ്റ്-ഇൻ ഭാഷ പിന്തുണയുണ്ട്. പ്രവർത്തന സമയത്തു് പിശകുകൾ കണ്ടെത്തുന്നതിനായി കംപൈലർ ഉപയോഗിച്ചു് കോഡ് സുരക്ഷയും പരിപാലനവും മെച്ചപ്പെടുത്തുന്നു. അഡ അന്താരാഷ്ട്ര നിലവാരത്തിലുള്ളതാണ്; നിലവിലുള്ള പതിപ്പ് (അഡ 2012 എന്ന് അറിയപ്പെടുന്നു) ISO / IEC 8652: 2012 നിർവ്വചിച്ചിരിക്കുന്നു.

സി.ഐ.ഡി. ഹണിവെൽ ബെല്ലിലെ ഫ്രഞ്ച് കമ്പ്യൂട്ടർ ശാസ്ത്രജ്ഞൻ ജീൻ ഇക്ബയ്യയുടെ നേതൃത്വത്തിലുള്ള ഒരു സംഘമാണ് അഡ ആദ്യം രൂപകൽപ്പന ചെയ്തത്, യുഎസ് ഡിപ്പാർട്ട്മെന്റ് ഓഫ് ഡിഫെൻസ് (DoD) കരാർ പ്രകാരം 1977 മുതൽ 1983 വരെ ഡോഡ് ഉപയോഗിച്ചിരുന്ന 450 ലധികം പ്രോഗ്രാമിങ് ഭാഷകൾ നിരാകരിച്ചിരുന്നു. ആദ്യത്തെ കമ്പ്യൂട്ടർ പ്രോഗ്രാമറായ അഡ ലവ്ലേയ്സിന്റെ(1815 -1852)പേരാണ് ഈ പ്രോഗ്രാമിംഗ് ഭാഷക്ക് നൽകയിരിക്കുന്നത്.
അഡ യഥാർത്ഥത്തിൽ ലക്ഷ്യമിട്ടത് എംബെഡഡ്, തത്സമയ സിസ്റ്റങ്ങളിലുള്ളതുമായിരുന്നു. അഡ 95 റിവിഷൻ, എസ്.ടക്കർ ടഫ്റ്റ് ഓഫ് ഇന്റേമെട്രിക്സ് 1992 നും 1995 നും ഇടയ്ക്ക് രൂപപ്പെടുത്തി, സിസ്റ്റങ്ങളുടെ മെച്ചപ്പെട്ട പിന്തുണ, സംഖ്യകൾ, സാമ്പത്തികം, ഒബ്ജക്റ്റ് ഓറിയെന്റഡ് പ്രോഗ്രാമിങ് (OOP)എന്നിവ ഇതിന്റെ പ്രത്യേകതയാണ്.

അഡയുടെ സവിശേഷതകൾ ഇവയാണ്: ശക്തമായ ടൈപ്പിങ്, മോഡുലറിറ്റി മെക്കാനിസങ്ങൾ (പാക്കേജുകൾ), റൺ-ടൈം പരിശോധന, സമാന്തര പ്രോസസ്സിംഗ് (ടാസ്കുകൾ, സിൻക്രൊണസ് മെസ്സേജ് പാസിംഗ്, പരിരക്ഷിത വസ്തുക്കൾ, നോൺഡെറ്റമിനിസ്റ്റ് സെലക്ട് സ്റ്റേറ്റ്മെന്റുകൾ), എക്സെപക്ഷൻ കൈകാര്യം ചെയ്യൽ, ജനറിക്സ് മുതലായവ.


</doc>
<doc id="474797" url="https://ml.wikipedia.org/wiki?curid=474797" title="മോഹനരാമ">
മോഹനരാമ

ത്യാഗരാജസ്വാമികൾ മോഹനരാഗത്തിൽ ചിട്ടപ്പെടുത്തിയ ഒരു കൃതിയാണ് മോഹനരാമ. 

മോഹനരാമ മുഖജിതസോമ<br>
മുദ്ദുഗ പൽകുമാ<br>

മോഹനരാമ മൊദടിദൈവമാ<br>
മോഹമുനീപൈ മൊനസിയുന്നദിരാ<br>

ധര മനുജാവതാര മഹിമവിനി<br>
സുരകിന്നര കിംപുരുഷ വിദ്യാധര<br>
സുരപതി വിധിവിഭാകരചന്ദ്രാദുലു<br>
കരഗുചു പ്രേമതോ<br>

വരമൃഗപക്ഷിവാനര തനുവുലചേ<br>
ഗിരിനി വെലയു സീതാവരചിരകാലമു<br>
ഗുരിതപ്പകമൈ മരചി സേവിഞ്ചിരി<br>
വരത്യാഗരാജ വരദാഖില - ജഗന്മോഹന-<br>


</doc>
<doc id="474799" url="https://ml.wikipedia.org/wiki?curid=474799" title="ആകാശഗംഗ 2">
ആകാശഗംഗ 2

വിനയൻ സംവിധാനം ചെയ്ത് 2019 നവംബർ 1ന് പ്രദർശനത്തിനെത്തിയ ഒരു മലയാളം ഭാഷ "ഹൊറർ ത്രില്ലർ" ചലച്ചിത്രമാണ് ആകാശഗംഗ 2 (English:Aakashaganga 2). 1999 ൽ റിലീസ് ചെയ്ത് വൻ വിജയം കൊയ്ത ആകാശഗംഗ എന്ന ചിത്രത്തിൻറ്റ രണ്ടാം ഭാഗമാണ് ഈ ചിത്രം. 20 വർഷങ്ങൾക്കു മുൻപ് ആകാശഗംഗ ചിത്രീകരിച്ച വെള്ളിനേഴി ഒളപ്പമണ്ണ മനയിലാണ് രണ്ടാം ഭാഗവും ചിത്രീകരിച്ചത്.രമ്യ കൃഷ്ണൻ, ,ശ്രീനാഥ് ഭാസി,വിഷ്ണു വിനയ്,സലിം കുമാർ, ഹരീഷ് കണാരൻ, ധർമ്മജൻ ബോൾഗാട്ടി, രാജാമണി, ഹരീഷ് പേരടി, സുനിൽ സുഖദ, ഇടവേള ബാബു തുടങ്ങിയവർ പ്രധാന വേഷങ്ങൾ കൈകാര്യം ചെയ്തു.ബിജിബാലാണ് ഈ ചിത്രത്തിന്റെ സംഗീത സംവിധാനം നിർവഹിച്ചത്.
ബോക്സ് ഓഫീസിൽ ഈ ചിത്രത്തിന് പരാജയം നേരിടേണ്ടി വന്നു.

ചിത്രത്തിൽ ഭയം ജനിപ്പിക്കുന്ന ഒരു 
കഥാപാത്രമാണ് കത്തിക്കരിഞ്ഞ ചുടലയക്ഷി.ഈ കഥാപാത്രം ചെയ്തത് ശരണ്യ ആനന്ദാണ്.എട്ട് മണിക്കൂർ ആണ് ഈ കഥാപാത്രത്തിന്റെ മേക്കപ്പിന് ആവശ്യമായി വന്ന സമയം.നഗ്നയായ ചുടലയക്ഷിയെ ആണ് ചിത്രത്തിൽ കാണിച്ചിരിക്കുന്നത്.എന്നാൽ ആ നഗ്നത അവ്യക്തമായ് മാത്രമാണ് പ്രേക്ഷകർക്ക് കാണാൻ സാധിക്കുന്നത്.
മുഖം പോലും തിരിച്ചറിയാൻ സാധിക്കാത്ത വിധത്തിലുള്ള പേടിപ്പെടുത്തുന്ന ഈ കഥാപാത്രം കംപ്യൂട്ടർ ഗ്രാഫിക്സ് ആണെന്നാണ് പലരും കരുതിയത്.

ആകാശഗംഗയിലെ "ഗംഗ" എന്ന കഥാപാത്രത്തെ ഈ ചിത്രത്തിൽ റി-ക്രീയേറ്റ് ചെയ്തിട്ടുണ്ട്. ഗ്രാഫിക്‌സിന്റെ സഹായത്തോടെയാണ് ഗംഗയെ വീണ്ടും തിരശ്ശീലയിൽ എത്തിച്ചത്.
ആരതി എന്ന കഥാപാത്രത്തോട് ഗംഗ സംസാരിക്കുന്ന സീൻ ഈ ചിത്രത്തിലുണ്ട്.

മായത്തമ്പുരാട്ടി ഗർഭിണിയായി മാണിക്കശേരി കോവിലകത്ത് എത്തുന്നിടത്താണ് ആകാശഗംഗ അവസാനിക്കുന്നതെങ്കിൽ മായയുടെ മകൾ ആതിരയുടെ കഥയാണ് ആകാശഗംഗ–2 പറയുന്നത്. പ്രസവത്തോടെ മായത്തമ്പുരാട്ടി മരിക്കുന്നു. ആതിര എന്ന എം.ബിബി.എസ്സ് വിദ്യാർഥിനിക്ക് ഇരുപതു വയസ്സ്.തുടർന്ന് നടക്കുന്ന സംഭവ വികാസങ്ങളിലൂടെയാണ് ഈ ചിത്രം മുന്നോട്ടു നീങ്ങുന്നത്.

മാണിക്കശ്ശേരി കോവിലകത്തെ ദാസിപ്പെണ്ണ് പ്രതികാരദാഹിയായ ദുരാത്മാവായ കഥ പറഞ്ഞ ആദ്യ ഭാ ഗത്തിൽ നിന്ന് അൽപം മാറ്റങ്ങളോട് കൂടിയുള്ളതാണ് രണ്ടാം ഭാഗത്തിലെ കഥ.

മായയുടെ ശരീരത്തിൽ കുടിയേറിയ ഗംഗയുടെ ദുരാത്മാവിനെ മേപ്പാടൻ പ്രത്യേക കർമ്മം ചെയ്ത് മാറ്റിയതിൽ നിന്ന് ഇരുപത് വർഷങ്ങൾക്ക് ശേഷം നടക്കുന്ന കഥയാണ് ചിത്രത്തിൽ. ആദ്യ ഭാഗത്തിലെ കഥാപാത്രങ്ങളിൽ ഭൂരിഭാഗവും രണ്ടാം ഭാഗത്തിൽ മരണപ്പെട്ടതായാണ് കാണിക്കുന്നത്. തന്റെ കുഞ്ഞിന്റെ പ്രസവത്തോടെ മായയും മരണപ്പെടുന്നു. തുടർന്നുള്ള വർഷങ്ങളിൽ അമ്മ തമ്പുരാട്ടിയെയും കുടുംബത്തിലെ മറ്റുള്ളവരെയും കാത്തിരുന്നതും ദുർമരണമാണ്. എന്നെന്നേക്കുമായി മാണിക്കശ്ശേരി വിട്ടു പോയി എന്ന് കരുതിയ ചുടലയക്ഷിയുടെ ചെയ്തികളാണിതെന്നറിഞ്ഞ് മേപ്പാടൻ യക്ഷിയെ തളച്ച് തറവാടിലെ ക്ഷേത്രത്തിൽ കുടിയിരുത്തുന്നു. കാലങ്ങൾക്കിപ്പുറം മാണിക്കശ്ശരിയിൽ ഉണ്ണി വർമ്മയും(റിയാസ്) മകൾ ആരതിയും(വീണ നായർ) ഓപ്പോളും ഏതാനും പണിക്കാരും മാത്രമാണുള്ളത്. അനിഷ്ടങ്ങൾ ഒരുപാട് നടന്ന തറവാട്ടിൽ ജനിച്ചിട്ടും ആരതി ഒരു നിരീശ്വരവാദിയാണ്. പ്രേതത്തിൽ എന്നല്ല ദൈവത്തിൽ പോലും വിശ്വാസമില്ല. മെഡിക്കൽ വിദ്യാർത്ഥിയായ അവൾക്ക് ഉറ്റസുഹൃത്തുക്കളായ മൂവർ സംഘമുണ്ട്. അതിലൊരാളുമായി ആരതി ഇഷ്ടത്തിലാണ്. അങ്ങനെയിരിക്കെ ആത്മാക്കളുമായി സംസാരിക്കാൻ കഴിയുന്ന ഒരിടമുണ്ട് എന്ന് സുഹൃത്തുക്കളിലൊരാൾ ആരതിയോട് പറയുന്നു. വിശ്വാസമില്ലെങ്കിൽ കൂടി ഒന്ന് പരീക്ഷിച്ച് നോക്കാനായി അവരെല്ലാം തയ്യാറാകുന്നു. അതിനായി ദുർമന്ത്രവാദിനിയായ സൗമിനി ദേവിയുടെ (രമ്യ കൃഷ്ണൻ) ആശ്രമത്തിൽ അവരെല്ലാം എത്തുന്നു. ആരതിയെ അക്ഷരാർത്ഥത്തിൽ ഞെട്ടിച്ച് മായയുടെ ആത്മാവ് അവളോട് സംസാരിക്കുന്നു. സംസാരത്തിനിടെ അമ്മ സൂചിപ്പിച്ച ഒരു വസ്തു തേടിപ്പോയ ആരതി മാണിക്കശ്ശേരിയുടെ പേടിസ്വപ്നമായ ഗംഗയുടെ ആത്മാവിനെ മോചിതയാക്കുന്നു. തീർന്നു എന്ന് വിചാരിച്ചയിടത്ത് നിന്ന് ശേഷിച്ചതും നശിപ്പിക്കാനായി ആകാശഗംഗ തിരിച്ചു വരുന്നു.മുൻപ് രക്ഷിക്കാൻ മേപ്പാടൻ ഉണ്ടായിരുന്നെങ്കിൽ ഇന്ന് അദ്ദേഹം ജീവനോടയില്ല. തന്നെ ജീവനോടെ ചുട്ടുകൊന്ന കുടുംബത്തിലെ ബാക്കി സന്തതികളെയും നശിപ്പിക്കാൻ കലിതുള്ളി നിൽക്കുന്ന ആകാശഗംഗ കാലങ്ങൾ കൊണ്ട് പണ്ടത്തേക്കാളും കരുത്താർജിച്ചിരിക്കുന്നു. മാണിക്കശ്ശേരിയുമായി ബന്ധമുള്ളവരെല്ലാം പല രീതിയിൽ ഗംഗയുടെ വിശ്വരൂപം കാണാനിടയാകുന്നു.അമാവാസിയുടെ അന്ന് രാത്രി ആരതി മരണപ്പെടുമെന്ന് ഡോക്ടർ സൗമിനിയും,മേപ്പാടൻ തിരുമേനിയുടെ ഭാര്യയായ കൗസല്യ അന്തർജനവും"(വഝലമേനോൻ)" മറ്റും പ്രവചിക്കുന്നു.
ഉണ്ണിക്കുട്ടൻ തമ്പുരാനെ അദ്ദേഹത്തിന്റെ ഗ്രാനൈറ്റ് കമ്പനിയിൽ വച്ച് ചുടലയക്ഷിയായ 
ഗംഗ കൊലപ്പെടുത്തുന്നു.
ആരതിയുടേയും, ഗോപീകൃഷ്ണൻറ്റയേയും വിവാഹം ഉറപ്പിക്കാൻ ഇരിക്കെയാണ് ഈ ദുരന്തം ഉണ്ടാകുന്നത്.
അമാവാസി നാളിൽ തന്റെ ആശ്രമത്തിൽ ആരതിയെ എത്തിച്ചാൽ അവളെ ഗംഗയിൽ നിന്നും രക്ഷപ്പെടുത്താമെന്ന് ഡോക്ടർ സൗമിനി ഗോപീകൃഷ്ണനോടും, സുഹൃത്തുക്കളോടും പറയുന്നു.അങ്ങനെ ആരതിയെ ഗോപീകൃഷ്ണനും, സുഹൃത്തുക്കളും
ആശ്രമത്തിൽ എത്തിക്കുന്നു.
ആരതിയുടെ ശരീരത്തിലെ ഗംഗ എന്ന രക്തദാഹിയായ ആത്മാവിനെ
തളയ്ക്കാൻ സൗമിനി തന്റെ അച്ഛൻ
മേപ്പാടൻ തിരുമേനിയുടെ ശിഷ്യനായ അനന്തൻ തിരുമേനിയുടെ (ഹരീഷ് പേരടി) സഹായം തേടുന്നു.സൗമിനിയുടേയും, അനന്തൻ തിരുമേനിയുടെയും മന്ത്രങ്ങളുടെയും, ചെയ്തികൾക്കും
മുന്നിൽ പരിജിതയായ ഗംഗ ആരതിയുടെ ശരീരം ഉപേക്ഷിച്ചു പൊയ്ക്കൊള്ളാമെന്ന് അവർക്ക് വാക്ക് നൽകുന്നു.
ഗംഗയുടെ ആത്മാവ് വിട്ടൊഴിഞ്ഞ ആരതിയേയും കൂട്ടി എത്രയും പെട്ടെന്ന് ആശ്രമം വിട്ടു പോകാൻ സൗമിനി ഗോപീകൃഷ്ണനോടും സുഹൃത്തുക്കളോടും പറയുന്നു.അവർ അത് പോലെ ചെയ്യുന്നു.തുടർന്ന് തന്റെ ഇഷ്ടമൂർത്തിയുടെ മുന്നിൽ പ്രാർത്ഥിക്കാൻ നിൽക്കുന്ന സൗമിനിയെ പ്രതികാരമെന്നോണം 
ചുടലയക്ഷി(ഗംഗ) കൊല്ലുന്നു.പിന്നീട് ആ ആശ്രമം അഗ്നിക്ക് ഇരയാകുന്നു.

മാണിക്യശ്ശേരി തമ്പുരാട്ടി (ഫോട്ടോയിൽ മാത്രം)
ദേവൻ തമ്പുരാൻ (ഫോട്ടോയിൽ മാത്രം)
രാമവർമ്മ തമ്പുരാൻ (ഫോട്ടോയിൽ മാത്രം)
കൃഷ്ണൻ തമ്പുരാൻ (ഫോട്ടോയിൽ മാത്രം)
ഡെയ്സിയുടെ അമ്മ

2019 മാർച്ച് 4നാണ് വിനയൻ തന്റെ ഫേസ്ബുക്ക് പേജിലൂടെ ഈ ചിത്രത്തിന്റെ ഔദ്യോഗിക വിവരം പുറത്ത് വിട്ടത്. ചിത്രത്തിന്റെ ടൈറ്റിൽ പോസ്റ്റർ 2019 മാർച്ച് 4ന് തന്നെയാണ് റിലീസ് ചെയ്തത്.


ഈ ചിത്രത്തിന്റെ ചിത്രീകരണം 2019 
ഏപ്രിൽ 24ന് പാലക്കാട് ആരംഭിച്ചു.

കണ്ണൂർ,പളനി,തമിഴ്നാട് തുടങ്ങിയ സ്ഥലങ്ങളിലായിരുന്നു ഈ ചിത്രത്തിന്റെ പ്രധാന ലൊക്കേഷൻ.

ഒന്നാം ഭാഗത്തെക്കാൾ സാങ്കേതിക മേന്മയിലും ട്രീറ്റ്‌മെന്റിലും ഏറെ പുതുമകളോടെ അവതരിപ്പിച്ച ഈ ചിത്രം "2019 നവംബർ 1"ന് റിലീസ് ചെയ്തു.
റിലീസ് ചെയ്ത് ഒരാഴ്ചയ്ക്കുള്ളിൽ ഈ ചിത്രം "5.75" കോടി രൂപ ബോക്സ് ഓഫീസിൽ നിന്നും സ്വന്തമാക്കി.

ഈ ചിത്രത്തിന്റെ ഹിന്ദി ഡബ്ബിംഗ് റൈറ്റ്‌സ് ബോംബെയിലെ വൈഡ് ആംഗിൾ മീഡിയ എന്ന സ്ഥാപനം സ്വന്തമാക്കി.
ചിത്രത്തിന്റെ പ്രചരണമെന്നോണം ഒരു കവർസോങ് റിലീസ് ചെയ്തിരുന്നു . ആദ്യ ഭാഗത്തിൽ ചിത്ര ആലപിച്ച 'പുതുമഴയായി വന്നു' എന്ന സൂപ്പർ ഹിറ്റ് ഗാനമാണ് കവർസോങ് ആയി ചെയ്തിരിക്കുന്നത്.'ആകാശഗംഗയിൽ പ്രശസ്ത ഗായിക കെ എസ് ചിത്ര പാടിയ 'പുതുമഴയായ്' എന്ന ഗാനം റീമിക്സ് ചെയ്ത്'ആകാശഗംഗ 2' ലും ഉപയോഗിക്കാനിയിരുന്നു അണിയറപ്രവർത്തകരുടെ ഉദ്ദേശം.പിന്നീട് ആ തീരുമാനം മാറ്റി ആദ്യ ഭാഗത്തിൽ നായകനായ റിയാസിന്റെ ഭാര്യയും ഗായികയുമായ ശബ്നയാണ് ഗാനം ആലപിച്ചത്. ആകാശഗംഗ 2ന്റെ ടീസറിലേയും ആകാശഗംഗ ആദ്യ പാർട്ടിലെയും ചില ഷോട്ടുകളാണ് ഇതിന്റെ വീഡിയോയിൽ ഉപയോഗിച്ചിട്ടുള്ളത്.

ബിജിബാൽ സംഗീത സംവിധാനം
നിർവഹിച്ച ഈ ചിത്രത്തിലെ
ഗാനങ്ങൾക്ക് വരികളെഴുതിയത് ഹരിനാരായണൻ ആണ്.പുതുമഴയായി വന്നു നീ എന്ന ആകാശഗംഗയിലെ പാട്ട് ബേണി ഇഗ്നേഷ്യസ് ഈ ചിത്രത്തിന് വേണ്ടി റീമിക്സ് ചെയ്തു.



</doc>
<doc id="474800" url="https://ml.wikipedia.org/wiki?curid=474800" title="മഡോണ ആൻറ് ചൈൽഡ് വിത്ത് ദ ഇൻഫന്റ് സെന്റ് ജോൺ ദി ബാപ്റ്റിസ്റ്റ് (ലിയോനാർഡോ)">
മഡോണ ആൻറ് ചൈൽഡ് വിത്ത് ദ ഇൻഫന്റ് സെന്റ് ജോൺ ദി ബാപ്റ്റിസ്റ്റ് (ലിയോനാർഡോ)

ലിയോനാർഡോ ഡാവിഞ്ചി ചിത്രീകരിച്ച നഷ്ടപ്പെട്ടെന്നു കരുതുന്ന ഒരു ടെമ്പറ പാനൽ ചിത്രമാണ് മഡോണ ആൻറ് ചൈൽഡ് വിത്ത് ദ ഇൻഫന്റ് സെന്റ് ജോൺ ദി ബാപ്റ്റിസ്റ്റ്.റഷ്യയിലെ മോസ്കോയിൽ ഒരു സ്വകാര്യ ശേഖരത്തിൽ ലിയോനാർഡോയുടെ യഥാർത്ഥ ചിത്രത്തിന്റെ ഒരു പതിപ്പ് സൂക്ഷിക്കുന്നുണ്ടെന്ന് കരുതുന്നു.ക്രിസ്തുവാകുന്ന കുഞ്ഞ് ഒരു ആട്ടിൻ കുട്ടിയെ കരവലയത്തിനുള്ളിലാക്കി ആട്ടിൻകുട്ടിയുടെ തലയോടു തലയുംചേർത്തുവച്ചുകൊണ്ട് ചാരിയിരുന്ന് തലയ്ക്കുമീതെ കൈകൾ ഉയർത്തികൊണ്ട് നിൽക്കുന്ന കന്യാമറിയത്തിനെയും ശിശുവായ സ്നാപകയോഹന്നാനെയും നോക്കുന്നതായി ഈ ചിത്രത്തിൽ ഡാവിഞ്ചി ചിത്രീകരിച്ചിരിക്കുന്നു. പശ്ചാത്തലത്തിൽ ഭൂപ്രകൃതിയും വളരെ മനോഹരമായി ചിത്രീകരിച്ചിരിക്കുന്നു.


</doc>
<doc id="474804" url="https://ml.wikipedia.org/wiki?curid=474804" title="ഉപഹാരം (ചലച്ചിത്രം)">
ഉപഹാരം (ചലച്ചിത്രം)

സാജൻ സംവിധാനം ചെയ്ത് ഷാജി ജോസഫും രാജൻ ജോസഫും ചേർന്ന് 1985 ൽ പുറത്തിറങ്ങിയ ഇന്ത്യൻ മലയാള ചിത്രമാണ് ഉപഹാരം . മമ്മൂട്ടി, റഹ്മാൻ, ശോഭന, ശ്രീവിദ്യ, സുകുമാരി എന്നിവരാണ് പ്രധാന വേഷങ്ങളിൽ. ഷിബു ചക്രവർത്തിയുടെ വരികൾക്ക് സംഗീതവും ചിത്രത്തിന് പശ്ചാത്തലസംഗീതവുമൊരുക്കിയത് ജോൺസണാണ് . 

ജോൺസൺ സംഗീതവും ഗാനരചയിതാവ് ഷിബു ചക്രവർത്തിയുമാണ് . 



</doc>
<doc id="474820" url="https://ml.wikipedia.org/wiki?curid=474820" title="മാപ്പുസാക്ഷി (ചലച്ചിത്രം)">
മാപ്പുസാക്ഷി (ചലച്ചിത്രം)


 

</doc>
<doc id="474830" url="https://ml.wikipedia.org/wiki?curid=474830" title="ഇട്ടിമാണി:മെയ്ഡ് ഇൻ ചൈന">
ഇട്ടിമാണി:മെയ്ഡ് ഇൻ ചൈന

നവാഗതരായ ജിബി-ജോജു സംവിധാനം ചെയ്ത് 2019 സെപ്റ്റംബർ 6ന് പ്രദർശനത്തിനെത്തിയ ഒരു മലയാളഭാഷ കോമഡി ചലച്ചിത്രമാണ് ഇട്ടിമാണി:മെയ്ഡ് ഇൻ ചൈന(English:Ittimani:Maid In Chaina).ആശിർവാദ് സിനിമാസിൻറ്റെ ബാനറിൽ ആന്റണി പെരുമ്പാവൂർ നിർമ്മിച്ച ഈ ചിത്രത്തിൽ മോഹൻലാലാണ് നായകൻ. കനൽ എന്ന ചിത്രത്തിന് ശേഷം ഹണി റോസ് മോഹൻലാലിന്റെ നായികയായി ഈ ചിത്രത്തിൽ അഭിനയിച്ചു.ഈ ചിത്രത്തിന്റെ ഫസ്റ്റ്ലുക്ക് പോസ്റ്റർ പുറത്തിറങ്ങിയപ്പോൾ വൻ സ്വീകരണമാണ് പ്രേക്ഷകരുടെ ഭാഗത്ത് നിന്നും ലഭിച്ചത്. ചട്ടയും മുണ്ടും അണിഞ്ഞ് മാർഗ്ഗംകളിയുടെ വേഷത്തിലാണ് മോഹൻലാൽ പോസ്റ്ററിൽ പ്രത്യക്ഷപ്പെട്ടത്.ഒടിയന് ശേഷം ഷാജി കുമാർ ഛായാഗ്രഹണം നിർവഹിച്ച ഈ ചിത്രത്തിൻറ്റെ സംഗീത സംവിധാനം ചെയ്തത് ഫോർ മ്യൂസിക്കും,ദീപക് ദേവും, കൈലാസ് മേനോനും ചേർന്നാണ്.പി പദ്മരാജൻ സംവിധാനം ചെയ്ത് 1987ൽ റിലീസായ തൂവാനത്തുമ്പികൾ എന്ന ചിത്രത്തിന് ശേഷം മോഹൻലാൽ തൃശൂർ ഭാഷ സംസാരിച്ച ഒരു ചിത്രം കൂടിയാണിത്.ഈ ചിത്രത്തിലെ ഏതാനും സീനുകൾ ചൈനയിൽ വച്ചാണ് ചിത്രീകരിച്ചത്.അനുകൂല അഭിപ്രായമാണ് ഈ ചിത്രത്തിന് 
തിയേറ്ററുകളിൽ നിന്നും ലഭിച്ചത്.

വെള്ളിമൂങ്ങ, ചാർലി, മുന്തിരിവള്ളികൾ തളിർക്കുമ്പോൾ തുടങ്ങിയ നിരവധി ചിത്രങ്ങളിൽ സഹ സംവിധായകരായിരുന്നു ജിബിയും ജോജുവും.

ചൈനയിൽ ജനിച്ച് കുന്നംകുളത്ത് ജീവിക്കുന്ന മാണിക്കുന്നേൽ ഇട്ടിമാത്തൻ മകൻ ഇട്ടിമാണിയുടെയും(മോഹൻലാൽ) അവന്റെ പ്രിയപെട്ടവരുടെയും കഥയാണ് ഇട്ടിമാണി മെയ്ഡ് ഇൻ ചൈന. ഡ്യൂപ്ലിക്കേറ്റന്റെ നാട് എന്ന വിളിപ്പേരുള്ള കുന്നംകുളവും ചൈനയും തമ്മിലുള്ള ബന്ധം തന്നെയാണ് ടൈറ്റിലിന്റെ ഹൈലൈറ്റ്.

സ്വന്തം അമ്മയുടെ ഓപ്പറേഷന് പോലും കമ്മീഷൻ വാങ്ങുന്ന, അമ്മ തെയ്യാമ്മയുടെ ഭാഷയിൽ പറഞ്ഞാൽ വേണ്ടി വന്നാൽ അമ്മയുടെ കിഡ്നി വരെ വിറ്റ് കാശാക്കാൻ പോന്ന തനി ബിസിനസ്സുകാരനാണ് ഇട്ടിമാണി. നാട്ടിൽ ഒരു കാറ്ററിങ് സർവീസും അതിന്റെ മറവിൽ ഡ്യൂപ്ലിക്കേറ്റിൻറ്റെ സാധനങ്ങളുടെ ബിസിനസും ഇട്ടിമാണിക്കുണ്ട്. എന്നാൽ മനസ്സിൽ ഏറെ നന്മയുള്ളവനും അമ്മയെ ജീവനേക്കാളേറെ സ്നേഹിക്കുന്നവനുമാണ്.

വയസ് കുറേയായിട്ടും ഇട്ടിമാണിക്ക് പെണ്ണ് കിട്ടിയിട്ടില്ല. അതിനും കാരണങ്ങൾ ഉണ്ട്. കുസൃതികളും കൗശലങ്ങളും അല്ലറ ചില്ലറ തട്ടിപ്പുകളുമായി ജീവിച്ചു പോകുന്ന ഇട്ടിമാണി അയൽക്കാരിയായ അന്നമ്മയുടെയും മക്കളുടെയും ജീവിതത്തിലേക്ക് കടന്നു വരുന്നതോടെയുണ്ടാകുന്ന സംഭവവികാസങ്ങളിലൂടെയാണ് കഥ വികസിക്കുന്നത്.

ജോജിയുടേയും,ജെസ്സിയുടേയും അമ്മ
അവറാച്ചൻ(ഫോട്ടോയിൽ മാത്രം)

മുന്തിരിവള്ളികൾ തളിർക്കുമ്പോൾ എന്ന ചിത്രത്തിന്റെ ഷൂട്ടിംഗ് സെറ്റിൽ നിന്നും പറഞ്ഞു തുടങ്ങിയ കഥയാണ് ഇട്ടിമാണി മെയ്ഡ് ഇൻ ചൈന എന്ന പേരിലെ മോഹൻലാൽ ചിത്രമായി പരിണമിച്ചത്. സംവിധായകൻ ജിബു ജേക്കബിന്റെ അസ്സോസിയേറ്റുകളായി അന്ന് ഈ ചിത്രത്തിൻറ്റെ സംവിധായകർ ജിബി-ജോജുവും പ്രവർത്തിച്ചിരുന്നു. കാരവാനിൽ മുന്തിരി വള്ളികൾ തളിർക്കുമ്പോൾ എന്ന ചിത്രത്തിന്റെ സ്ക്രിപ്റ്റ് വിവരിക്കാൻ പോകുന്ന നേരത്തിനിടയിലാണ് ആദ്യമായി ഈ ചിത്രത്തെപ്പറ്റി മോഹൻലാലിനോട് പറഞ്ഞത്.മുന്തിരിവള്ളികളുടെ ഫൈനൽ ഡബ്ബിങ് നടക്കുന്ന വേളയിലാണ് ആദ്യമായി കഥ മുഴുവനും വിവരിക്കുന്നത്.എന്നാൽ ആ ചിത്രത്തിന്റെ പ്രൊമോഷനും കഴിഞ്ഞു 2017 ജനുവരി 23നാണ് മോഹൻലാലിന്റെ വീട്ടിലെത്തി ഇവർ തിരക്കഥ വായിച്ചു കേൾപ്പിച്ചത്.തിരക്കഥയിൽ മാറ്റങ്ങൾ വരുത്തി. വെളിപാടിന്റെ പുസ്തകം എന്ന ചിത്രത്തിന്റെ ഷൂട്ടിംഗ് നടക്കുന്ന സമയത്ത് വീണ്ടും മോഹൻലാലിനെ കാണാൻ സംവിധായകരെത്തി. തനിക്കു പകരം മറ്റാരെയെങ്കിലും വച്ച് ചെയ്യൂ എന്നായിരുന്നു മോഹൻലാലിന്റെ മറുപടി. ഒടിയൻ,ലൂസിഫർ, തുടങ്ങിയ ചിത്രങ്ങൾക്ക് അന്ന് മോഹൻലാൽ ഡേറ്റ് കൊടുത്തു കഴിഞ്ഞിരുന്നു. കാത്തിരിക്കേണ്ടി വരും എന്ന സൂചന ഉണ്ടായെങ്കിലും പിന്മാറാൻ സംവിധായകർ തയ്യാറായിരുന്നില്ല.

ഈ ചിത്രം 2019 സെപ്റ്റംബർ 6ന് പ്രദർശനത്തിനെത്തിയത്. പൃഥ്വിരാജ് സുകുമാരൻ നായകനായ ബ്രദേഴ്സ് ഡേ എന്ന ചിത്രവും രജീഷ വിജയൻ മുഖ്യ കഥാപാത്രത്തെ അവതരിപ്പിച്ച ഫൈനൽസ് എന്ന ചിത്രവും ഈ ചിത്രത്തിനൊപ്പമാണ് റിലീസ് ചെയ്തത്.

ഈ ചിത്രത്തിന്റെ ആദ്യ ടീസർ 2019 ഓഗസ്റ്റ് 18നു വൈകിട്ട് അഞ്ച് മണിക്ക് റിലീസ് ചെയ്തു.മോഹൻലാലും,കെ പി എ സി ലളിതയും ചൈന ഭാഷ സംസാരിക്കുന്ന വിഷ്വലിൽ നിന്നാണ് 
ടീസർ ആരംഭിക്കുന്നത്.സലിം കുമാർ,സിദ്ദീഖ് തുടങ്ങിയവരെയും ഈ ടീസറിൽ കാണുവാൻ സാധിക്കുന്നുണ്ട്.
2019 ഓഗസ്റ്റ് 28നു വൈകിട്ട് ആറു 
മണിക്കാണ് ഈ ചിത്രത്തിന്റെ ട്രെയിലർ
റിലീസ് ചെയ്തത്.

ഫോർ മ്യൂസിക് ആണ് ഈ ചിത്രത്തിൻറ്റെ
സംഗീത സംവിധാനം നിർവഹിച്ചത്.സന്തോഷ് വർമ്മ,ബിബി-എൽദോസ് എന്നിവരാണ് ഈ ചിത്രത്തിലെ ഗാനങ്ങൾക്ക് വരികൾ എഴുതിയത്.


</doc>
<doc id="474855" url="https://ml.wikipedia.org/wiki?curid=474855" title="ശ്രീ ഗുരുവായൂരപ്പൻ (1972-ലെ ചലച്ചിത്രം)">
ശ്രീ ഗുരുവായൂരപ്പൻ (1972-ലെ ചലച്ചിത്രം)

1972-ൽ പി. സുബ്രഹ്മണ്യം സംവിധാനം ചെയ്തമലയാളചലച്ചിത്രമാണ് ശ്രീ ഗുരുവായൂരപ്പൻ. ജെമിനി ഗണേശൻ, *കൊട്ടാരക്കര ശ്രീധരൻ നായർ, ശാരദ, കവിയൂർ പൊന്നമ്മ, തിക്കുറിശ്ശി സുകുമാരൻ നായർ, ജോസ് പ്രകാശ് എന്നിവരാണ് പ്രധാന വേഷങ്ങൾ ചെയ്തത്. വി ദക്ഷിണാമൂർത്തി സംഗീതസംവിധാനം നിർവഹിച്ചു. 


</doc>
<doc id="474873" url="https://ml.wikipedia.org/wiki?curid=474873" title="വിർജിൻ ആന്റ് ചൈൽഡ് വിത്ത് എ റോസറി">
വിർജിൻ ആന്റ് ചൈൽഡ് വിത്ത് എ റോസറി

ഇറ്റാലിയൻ കലാകാരിയായ ആർട്ടമേസ്യാ ജെന്റിലെസ്കിയുടെ അവസാനകാലത്തെ പെയിന്റിംഗുകളിൽ ഒന്നാണ് വിർജിൻ ആൻറ് ചൈൽഡ് വിത്ത് എ റോസറി. (It: Madonna e Bambino con rosario) 1651-ൽ പൂർത്തിയാക്കിയ വലിപ്പത്തിൽ ചെറിയ ഈ ചിത്രം ചെമ്പിൽ ചിത്രീകരിച്ച എണ്ണഛായാചിത്രമാണ്. സ്പെയിനിൽ എൽ എസ്കോറിയൽ ശേഖരത്തിലാണ് ഈ ചിത്രം നിലവിൽ കാണപ്പെടുന്നത്.

മേശയുടെ അരികിൽ ഒപ്പ് ഉണ്ടായിരുന്നിട്ടും ചിത്രം യഥാർത്ഥത്തിൽ ജെന്റിലേച്ചിയുടേതാണോ എന്ന കാര്യത്തിൽ ചില ചർച്ചകൾ നടന്നിട്ടുണ്ട്. ചിത്രത്തിൽ ചുവപ്പ്, നീല, പച്ച എന്നീ നിറങ്ങൾ ഉപയോഗിച്ചിരിക്കുന്നത് ഒരു പണ്ഡിതൻ ചൂണ്ടിക്കാട്ടി. ജെന്റിലേച്ചി മറ്റൊരിടത്തും ഈ നിറങ്ങൾ ഉപയോഗിച്ചിട്ടില്ല. എന്നിരുന്നാലും, മെട്രോപൊളിറ്റൻ മ്യൂസിയം ഓഫ് ആർട്ടിലെ എക്സിബിഷനിലെ 2001-ലെ കാറ്റലോഗ് സൂചിപ്പിക്കുന്നത് ചിത്രം ജെന്റിലേച്ചിയുടേതാണെന്നും ഗൈഡോ റെനി എന്ന കലാകാരന്റെ ആദ്യകാല ഭക്തി ചിത്രങ്ങളെ ഇത് വളരെയധികം സൂചിപ്പിക്കുന്നുവെന്നും കാണിക്കുന്നു.

ഒരു ഇറ്റാലിയൻ ബറോക്ക് ചിത്രകാരിയായിരുന്നു ആർട്ടമേസ്യാ ജെന്റിലേസ്ച്ചി. ഇന്ന് കാരവാജിയോയുടെ തലമുറയിലെ ഏറ്റവും മികച്ച ചിത്രകാരന്മാരിൽ ഒരാളായി കണക്കാക്കപ്പെടുന്നു. ഇറ്റലിയിലെ റോമിൽ ജനിച്ച ആർട്ടമേസ്യാ ജെന്റിലേസ്ച്ചി (ജൂലൈ 8, 1593 – c1.656)ചിത്രകാരനായ ഓറേഷ്യോ ജെന്റിലേസ്ച്ചിയുടെയും പ്രുഡൻഷ്യോ മോണ്ടണിന്റെയും മകളായിരുന്നു. കാരവാജിയോ, ഗ്വിദോ റെന്നി എന്നിവരുടെ ചിത്രങ്ങൾ അവരെ സ്വാധീനിച്ചിരുന്നു. പിൽക്കാലത്തുണ്ടായ ചില ദാരുണ സംഭവങ്ങൾ അവരുടെ കലാജീവിതത്തെ ബാധിച്ചെങ്കിലും അതിനെ അതിജീവിച്ച് അവർ പിന്നീട് ചിത്രരചനയിൽ മുഴുകി.


</doc>
<doc id="474894" url="https://ml.wikipedia.org/wiki?curid=474894" title="പി.വി.റാവു (ചലച്ചിത്രസംവിധായകൻ)">
പി.വി.റാവു (ചലച്ചിത്രസംവിധായകൻ)

ഒരു ചരിത്രകഥയെ ആസ്പദമാക്കി 1933-ൽ മലയാളത്തിൽ നിർമ്മിച്ച ആദ്യത്തെ ചലച്ചിത്രം സംവിധാനം ചെയ്ത വ്യക്തിയാണ് പി.വി. റാവു. സി.വി. രാമൻ പിള്ളയുടെ മാർത്താണ്ഡവർമ്മ എന്ന ചരിത്രനോവലിനെ അടിസ്ഥാനമാക്കിയാണ് മാർത്താണ്ഡവർമ്മയെന്ന പേരിൽ തന്നെ റാവു സിനിമ ചെയ്തത്. ഇതിന്റെ തിരക്കഥയും അദ്ദേഹം തന്നെ നിർവ്വഹിച്ചു. മലയാളത്തിലെ രണ്ടാമത്തെ നിശ്ശബ്ദ ചലച്ചിത്രം കൂടിയാണ് മാർത്താണ്ഡവർമ്മ. 

തെലുഗ് വംശകനായ റാവുവിന്റെ കൃത്യമായ ചരിത്രം ലഭ്യമല്ല. മാർത്താണ്ഡവർമ്മക്ക് മുൻപും തെലുങ്കിലും തമിഴിലിലും ഇദ്ദേഹം സിനിമകൾ ചെയ്തിട്ടുണ്ടെന്ന് പറയപ്പെടുന്നെങ്കിലും അവ കൃത്യമായി രേഖപ്പെടുത്തി കാണുന്നില്ല. ഇദ്ദേഹത്തിന്റെ ഇനീഷ്യൽ 'പി.വി.'യോ 'വി.വി.'യോ എന്ന കാര്യത്തിൽ തർക്കം ഉണ്ടെങ്കിലും ഡെറാഡൂണിലെ ഫിലിം സിറ്റി പ്രൊഡക്ഷൻസിന്റെ പബ്ലിക്കേഷൻ വിഭാഗം പ്രസിദ്ധപ്പെടുത്തിയ ഗ്രന്ഥത്തിൽ പി.വി. റാവു എന്നാണ് കാണുന്നത്. 



</doc>
<doc id="474896" url="https://ml.wikipedia.org/wiki?curid=474896" title="ഇന്റർപീഡിയ">
ഇന്റർപീഡിയ

ആദ്യമായി നിർദ്ദേശിക്കപ്പെട്ട ഇന്റർനെറ്റ് വിശ്വവിജ്ഞാനകോശങ്ങളിൽ ഒന്നാണ് ഇന്റർപീഡിയ.
 ആണ് ഈ ആശയത്തിന് തുടക്കമിട്ടത്. 1993 ഒക്ടോബർ 25 ന് അദ്ദേഹം ഇതുമായി ബന്ധപ്പെട്ട ഒരു സന്ദേശം "The Internet Encyclopedia" എന്ന തലക്കെട്ടോടെ ൽ നൽകി. അതിൽ ഇങ്ങനെ രേഖപ്പെടുത്തി:
1993 നവംബറിൽ ഇക്കാര്യത്തിൽ ഒരു കൂട്ടം സമാനമനസ്കരുടെയിടയിൽ ചർച്ച നടന്നു. പേജുകളുടെ ഘടനയിലും മറ്റും എതിരഭിപ്രായങ്ങളുമുണ്ടായി. ആറു മാസക്കാലത്തോളം സജീവ ചർച്ചകൾ നടത്തിയെങ്കിലും വേൾഡ് വൈഡ് വെബ്ബിന്റെ വളർച്ചയിൽ ഇന്റർപീഡിയയുടെ തുടർപ്രവർത്തനങ്ങൾ നിലച്ചുപോയി.



</doc>
<doc id="474898" url="https://ml.wikipedia.org/wiki?curid=474898" title="രത്നം">
രത്നം

""' രത്നം 

ആഭരണങ്ങളും മറ്റ് അലങ്കാരങ്ങളും നിർമ്മിക്കാൻ ഉപയോഗിച്ചിരുന്ന ഒരു ധൂമകേതുവാണ് ഒരു രത്നം (വിലയേറിയ കല്ല് അല്ലെങ്കിൽ അമൂല്യമായ കല്ല് എന്നും അറിയപ്പെടുന്നു). എന്നിരുന്നാലും, ചില പാറകൾ (ലപിസ് ലസുലി, ഒപാൽ), ധാതുക്കളല്ലാത്തവ (അംബർ, ജെറ്റ്, പേൾ മുതലായവ) പലപ്പോഴും ജ്വല്ലറി ഉപയോഗിക്കാറുണ്ടെങ്കിലും അവ പലപ്പോഴും കെമിക്കലുകളായും ഉപയോഗിക്കുന്നു. മിക്ക രത്നങ്ങളും കഠിനമാണ്, എന്നാൽ ചില മൃദു ധാതുക്കൾ ആഭരണങ്ങളിൽ ഉപയോഗിക്കുന്നത് അവരുടെ തിളക്കം അല്ലെങ്കിൽ സൗന്ദര്യാത്മകമൂല്യമുള്ള മറ്റ് ഭൗതിക ഗുണങ്ങളാണ്. വിലക്കുറവ് ഒരു രത്നത്തിന്റെ മൂല്യത്തെ വിലമതിക്കുന്ന മറ്റൊരു സ്വഭാവമാണ്.

</doc>
<doc id="474901" url="https://ml.wikipedia.org/wiki?curid=474901" title="ബിക്കിനി ദ്വീപസമൂഹങ്ങളിലെ ന്യൂക്ലീർ പരീക്ഷണം">
ബിക്കിനി ദ്വീപസമൂഹങ്ങളിലെ ന്യൂക്ലീർ പരീക്ഷണം


</doc>
<doc id="474902" url="https://ml.wikipedia.org/wiki?curid=474902" title="കലാഭവൻ അബി">
കലാഭവൻ അബി

ഒരു മലയാളചലച്ചിത്ര അഭിനേതാവായിരുന്നു കലാഭവൻ അബി. ഹാസ്യനടൻ , അനുകരണ കലാകാരൻ, ഡബ്ബിംഗ് ആർട്ടിസ്റ്റ്, പിന്നണി ഗായകൻ എന്നീ നിലയിലും പ്രശസ്തനായിരുന്നു.കൊച്ചിൻ കലാഭവനിലൂടെയായിരുന്നു അഭിനയരംഗത്ത് എത്തിയത്.

1965 ഫെബ്രുവരി 28 ന് എറണാകുളത്തെ മൂവാറ്റുപുഴയിൽ ബാവ ഖാൻ, ഉമ്മകുഞ്ഞു എന്നിവരുടെ മൂന്നാമത്തെ മകനായി ജനിച്ചു. അദ്ദേഹത്തിന് അമീർ നവാസ്, കബീർ ബി ഹാരൂൺ എന്നീ സഹോദരന്മാരും, റസിയ എന്ന സഹോദരിയുമുണ്ട്. മൂവാറ്റുപുഴയിലെ ഗവൺമെന്റ് ഹയർ സെക്കൻഡറി സ്കൂളിലാണ് പ്രാഥമിക വിദ്യാഭ്യാസം. കൊച്ചിയിലെ മഹാരാജാസിൽ നിന്ന് പ്രീ യൂണിവേഴ്‌സിറ്റി ബിരുദം നേടി. മുംബൈയിൽ നിന്ന് സാനിറ്ററി ഇൻസ്പെക്ടറുടെ ഡിപ്ലോമ കോഴ്‌സ് (S.I.) പഠിച്ചു. [4] സുനിലയെയാണ് വിവാഹം കഴിച്ചത് . അവർക്ക് ഷെയ്ൻ നിഗം എന്ന മകനും , അഹാന, അലീന എന്നീ രണ്ട് പെൺമക്കളുമാണ് ഉള്ളത്. പിന്നീട് കൊച്ചിയിലെ എളമക്കരയിൽ താമസമാക്കി. മരണത്തിന് രണ്ട് വർഷം മുമ്പ് അപ്ലാസ്റ്റിക് അനീമിയ ചികിത്സയിലായിരുന്നു. അസ്വസ്ഥതയെക്കുറിച്ച് പരാതിപ്പെട്ടതിനെ തുടർന്ന് 2017 നവംബർ 30 ന് രാവിലെ എട്ടുമണിയോടെ അദ്ദേഹത്തെ അമൃത ആശുപത്രിയിലേക്ക് കൊണ്ടുപോയി. അരമണിക്കൂറിനുശേഷം ഡോക്ടർമാർ മരണം സ്ഥിരീകരിച്ചു. അദ്ദേഹത്തിന്റെ സംസ്കാരം മൂവാറ്റുപുഴയിലെ മുസ്ലിം ജമാത്ത് പള്ളിയിലാണ് നടന്നത്.

മഹാത്മാഗാന്ധി സർവകലാശാലയിലെ യൂത്ത് ഫെസ്റ്റിവലുകളിൽ സ്റ്റേജ് കരിയർ ആരംഭിച്ച അബി, മിമിക്രി മത്സരങ്ങളിൽ രണ്ടുതവണ ഒന്നാം സമ്മാനം കരസ്ഥമാക്കി. ഇത് അദ്ദേഹത്തെ കലാഭവൻ എന്ന മിമിക്രി ട്രൂപ്പിലേക്ക് എത്തിച്ചു. പിന്നീട് കൊച്ചിൻ സാഗർ, കൊച്ചിൻ ഓസ്കാർ, ഹരിശ്രീ എന്നീ ട്രൂപ്പുകളിൽ പ്രവർത്തിച്ചു.



</doc>
<doc id="474917" url="https://ml.wikipedia.org/wiki?curid=474917" title="മിനർവ (റെംബ്രാന്റ്)">
മിനർവ (റെംബ്രാന്റ്)

1635-ൽ നെതർലന്റ്സിൽ ജീവിച്ചിരുന്ന പ്രശസ്തനായ ചിത്രകാരനും കൊത്തുപണിക്കാരനുമായ റെംബ്രാന്റ് വാങ് റേയ്ൻ ചിത്രീകരിച്ച എണ്ണഛായാചിത്രമാണ് മിനർവ. ഒരു കനേഡിയൻ സ്വകാര്യ ശേഖരത്തിലാണ് ഈ ചിത്രം നിലവിൽ കാണപ്പെടുന്നത്. രേഖപ്പെടുത്തിയിട്ടുള്ളതനുസരിച്ച് ഈ ചിത്രത്തിന്റെ ആദ്യകാല ഉടമ എഡ്വിൻബർഗിലെ "ദ ഡ്രം" ഉടമസ്ഥൻ 12-ആം സോമർവില്ലേ പ്രഭു ജെയിംസ് സോമർവില്ലേ , (1674-1709). ആയിരുന്നു. 1923-ൽ ലൂയിസ ഹരിയറ്റ് സോമെർവില്ലേയുടെ മരണം വരെ മിനർവ സോമർവില്ലേ കുടുംബത്തിന്റെ കൈവശമായിരുന്നു. 1924 നവംബർ 21 ന് ഈ ചിത്രം ന്യൂയോർക്കിലെ ആർട്ട് ഡീലർ ലൂയിസ് സിമ്മൺസ് അല്ലെങ്കിൽ മിസ്റ്റർ സ്മിത്ത് ലണ്ടനിൽ ക്രിസ്റ്റീസിൽ ലേലം ചെയ്തു. പിന്നീട് ഇത് ഡുവീൻ ബ്രദേഴ്സിന്റെയും 1929-ൽ ജൂൾസ് ബാഷെയുടെയും ഉടമസ്ഥതയിൽ ആയിരുന്നു. പിന്നീട് ഹംഗേറിയൻ കളക്ടറായ മാർസെൽ നെമെസ് മ്യൂണിക്കിൽ നിന്നും ഈ ചിത്രം വാങ്ങിയിരുന്നു. 1931 ജൂൺ 16 നും 19 നും ഇടയ്ക്ക് അദ്ദേഹത്തിന്റെ ശേഖരം മ്യൂണിക്കിലെ ഹെൽബിൻ ലേലം ചെയ്യുകയുണ്ടായി.


</doc>
<doc id="474929" url="https://ml.wikipedia.org/wiki?curid=474929" title="എടവണ്ണ">
എടവണ്ണ

കേരളത്തിലെ മലപ്പുറം ജില്ലയിലെ മഞ്ചേരിക്കടുത്ത് സ്ഥിതി ചെയ്യുന്ന ഒരു ഗ്രാമമാണ് എടവണ്ണ. ചാലിയാർ പുഴയുടെ തീരത്തായി സ്ഥിതി ചെയ്യുന്നു.

കേരളത്തിലെ ഏറ്റവും പഴക്കം ചെന്ന ഓർഫൻ കെയർ ഇൻസ്റ്റിറ്റ്യൂട്ടാണ് എടവണ്ണ യാതാഹീമന. 1961 ൽ എടവണ്ണ ഓർഫനേജ് (യത്തീംഖാന) കമ്മിറ്റി ആരംഭിച്ചു. യത്തീംഖാന, ACT 1860 (ജനറൽ) എന്ന പേരിൽ സമൂഹത്തിൽ രജിസ്റ്റർ ചെയ്തിട്ടുണ്ട്. എടവണ്ണ ബസ്സ്റ്റാന്റിന് സമീപമാണ് അനാഥാലയ ക്യാമ്പസ്. 8 ഏക്കർ ഭൂമിയിൽ 7 കെട്ടിടങ്ങളിൽ ആൺകുട്ടികൾക്കും പെൺകുട്ടികൾക്കുമായുള്ള ഹോസ്റ്റൽ, മസ്ജിദ്, ഓഫീസ് എന്നിവയുണ്ട്. ക്യാമ്പസിലെ രണ്ട് വിദ്യാഭ്യാസ സ്ഥാപനങ്ങൾ: ഓർഫനേജ് എൽ.പി. സ്കൂൾ ഓർഫനേജ് പോളിടെക്നിക് കോളേജ്. 

എടവണ്ണയിലെ ഒരു ഗവൺമെന്റ് ഹോസ്പിറ്റൽ (സർക്കാർ സി.എച്ച്.സി, ചെമ്പകുത്ത്) ഉണ്ട്. ഗവൺമെന്റ് ഹോസ്പിറ്റൽ ഇൻപേഷ്യന്റ് ആൻഡ് ഔട്ട്പെഷ്യന്റ് ചികിത്സ നൽകുന്നു. എഡവനയിലെ സ്വകാര്യ ആശുപത്രികളാണ് നാഷണൽ മെഡിക്കൽ സെന്റർ, ഇ.എം.സി ഹോസ്പിറ്റൽ, രാജഗിരി ഹോസ്പിറ്റൽ. എടവണ്ണയിൽ 15 ഡോക്ടർമാരുണ്ട്. അതിൽ 10 എണ്ണം നഗരത്തിനകത്തുണ്ട്. 


മലബാർ പ്രദേശത്തെ മിക്ക സ്ഥലങ്ങളും പോലെ എടവണ്ണയും ഒരു ഫുട്ബോൾ ഭ്രാന്തമായ സ്ഥലമാണ്. സീതാനി ഹാജി സ്റ്റേഡിയം എന്ന മനോഹരമായ ഒരു സ്റ്റേഡിയം എഡവണ്ണയ്ക്ക് ഉണ്ട്. പ്രശസ്തനായ രാഷ്ട്രീയ നേതാവിന്റെ പേരാണ് നൽകിയിരിക്കുന്നത്. സീത്തി ഹാജി. ജൂവനൈല് സ്പോര്ട്സ് ക്ലബ് എന്ന ക്ലബ്ബിന്റെ ഉടമസ്ഥതയിലാണ് സ്റ്റേഡിയം. പല സംസ്ഥാന, ദേശീയതല ഫുട്ബോൾ ടൂർണമെന്റുകളും ഇവിടെ നടന്നിട്ടുണ്ട്. 

മുസ്ലിം ജനസംഖ്യയുള്ള പ്രദേശമാണ് എഡ്വാന്ന ഗ്രാമം. താരതമിനെ പ്രദേശത്തിന്റെ സംസ്കാരം ഹൈന്ദവ മുസ്ലീം കൂടി ചേർന്നുള്ളതാണ് . ഇസ്ലാമിക പഠനങ്ങളുടെ സമൃദ്ധമായ സ്രോതസ്സുകൾ നൽകി പള്ളികളിൽ സ്ഥാപിച്ചിട്ടുള്ള നിരവധി ലൈബ്രറികളും ഉണ്ട്. അറബ്- ലിപിയിൽ രചിക്കപ്പെട്ട മലയാളം ഭാഷയുടെ ഒരു പതിപ്പാണ് അറബിയും മലയാളവും] ക്ഷേത്രങ്ങളിലെ വിവിധ ഉത്സവങ്ങൾ ആഘോഷിക്കുന്നതിലൂടെ ഹിന്ദുക്കളുടെ പാരമ്പര്യം നിലനിർത്തുന്നു. ഹിന്ദു ചടങ്ങുകൾ കേരളത്തിന്റെ മറ്റു ഭാഗങ്ങളെ പോലെ പതിവായി ഭക്തിയോടെ ഇവിടെ നടത്തുന്നു. യാതൊരു തരത്തിലുള്ള വർഗീയ /മത സപർദ്ദയോ ഇല്ല. മരം, ഫർണ്ണീചാറു കൾക്ക് പേരുകേട്ട സ്ഥലമാണ്, അന്യ നാടുകളിൽ നിന്ന് ധാരാളം ആളുകൾ ഇതിനായി വരുന്നു, 

[[മഞ്ചേരി]], [[നിലമ്പൂർ]] പട്ടണങ്ങളിൽ നിന്ന് ഇന്ത്യയിലെ മറ്റു ഭാഗങ്ങളിലേക്ക് എടവണ്ണ ഗ്രാമം ബന്ധിപ്പിക്കുന്നു. നിലമ്പൂരില് നിന്ന് സംസ്ഥാനപാത നായിരുന്നു ആരംഭിച്ചത്. ഇത് [[ഊട്ടി]], [[മൈസൂരു|മൈസൂര്]], [[ബെംഗളൂരു|ബാംഗ്ലൂര്]] എന്നീ നഗരങ്ങളിലേക്കും ഹൈസ്വേകളിലേക്കും 125, 181, 181 വഴി ബന്ധിപ്പിക്കുന്നു. ദേശീയപാത നമ്പർ -66 കടന്നുപോകുന്നു [[രാമനാട്ടുകര]] വഴിയും വടക്കൻ തീരം [[ഗോവ|ഗോവയിലും]] [[മുംബൈ|മുംബൈയിലും ആണ്]] . ദക്ഷിണ തുറമുഖം [[കൊച്ചി]], [[തിരുവനന്തപുരം]] എന്നിവിടങ്ങളിലേക്ക് ബന്ധിപ്പിക്കുന്നു. സംസ്ഥാനം ഏറ്റവും അടുത്തുള്ള വിമാനത്താവളം കാലിക്കറ്റ്‌ അന്താരാഷ്ട്രവിമാനത്താവളം മലപ്പുറം ജില്ലയിൽ ആണ് . ഏറ്റവും അടുത്തുള്ള പ്രധാന റെയിൽവെ സ്റ്റേഷൻ നിലമ്പുർ ആണ്. അവിടെ നിന്ന് ഷൊർണൂർ, പാലക്കാട്‌, തിരുവന്താപുരം ഭാഗത്തേക്ക് ട്രെയിനുകൾ ലഭിക്കുന്നതാണ്.






മരം, ഫർണിച്ചർ വ്യവസായത്തിന് പേര്കേട്ട സ്ഥലമാണ് എടവണ്ണ. അന്യ നാടുകളിൽ നിന്നും ധാരാളം ആളുകൾ വ്യാപാര ആവശ്യത്തിനായി എടവണ്ണ യെ സമീപിക്കുന്നു. 
ഹൈന്ദവരും മുസ്ലിംകളും വളരെ സ്നേഹത്തോടെയും സഹോദര്യത്തോടെയും താമസിക്കുന്നു. ഒരു വർഗീയ ലഹള യോ കലാപമോ റിപ്പോർട്ട്‌ ചെയപെട്ടിട്ടില്ല

</doc>
<doc id="474931" url="https://ml.wikipedia.org/wiki?curid=474931" title="ഐമാക്സ് തീയേറ്റർ">
ഐമാക്സ് തീയേറ്റർ

ഉന്നത നിലവാരമുള്ള ക്യാമറകൾ, സിനിമാ സങ്കേതങ്ങൾ, ചലച്ചിത്ര പ്രക്ഷേപിണികൾ (പ്രൊജക്ടറുകൾ) എന്നിവയുടെ സഹായത്തോടെ നിർമ്മിക്കുന്ന സിനിമകളെ ബൃഹത്തായതും പ്രത്യേക ദർശനാനുപാതവുമുള്ള (ഏകദേശം 1:4:1) വെള്ളിത്തിരയും സ്റ്റേഡിയത്തിലേതുപോലെയുള്ള ഇരിപ്പിട സംവിധാനവുമുള്ള തീയേറ്ററുകളിൽ ചടുലമായ ശബ്ദ-ചിത്ര സംവിധാനത്തോടെ പ്രദർശിപ്പിക്കുന്ന ഒരു കുത്തക സിനിമാ പ്രദർശന സംരംഭമാണ് ഐമാക്സ്. ഐമാക്സ് സിനിമകൾ പ്രദർശിപ്പിക്കുന്ന സിനിമാ പ്രദർശന ശാലകളാണ് ഐമാക്സ് തീയേറ്ററുകൾ.

</doc>
<doc id="474953" url="https://ml.wikipedia.org/wiki?curid=474953" title="ഗ്വാട്ടിമാല സിറ്റി">
ഗ്വാട്ടിമാല സിറ്റി

ഗ്വാട്ടിമാല സിറ്റി, ഗ്വാട്ടിമാലയുടെ തലസ്ഥാനവും രാജ്യത്തെ ഏറ്റവും വലിയ പട്ടണവുമെന്നതുപോലെ മധ്യ അമേരിക്കയിലെ ഏറ്റവും ജനസംഖ്യയുള്ള പട്ടണവുംകൂടിയാണ്. രാജ്യത്തിന്റെ തെക്ക്-മദ്ധ്യ മേഖലയിലായി സ്ഥിതിചെയ്യുന്ന ഈ പട്ടണം വാലേ ഡി ല എർമിറ്റ (ഇംഗ്ലീഷ്: ഹെർമിറ്റേജ് വാലി) എന്നു പേരുള്ള ഒരു മലയടിവാരത്തോടു ചേർന്നു കാണപ്പെടുന്നു. പട്ടണത്തിലെ ജനസംഖ്യ ഏകദേശം ഒരു 10 ലക്ഷം ആണെന്ന് കണക്കാക്കപ്പെടുന്നു. ഗ്വാട്ടിമാല സിറ്റി, ഗ്വാട്ടിമാല മുനിസിപ്പാലിറ്റിയുടേയും ഗ്വാട്ടിമാല ഡിപ്പാർട്ട്മെന്റിന്റേയും തലസ്ഥാനംകൂടിയാണ്.

ഇന്നത്തെ ഗ്വാട്ടിമാല സിറ്റി സ്ഥിതിചെയ്യുന്ന പ്രദേശത്തു മനുഷ്യവാസത്തിനു തുടക്കമിട്ടത് മായന്മാരായിരുന്നു. അവർ കമിനാൽജുയുവിൽ ഒരു നഗരം പണിതുയർത്തി. സ്പാനിഷ് കോളനിവാസികൾ 1775 ൽ ഒരു ചെറിയ പട്ടണവും സ്ഥാപിക്കുകയും ഇത് തലസ്ഥാന നഗരിയായി ഉയർത്തുകയും ചെയ്തു. ഈ കാലയളവിൽ സെൻട്രൽ സ്ക്വയർ, ഭദ്രാസനപ്പള്ളി, റോയൽ പാലസ് എന്നിവ നിർമ്മിക്കപ്പെട്ടു. സ്പെയിനിൽ നിന്ന് മദ്ധ്യ അമേരിക്ക സ്വാതന്ത്ര്യം നേടിയതിനുശേഷം 1821 ൽ ഇത് യുണൈറ്റഡ് പ്രോവിൻസസ് ഓഫ് സെൻട്രൽ അമേരിക്കയുടെ തലസ്ഥാനമായി മാറി.

പത്തൊൻപതാം നൂറ്റാണ്ട് 1850 ലെ സ്മാരകസൗധമായ കരേര തിയേറ്ററിന്റെ നിർമ്മാണത്തിനു സാക്ഷ്യംവഹിക്കുകയും 1890 കളിൽ ഇവിടെ രാഷ്ട്രപതി കൊട്ടാരം പടുത്തുയർത്തപ്പെടുകയും ചെയ്തു. അക്കാലത്ത് പട്ടണം 30 ഡി ജൂനിയോ ബൌലേവാർഡിനും ചുറ്റുവട്ടത്തിലായി വ്യാപിക്കുകയും പുരാതന സൈറ്റിൽ നിന്ന് തദ്ദേശീയ കുടിയേറ്റകേന്ദ്രങ്ങളെ നീക്കുകയും ചെയ്തു. 1917-1918 കാലഘട്ടങ്ങളിലെ ഭൂകമ്പങ്ങൾ നിരവധി ചരിത്ര സ്മാരകങ്ങളെ നശിപ്പിച്ചു. 1930-കളിൽ ഗ്വാട്ടിമാല സ്വേച്ഛാധിപതി ജോർജ് ഉബികോയുടെ ഭരണത്തിനു കീഴിൽ ഒരു ഹിപ്പോഡ്രോമും നിരവധി പുതിയ പൊതു കെട്ടിടങ്ങളും നിർമ്മിക്കപ്പെട്ടുവെങ്കിലും 1917-18 കാലത്തെ ഭൂകമ്പങ്ങൾക്ക് ശേഷം അടിസ്ഥാനപരമായി ദരിദ്രരായ അയൽപ്രദേശങ്ങളിൽ അടിസ്ഥാന സൗകര്യങ്ങളുടെ അപര്യാപ്തത തുടർന്നു.

ഗ്വാട്ടിമാല ആഭ്യന്തര യുദ്ധസമയത്ത്, 1980 ലെ സ്പാനിഷ് എംബസിയുടെ കത്തിക്കൽ പോലെയുള്ള അക്രമസംഭവങ്ങൾ അരങ്ങേറുകയും ഇത് പട്ടണത്തിൽ കടുത്ത നാശമുണ്ടാക്കുകയും പട്ടണത്തിലെ ജനങ്ങളുടെ ജീവൻ നഷ്ടപ്പെടുന്നതിനു കാരണമാകുകയും ചെയ്തു. 2010 മെയ് മാസത്തിൽ പക്കായാ അഗ്നിപർവ്വതസ്ഫോടനം, രണ്ട് ദിവസങ്ങൾക്ക് ശേഷം അഗത എന്ന ഉഷ്ണമേഖലാ കൊടുങ്കാറ്റ് എന്നിവ പട്ടണത്തെ ഗ്രസിച്ചിരുന്നു.

ഗ്വാട്ടിമാല സിറ്റി, ഗ്വാട്ടിമാലയിലെ സാമ്പത്തിക, സർക്കാർ, സാംസ്കാരിക കേന്ദ്രബിന്ദുവായി പ്രവർത്തിക്കുന്നു. പട്ടണം ഗ്വാട്ടിമാലയുടെ പ്രധാന ഗതാഗത ഹബ്ബായി പ്രവർത്തിക്കുന്നതോടൊപ്പം ഒരു അന്താരാഷ്ട്ര വിമാനത്താവളം, ല അറോറ അന്താരാഷ്ട്ര വിമാനത്താവളം പട്ടണത്തെ സേവിക്കുകയും ഗ്വാട്ടിമാലയുടെ പ്രമുഖ ഹൈവേകളുടെ ആരംഭം അല്ലെങ്കിൽ അന്തിമ ബിന്ദുവായി ഇതു നിലകൊള്ളുകയും ചെയ്യുന്നു. പട്ടണം അതിന്റെ ശക്തമായ സമ്പദ്ഘടനയാൽ ഗ്വാട്ടിമാലയുടെ ഉൾനാടൻ മേഖലകളിൽ നിന്നുള്ള ആയിരക്കണക്കിന് ഗ്രാമീണ കുടിയേറ്റക്കാരെ ആകർഷിക്കുകയും ഗ്വാട്ടിമാലയിൽ സ്ഥിരതാമസമാക്കാനാഗ്രഹിക്കുന്ന മിക്ക വിദേശ കുടിയേറ്റക്കാരുടെയും പ്രധാന പ്രവേശന കവാടമായി നിലകൊള്ളുകയും ചെയ്യുന്നു.


</doc>
<doc id="474957" url="https://ml.wikipedia.org/wiki?curid=474957" title="പി. ചിത്രൻ നമ്പൂതിരിപ്പാട്">
പി. ചിത്രൻ നമ്പൂതിരിപ്പാട്

മലയാളത്തിലെ ഒരു എഴുത്തുകാരനും, വിദ്യാഭ്യാസ വിചക്ഷണനും സാമൂഹിക പ്രവർത്തകനും ആണ് പി. ചിത്രൻ നമ്പൂതിരിപ്പാട്. മികച്ച അധ്യാപകനുള്ള ദേശീയ പുരസ്ക്കാരം ലഭിച്ച ഇദ്ദേഹം, തന്റെ 99-ആം വയസിലും ഹിമാലയൻ യാത്ര 29 തവണ പൂർത്തിയാക്കിയ വ്യക്തിയാണ്. ഇദ്ദേഹത്തിന്റെ 99-ആം ജന്മദിന ആഘോഷ ചടങ്ങിൽ കേരള ഗവർണർ ജസ്റ്റിസ് പി. സദാശിവം നേരിട്ട് എത്തി അദ്ദേഹത്തെ ആദരിക്കുകയുണ്ടായി. 

1920 ജനുവരി 20ന് മലപ്പുറം ജില്ലയിലെ മൂക്കുതലയിൽ ഒരു യാഥാസ്ഥിതിക ഇല്ലത്ത് ജനിച്ചു. 

ചിത്രൻ നമ്പൂതിരിപ്പാട് തന്റെ 14മത്തെ വയസ്സിൽ പന്തിഭോജനത്തിൽ (സാമൂഹ്യ പരിഷ്‌കരണ ശ്രമങ്ങളുടെ ഭാഗമായി സ്വാതന്ത്ര്യസമര കാലഘട്ടത്തിൽ കേരളത്തിൽ നടന്ന് വന്നിരുന്ന ഉയർന്ന ജാതിക്കാർ താഴ്ന്ന ജാതിക്കാരുടെ ഒപ്പം ഇരുന്ന് ആഹാരം കഴിക്കുന്ന സമരമുറ) പങ്കെടുത്തു. തൃശ്ശൂരിലെ സെന്റ് തോമസ് കോളേജിൽ നിന്നും ഇന്റർമീഡിയറ്റ് കോഴ്സ് ചെയ്യുന്നതിനിടയിൽ പ്രമുഖ കമ്യൂണിസ്റ്റ് ചിന്തകനും നേതാവുമായ കെ. ദാമോദദന്റെ സ്വാധീനത്തിൽ കമ്യൂണിസത്തിലേക്ക് ആകർഷിക്കപ്പെട്ടു. ചെന്നൈയിലെ പച്ചയ്യപ്പാസ് കോളേജിൽ നിന്ന് ബിരുദാനന്തര ബിരുദം നേടിയ ശേഷം 1947 ൽ തന്റെ നാടായ മൂക്കുതലയിൽ അഞ്ച് ഏക്കർ സ്ഥലത്ത് ഒരു വിദ്യാലയം സ്ഥാപിച്ചു. പത്ത് വർഷത്തിന് ശേഷം അദ്ദേഹം ഈ വിദ്യാലയം വെറും ഒരു രൂപ വില വാങ്ങി കേരള സർക്കാരിനു കൈമാറി. 

2007-ൽ പുണ്യഹിമാലയം (യാത്രാവിവരണം) സ്മരണകളിലെ പൂമുഖം (ആത്മകഥ) എന്നിവ പ്രസിദ്ധീകരിച്ചിട്ടുണ്ട്.  



</doc>
<doc id="474958" url="https://ml.wikipedia.org/wiki?curid=474958" title="ഈഫൽ (പ്രോഗ്രാമിങ് ഭാഷ)">
ഈഫൽ (പ്രോഗ്രാമിങ് ഭാഷ)

ബെർട്രാൻഡ് മേയർ ഡിസൈൻ ചെയ്ത ഒരു ഒബ്ജക്റ്റ് ഓറിയെന്റഡ് പ്രോഗ്രാമിങ് ഭാഷയാണ് ഈഫൽ. (ഇത് ഒരു ഒബ്ജക്റ്റ് ഓറിയന്റേഷൻ പ്രോപ്പോണന്റും ഒബ്ജക്റ്റ് ഓറിയന്റഡ് സോഫ്റ്റ്‌വേർ കൺസ്ട്രക്ഷനുമാണ്), ഈഫൽ ഒരു സോഫ്റ്റ്‌വേർ കൂടിയാണ്. വാണിജ്യ സോഫ്റ്റ്വെയറിന്റെ വികസനത്തിൽ വിശ്വസനീയത വർദ്ധിപ്പിക്കുന്നതിനുള്ള ലക്ഷ്യത്തോടെ 1985 ൽ മേയർ ഈ ഭാഷ രൂപപ്പെടുത്തുകയും 1986 ൽ ആദ്യ പതിപ്പ് ലഭ്യമാകുകയും ചെയ്തു. 2005 ൽ, ഈഫൽ ഒരു ഐഎസ്ഒ (ISO) നിലവാരമുള്ള ഭാഷയായി മാറി.

ഈഫൽ പ്രോഗ്രാമിങ് രീതിക്ക് ഭാഷയുടെ രൂപഘടനയുമായി വളരെ അടുത്ത് ബന്ധമാണുള്ളത്. രണ്ടും ഒരു കൂട്ടം ആശയങ്ങളെ അടിസ്ഥാനമാക്കിയുള്ളതാണ്, കരാർ പ്രകാരമുള്ള ഡിസൈൻ, കമാൻഡ്-ക്വറി വിഭജനം, ഏകീകൃത പ്രവേശന നയം, എക തെരഞ്ഞെടുപ്പ് തത്ത്വം, തുറന്ന-അടച്ച തത്ത്വം, ഓപ്ഷൻ-ഓപ്പറന്റ് വേർതിരിക്കൽ മുതലായവ.

തുടക്കത്തിൽ ഈഫൽ അവതരിപ്പിച്ച പല ആശയങ്ങളും പിന്നീട് ജാവ, സി#, മറ്റ് ഭാഷകൾ കടം കൊണ്ടു.പുതിയ ഭാഷാ ഡിസൈൻ ആശയങ്ങൾ, പ്രത്യേകിച്ച് ഇക്മാ / ഐഎസ്ഒ(Ecma/ISO) നിലവാരമുള്ള പ്രക്രിയ വഴി, ഈഫൽ ഭാഷയിൽ ഉൾപ്പെടുത്തുന്നത് തുടരുകയാണ്.
ഈഫൽ ഭാഷയുടെ പ്രധാന സവിശേഷതകൾ ചുവടെ ചേർക്കുന്നു:
നടപടിക്രമ കോഡിനെക്കുറിച്ചുള്ള പ്രഖ്യാപന പ്രസ്താവനകൾക്ക് ഈഫൽ പ്രാധാന്യം നൽകുകയും ബുക്ക് കീപ്പിംഗ് നിർദ്ദേശങ്ങളുടെ ആവശ്യകത ഇല്ലാതാക്കാൻ ശ്രമിക്കുകയും ചെയ്യുന്നു. കംപൈലറിലേക്കുള്ള ഒപ്റ്റിമൈസേഷൻ സൂചനകളായി ഉദ്ദേശിച്ചുള്ള കോഡിംഗ് തന്ത്രങ്ങളോ കോഡിംഗ് ടെക്നിക്കുകളോ ഈഫൽ ഒഴിവാക്കുന്നു. കോഡ് കൂടുതൽ വായിക്കാൻ സഹായിക്കുന്ന ലക്ഷ്യം ഉണ്ടാക്കുക മാത്രമല്ല, എന്നാൽ പ്രോഗ്രാമർമാരെ നടപ്പാക്കൽ വിശദാംശങ്ങളിൽ വീഴാതെ ഒരു പ്രോഗ്രാമിന്റെ പ്രധാന വശങ്ങളിൽ ശ്രദ്ധ കേന്ദ്രീകരിക്കാൻ അനുവദിക്കുന്നു. കമ്പ്യൂട്ടിംഗ് പ്രശ്‌നങ്ങൾക്ക് ലളിതവും വിപുലീകരിക്കാവുന്നതും പുനരുപയോഗിക്കാവുന്നതും വിശ്വസനീയവുമായ ഉത്തരങ്ങൾ പ്രോത്സാഹിപ്പിക്കുന്നതാണ് ഈഫലിന്റെ ലാളിത്യം. ഈഫലിൽ എഴുതിയ കമ്പ്യൂട്ടർ പ്രോഗ്രാമുകൾക്കുള്ള കംപൈലറുകൾക്ക് വിപുലമായ ഒപ്റ്റിമൈസേഷൻ ക്ലേശത്തിന്റെ ഭാഗമായ പ്രോഗ്രാമറെ ഒഴിവാക്കുന്ന ഓട്ടോമാറ്റിക് ഇൻ-ലൈനിംഗ് പോലുള്ള ഒപ്റ്റിമൈസേഷൻ ടെക്നിക്കുകൾ നൽകുന്നു.

ഈഫൽ യഥാർത്ഥത്തിൽ ബെർട്രാൻഡ് മേയർ സ്ഥാപിച്ച ഒരു കമ്പനിയായ ഈഫൽ സോഫ്റ്റ്‌വേർ വികസിപ്പിച്ചെടുത്തതാണ്. ഒബ്ജക്റ്റ് ഓറിയന്റഡ് സോഫ്റ്റ്‌വേർ നിർമ്മാണത്തിൽ ഈഫലിന്റെ രൂപകൽപ്പനയിലേക്ക് നയിച്ച ഒബ്ജക്റ്റ് സാങ്കേതികവിദ്യയുടെ ആശയങ്ങളെയും സിദ്ധാന്തത്തെയും കുറിച്ചുള്ള വിശദമായ ആവിഷ്ക്കാരശൈലി അടങ്ങിയിരിക്കുന്നു.


</doc>
<doc id="474961" url="https://ml.wikipedia.org/wiki?curid=474961" title="മാമാങ്കം (2019-ലെ ചലച്ചിത്രം)">
മാമാങ്കം (2019-ലെ ചലച്ചിത്രം)

എം.പദ്മകുമാർ സംവിധാനം ചെയ്ത് 2019 ഡിസംബർ 12 ന്‌ പ്രദർശനത്തിനെത്തിയ ഒരു മലയാളഭാഷാ ഐതിഹ്യ ചരിത്ര സിനിമയാണ് മാമാങ്കം. മമ്മൂട്ടി,ഉണ്ണി മുകുന്ദൻ, അനു സിതാര, കനിഹ, സിദ്ദീഖ്, തരുൺ അറോറ, സുദേവ് നായർ, സുരേഷ് കൃഷ്ണ, മാസ്റ്റർ അച്യുതൻ തുടങ്ങിയവർ അഭിനയിച്ച ഈ ചിത്രം മാമാങ്കത്തിൽ ജീവൻ വെടിഞ്ഞ ചാവേറുകളുടെ കഥയാണ് പറഞ്ഞത്.കാവ്യ ഫിലിം കമ്പനിയുടെ ബാനറിൽ പ്രവാസി വ്യവസായിയായ വേണു കുന്നപ്പിള്ളിയാണ് ഈ ചിത്രം നിർമ്മിച്ചത്. ഈ ചിത്രത്തിന്റെ ബജറ്റ് 55 കോടി രൂപയാണ്. എം. ജയചന്ദ്രൻ ഈ ചിത്രത്തിൻറ്റെ സംഗീത സംവിധാനം നിർവഹിച്ചു. സജീവ് പിള്ളയാണ് ഈ ചിത്രത്തിന്റെ രചയിതാവ്. ഇതേ പേരിൽ തന്നെ 1979 ൽ ഒരു മലയാളഭാഷ ചരിത്ര സിനിമ പ്രദർശനത്തിനെത്തിയിട്ടുണ്ട്.മനോജ് പിള്ള ഛായാഗ്രഹണം നിർവഹിച്ച ഈ ചിത്രത്തിന്റെ ചിത്രസംയോജനം ചെയ്തത് രാജ മുഹമ്മദാണ്. മലയാളത്തിന് പുറമെ തമിഴ്,തെലുങ്ക്,ഹിന്ദി എന്നീ ഭാഷകളിലും ഈ ചിത്രം പ്രദർശനത്തിനെത്തി.ചന്ദ്രോത്ത് വലിയ പണിക്കർ(മമ്മൂട്ടി) എന്ന പരാജയപ്പെട്ട ചാവേറിന്റെയും, 12 വയസ്സുകാരൻ ചന്തുണ്ണിയുടേയും(മാസ്റ്റർ അച്യുതാനന്ദൻ) തലമുറകളെ പ്രതിനിധീകരിക്കുന്ന കഥാപാത്രങ്ങളിലൂടെയാണ് ഈ ചിത്രത്തിന്റെ കഥ വികസിക്കുന്നത്.
പൊതുവേ ഈ ചിത്രത്തിന് അനുകൂലമായ പ്രതികരണമാണ്
ലഭിച്ചത്.

ദങ്കൽ, ബജ്റംഗി ഭായ്ജാൻ,എന്നീ ചിത്രങ്ങളുടെ ആക്ഷൻരംഗങ്ങൾ ഒരുക്കിയ ശ്യാം കൗശലാണ് ചിത്രത്തിലെ സംഘട്ടന രംഗങ്ങൾ ഒരുക്കിയത്.
ചിത്രത്തിന്റെ പ്രധാന ചിത്രീകരണം ഫെബ്രുവരി 2018ന് തുടങ്ങി. മംഗലാപുരത്ത് ഒരേ മാസം ആദ്യ ഷെഡ്യൂൾ പൂർത്തിയാക്കി. 2019 മെയ് 10 വരെ 120 ദിവസം കൊണ്ട് ഷൂട്ടിംഗ് പൂർത്തിയാക്കി. ക്ലൈമാക്സ് സീക്വൻസുകൾ 40 ദിവസത്തിനുള്ളിലാണ് ചിത്രീകരിച്ചത്.ഈ ചിത്രത്തിന്റെ സംപ്രേഷണ അവകാശം ഏഷ്യാനെറ്റ് സ്വന്തമാക്കി.

വള്ളുവക്കോനാതിരിയും സാമൂതിരിയും തമ്മിലുള്ള കുടിപ്പകയുടെ തുടർച്ചയായ മാമാങ്കത്തിനിടെ ചാവേർ തറയിൽനിന്ന് ഒരു ചാവേർ മാത്രം ജീവനോടെ രക്ഷപ്പെടുന്നു, ചന്ദ്രോത്ത് വലിയ പണിക്കർ (മമ്മൂട്ടി). എന്നാൽ മാമാങ്കത്തറയിൽ മരണം വരിക്കുന്നത് ധീരതയായി കാണുന്ന വള്ളുവനാട്ടുകാർക്ക് അതോടെ ചന്ദ്രോത്ത് പണിക്കർ അപമാനമായി തീരുന്നു.

24 വർഷത്തിനുശേഷം ചന്ദ്രോത്ത് കുടുംബത്തിലെ ഇളംതലമുറക്കാരായ ചന്തുവും അനന്തരവൻ പന്ത്രണ്ടുവയസ്സുകാരൻ ചന്തുണ്ണിയും(മാസ്റ്റർ അച്യുതൻ) സാമൂതിരിയുടെ തലയറുക്കാനായി ഇറങ്ങുകയാണ്. ‘മരിച്ചു കൊണ്ടായാലും വേണ്ടിയില്ല, മാമാങ്കത്തറയിൽ ജയിക്കൂ’ എന്ന അനുഗ്രഹാശിസുകളോടെയാണ് വള്ളുവനാട്ടിലെ അമ്മമാർ അവരെ യാത്രയാക്കുന്നത്.

തന്നോടുള്ള ചാവേറുകളുടെ തീരാപ്പകയെക്കുറിച്ച് ബോധ്യമുള്ള സാമൂതിരി പതിവുപോലെ, ചാവേറുകൾ കോഴിക്കോടിന്റെ അതിർത്തി കടന്നുവരാതിരിക്കാൻ വൻ സുരക്ഷ ഏർപ്പെടുത്തിയിട്ടുണ്ട്. സാമൂതിരിയുടെ വിശ്വസ്തനും പരദേശി വ്യാപാരിയുമായ സമർ കോയയ്ക്കാണ് ഇതിന്റെ ചുമതല. എന്നാൽ, ആട്ടക്കാരി ഉണ്ണിമായയുടെ കൂത്തുമാളികയിൽ സമർ കോയ കൊല്ലപ്പെടുകയാണ്.

ഘ്രാണശേഷിയുള്ള തലചെന്നൂർ (സിദ്ദീഖ്) സമർ കോയയുടെ കൊലയാളികളെ തേടി കൂത്തുമാളികയിൽ എത്തുന്നു. ഒരു ഭാഗത്ത് സാമൂതിരിയെ കൊല്ലുക​യെന്ന ലക്ഷ്യത്തോടെയുള്ള ചാവേറുകളുടെ യാത്ര, മറുഭാഗത്ത് സമർ കോയയുടെ കൊലപാതകത്തിന്റെ ചുരുളഴിക്കൽ. സമാന്തരമായി പോകുന്ന ഈ രണ്ടു കഥാമുഹൂർത്തങ്ങളാണ്​ ആദ്യപകുതിയെ ഉദ്വേഗഭരിതമാക്കുന്നു.

തലചെന്നൂരിന്റെ അന്വേഷണം പുരോഗമിക്കുന്നതിനൊപ്പം കഥയിലേക്ക് ചില പുതിയ മുഖങ്ങൾ കൂടി രംഗപ്രവേശനം ചെയ്യുന്നു.കളരി പരമ്പര ദൈവങ്ങളെ ചതിച്ചു ചാടിപ്പോയവന്നെന്നും കുലദ്രോഹിയെന്നും മുദ്ര കുത്തപ്പെട്ട, പിന്നീടൊരിക്കലും വള്ളുവനാട്ടിൽ കാല് കുത്തിയിട്ടില്ലാത്ത ചന്ദ്രോത്തെ വലിയ പണിക്കരിലേക്കാണ് രണ്ടാം പകുതി നീങ്ങുന്നത്.

സാമൂതിരിയുടെ നിലപാട് തറ ലക്ഷ്യമാക്കിയുള്ള ചന്തുവിന്റെയും ചന്തുണ്ണിയുടെയും യാത്രക്ക് വള്ളുവനാട്ടിലെ അമ്മമാർക്കൊപ്പം ഒരു നാടിന്റെ മുഴുവൻ പ്രാർത്ഥനയുണ്ട്. കടലിന്റെയും കരയുടെയും നിയമം തെറ്റിച്ച സാമൂതിരിയോടുള്ള പകയോടെ ജാതിഭേദമന്യേ പോക്കറും മകൻ മോയിനുമെല്ലാം ചന്തുവിനും ചന്തുണ്ണിയ്ക്കും തുണയാവുന്നു. ഒരു നിയോഗം പോലെ, അവർക്ക് ദിശ കാണിക്കാനായി ചരിത്രത്തിൽ ആദ്യമായി ചാവേർ തറ കണ്ട് ജീവനോടെ മടങ്ങിയെത്തിയ ചന്ദ്രോത്ത് പണിക്കരുമെത്തുന്നതോടെ ‘മാമാങ്ക’ത്തിന്റെ വീറേറുകയാണ്. സമർ കോയയെ കൊന്നത് ചന്ദ്രോത്ത് വലിയ പണിക്കരാണെന്ന് വെളിപ്പെടുന്നു. ചന്ദ്രോത്ത് ചന്തുണ്ണിയേയും,ചന്തുവിനേയും യുദ്ധമുറകൾ പരിശീലിപ്പിച്ച് മാമാങ്കത്തിന് അയയ്ക്കുന്നു.മാമാങ്കത്തിൽ ആ രണ്ട് വീര യോദ്ധാക്കൾ വീര മൃത്യു വരിയ്ക്കുന്നു.ചന്തുണ്ണിയെ കൊലപ്പെടുത്തുന്നത് തലചെന്നൂർ ആണ്. ചന്തുവിൻറ്റേയും,ചന്തുണ്ണിയുടേയും മൃതദേഹം ചന്ദ്രോത്ത് വലിയ പണിക്കർ വള്ളുവനാട്ടിലേക്ക് കൊണ്ട് വരുന്ന വഴിമധ്യേ തലചെന്നൂർ ആക്രമിക്കുന്നു. ആ ആക്രമണത്തിൽ തലചെന്നൂരിനെ ചന്ദ്രോത്ത് വലിയ പണിക്കർ വധിക്കുന്നു. ചന്തുവിൻറ്റെയും,ചന്തുണ്ണിയുടേയും മൃതദേഹം വള്ളുവനാട്ടിൽ എത്തിച്ച വ്യക്തിയെ ചരിത്രത്തിൽ രേപ്പെടുത്തുന്നില്ല. കുതിരപ്പുറത്തേറി അകലങ്ങളിലേക്ക് കുതിക്കുന്ന ചന്ദ്രോത്ത് വലിയ പണിക്കരെ കാണിക്കുന്നതോടെ ചിത്രം അവസാനിക്കുന്നു.


മമ്മൂട്ടി,ഉണ്ണി മുകുന്ദൻ തുടങ്ങിയവർ ഉൾപ്പെട്ട പോസ്റ്റർ സിനിമയുടെ സ്വഭാവവും കഥാപശ്ചാത്തലവും വ്യക്തമാക്കുന്നതായിരുന്നു.2019 സെപ്റ്റംബർ 28നാണ് ഈ ചിത്രത്തിന്റെ ടീസർ പുറത്തിറങ്ങിയത്.ഈ ചിത്രത്തിന്റെ "ട്രെയിലർ" 2019 നവംബർ 2ന് പുറത്തിറങ്ങി. ചിത്രത്തിലെ ഒട്ടുമിക്ക അഭിനേതാക്കളേയും ട്രെയിലറിൽ ഉൾപ്പെടെത്തിയിട്ടുണ്ട്.
2019 ഡിസംബർ 12ന് ഈ ചിത്രം പ്രദർശനത്തിനെത്തി. മലേഷ്യ,ശ്രീലങ്ക,യുക്രെയ്ൻ എന്നീ 45 രാജ്യങ്ങളിലായ് രണ്ടായിരത്തിലേറെ സ്ക്രീനുകളിലാണ് ഈ ഈ ചിത്രം പ്രദർശനത്തിനെത്തിയത്. കേരളത്തിൽ 370 തമിഴ്നാട്,ആന്ധ്രാപ്രദേശ് തെലുങ്കാന എന്നിവടങ്ങളിൽ 150 വീതം, കർണാടക 100 ഉൾപ്പെടെ രാജ്യത്തെ 1000 സ്ക്രീനുകളിലായി ഈ ചിത്രം പ്രദർശിപ്പിച്ചു. മലയാളം,ഹിന്ദി,തമിഴ്,തെലുങ്ക് ഭാഷകളിലും ചിത്രം ഡബ്ബ് ചെയ്തിട്ടുണ്ടായിരുന്നു.

ചിത്രത്തിന് ആദ്യ ദിനം റെക്കോർഡ് കളക്ഷൻ ആണ് ലഭിച്ചത്. "23.7" കോടി രൂപ ആദ്യ ദിനം ആഗോള കളക്ഷൻ ലഭിച്ചു. "8.64" കോടി രൂപയാണ് കേരളത്തിലെ 417 സ്‌ക്രീനുകളിൽ നിന്നും ആദ്യ ദിനം തന്നെ കരസ്ഥമാക്കിയത്.റിലീസ് ചെയ്ത് ദിവസങ്ങൾക്കുള്ളിൽ ഈ ചിത്രം 100 കോടി ക്ലബ്ബിൽ ഇടം പിടിച്ചു.
ചിത്രത്തിനെതിരേ ഡീഗ്രേഡിങ് നടക്കുന്നുണ്ടെന്ന ആരോപണങ്ങൾക്കിടയിലാണ് ചിത്രം ഈ നേട്ടം കൈവരിച്ചത്.

കണ്ണൂർ, ഒറ്റപ്പാലം, കൊച്ചി, എറണാകുളം, വാഗമൺ എന്നീ സ്ഥലങ്ങൾ ആയിരുന്നു ഈ ചിത്രത്തിന്റെ പ്രധാന ലൊക്കേഷൻ.

നെട്ടൂരിൽ 18 ഏക്കർ നീളുന്ന വമ്പൻ സെറ്റ് യുദ്ധ രംഗങ്ങൾ ഷൂട്ട് ചെയ്യാൻ ഉപയോഗിച്ചിരുന്നു. 10 ടൺ സ്റ്റീൽ,2000 ക്യൂബിക് മീറ്റർ തടി എന്നിവ പഴയ മാമാങ്കം കാലഘട്ടത്തിലേക്ക് കൂട്ടിക്കൊണ്ടുപോകുന്ന സെറ്റിംഗ് വേണ്ടി ഉപയോഗിച്ചിട്ടുണ്ട്. ഒരുപക്ഷേ ഇന്ത്യൻ സിനിമയിലെ തന്നെ ഏറ്റവും വലിയ സെറ്റുകളിൽ ഒന്നായിരിക്കും ഇത്. 350 കടകളുള്ള വ്യപാര കേന്ദ്രം,അവിടത്തെ സാധനങ്ങൾ,മാമാങ്കത്തിലെ വേദിയായ നിലപാടു തറ, വലിയ ക്ഷേത്രം, ഭക്ഷണശാല അങ്ങനെ മാമാങ്ക വേദിയിൽ എന്തെല്ലാംമുണ്ടോ അതെല്ലാം ഈ ചിത്രത്തിൽ സെറ്റ് ഇട്ടിട്ടുണ്ട്.

500 തൊഴിലാളികൾ രണ്ടര മാസം അധ്വാനിച്ചാണ് സെറ്റ് തയ്യാറാക്കിയത്. ഇവരിൽ 90 ശതമാനവും മലയാളികളാണ്. സെറ്റിന് ആവശ്യമായ സാമഗ്രകികൾ സംഭരിച്ചതു കേരളത്തിൽ നിന്ന് തന്നെയാണ്. മരടിലെ 8 ഏക്കർ സ്ഥലത്ത് മറ്റൊരു കൂറ്റൻ സെറ്റും ഈ ചിത്രത്തിനു വേണ്ടി സജ്ജമാക്കിയിട്ടുണ്ട്. ചിത്രത്തിലെ നിർണായ രംഗങ്ങളും,ഗാനങ്ങളും ഇവിടെ നിർമ്മിച്ച വലിയ മാളികയിലാണ് ചിത്രീകരിച്ചത്. ഈ സെറ്റിൻറ്റെ നിർമ്മാണച്ചെലവ് 5 കോടി രൂപയാണ്.

ചരിത്രത്തിൽ തിളങ്ങി നിൽക്കുന്ന മാമാങ്ക മഹോത്സവത്തെ അടിസ്ഥാനമാക്കി അരങ്ങൊരുങ്ങുന്ന ഈ ചലച്ചിത്രത്തോടനുബന്ധിച്ച് വിദ്യാർത്ഥികൾക്കായി ഒരു മഝരം സംഘടിപ്പിച്ചിരുന്നു. മാമാങ്കത്തെ കുറിച്ച് 250 വാക്കിൽ കവിയാതെ ഒരു ലേഖനം തയ്യാറാക്കി അവതരിപ്പിക്കുക എന്നതായിരുന്നു മഝരം. തെരെഞ്ഞെടുക്കപ്പെടുന്ന 140 പേർക്ക് മാമാങ്കത്തിൻറ്റെ കൊച്ചിയിലെ പടുകൂറ്റൻ സെറ്റിൽ സിനിമയുടെ അഭിനേതാക്കളുമൊത്ത് ഒരു സായാഹ്നം ചെലവഴിക്കാൻ അവസരം ലഭിക്കുമെന്നുള്ളതും ഇതിൻറ്റെ പ്രധാന ആകർഷണമായിരുന്നു. ഈ ചിത്രത്തിൻറ്റെ പ്രചരണമെന്നോണം എത്തിയ ഈ വാർത്ത 2019 ജൂൺ 18 ലെ മലയാള മനോരമ ദിനപത്രത്തിലെ മുൻപേജിലാണ് പ്രസദ്ധീകരിച്ചത്.

മമ്മൂട്ടിയാണ് ചിത്രത്തിന്റെ ഓഡിയോ സിഡി പ്രകാശനം ചെയ്തത്.ടൊവീനോ തോമസും, സംയുക്ത മേനോനും ചേർന്ന് ചിത്രത്തിന്റെ "മെയ്ക്കിംങ്ങ് വീഡിയോ" അവതരിപ്പിച്ചു.
നിർമ്മാതാവ് വേണു കുന്നപ്പള്ളി, സംവിധായകൻ എം.പത്മകുമാർ
സംവിധായകരായ സിബി മലയിൽ,ലാൽ ജോസ്,ബ്ലെസി ,ജയരാജ്,രൺജി പണിക്കർ അഭിനേതാക്കളായ ഉണ്ണി മുകുന്ദൻ,സുരേഷ് കൃഷ്ണ,
സണ്ണി വെയ്ൻ,അനു സിതാര തുടങ്ങിയവർ പ്രസംഗിച്ചു.

എം.ജയചന്ദ്രൻ ആണ് ഈ ചിത്രത്തിന്റെ സംഗീത സംവിധാനം നിർവഹിച്ചത്.സൻജിത്ത് ബൽഹാരയും,അൻകിത് ബൽഹാരയും ചേർന്ന് ചിത്രത്തിന് പശ്ചാത്തല സംഗീതം നൽകി.മമ്മൂട്ടിയാണ് ഈ ചിത്രത്തിന്റെ ഓഡിയോ സിഡി പ്രകാശനം ചെയ്തത്.



</doc>
<doc id="474964" url="https://ml.wikipedia.org/wiki?curid=474964" title="സെൽഫ്-പോർട്രയിറ്റ് ആസ് എ ഫീമെയ്ൽ മാർട്ടിർ">
സെൽഫ്-പോർട്രയിറ്റ് ആസ് എ ഫീമെയ്ൽ മാർട്ടിർ

1615-ൽ ഇറ്റാലിയൻ കലാകാരനായ ആർട്ടമേസ്യാ ജെന്റിലെസ്കി ചിത്രീകരിച്ച എണ്ണച്ചായാചിത്രമാണ് സെൽഫ്-പോർട്രയിറ്റ് ആസ് എ ഫീമെയ്ൽ മാർട്ടിർ. ഒരു സ്വകാര്യ ശേഖരത്തിലാണ് ഈ ചിത്രം നിലവിലുള്ളത്. ചിത്രത്തിന്റെ മറുവശത്തെ ലിഖിതത്തിൽ ജെന്റിലെസ്കി ഈ ചിത്രം വരച്ചതെന്നാണ് സ്ഥിരീകരിച്ചിരിക്കുന്നത്. തടിയിൽ ജെന്റിലെസ്കി ചിത്രീകരിച്ച രണ്ട് എണ്ണച്ചായാചിത്രങ്ങളിലൊന്നാണിത്.

ഒരു ഇറ്റാലിയൻ ബറോക്ക് ചിത്രകാരിയായിരുന്നു ആർട്ടമേസ്യാ ജെന്റിലേസ്ച്ചി. ഇന്ന് കാരവാജിയോയുടെ തലമുറയിലെ ഏറ്റവും മികച്ച ചിത്രകാരന്മാരിൽ ഒരാളായി കണക്കാക്കപ്പെടുന്നു. ഇറ്റലിയിലെ റോമിൽ ജനിച്ച ആർട്ടമേസ്യാ ജെന്റിലേസ്ച്ചി (ജൂലൈ 8, 1593 – c1.656)ചിത്രകാരനായ ഓറേഷ്യോ ജെന്റിലേസ്ച്ചിയുടെയും പ്രുഡൻഷ്യോ മോണ്ടണിന്റെയും മകളായിരുന്നു. കാരവാജിയോ, ഗ്വിദോ റെന്നി എന്നിവരുടെ ചിത്രങ്ങൾ അവരെ സ്വാധീനിച്ചിരുന്നു. പിൽക്കാലത്തുണ്ടായ ചില ദാരുണ സംഭവങ്ങൾ അവരുടെ കലാജീവിതത്തെ ബാധിച്ചെങ്കിലും അതിനെ അതിജീവിച്ച് അവർ പിന്നീട് ചിത്രരചനയിൽ മുഴുകി.


</doc>
<doc id="474972" url="https://ml.wikipedia.org/wiki?curid=474972" title="ഓവർഹെഡ്‌ പ്രൊജക്റ്റർ">
ഓവർഹെഡ്‌ പ്രൊജക്റ്റർ

ചിത്രങ്ങൾ പ്രദർശിപ്പിക്കുന്നതിന് വേണ്ടി ഉപയോഗിക്കുന്ന ഒരു തരം പ്രൊജക്റ്റർ ആണ് ഓവർഹെഡ്‌ പ്രൊജക്റ്റർ..
 ഓവർഹെഡ്‌ പ്രൊജക്റ്ററിന്റെ മുൻഗാമിയായി കരുതപ്പെടുന്നു. ജർമൻകാരനായ 1645 ൽ പ്രസിദ്ധപ്പെടുത്തിയ "Ars Magna Lucis et Umbrae" എന്ന പുസ്തകത്തിൽ "Steganographic Mirror" എന്ന കണ്ടുപിടിത്തത്തെക്കുറിച്ച് പരാമർശമുണ്ട്. 1654-ൽ, ബൽജിയൻ ഗണിതശാസ്ത്രജ്ഞനായ ഇത്തരമൊരു സംവിധാനമുപയോഗിച്ച്, ഇറ്റാലിയൻ ജസ്യൂട്ട് മിഷണറി Martino Martini ചൈനയിൽ നിന്നും ബൽജിയത്തിലേക്ക് യാത്രചെയ്ത മാർഗ്ഗം കാണിച്ചുകൊടുത്തതായി രേഖപ്പെടുത്തി. ഫ്രഞ്ച് ഊർജതന്ത്രജ്ഞനായ ആണ് 1853-ൽ ആദ്യത്തെ ഓവർഹെഡ്‌ പ്രൊജക്റ്റർ വികസിപ്പിച്ചെടുത്തത്. 

ഒരു 35mm സ്ലൈഡ് പ്രൊജക്റ്ററിന്റെ പ്രവർത്തന തത്ത്വത്തിൽത്തന്നെയാണ് ഓവർഹെഡ്‌ പ്രൊജക്റ്റർ പ്രവർത്തിക്കുന്നത്. ഒരു ഫോക്കസിംഗ് ലെൻസ് വഴി കടന്നു പോകുന്ന പ്രകാശവഴിയിൽ ക്രമീകരിക്കുന്ന ചിത്രം സ്ക്രീനിൽ വലുതായി പതിക്കുന്നു. യഥാർത്ഥ പ്രതിബിംബമാണ് ഇവിടെ ലഭിക്കുന്നത്. ഇതിനുവേണ്ടി, ഒരു കണ്ണാടി കൂടി ഇതിലുപയോഗിക്കുന്നു. 
ഓവർഹെഡ്‌ പ്രൊജക്റ്റർ സാധാരണയായി മാന്വൽ ഫോക്കസിംഗ് സംവിധാനമുള്ളവയാണ്. ലെൻസ് ഉയർത്തിയും താഴ്ത്തിയുമാണ് ഫോക്കസിംഗ് സാധ്യമാക്കുന്നത്.

ഉയർന്ന ശേഷിയുള്ള ഹാലജൻ ബൾബ് ആണ് ഓവർഹെഡ്‌ പ്രൊജക്റ്ററിൽ ഉപയോഗിക്കുന്നത്. 750 watts വരെ വൈദ്യുതി ഉപയോഗിക്കുന്നവയാണ് ഈ പ്രകാശസ്രോതസ്സ്. പ്രവർത്തിക്കുമ്പാൾ വളരെയേറെ ചൂടാവുന്നതിനാൽ, ബൾബ് പെട്ടെന്ന് തന്നെ കരിഞ്ഞുപോകാറുണ്ട്. 100 മണിക്കൂറിൽ താഴെ മാത്രമാണ് പലപ്പോഴും ഇത്തരം ബൾബുകളുടെ ആയുസ്സ്.



</doc>
<doc id="474976" url="https://ml.wikipedia.org/wiki?curid=474976" title="വംശ വൃക്ഷ">
വംശ വൃക്ഷ

കന്നഡ ഭാഷയിലുള്ള ഉള്ള ഒരു ചലച്ചിത്രമാണ് ആണ് വംശവൃക്ഷ. ബി.വി. കാരന്ത്, ഗിരീഷ് കർണാഡ് എന്നിവരാണ് ചിത്രത്തിന്റെ സംവിധായകർ. എസ്.എൽ. ഭൈരപ്പ എഴുതിയ വംശവൃക്ഷ എന്ന നോവലിനെ അടിസ്ഥാനമാക്കിയാണ് ആണ് ഈ ചലച്ചിത്രം നിർമ്മിച്ചിട്ടുള്ളത്. 1972 ൽ, മികച്ചസംവിധാനത്തിനുള്ള ദേശീയ ചലച്ചിത്ര പുരസ്കാരം നേടിയ ചിത്രമാണിത്. കൂടാതെ, മൂന്ന് ഫിലിംഫെയർ അവാർഡ് കൂടി ഈ ചലച്ചിത്രം നേടിയിട്ടുണ്ട് 


ഭാസ്കർ ചന്ദാവർക്കർ "Mugila Thumba Bera Beelala" എന്ന ബി.വി. കാരന്ത് രചിച്ച ഗാനം ചിട്ടപ്പെടുത്തിയത് ഭാസ്കർ ചന്ദാവർക്കർ ആണ്.



</doc>
<doc id="474978" url="https://ml.wikipedia.org/wiki?curid=474978" title="പതിനെട്ടാം പടി">
പതിനെട്ടാം പടി

പതിനെട്ടാം പടി 2019 ജൂലൈ 5ന് പ്രദർശനത്തിനെത്തിയ ഒരു മലയാളചലച്ചിത്രമാണ്.അഭിനേതാവായി മലയാളസിനിമയിൽ എത്തിയ ശങ്കർ രാമകൃഷ്ണൻ സംവിധാനം ചെയ്യുന്ന ഈ ചിത്രത്തിൽ മമ്മൂട്ടി 
അമേരിക്കയിലെ സ്റ്റാൻഫഡ് യൂണിവേഴ്സിറ്റി പ്രൊഫസറായ ജോൺ എബ്രഹാം പാലക്കൽ എന്ന കഥാപാത്രത്തെ അവതരിപ്പിച്ചു.
എ.ച്ച് കാഷിഫ് ഈ 
ചിത്രത്തിന്റെ സംഗീത സംവിധാനം നിർവഹിച്ചു.ഫസ്റ്റ് ലുക്ക് പോസ്റ്ററിൽ സ്മോക്കിങ്ങ് പൈപ്പുമായി സ്റ്റൈൽ വേഷത്തിലാണ് മമ്മൂട്ടി പ്രത്യക്ഷപ്പെട്ടത്.നൂറോളം പുതുമുഖങ്ങൾ
അഭിനയിക്കുന്ന ഈ ചിത്രം ഏറ്റവും 
കൂടുതൽ പുതുമുഖങ്ങൾ ഉൾപെടുന്ന
മലയാള സിനിമ എന്ന റെക്കോർഡ്
സ്വന്തമാക്കിയിരുന്നു.മമ്മൂട്ടി,പൃഥ്വിരാജ്,ആര്യ തുടങ്ങിയവർ ഈ ചിത്രത്തിൽ അതിഥി താരങ്ങളായി എത്തി.ഈ ചിത്രത്തിലെ മമ്മൂട്ടിയുടെ ലുക്ക് വളരെയധികം ശ്രദ്ധിക്കപ്പെട്ടു.
സാമ്പ്രദായിക വിദ്യഭ്യാസ രീതികളുടെ പൊള്ളത്തരങ്ങളും വിദ്യഭ്യാസ മേഖലയിലെ കീഴ്‌വഴക്കങ്ങളെയുമാണ് ഈ ചിത്രത്തിൽ വരച്ചു കാട്ടിയത്.

സമകാലിക വിദ്യഭ്യാസരീതികൾക്ക് ഒരു ബദൽ എന്ന് വിശേഷിപ്പിക്കാവുന്ന ‘സ്കൂൾ ഓഫ് ജോയ്’ എന്ന സ്ഥാപനം നടത്തുന്ന അശ്വിൻ വാസുദേവ് (പൃഥ്വിരാജ് സുകുമാരൻ) എന്ന കഥാപാത്രത്തിൽ നിന്നുമാണ് സിനിമ തുടങ്ങുന്നത്. ‘സ്കൂൾ ഓഫ് ജോയ്’ എന്ന വുഡൻ ബോർഡിലെഴുതിയ അക്ഷരങ്ങൾക്കു പിറകിലെ കഥ അന്വേഷിച്ചെത്തിയവർക്കു മുന്നിൽ അശ്വിൻ വാസുദേവ് തന്റെ കഥ പറയുകയാണ്. ആ കഥയിൽ രണ്ടു സ്കൂളുകളും അവിടുത്തെ ഗ്യാങ്ങുകളും ദീർഘവീക്ഷണമുള്ള ചില മനുഷ്യരും അധ്യാപകരുമൊക്കെ കഥാപാത്രങ്ങളായി എത്തുകയാണ്.

തിരുവനന്തപുരം നഗരത്തിലെ രണ്ടു പ്രധാന സ്കൂളുകൾ, പാവപ്പെട്ടവരുടെ മക്കൾ പഠിക്കുന്ന മോഡൽ സ്കൂളും പണക്കാരുടെ മക്കൾ മാത്രം പഠിക്കുന്ന ഇന്റർനാഷണൽ സ്കൂളും. സമൂഹത്തിൽ പ്രത്യക്ഷത്തിൽ കാണാവുന്ന പണമുള്ളവൻ/ ഇല്ലാത്തവൻ തുടങ്ങിയ ദ്വന്ദ്വങ്ങളുടെ പ്രതിഫലനം തന്നെയാണ് ആ സ്കൂളുകളും. ഒരേ പ്രായത്തിൽ രണ്ടു വ്യത്യസ്ത ജീവിതരീതികളിൽ, സൗകര്യങ്ങളിൽ, സംസ്കാരങ്ങളിൽ ജീവിക്കുന്നവർ. അവർക്ക് പൊതുവായിട്ടെന്തെങ്കിലും ഉണ്ടെങ്കിൽ, അത് പ്രായത്തിന്റേതായ ചോരത്തിളപ്പും വാശിയും മാത്രമാണ്. ക്വട്ടേഷൻ ടീമിനേക്കാളും വാശിയോടെ പരസ്പരം പോരടിക്കുന്ന വിദ്യാർത്ഥികൾ. രണ്ടു സ്കൂളുകളിലും കുട്ടിപ്പടയ്ക്ക് രണ്ടു നേതാക്കളുണ്ട്, മോഡൽ സ്കൂളിൽ അത് അയ്യപ്പനാണെങ്കിൽ ഇന്റർനാഷണൽ സ്കൂളിൽ ആ നേതാവ് അശ്വിനാണ്.
ഇരു സ്കൂളുകൾ തമ്മിലുള്ള പോരാട്ടത്തിൻറ്റേയും, വിദ്യാഭ്യാസ മേഖലയിലെ പൊള്ളത്തരങ്ങളേയും ഈ ചിത്രത്തിലൂടെ പിന്നീട് പ്രേക്ഷകർക്ക് കാണുവാൻ സാധിക്കുന്നു.


ഈ ചിത്രത്തിന്റെ ചിത്രീകരണം 2019
ജനുവരിയിലാണ് ആരംഭിച്ചത്.
തിരുവനന്തപുരത്ത് വെച്ചായിരുന്നു
ഈ ചിത്രത്തിന്റെ ഭൂരിഭാഗം സീനുകളും ചിത്രീകരിച്ചത്.മോഡേൺ
സ്കൂളിലേയും,ഇൻറ്റർനാഷണൽ സ്കൂളിലേക്കും വിദ്യാർത്ഥികൾ തമ്മിലുള്ള സംഘട്ടനം ചിത്രീകരിച്ചത് പൂജപ്പുര മൈതാനത്താണ്.
ഇൻറ്റർനാഷണൽ സ്കൂളിലെ വിദ്യാർത്ഥികളെ അയ്യപ്പൻ (ചെറുപ്പകാലം) വെല്ലുവിളിക്കുന്നത് ഈ മൈതാനത്തേക്ക് വരാനാണ്.
മഴയുടെ അകമ്പടിയോടെ ചിത്രീകരിച്ച ഈ സംഘട്ടനം രംഗം ഈ ചിത്രത്തിന്റെ പ്രധാന ആകർഷണം ആണ്.

Mathrubhumi.com


</doc>
<doc id="474987" url="https://ml.wikipedia.org/wiki?curid=474987" title="ഡെൽഫിനിയം ഇലാറ്റം">
ഡെൽഫിനിയം ഇലാറ്റം

ആൽപൈൻ ഡെൽഫിനിയം അല്ലെങ്കിൽ കാൻഡിൽ ലാർക്സ്പർ എന്നുമറിയപ്പെടുന്ന ഡെൽഫിനിയം ഇലാറ്റം ഡെൽഫിനിയം ജീനസിലെ ഒരു സ്പീഷീസാണ്. അലങ്കാര സസ്യങ്ങളായി വളരുന്ന നീല, പർപിൾ, പിങ്ക്, ക്രീം, വെള്ള തുടങ്ങി നിരവധി നിറങ്ങളിലുള്ള കൾട്ടിവറുകൾ കാണപ്പെടുന്നു. D. ഇലാറ്റം ഒരു സങ്കരയിനം ആണ്.


</doc>
<doc id="474992" url="https://ml.wikipedia.org/wiki?curid=474992" title="മൂന്നാമതൊരാൾ">
മൂന്നാമതൊരാൾ

ഡിജിറ്റൽ ഫോർമാറ്റിൽ നിർമ്മിച്ച മലയാളത്തിലെ ആദ്യത്തെ ചലച്ചിത്രമാണ് മൂന്നാമതൊരാൾ. മാർട്ടിൻ സെബാസ്റ്റ്യൻ നിർമ്മിച്ച് വി.കെ. പ്രകാശ് സംവിധാനം ചെയ്ത ഈ മലയാള ഹൊറർ ചിത്രത്തിൽ ജയറാമും ജ്യോതിർമയിയും പ്രധാന വേഷങ്ങളിൽ അഭിനയിച്ചിരിക്കുന്നു. 





</doc>
<doc id="475011" url="https://ml.wikipedia.org/wiki?curid=475011" title="കാളിദാസ ലനാറ്റ">
കാളിദാസ ലനാറ്റ

ഫൾഗോറിഡേ ജീവികുടുംബത്തിലെ കാളിദാസ എന്ന ജീനസിൽപ്പെട്ട ഹെമിറ്റെറൻ കീടവർഗമാണ് കാളിദാസ ലനാറ്റ തെക്കേ ഇന്ത്യയിലാണ് ഇവ പൊതുവായി കാണപ്പെടുന്നത്. ഇവയുടെ പുറത്തേക്ക് തള്ളിനിൽക്കുന്ന വദനഭാഗത്തിന്റെ അറ്റത്ത് നേരിയതും വഴക്കമുള്ള തണ്ടുപോലെയുള്ളതുമായ ഒരു വളർച്ചയുണ്ട്. 


</doc>
<doc id="475014" url="https://ml.wikipedia.org/wiki?curid=475014" title="കാളിദാസ (പ്രാണി)">
കാളിദാസ (പ്രാണി)

ഫൾഗോറിഡേ ജീവികുടുംബത്തിലെ അഫേനിനി ഗോത്രത്തിൽപ്പെട്ട ഒരു ജനുസാണ് കാളിദാസ. ഏഷ്യയുടെ ഉഷ്ണമേഖലാ പ്രദേശങ്ങളിൽ കാണപ്പെടുന്ന ഈ ജനുസിൽ ആറ് സ്പീഷീസുകളാണുള്ളത്. പുറത്തേക്ക് തള്ളിനിൽക്കുന്ന വദനഭാഗത്തിന്റെ അറ്റത്ത് നേരിയതും വഴക്കമുള്ള തണ്ടുപോലെയുള്ളതുമായ ഒരു വളർച്ച ഇവയ്ക്കുണ്ട്. 



</doc>
<doc id="475025" url="https://ml.wikipedia.org/wiki?curid=475025" title="ഫുഫു">
ഫുഫു

കോട്ടെ ഡി ഐവോയർ, സിയറ ലിയോൺ, ഘാന, ലൈബീരിയ, ടോഗോ, നൈജീരിയ തുടങ്ങിയ പടിഞ്ഞാറൻ ആഫ്രിക്കയിലെ പല രാജ്യങ്ങളിലെയും മുഖ്യാഹാരമാണ് ഫുഫു.(പേരിന്റെ വകഭേദങ്ങളിൽ foofoo, fufuo, foufou എന്നിവ ഉൾപ്പെടുന്നു) പരമ്പരാഗത ഘനിയൻ, നൈജീരിയൻ രീതികളിൽ തുല്യമായ അളവുകളിൽ മരച്ചീനിമാവും ഏത്തയ്ക്കാപ്പൊടിയും വെള്ളവും ചേർത്ത മിശ്രിതം ഇടിച്ച്‌ പതംവരുത്തിയെടുക്കുന്നു. ഫുഫുവിന്റെ സാന്ദ്രത കൂട്ടുകയും കുറയ്ക്കുകയും ചെയ്യുന്നത് വ്യക്തിപരമായ മുൻഗണനകളെ ആശ്രയിച്ചാണിരിക്കുന്നത്.മരച്ചീനിമാവിനുപകരം സെമോലിന, അല്ലെങ്കിൽ ചോളം മാവും ഉപയോഗിക്കാവുന്നതാണ്. ഫുഫൂ പലപ്പോഴും നിലക്കടല സൂപ്പ്, പാം നട്ട് സൂപ്പ്, അബുനുഅബുനു അല്ലെങ്കിൽ ലൈറ്റ് സൂപ്പ് ഉപയോഗിച്ചാണ് വിളമ്പുന്നത്. 


</doc>
<doc id="475031" url="https://ml.wikipedia.org/wiki?curid=475031" title="ഇന്ദ്രാട്ടി ഇസ്കാക്">
ഇന്ദ്രാട്ടി ഇസ്കാക്

ഇന്ദ്രാട്ടി ഇസ്കാക് എന്ന സ്റ്റേജ് നാമത്തിലറിയപ്പെടുന്ന ഇന്ദ്രാട്ടി ജെറാൾഡ് ബെർണാഡിന (ജനനം ജൂൺ 9 1942) വിവാഹത്തിനുശേഷം ഇന്ദ്രി മക്കി ഒരു ഇന്തോനേഷ്യൻ നടിയും സൈക്കോളജിസ്റ്റും മാർക്കെറ്ററുമാണ്. സുരാബയയിൽ ജനിച്ച ഇന്ദ്രാട്ടി ഇന്തോനേഷ്യൻ സിനിമാ രംഗത്തേക്ക് കടക്കുകയും ഉസ്മാർ ഇസ്മായിലിന്റെ വാണിജ്യ വിജയം നേടിയ ടിഗാ ദാര (1957) എന്ന ചിത്രത്തിലൂടെ ജനപ്രിയതയിലേക്ക് വളരുകയും ചെയ്തു. 1963-ൽ സിനിമയിൽ നിന്ന് വിരമിക്കുന്നതിനു മുൻപ് അവർ എട്ടു സിനിമകളിൽ കൂടി അഭിനയിക്കുകയും പെൺകുട്ടികളുടെ ഒരു ഗ്രൂപ്പ് സ്ഥാപിക്കുകയും ചെയ്തു.

ഒരു അധ്യാപകനും പെൻജലെൻഡുപ് (കള്ളക്കടത്തുകാരൻ) എന്ന സിനിമയുടെ ഡയറക്ടറാകുമ്പോൾ 1952-ൽ സിനിമാവിവർത്തകനുമായ രാഡൻ ഇസ്കാക്കിന്റെ മകളായ ഇന്ദ്രാട്ടി ഇസ്കാക് 1942 ജൂൺ 9 ന് കിഴക്കൻ ജാവയിലെ സുരാബയയിലാണ് ജനിച്ചത്.


</doc>
<doc id="475039" url="https://ml.wikipedia.org/wiki?curid=475039" title="ഗ്രീൻ ഹെയർസ്ട്രീക്ക്">
ഗ്രീൻ ഹെയർസ്ട്രീക്ക്

ലൈകനിഡേ കുടുംബത്തിലെ ഒരു ചെറിയ ചിത്രശലഭമാണ് ഗ്രീൻ ഹെയർസ്ട്രീക്ക്.("Callophrys rubi")

ജീനസ് നാമം കാലോഫ്രിസ് "മനോഹരമായ പുരികങ്ങൾ" എന്നർത്ഥം വരുന്ന ഒരു ഗ്രീക്ക് പദമാണ്. എന്നാൽ സ്പീഷീസ് റുബി ലാറ്റിൻ നാമം റുബസ് (ഒരു ആതിഥേയസസ്യം റുബസ്) എന്ന പദത്തിൽ നിന്നും ഉരുത്തിരിഞ്ഞതാണ്.
കാലോഫ്രിസ് റുബിയുടെ ചിറകുവിസ്താരം 26-30 മില്ലിമീറ്റർ (1.0-1.2 ഇഞ്ച്) നീളമാണ്. ആൺശലഭങ്ങളുടെ ചിറകുകളുടെ വശങ്ങൾക്കു മുകളിലായി സമാനമായ ഇരുണ്ട ബ്രൗൺ നിറവും കൂടെ മുൻവശത്തെ ചിറകുകളിൽ മങ്ങിയ അടയാളങ്ങളും ഗന്ധമുള്ള ഒരാവരണവും അടിവശങ്ങളിൽ തിളങ്ങുന്ന പച്ചനിറവും നേരിയ വെള്ളവരയും പലപ്പോഴും കുത്തുകൾ മങ്ങിയ വരികളായി കുറഞ്ഞുവരുന്നതായി കാണപ്പെടുന്നു.

മാർച്ച് അവസാനം വരെ ഈ ചിത്രശലഭങ്ങളെ കണ്ടെത്താൻ കഴിയും ആകാശത്തിലൂടെ പറക്കുന്നസമയം ജൂൺ അവസാനം വരെ തുടരുന്നു. പക്ഷേ ചിലപ്പോൾ ജൂലൈ, ആഗസ്റ്റ് മാസങ്ങളിലും ഇവയെ കാണാറുണ്ട്. ശത്രുവിനെ പറ്റിക്കാനുള്ള കപടതന്ത്രത്തിന്റെ ഭാഗമായി അവയുടെ എല്ലായ്പ്പോഴും വിടർത്തിയ പച്ചചിറകുകൾക്ക് ഒരിക്കലും വിശ്രമം നൽകുന്നില്ല. ആൺശലഭങ്ങൾ പ്രാദേശിക സ്വഭാവം പ്രകടിപ്പിക്കുന്നുണ്ട്.

മുട്ടകൾ ഒറ്റയായി ഇടുന്നു. ചില ലൈസിഡ് ലാർവകളിൽ നിന്ന് വ്യത്യസ്തമായി കാറ്റർപില്ലറുകൾ ഉറുമ്പുകളുടെ പ്രവണതയുണ്ടെന്ന് അറിയില്ല, എന്നാൽ ഭൂനിരപ്പിൽ രൂപം കൊള്ളുന്ന പ്യൂപ്പ ഉറുമ്പുകളെ ആകർഷിക്കുന്ന കിറുകിറു ശബ്‌ദം പുറപ്പെടുവിക്കുന്നു. ഉറുമ്പുകൾ എപ്പോഴും കണ്ടെത്തിയവയെ ഒളിച്ചുവയ്‌ക്കുകയും ചെയ്യുമെന്ന് അവ കരുതപ്പെടുന്നു. ഗ്രീൻ ഹെയർസ്ട്രീക്ക് പ്യൂപ്പയായി ഓവർവിന്റർ ചെയ്യുന്നു, മാത്രമല്ല അവ ഏകീകൃതവുമാണ്. പ്രതിവർഷം ഒരു തലമുറയുടെ മുതിർന്ന ചിത്രശലഭങ്ങൾ ഉണ്ടാകുന്നു

വാക്സിനിയം മിർട്ടിലസ്, വാക്സിനം ഉലിഗിനോസം, ബർച്ച്, റൂബസ് ഐഡിയസ്, വിസിയ ക്രാക്ക, ട്രൈഫോളിയം മീഡിയം, കാലൂണ വൾഗാരിസ്, ഫ്രാങ്കുള, റാംനസ്, റിബസ്, സ്പിറേയ, കാരഗാന, ചാമെസിറ്റിസസ്, ഹെഡിസാറോം, ജെനിസ്റ്റാ, ട്രൈഫോളിയം, ഹിപ്പോഫെ റാംനോയിഡ്സ് എന്നീ സസ്യങ്ങൾ വിവിധ ഭാഗങ്ങളിൽ ഗ്രീൻ ഹെയർസ്ട്രീക്ക് ലാർവ തീറ്റയായി രേഖപ്പെടുത്തുന്നു.

ഏതു ബ്രിട്ടീഷ് ചിത്രശലഭത്തിന്റെയും ഏറ്റവും വലിയ ഭക്ഷ്യ സസ്യങ്ങളിൽ ഒന്നാണ് പോളിഫാഗസ് സ്പീഷീസുകൾ. ആദ്യകാല ബട്ടർഫ്ലൈ ശേഖരിക്കുന്നവർ കരുതിയിരുന്നത് ഒരേയൊരു ഭക്ഷ്യ പ്ലാന്റ് ബ്രാംബിൾ (ബ്ലാക്ക്ബെറി) "റൂബസ് ഫ്രൂട്ടിക്കോസസ്" ആണെന്നാണ്, എന്നാൽ അതിന്റെ ശീലങ്ങൾ നന്നായി മനസ്സിലാക്കിയപ്പോൾ പട്ടിക വളരുകയും ഒരുപക്ഷേ പട്ടിക തുടരുകയും ചെയ്യുന്നു. ആവാസവ്യവസ്ഥയെ ആശ്രയിച്ച് ഇത് സാധാരണ റോക്ക് റോസ് ("ഹെലിയാന്തിമം നമ്മുലാരിയം"), ട്രെഫോയിൽ ബേർഡ്സ്-ഫൂട്ട്, ഗോർസ്, ജെനിസ്റ്റീ, ഡയേഴ്സ് ഗ്രീൻവീഡ്, ബിൽബെറി, ഡോഗ്വുഡ്, ബക്തോൺ, ക്രോസ്-ലീവ്ഡ് ഹീത്ത്, ബ്രാംബിൾ എന്നീ സസ്യങ്ങളും ലാർവ തീറ്റയായി ഉപയോഗിക്കുന്നു.

0–2,300 മീറ്റർ (0–7,546 അടി) ഉയരത്തിലുള്ള തണ്ണീർതടങ്ങളിലും വരണ്ട പുൽമേടുകളിലും, താഴ്ന്ന ചുണ്ണാമ്പുപ്രദേശങ്ങൾ, തരിശുഭൂമി, കുറ്റിക്കാടുനിറഞ്ഞ ഭൂമി, കാടു വെട്ടിത്തെളിച്ച വനഭൂമി തുടങ്ങിയ വിശാലമായ ആവാസ വ്യവസ്ഥകളിൽ ഈ ചിത്രശലഭങ്ങളെ കാണാൻ കഴിയുന്നു.

യൂറോപ്പിലെ മിക്ക പ്രദേശങ്ങളിലും വടക്കേ ആഫ്രിക്ക, റഷ്യ, ഏഷ്യാമൈനർ, സൈബീരിയ, അമുർലാൻഡ്, ബലൂചിസ്ഥാൻ, ചിത്രാൽ എന്നീ ഭൂപ്രദേശങ്ങളിലും കാലോഫ്രിസ് റൂബി കാണപ്പെടുന്നു. അടുത്ത കാലത്തായി നിരവധി കോളനികൾ നഷ്ടപ്പെട്ടിട്ടുണ്ടെങ്കിലും യുകെയിലെ മിക്കയിടത്തും ഇവ ഇപ്പോഴും വ്യാപകമാണ്. മെഡിറ്ററേനിയൻ രാജ്യങ്ങളിൽ ഇത് തികച്ചും പ്രാദേശികവൽക്കരിക്കപ്പെട്ടതാണ്. ഇവ സാധാരണയായി തീരങ്ങൾക്ക് സമീപമായാണ് കാണപ്പെടുന്നത്.




</doc>
<doc id="475050" url="https://ml.wikipedia.org/wiki?curid=475050" title="ഹെലൻ ഓഫ് ട്രോയ് (എവ്ലീൻ)">
ഹെലൻ ഓഫ് ട്രോയ് (എവ്ലീൻ)

1898-ൽ എവെലിൻ ഡി മോർഗൻ ചിത്രീകരിച്ച ഒരു ഛായാചിത്രമാണ് ഹെലൻ ഓഫ് ട്രോയ്. മോർഗന്റെ ഫ്ളോറ, കസ്സാൻഡ്ര എന്നിവയെപ്പോലെയാണ് ഈ ചിത്രവും ചിത്രീകരിച്ചിരിക്കുന്നത്.ഹെലൻ ഓഫ് ട്രോയ്യെ ചിത്രീകരിച്ചിരിക്കുന്ന ഈ ചിത്രം വരയ്ക്കാൻ മോർഗനെ ഏർപ്പെടുത്തിയത് ലിവർപൂളിലെ കപ്പൽവ്യാപാരിയായ വില്യം ഇമ്രി ആയിരുന്നു.ഗ്രീക്ക്, റോമൻ ദേവതകളുടെ ബോട്ടിക് സെല്ലി ചിത്രങ്ങളെ (അഥീന അല്ലെങ്കിൽ വീനസ്) ഓർമിപ്പിക്കുന്ന ശാന്തമായി ഉയർന്ന് നിൽക്കുന്ന രീതിയിൽ ഹെലനയെ ചിത്രീകരിച്ചിരിക്കുന്നു. ശാസ്ത്രീയചിത്രങ്ങളുടെ സ്‌മരണയുണർത്തുന്ന വിധത്തിലുള്ള ചിത്രീകരണം നവോത്ഥാന കലാകാരന്മാരുടെയിടയിലുള്ള ഒരു പൊതു സവിശേഷതയ്ക്ക് ഉദാഹരണമാണ് ഈ ചിത്രം.


</doc>
<doc id="475052" url="https://ml.wikipedia.org/wiki?curid=475052" title="മാണ്ഡ്വി, ഗുജറാത്ത്">
മാണ്ഡ്വി, ഗുജറാത്ത്

ഗുജറാത്തിലെ കച്ച് ജില്ലയിലുള്ള ഒരു മുനിസിപ്പാലിറ്റിയാണ് മാണ്ഡ്വി. മഹാറാവു രാജാക്കന്മാരുടെ വേനൽക്കാല വസതി എന്നനിലക്ക് അത് പ്രസിദ്ധമാണ്. കോട്ടമതിലിനകത്ത് ഇപ്പോഴും പഴയനഗരാവശിഷ്ടങ്ങൾ കാണാം. ഇവിടെ 400 വർഷം പഴക്കമുള്ള ഒരു കപ്പൽ നിർമ്മാണശാല സ്ഥിതിചെയ്യുന്നു. കാർവ ഗോത്രക്കാരുടെ പാരമ്പര്യപരമായ ജോലിയെന്ന നിലയിൽ ഇവിടെ ഇപ്പോഴും ചെറിയ മരക്കപ്പലുകൾ നിർമ്മിക്കുന്നുണ്ട്.

റാവുശ്രീ ഭർമാൽജി 1549-ൽ നിർമ്മിച്ചതാണ് ഈ കോട്ട. എട്ടു കിലോമീറ്റർ നീളവും രണ്ടരമീറ്റർ വീതിയും മൂന്നു മീറ്റർ ഉയരവും ഇതിനുണ്ട്. അഞ്ച് കോട്ടവാതിലുകൾ മൂന്നു ജനലുകൾ, ഏഴു സ്തംഭങ്ങൾ എന്നിവയും ഇതിനുണ്ട്. 1978-ൽ മാണ്ഡ്വി മുനിസിപ്പാലിറ്റിക്ക് കോട്ട കൈമാറി. 1992-ൽ മുനിസിപ്പാലിറ്റി 290 മീറ്റർ പൊളിച്ച് തുറസ്സാക്കൻ തീരുമാനിച്ചു. എന്നാൽ ബഹുജനപ്രക്ഷോഭം കാരണം ഇതു നിർത്തി വച്ചു എങ്കിലും പിന്നീട് കോടതി നിർദ്ദേശപ്രകാരം 1993-ൽ മുന്നൂറു മീറ്റർ പൊളിച്ചുമാറ്റി. 1999-ൽ പുരാവസ്തുവകുപ്പ് ഈ കോട്ട ഏറ്റെടുത്തു. 2001-ൽ നാലു വാതിലുകളും ആറു സ്തംഭങ്ങളും ഒഴികെ മറ്റെല്ലാം ഒഴിവാക്കി.

മാണ്ഡ്വി ഒരു തുറമുഖനഗരം ആണ്. രുക്മാവതി നദി കച്ച് ഉൾക്കടലിൽ പതിക്കുന്നതിവിടെ ആണ്. അഹമ്മദാബാദിൽ നിന്നും 446 കിമി അകലെ ആണിത്. 56 കിമി അകലെ ഉള്ള ഭുജ് ആണ് അടുത്ത തീവണ്ടി നിലയം.

ഉഷ്ണമേഖലാ കാലാവസ്ഥ ആണ് ഉള്ളത്. 1539 മില്ലിമീറ്റർ മഴകിട്ടും. ശരാശരി ചൂട് 27 ഡിഗ്രി ആണ്.

ഖെങർജി ഇ എന്ന കച്ചിലെ റാവു 1580ൽ ആണ് മാണ്ഡ്വി നഗരം സ്ഥാപിച്ചത് ..

51,000 ജനങ്ങൾ അധിവസിക്കുന്ന മാണ്ഡവിയിലെ ജനസംഖ്യയിലെ സാമുദായികമായ തരംതിരിവനുസരിച്ച് ഏറിയകൂറും ബ്രാഹ്മണർ, ബ്രഹ്മക്ഷത്രിയർ, ഭട്ടാലാസ്, ലോഹാനാസ്, ഖർവാസ് മഹേശ്വരി ദാവൂദി ബോറ, മുസ്ലീം (മേമൻ, ഖത്രി, സുമാറ, സലാത്ത് തുടങ്ങിയവർ), ജൈനമതക്കാർ, കണ്ഡോയ്, പാടിദാർ, മിസ്ട്രീസ് തുടങ്ങിയവരാണ്.

യഥാർത്ഥ ഗുജറാത്ത്, കച്ചി സംസ്കാരം സ്വന്തമാക്കിയ സവിശേഷമായ ഒരു പട്ടണമാണ് മാണ്ഡ്വി. അതിനാൽ മാണ്ഡ്വി നാഗൽപൂർ, മോട്ടി റയാൻ തുടങ്ങിയ അയൽ ഗ്രാമങ്ങളുമായും ഇണങ്ങിച്ചേർന്നിരുന്നു. മാണ്ഡ്വി പരസ്പരം പ്രയോജനപ്പെടുന്ന കച്ചവടക്കാരുടെയും കപ്പലിൽ പണിയെടുക്കുന്നവരുടെയും ഒരു പട്ടണമാണ്.

ഖെൻഗാർജി III നിർമ്മിച്ച ലാൽ ബംഗ്ലാവ് / അരിഹന്ത് ബംഗ്ലാവ് മാണ്ഡ്വിയിലാണുണ്ടായിരുന്നത്. ഈ കൊട്ടാരം പണിയാൻ 16 വർഷമെടുത്തിരുന്നു. അദ്വിതീയ വാസ്തുവിദ്യയും വിശാലമായ 55 മുറികളും 5 നിലകളും ഇവയിലെല്ലാം തേക്കുകൊണ്ടുള്ള മച്ചുമുണ്ടായിരുന്നു ഈ കൊട്ടാരത്തിന്. ലാൽ ബംഗ്ലാവ് നിലനിന്നിരുന്ന സ്ഥലം ഇപ്പോൾ ഒരു പൈതൃക സൈറ്റാണ്. നിലവിൽ ഇത് സാങ്കറ്റ് ഷായുടെ ഉടമസ്ഥതയിലുള്ളതാണ്. 2011-2012 കാലയളവിൽ ഇത് നിലംപരിശാക്കുകയും തൽസ്ഥാനത്ത് ഇപ്പോൾ ഒരു പുതിയ നിർമ്മിതിയായ ഷോപ്പിങ്, റെസിഡൻഷ്യൽ കോംപ്ലക്സ് നിലനിൽക്കുകയും ചെയ്യുന്നു.

2001-ലെ ഗുജറാത്ത് ഭൂകമ്പം ആഴത്തിൽ നാശനഷ്ടങ്ങൾ വരുത്തിയ പട്ടണങ്ങളിലൊന്നായിരുന്നു മാണ്ഡ്വി. 

1950-ൽ കച്ച് ജില്ലയിൽ പ്രശസ്ത സോഷ്യൽ വർക്കർ ഛോട്ടാലാൽ ജെ. മേത്ത (1911-1982) അദ്ദേഹത്തിന്റെ സഹോദരൻ പ്രബുദാസ് ജെ. മേത്ത എന്നിവർ ചേർന്ന് (1925-1959) ആദ്യത്തെ സൗജന്യ ടി.ബി. ഹോസ്പിറ്റലും ബധിരരും മൂകരുമായ കുട്ടികൾക്കുള്ള സ്കൂളും ലോകത്തിലെ 1000-ാമത്തെ റോട്ടറി ക്ലബ്ബും, മിസ്സിസ് ഹിരാബെൻ സി മേത്ത (1916-2011) ആദ്യമായി ബാൽ മന്ദിർ, ഭാഗിനി മണ്ഡൽ എന്നിവയും ആരംഭിച്ചു.



മാണ്ഡ്വിയിലെ ഭൂരിഭാഗം വ്യവസായങ്ങളും ചെറുകിട വ്യവസായങ്ങളാണ്. പ്രധാനമായും ബെന്റോണൈറ്റ് ഖനന മേഖലകൾ, ഭക്ഷ്യ എണ്ണ ഉത്പാദനം, മീൻപിടുത്തം പരമ്പരാഗത കപ്പൽനിർമ്മാണം, കോട്ടൺ ഉൽപ്പന്നങ്ങളും ഗാർഹിക ബന്ദാനിയുടെയും നിർമ്മാണം, ഭക്ഷ്യ ഉൽപ്പന്നങ്ങളായ മധുരപലഹാരങ്ങൾ & ഫർഷൻ ഉത്പാദനം എന്നിവയാണ്.

മാണ്ഡ്വി വർഷം മുഴുവനും വളരെ സുഖദമായ കാലാവസ്ഥ അനുഭവപ്പെടുന്ന പ്രദേശമാണ്. കുച്ച് മഹാരാജാക്കന്മാരുടെ (രാജാക്കന്മാർ) ഒരു വേനൽക്കാല വിശ്രമകേന്ദ്രമായിരുന്നു ഇത്.


മാണ്ഡ്വിയിൽനിന്നുള്ള ജനപ്രിയ ഭക്ഷ്യവസ്തുക്കളിൽ മാണ്ഡ്വിയിലെ തനതായ ഭക്ഷ്യവിഭവമായ ഡബേലി ഇപ്പോൾ ഗുജറാത്തിലുടനീളവും മഹാരാഷ്ട്രയിലും ലഭ്യമാണ്. ഇതുകൂടാതെ കഴിഞ്ഞ 8 മുതൽ 10 വരെയുള്ള വർഷങ്ങളിൽ പഞ്ചാബി, ദക്ഷിണേന്ത്യൻ, ചൈനീസ് രുചികളിലുള്ള വിവിധ ഭക്ഷണങ്ങൾ ഇവിടെ വളരെ എളുപ്പത്തിൽ കിട്ടുന്നു. നല്ല ഗുജറാത്തി ഭക്ഷണവും മാണ്ഡ്വിയിൽ ലഭ്യമാണ്. ചെറുതും വലുതുമായ 20 ൽ അധികം ഡൈനിങ് ഹാളുകളും റെസ്റ്റോറന്റുകളും നഗരത്തിൽ വിജയകരമായി പ്രവർത്തിക്കുകയും അവിടെയെല്ലാം നല്ല ഭക്ഷണവും ലഭ്യമാണ്. 


</doc>
<doc id="475092" url="https://ml.wikipedia.org/wiki?curid=475092" title="പഞ്ചരത്ന ഗോവിന്ദ ക്ഷേത്രം">
പഞ്ചരത്ന ഗോവിന്ദ ക്ഷേത്രം

ബംഗ്ലാദേശിലെ രാജ്ഷാഹി ജില്ലയിലെ പുതിയ ഗ്രാമത്തിൽ സ്ഥിതിചെയ്യുന്ന ഒരു മനോഹര ക്ഷേത്രമാണ് പഞ്ചരത്ന ഗോവിന്ദ ക്ഷേത്രം. പത്തൊൻപതാം നൂറ്റാണ്ടിൽ പണിത ഒരു സ്മാരകമാണ് ഈ ക്ഷേത്രം. അഞ്ച് രത്നാസ് അല്ലെങ്കിൽ സ്തൂപികശിഖരം ഈ ക്ഷേത്രത്തിന്റെ വാസ്തുവിദ്യാ സവിശേഷതയാണ്. പുതിയ രാജ്ബാരി അഥവാ കൊട്ടാരത്തിന്റെ ഉൾഭാഗത്താണ് ഈ ക്ഷേത്രം സ്ഥിതി ചെയ്യുന്നത്.


</doc>
<doc id="475094" url="https://ml.wikipedia.org/wiki?curid=475094" title="ഹെക്സ്ബഗ്">
ഹെക്സ്ബഗ്

ഇന്നൊവേഷൻ ഫസ്റ്റ് വികസിപ്പിച്ചതും വിതരണം ചെയ്തതുമായ ഒരു സ്വയം പ്രവർത്തിപ്പിക്കുന്ന യന്ത്ര കളിപ്പാട്ടങ്ങളുടെ ഒരു ബ്രാൻഡാണ് ഹെക്സ്ബഗ്. ബീം റോബോട്ടിക്സ് ഉപയോഗിച്ച് ഹെക്സ്ബഗ്-നെ പ്രചോദിപ്പിക്കുകയും അതിലെ പല ഘടകങ്ങളും ഉപയോഗിക്കുകയും ചെയ്യുന്നു. ആദ്യം അമേരിക്കയിലെ റേഡിയോഷാക്ക് വഴി പുറത്തിറക്കിയെങ്കിലും ഇന്ന് മിക്ക റീട്ടെയിൽ സ്റ്റോറുകളിലൂടെയും വിറ്റഴിക്കപ്പെടുന്നു.



</doc>
<doc id="475099" url="https://ml.wikipedia.org/wiki?curid=475099" title="ലോക് നെസ്സ് മോൺസ്റ്റർ">
ലോക് നെസ്സ് മോൺസ്റ്റർ

സ്കോട്ടിഷ് നാടോടിക്കഥകളിൽ പറയുന്ന സ്കോട്ടിഷ് പർവ്വതപ്രദേശത്തെ ലോക് നെസ് തടാകത്തിൽ വസിക്കുന്ന ഒരു ജീവിയാണ് ലോക് നെസ് മോൺസ്റ്റർ അല്ലെങ്കിൽ നെസ്സീ. വളരെ അപൂർവമായേ തടാകത്തിന്റെ അടിത്തട്ടിൽ നിന്നു മുകളിലേക്കു വരുന്ന കഴുത്തു നീണ്ട ഈ ഭീമൻ ജീവിയെ കാണാനാകൂ. 1933-ൽ ലോകവ്യാപകമായ ശ്രദ്ധയിലേക്ക് കൊണ്ടുവന്നതു മുതൽ ഈ ഭീമൻ ജീവിയിലെ താല്പര്യവും വിശ്വാസവും വ്യത്യസ്തമാണ്. അതിന്റെ അസ്തിത്വത്തിന്റെ തെളിവ്, തർക്കവിഷയമായ ചില ഫോട്ടോഗ്രാഫുകളും സോണാർ പഠനവും മാത്രമാണ്. പലപ്പോഴായി തടാകത്തിൽ നിന്നു ലഭിച്ചിട്ടുള്ള അവ്യക്ത ചിത്രങ്ങളും ഫോട്ടോകളും ആയിരക്കണക്കിനു പേരുടെ അനുഭവങ്ങളും ശബ്ദശകലങ്ങളുമൊക്കെയാണ് ആകെക്കൂടി നെസി ഉണ്ടെന്നതിനുള്ള തെളിവ് ആയി കണക്കാക്കുന്നത്.

ശാസ്ത്രീയ സമൂഹം ലോക് നെസ് മോൺസ്റ്റർ ജീവശാസ്ത്രപരമായ അടിസ്ഥാനമില്ലാത്ത ഒരു പ്രതിഭാസമായി കണക്കാക്കുകയും കാഴ്ചപ്പാടുകൾ വെറും തട്ടിപ്പായും, സാങ്കൽപിക ചിന്തകളായും, ഐതീഹികമായ ജീവികളുടെ തെറ്റായ തിരിച്ചറിയലായും വിശദീകരിക്കുന്നു.
1940 മുതൽ ഈ ജീവിയെ നെസി (Scottish Gaelic: Niseag) () എന്നു വിളിച്ചിരുന്നു.

1933 മേയ് 2 ന് ലോക് നെസിന്റെ വാട്ടർ ബെയിലിഫും ഇൻവേർനെസ് കൊറിയർ റിപ്പോർട്ടിൽ ഒരു പാർട്ട് ടൈം ജേർണലിസ്റ്റുമായ അലക്സ് കാംപ്ബെൽ ലോക്ക് നെസ്സിലുള്ള ഭീമൻ ജീവിയെ "മോൺസ്റ്റർ" എന്ന വാക്ക് ആദ്യമായി ഉപയോഗിച്ചു.1933 ഓഗസ്റ്റ് 4 ന് ഏതാനും ആഴ്ചകൾക്കുമുമ്പ്, ലോക് നെസിനുചുറ്റും ഡ്രൈവ് ചെയ്യുന്നതിനിടയിൽ "എന്റെ ജീവിതത്തിൽ ഇതുവരെ കണ്ടിട്ടില്ലാത്ത ഒരു ഡ്രാഗണോ അതൊ ചരിത്രാതീത കാലത്തെ മൃഗമോ എന്നുതോന്നുന്ന ഒരു ജീവി വായിൽ "ഒരു മൃഗവുമായി" ലോകിനു നേരെയുള്ള റോഡ് കുറുകെ കടന്ന് ഉരുണ്ടുപോകുന്നതായി അദ്ദേഹവും ഭാര്യയും വളരെ സമീപത്ത് കണ്ടതായി കൊറിയറിൽ ലണ്ടനർ ജോർജ് സ്പൈസറുടെ ഒരു റിപ്പോർട്ട് പ്രസിദ്ധീകരിക്കുകയുണ്ടായി.കരയിൽ അല്ലെങ്കിൽ ജലത്തിൽ നെസിയെ കണ്ടതായി അവകാശപ്പെട്ടുകൊണ്ട് എഴുത്തുകാർ, അവരുടെ കുടുംബാംഗങ്ങൾ, പരിചയക്കാർ, ഓർമ്മയിലുള്ള കഥകൾ തുടങ്ങി പലപ്പോഴും അജ്ഞാതമായ കത്തുകൾ കോറിയറിൽ പ്രത്യക്ഷപ്പെടാൻ തുടങ്ങി. "ഭീമാകാരനായ മത്സ്യം", "കടൽ സർപ്പം", അല്ലെങ്കിൽ "ഡ്രാഗൺ" ഒടുവിൽ "ലോക് നെസ്സ് മോൺസ്റ്റർ" എന്നുവരെ മാധ്യമങ്ങളിലെത്തിയ ദൃക്‌സാക്ഷിവിവരണത്തിൽ കണ്ടിരുന്നു.

1933 ഡിസംബർ 6 ന് ഹ്യൂ ഗ്രെ എടുത്ത മോൺസ്റ്ററിന്റെ ആദ്യ ഫോട്ടോഗ്രാഫ് ഡെയ്ലി എക്സ്പ്രസ് പ്രസിദ്ധീകരിച്ചു.ആ ജീവിയോട് ഒരുതരത്തിലുള്ള ആക്രമണവും പാടില്ലയെന്ന് സ്കോട്ട്ലൻഡ് സ്റ്റേറ്റ് സെക്രട്ടറി ഉടനടി ഉത്തരവിട്ടു.1934-ൽ "സർജന്റെ ഫോട്ടോഗ്രാഫിൽ" താത്പര്യം തുടർന്നു.ആ വർഷം, ആർ.ടി. ഗൗൾഡ് എന്ന രചയിതാവിന്റെ അന്വേഷണവും 1933 നു മുൻപ് പ്രസിദ്ധീകരിച്ച റിപ്പോർട്ടുകളുടെ റെക്കോഡും പ്രസിദ്ധീകരിച്ചു. തുടർന്ന് മറ്റ് രചയിതാക്കളും എ.ഡി ആറാം നൂറ്റാണ്ടിലെ മോൺസ്റ്ററിനെ കണ്ടതായി വാദമുഖങ്ങളുമായെത്തി.

ലോക്ക് നെസനു പരിസരത്തു കാണപ്പെട്ടിരുന്ന ഒരു ഭീമാകാര ജീവിയെക്കുറിച്ചുള്ള ആദ്യ റിപ്പോർട്ടുകൾ ആറാം നൂറ്റാണ്ടിൽ അഡോമ്നാൻ എഴുതപ്പെട്ട ലൈഫ് ഓഫ് സെന്റ് കൊളമ്പ എന്ന കൃതിയിലാണ് പരാമർശിക്കപ്പെട്ടിരിക്കുന്നത്. സംഭവങ്ങൾ വിവരിക്കപ്പെട്ട് ഏകദേശം ഒരു നൂറ്റാണ്ടിനുശേഷം, അഡോമ്നാന്റെ വാക്കുകളനുസരിച്ച്, ഐറിഷ് സന്യാസിയായിരുന്ന സെന്റ് കൊളമ്പിയ അദ്ദേഹത്തിന്റെ സഹചാരികളോടൊപ്പം ഇരുമ്പു യുഗത്തിലും ആദ്യകാല മദ്ധ്യ കാലഘട്ടങ്ങളിലും ജീവിച്ചിരുന്ന പിക്റ്റ്സ് ജനതയുടെ പ്രദേശത്തു താമസിക്കവേ, പ്രദേശവാസികൾ  നെസ് നദിക്കരയിൽ ഒരാളുടെ മൃതദേഹം സംസ്ക്കരിക്കുന്നതായി കണ്ടു. പ്രദേശവാസികളുടെ വിശദീകരിച്ചതനുസരിച്ച്, ഈ മനുഷ്യൻ നദിയിൽ നീന്തിക്കൊണ്ടിരിക്കവേ ഒരു ജലജന്തുവിന്റെ ആക്രമണമുണ്ടാകുകയും അത് അയാളെ മാന്തിക്കീറുകയും ജലാന്തർഭാഗത്തേയ്ക്ക് വലിച്ചിഴക്കുകയും ചെയ്തു. ഒരു ബോട്ടിൽ മറ്റുള്ളവർ അയാളെ രക്ഷപ്പെടുത്തുവാൻ ശ്രമിച്ചുവെങ്കിലും അയാൾ മരിച്ചുപോയിരുന്നു. കൊളമ്പിയ ലുയിഗ്നെ മോക്കു മിൻ എന്ന തന്റെ അനുയായിയെ നദിക്കു കുറുകെ നീന്തുവാൻ പ്രേരിപ്പിച്ചു. ജലജന്തു ലുയിഗ്നെയെ സമീപിച്ചവേളയിൽ കൊളമ്പിയ കുരിശു വരച്ചുകൊണ്ടു പറഞ്ഞു, “കൂടുതൽ മുന്നോട്ടു പോകരുത്, ആ മനുഷ്യനെ തൊടരുത്. ഉടനടി മടങ്ങുക”. പിന്നിൽനിന്നു കയറുകെട്ടി വലിക്കപ്പെട്ടതുപോലെ ജലജന്തു നിശ്ചലമാക്കപ്പെടുകയും ജലാന്തർഭാഗത്തേയ്ക്കു അപ്രത്യക്ഷമാകുകയും ചെയ്തു.  അത്ഭുതപ്രവർത്തിക്ക് തങ്ങൾ സാക്ഷ്യം വഹിച്ച  കൊളംബയുടെ അനുചരന്മാരും പിക്റ്റുകളും അദ്ദേഹത്തിനു നന്ദി പറഞ്ഞു.

ആറാം നൂറ്റാണ്ടിന്റെ തുടക്കത്തിൽ ഈ ജീവിയുടെ നിലനിൽപ്പിനുള്ള തെളിവ് എന്ന നിലയിൽ ഈ കഥയിലെ മോൺസ്റ്റർ വിശ്വാസികൾക്കിടയിൽ നെസ് നദിയെക്കാളുപരിയായ സ്ഥാനംനേടി. മധ്യകാല ഹഗീയോഗ്രാഫികളിൽ ജലജന്തു കഥകൾ വളരെ സാധാരണമായിരുന്നുവെന്നും അഡോംനന്റെ കഥ മിക്കവാറും പ്രാദേശിക ചരിത്രസംഭവത്തിലെ ഒരുപൊതുവിഷയം പുതുക്കിയതാണെന്നുമുള്ള വാദഗതികളാൽ ആഖ്യാനത്തിന്റെ വിശ്വാസ്യതയെ അവിശ്വാസികൾ ചോദ്യംചെയ്തു. അവിശ്വാസികളുടെ അഭിപ്രായമനുസരിച്ച് അഡോംനന്റേത് ആധുനിക ലോക്ക് നെസ്സ് മോൺസ്റ്റർ ലെജന്റിൽ നിന്ന് സ്വതന്ത്രമായ ഒരു കഥയായിരിക്കാമെങ്കിലും വിശ്വാസികൾ അവരുടെ അവകാശവാദങ്ങൾ ഉയർത്താൻ ശ്രമിക്കാൻ അതിനെ ആധാരമാക്കുകയായിരുന്നു. മോൺസ്റ്ററിന്റെ വിവിധ ആരോപണങ്ങളുടെ ആദ്യകാല ദൃശ്യം കണക്കിലെടുത്ത് ഇത് ഏറ്റവും ഗുരുതരമായ ഒന്നാണെന്ന് റൊണാൾഡ് ബിന്നസ് കരുതുന്നു. പക്ഷേ, 1933-നുമുമ്പ് മറ്റ് എല്ലാ അവകാശവാദങ്ങളും സംശയാസ്പദമാകുന്നു. ആ തീയതിക്ക് മുൻപ് ഒരു മോൺസ്റ്റർ പാരമ്പര്യം തെളിയിക്കുന്നുമില്ല. ലോക് നെസ് മോൺസ്റ്റർ എന്ന ആധുനിക കെട്ടുകഥയിൽ നിന്ന് സെന്റ് കൊളമ്പിയയെക്കുറിച്ച് അഡോമണന്റെ കഥയെ വേർതിരിച്ചുകൊണ്ട് അഡോമണന്റെ സവിശേഷമായ ചരിത്രപരവും സാംസ്കാരികവുമായ വിശകലനത്തെ ക്രിസ്റ്റോഫർ സിർണെ ഉപയോഗിച്ചുകൊണ്ട് കെൽടിക്‌ ഭാഷയിലൂടെ നാടോടിക്കഥയിലുടനീളമുള്ള ജലജന്തുവിനെക്കുറിച്ചുള്ള മുൻകാല സാംസ്കാരിക പ്രാധാന്യം കണ്ടുപിടിക്കുന്നു. ഇങ്ങനെ ചെയ്യുന്നതിലൂടെ, ജലകന്യകകൾക്കും അല്ലെങ്കിൽ ജലകുതിരകൾക്കും ലോക് നെസ്സ് മോൺസ്റ്ററിന്റെ ആധുനിക "മീഡിയ കൂട്ടിച്ചേർത്ത" സൃഷ്ടികൾക്കും തമ്മിലുള്ള ശക്തമായ ബന്ധത്തെ വിശ്വാസയോഗ്യമല്ലാതാക്കുന്നു.
1871 ഒക്ടോബറിൽ (അല്ലെങ്കിൽ 1872), ബാൽനൈനിലെ ഡി. മക്കെൻസി തടാകത്തിൽ മുകളിലേയ്‌ക്ക് ഉയർത്തപ്പെട്ട ബോട്ടിന് സമാനമായ ഒരു വസ്തു കണ്ടതായി റിപ്പോർട്ടുചെയ്യപ്പെട്ടു. റിപ്പോർട്ടിൽ വിശദീകരിക്കപ്പെട്ട വസ്തു ആദ്യം പതുക്കെ നീങ്ങുകയും, പിന്നീട് ശരവേഗത്തിൽ അപ്രത്യക്ഷമാകുകയും ചെയ്തു. ജലജന്തുവിനോടുള്ള ജനങ്ങളുടെ താൽപര്യം വർദ്ധിച്ചതിന് തൊട്ടുപിന്നാലെ മക്കെൻസി 1934-ൽ റൂപർട്ട് ഗൗൾഡിന് അയച്ച കത്തിൽ ഇതിനെക്കുറിച്ച് വിശദീകരിക്കുന്നു.

1933 ജൂലൈ 22 ന് ജോർജ്ജ് സ്പൈസറും അദ്ദേഹത്തിന്റെ പത്നിയും അവരുടെ കാറിന് മുന്നിലൂടെ "അസാധാരണമായ ഒരു മൃഗം" റോഡ് മുറിച്ചുകടക്കുന്നത് കണ്ടതായി റിപ്പോർട്ട് ചെയ്തതു മുതൽ ഈ ജന്തുവിനോടുള്ള ആധുനിക താത്പര്യമുണരുന്നതിനു കാരണമായി. റോഡിന്റെ 10-12 അടി (3-4 മീറ്റർ) വീതിയിൽ ഒരു വലിയ ശരീരവും ഏകദേശം 4 അടി (1.2 മീറ്റർ) ഉയരവും 25 അടി (8 മീറ്റർ) നീളവും ഇടുങ്ങിയ കഴുത്തും 10-12 വരെ നീളവുമുള്ളതും ആനയുടെ തുമ്പിക്കൈയേക്കാൾ അല്പം കട്ടിയുള്ളതുമായ രൂപത്തോടുകൂടിയ ഒരു ജീവിയെ അവർ കണ്ടതായാണ് അവർ വിവരിച്ചത്. ഈ ജന്തുവിന്റെ കൈകാലുകളൊന്നും അവർ കണ്ടില്ല. റോഡിന് കുറുകെ 20 അടി (20 മീറ്റർ) അകലെയുള്ള തടാകത്തിലേയ്ക്ക് അത് ഊളിയിട്ടുപോയി. അതുപോയവഴിയിൽ ഒരു ജലരേഖ മാത്രം അവശേഷിച്ചു.





</doc>
<doc id="475114" url="https://ml.wikipedia.org/wiki?curid=475114" title="ഗുപ്‌ത്‌">
ഗുപ്‌ത്

രാജീവ് റായി സംവിധാനം ചെയ്ത് 1997-ൽ പുറത്തിറങ്ങിയ ബോളിവുഡ് സസ്പെൻസ് ത്രില്ലർ ചിത്രമാണ് ഗുപ്‌ത്‌ : ദ ഹിഡ്ഡൺ ട്രൂത്ത്. ബോബി ഡിയോൾ, മനീഷ കൊയ്രാള, കാജോൾ എന്നിവരാണ് ഈ ചിത്രത്തിലെ പ്രധാന വേഷങ്ങൾ ചെയ്തിരിക്കുന്നത്. പരേഷ് റാവൽ, ഓം പുരി, രാജ് ബബ്ബർ എന്നിവരാണ് മറ്റ് അഭിനേതാക്കൾ. ഈ ചിത്രത്തിന്റെ സംഗീതസംവിധാനം വിജു ഷായാണ് നിർവ്വഹിച്ചിരിക്കുന്നത്. ഗാനരചന നിർവ്വഹിച്ചത് ആനന്ദ് ബക്ഷിയാണ്. 

റിലീസ് ചെയ്തതിനു ശേഷം ഗുപ്‌ത്‌ ഒരു വാണിജ്യ വിജയമായിരുന്നു, സിനിമയുടെ കഥയും ഗാനങ്ങളും വിമർശനാത്മക പ്രശംസ നേടി. ബോക്സ് ഓഫീസിൽ ₹33 കോടി (4.8 ദശലക്ഷം ഡോളർ) ചിത്രം സമാഹരിച്ചു. 

ഗവർണർ ജെയ്‌സിംഗ് സിൻഹ തന്റെ മകനായ സാഹിലിനുമൊപ്പം ഇന്ത്യയിലാണ് ജീവിക്കുന്നത്. പിതാവിനും മകനുമിടയിൽ കാര്യങ്ങൾ കൂടുതൽ വഷളാകുന്നു. ശീതൾ തന്റെ മരുമകളാക്കാൻ ജെയ്‌സിംഗ് സിൻഹ ആഗ്രഹിക്കുന്നു. പക്ഷേ മറ്റൊരു പെൺകുട്ടിയെ വിവാഹം ചെയ്യാൻ സഹീലിന് ആഗ്രഹമുണ്ട്. ജെയ്‌സിംഗ് സിൻഹ കൊല്ലപ്പെടുന്നു. തന്റെ നിരപരാധിത്വം തെളിയിക്കാനായി മകൻ, സഹിൽ സിൻഹ മുന്നിട്ടിറങ്ങുന്നു. 


ഹോളിവുഡ് സിനിമയായ 'ദ ഷോഷാങ്ക് റിഡംപ്ഷൻ' എന്ന ചിത്രത്തിന്റെ കഥയിൽ നിന്നുള്ള ആശയങ്ങൾ ഉൾക്കൊണ്ടാണ് ഇതു ചിത്രീകരിച്ചിരിക്കുന്നത്.

1998-ൽ വിജയി ശാലുവിന് പശ്ചാത്തല സംഗീതത്തിനുള്ള ഫിലിം ഫെയർ അവാർഡുകൾ ലഭിച്ചു. മികച്ച സംഗീത സംവിധായകനുള്ള അവാർഡിന് നാമനിർദ്ദേശം ചെയ്യപ്പെട്ടു. "ദുനിയ ഹസീനോ കാ മേലാ" ആ വർഷം വളരെ പ്രശസ്തമായിരുന്നു. ശേഷിക്കുന്ന ആൽബം നിരൂപകരുടെയും പ്രേക്ഷകരുടെയും പ്രശംസ പിടിച്ചുപറ്റിയതാണ്.

ട്രാക്ക് ലിസ്റ്റ് 
ആഭ്യന്തര ബോക്സ് ഓഫീസിൽ ഗുപ്ത് ₹25 കോടി (3.6 മില്യൺ ഡോളർ) നേടി. "ബോക്സ് ഓഫീസ് ഇന്ത്യ ഗുപ്ത്നെ" ഒരു ഹിറ്റ് ആയി പ്രഖ്യാപിച്ചു. 


</doc>
<doc id="475115" url="https://ml.wikipedia.org/wiki?curid=475115" title="ഫ്ലോറ (എവ്ലിൻ ഡി മോർഗൻ)">
ഫ്ലോറ (എവ്ലിൻ ഡി മോർഗൻ)

1894-ൽ പൂർത്തിയാക്കിയ എവ്ലിൻ ഡി മോർഗൻ ചിത്രീകരിച്ച ഒരു എണ്ണച്ചായാചിത്രമാണ് ഫ്ലോറ. റോമൻ ദേവതയായ ഫ്ലോറ വസന്തകാലവുമായി ബന്ധപ്പെട്ടിരിക്കുന്നു. ഈ ചിത്രത്തിൽ ഫ്ലോറ ഫലങ്ങളോടുകൂടിയ ഒരു ലോക്വാത് മരത്തിന്റെ മുന്നിൽ നിൽക്കുന്നതായി ചിത്രീകരിച്ചിരിക്കുന്നു. ബോട്ടിസെല്ലി ചിത്രീകരിച്ച പ്രൈമാവേര, ബർത്ത് ഓഫ് വീനസ് എന്നീ രണ്ട് ചിത്രങ്ങളുടെ പ്രചോദനത്തിലാണ് ഈ ചിത്രം മോർഗൻ ചിത്രീകരിച്ചത്.


</doc>
<doc id="475118" url="https://ml.wikipedia.org/wiki?curid=475118" title="മലയാളഭാഷയുടെ ആറു നയങ്ങൾ">
മലയാളഭാഷയുടെ ആറു നയങ്ങൾ

മലയാളഭാഷയെ തമിഴിൽ നിന്ന് വ്യത്യസ്തമാക്കുന്ന പൊതു നിയമങ്ങളാണ് ആറു നയങ്ങളെന്നറിയപ്പെടുന്നത്. തമിഴിന് പന്ത്രണ്ടു നാടുകളിലായി ദേശഭേദങ്ങൾ ഉണ്ടായിരുന്നു . മധുര ജില്ലയിൽ നിലനിന്നുരുന്ന ഭാഷയ്ക്ക് ചെന്തമിഴ് എന്നും, കുട്ടം, കുടം, കർക്കാ, വേൺ, പൂഴി എന്നിങ്ങനെ പന്ത്രണ്ട് ദേശങ്ങളിൽ കേരളത്തിൽ ഉൾപ്പെട്ട അഞ്ചെണ്ണത്തിൽ കൊടുംതമിഴു എന്ന വകഭേദവും ഉണ്ടായി.

എന്നാൽ ദേശ്യഭേദങ്ങൾ കൊണ്ട് മാത്രം ഭാഷാ ഭേദം കല്പിക്കുന്നതിൽ ന്യായമില്ല എന്ന് മാത്രമല്ല ആ ഭേദങ്ങൾക്കപ്പുറം പതിപ്പറ്റു പോലുള്ള കൃതികൾ ഇന്നും തമിഴ് ഗ്രന്ഥങ്ങളായി തന്നെ ഗണിക്കപ്പെടുന്നു . ഇക്കാരണങ്ങളാൽ മലയാളഭാഷയെ തമിഴിൽ നിന്ന് വ്യത്യസ്തമാക്കുന്ന പൊതു നിയമങ്ങളാണ് ആറു നയങ്ങളായി വേർ തിരിച്ചു കാണിക്കുന്നത്.

താഴെ പറയുന്നതാണ് എ.ആർ. രാജരാജവർമ്മ ആറു നയങ്ങൾ ആയി അവതരിപ്പിച്ചിരിക്കുന്നത് 

അനുനാസികവർണ്ണങ്ങൾ അതിനടുത്ത് പിന്നാലെ വരുന്ന വരുന്ന വർണ്ണം ഖരമാണെങ്കിൽ അതിനെ കടന്നാക്രമിച്ച് അനുനാസികമാക്കിത്തീർക്കും.

ഒരു താലവ്യ സ്വരത്തിനുശേഷം ദന്ത്യവർണ്ണം വരികയാണെങ്കിൽ ആ ദന്ത്യം താലവ്യമായി മാറുന്ന പ്രക്രിയയാണ് താലവ്യാദേശം.

സ്വരങ്ങളെ വേണ്ടിടത്തോളം തുറന്നുച്ചരിക്കാതെ ഒതുക്കി ഉച്ചരിക്കുന്ന സ്വഭാവമാണിത്. സംവരണം എന്നതിന് അടയ്ക്കുക, ഒതുക്കുക എന്നർത്ഥം.

തമിഴിൽ കാലവാചകങ്ങളായ ആഖ്യാതങ്ങളോടു കൂടി, കർത്താവിനോടുള്ള പൊരുത്തത്തിനു വേണ്ടി ലിംഗം, പുരുഷൻ, വചനം എന്നിവയെക്കുറിക്കുന്ന പ്രത്യയം ചേർക്കാറുണ്ട്. മലയാളഭാഷ ഇതെല്ലാം ഒന്നോടെ ഉപേക്ഷിച്ചു. ഇതിനെയാണു പുരുഷഭേദനിരാസം എന്നു പറയുന്നത്.

ഖിലമെന്നാൽ അപ്രയുക്തം എന്നർത്ഥം. ഒരുകാലത്ത് ഭാഷയിൽ പ്രയോഗത്തിൽ ഉണ്ടായിരുന്നതും കാലക്രമേണ അപ്രയുക്തമായതുമായ പ്രകൃതികളെയും പ്രത്യയങ്ങളെയും നിലനിർത്തുന്നു എന്ന അർത്ഥത്തിലാണ് എ. ആർ ഖിലോപസംഗ്രഹം എന്ന നയം അവതരിപ്പിച്ചിരിക്കുന്നത്.

തമിഴിലെ ഉദ്ദേശിക, സംബന്ധിക പദങ്ങൾക്ക് അംഗഭംഗം സംഭവിച്ച് മലയാള വാക്കുകളായി പരിണമിച്ചു.


</doc>
<doc id="475126" url="https://ml.wikipedia.org/wiki?curid=475126" title="കല്ല്യാശ്ശേരി ബ്ലോക്ക് പഞ്ചായത്ത്">
കല്ല്യാശ്ശേരി ബ്ലോക്ക് പഞ്ചായത്ത്

കണ്ണൂർ ജില്ലയിലെ കണ്ണൂർ, പയ്യന്നൂർ താലൂക്കുകളിലായി സ്ഥിതിചെയ്യുന്ന ഒരു ബ്ലോക്ക് പഞ്ചായത്താണ് കല്ല്യാശ്ശേരി ബ്ലോക്ക് പഞ്ചായത്ത്. 2010-ലാണ് ഈ ബ്ലോക്ക് രൂപം കൊണ്ടത്. മുമ്പുണ്ടായിരുന്ന തളിപ്പറമ്പ് ബ്ലോക്ക് പഞ്ചായത്തിന്റെ ചില ഭാഗങ്ങൾ കൂട്ടിച്ചേർത്താണ് ഈ ബ്ലോക്ക് പഞ്ചായത്ത് രൂപവത്കരിച്ചത്. ഈ ബ്ലോക്കിൽ എട്ട് ഗ്രാമപഞ്ചായത്തുകളുണ്ട്. അവ ഇതൊക്കെയാണ്:



</doc>
<doc id="475133" url="https://ml.wikipedia.org/wiki?curid=475133" title="ദേശീയ വിദ്യാഭ്യാസ നയം">
ദേശീയ വിദ്യാഭ്യാസ നയം

ഇന്ത്യയുടെ ജനങ്ങളുടെ വിദ്യാഭ്യാസം പ്രോത്സാഹിപ്പിക്കുന്നതിനായി ഭാരതസർക്കാർ രൂപീകരിച്ച ഒരു നയമാണ് ദേശീയ വിദ്യാഭ്യാസ നയം . ഗ്രാമീണ, നഗര പ്രദേശങ്ങളിലെ പ്രാഥമിക വിദ്യാഭ്യാസം മുതൽ കോളേജുകൾ വരെയുള്ള വിദ്യാഭ്യാസത്തെ ഈ നയം ഉൾകൊള്ളുന്നു.ആദ്യ എൻഇപി 1968 ൽ പ്രധാനമന്ത്രി ഇന്ദിരാ ഗാന്ധിയും, 1986 ൽ രണ്ടാമത് പ്രധാനമന്ത്രി രാജീവ് ഗാന്ധിയുമാണ് പ്രഖ്യാപിച്ചത്. 2017 ൽ പുതിയ ദേശീയ വിദ്യാഭ്യാസ നയത്തിനായി കരട് തയ്യാറാക്കാൻ കെ. കസ്തൂരിരംഗന്റെ കീഴിൽ ഒരു പുതിയ കമ്മിറ്റി രൂപവത്കരിച്ചു. 




</doc>
<doc id="475138" url="https://ml.wikipedia.org/wiki?curid=475138" title="നിംഫിയ സീറൂലി">
നിംഫിയ സീറൂലി

നീലത്താമര എന്ന് പൊതുവെ അറിയപ്പെടുന്ന നിംഫിയ സീറൂലി (അല്ലെങ്കിൽ നീല ഈജിപ്ഷ്യൻ താമര) നിംഫിയ ജനുസ്സിലെ ഒരു ജലസസ്യമാണ്. നീല ആമ്പൽ (അല്ലെങ്കിൽ നീല ഈജിപ്ഷ്യൻ ആമ്പൽ), സേക്രെഡ് ബ്ലൂ ലില്ലി എന്നിവ ഇതിന്റെ മറ്റു പൊതുനാമങ്ങളാണ്. ഈ ജനുസ്സിലെ മറ്റു സ്പീഷീസുകളെപ്പോലെ ഈ സസ്യത്തിൽ സൈക്കോ ആൽക്കലോയിഡ് അപോർഫിൻ അടങ്ങിയിട്ടുണ്ട്. പുരാതന ഈജിപ്ഷ്യൻ നാഗരികതയിൽ നീല താമര അറിയപ്പെട്ടിരുന്നു. 
നൈൽ നദിയുടെയും കിഴക്കൻ ആഫ്രിക്കയുടെയും മറ്റ് ഭാഗങ്ങളിലും നീലത്താമരയുടെ ആദ്യകാല ആവാസവ്യവസ്ഥ കാണപ്പെട്ടിരുന്നിരിക്കാം. പുരാതന കാലങ്ങളിൽ ഇന്ത്യൻ ഉപഭൂഖണ്ഡം, തായ്ലാന്റ് തുടങ്ങിയ പ്രദേശങ്ങളിൽ ഈ ജലസസ്യം വിശാലമായി വ്യാപിച്ചിരുന്നു.
വൃത്താകൃതിയിലുള്ള ഇലയ്ക്ക് ഏകദേശം 25-40 സെന്റീമീറ്ററോളം (10-16 ഇഞ്ച്) വീതി കാണപ്പെടുന്നു.

നീലത്താമരയുടെ യഥാർത്ഥ വളർച്ചയും പൂവിടുന്ന ചക്രവും പരിചയമില്ലാത്ത വ്യക്തികളുടെ സാഹിത്യ റിപ്പോർട്ടുകളിൽ പൂക്കൾ രാവിലെ വിടർന്ന് ജലത്തിന്റെ ഉപരിതലത്തിലേക്ക് ഉയരുന്നു, തുടർന്ന് സന്ധ്യാസമയത്ത് വാടുകയും ജലത്തിലേയ്ക്ക് താഴ്ന്നുപോകുകയും ചെയ്യുന്നതായി ചിത്രീകരിക്കുന്നു. വാസ്തവത്തിൽ, രണ്ട് മൂന്ന് ദിവസത്തിനുള്ളിൽ ഉപരിതലത്തിലേക്ക് ഉയരുന്ന പുഷ്പ മുകുളങ്ങൾ വിടരാറാകുമ്പോൾ രാവിലെ 9:30 ന് വിടർന്ന് 3:00 മണിക്ക് വാടുന്നു. പൂക്കളും മുകുളങ്ങളും രാവിലെ ജലത്തിന് മുകളിൽ ഉയരുകയോ രാത്രിയിൽ മുങ്ങുകയോ ചെയ്യുന്നില്ല. പുഷ്പങ്ങൾക്ക് ഇളം നീല-വെള്ള മുതൽ ആകാശം-നീല അല്ലെങ്കിൽ ഇളം നീല ദളങ്ങളും പൂവിന്റെ മധ്യഭാഗം മങ്ങിയ മഞ്ഞനിറവും കാണപ്പെടുന്നു.

വെള്ള താമരയ്‌ക്കൊപ്പം നിംഫിയ ലോട്ടസും ഈജിപ്തിൽ നിന്നുള്ളതാണ്. ഈജിപ്ഷ്യൻ കലയിൽ ചെടിയും പുഷ്പവും സ്ഥിരമായി ചിത്രീകരിച്ചിരിക്കുന്നു. പ്രശസ്തമായ കർണാക് ക്ഷേത്രത്തിന്റെ ചുവരുകൾ ഉൾപ്പെടെ നിരവധി ശില്പകലകളിലും ചിത്രങ്ങളിലും ഇവ ചിത്രീകരിച്ചിട്ടുണ്ട്, കൂടാതെ "പാർട്ടി രംഗങ്ങൾ", നൃത്തം, ആത്മീയ അല്ലെങ്കിൽ മരണാനന്തര ജീവിതവുമായി ബന്ധപ്പെട്ട ആചാരം പോലുള്ള മാന്ത്രിക ചടങ്ങുകൾ എന്നിവയോടൊപ്പം ചിത്രീകരിച്ചിരിക്കുന്നു. തുത് രാജാവിന്റെ മമ്മി ഈ പുഷ്പത്താൽ മൂടപ്പെട്ടിരുന്നു. ഈജിപ്ഷ്യൻ പുരാണങ്ങളിൽ എൻ. സീറൂലി വളരെ പ്രാധാന്യമർഹിക്കുന്നു. രാത്രിയിൽ പൂക്കൾ വാടുകയും രാവിലെ വീണ്ടും വിടരുന്നതിനാൽ സൂര്യന്റെ പ്രതീകമായി കാണുന്നു. ഹെലിയോപോളിസിൽ, ലോകത്തിന്റെ ഉത്ഭവസമയത്ത് സൂര്യദേവനായ രാ ആദി ജലത്തിൽ വളർന്ന താമരപ്പൂക്കളിൽ നിന്നുവന്നതാണെന്ന് പഠിപ്പിക്കുന്നു. രാത്രിയിൽ, സൂര്യദേവൻ വീണ്ടും പുഷ്പത്തിലേക്ക് പിൻവാങ്ങുമെന്ന് വിശ്വസിക്കപ്പെടുന്നുഅതിന്റെ നിറം കാരണം, ചില വിശ്വാസങ്ങളിൽ ഇത് ഏതെങ്കിലും വസ്‌തു ഉൾക്കൊള്ളുന്നതിനുള്ള പാത്രമായും, അത്തും, സമാനമായ വിശ്വാസങ്ങളിൽ രാ, രണ്ട് സൗരദേവതകൾ എന്നിവയുമായി ബന്ധപ്പെടുത്തുന്നു. അതുപോലെ, അതിന്റെ ഗുണവിശേഷതകൾ ഒഗ്‌ഡോഡ് പ്രപഞ്ചത്തിലെ വ്യത്യസ്തയിനം താമരകളുടെ ഉത്ഭവത്തെക്കാണിക്കുന്നു. ഈജിപ്ഷ്യൻ ദേവതയായ നെഫെർട്ടെമിന്റെ പ്രതീകമായും ഈ പുഷ്പത്തെ കാണുന്നു.

ചില തെളിവുകൾ സൂചിപ്പിക്കുന്നത് സൈക്കോ ആക്റ്റീവ് ആൽക്കലോയ്ഡ് അപ്പോർ‌ഫൈൻ അടങ്ങിയിരിക്കുന്ന എൻ. സീറൂലി ഉൾപ്പെടെയുള്ള സസ്യങ്ങളുടെ ഔഷധഫലങ്ങൾ മായന്മാർക്കും പുരാതന ഈജിപ്തുകാർക്കും അറിയാമായിരുന്നു.

എൻ. സീറൂലി നേരിയ മയക്കത്തിന്റെ ഫലങ്ങൾ നൽകുന്നതിനാൽ ഹോമറുടെ ഒഡീസിയിൽ പുരാണങ്ങളിലെ ലൊട്ടോഫാഗികൾ ഇതിന് തെരഞ്ഞെടുത്ത സ്ഥാനം നൽകിയിരുന്നതായി പറയുന്നു.

പുരാതന കാലം മുതൽ സുഗന്ധദ്രവ്യങ്ങൾ നിർമ്മിക്കാൻ ഈ താമര ഉപയോഗിക്കുന്നുണ്ട്. ആരോമാതെറാപ്പിയിലും ഉപയോഗിക്കുന്നു.
2009 നവംബർ മുതൽ എൻ. സീറൂലി ലൈറ്റ്വയിൽ നിയമവിരുദ്ധമാണ്. ഇത് ഡ്രഗ്&കോസ്മെറ്റിക് ആക്ട് പ്രകാരം ഷെഡ്യൂൾ 1 മരുന്നുകളുടെ വിഭാഗത്തിൽപ്പെടുന്നു. ഒരു ഗ്രാം വരെ കൈവശം വയ്ക്കുന്നതിന് 280 യൂറോ വരെ പിഴ ഈടാക്കുകയും ഒരു വർഷത്തിനുള്ളിൽ രണ്ടാമത് വീണ്ടും കുറ്റം ആവർത്തിച്ചാൽ ക്രിമിനൽ കുറ്റമായി ചുമത്തപ്പെടുന്നു. വലിയ അളവിൽ കൈവശം വച്ചാൽ 15 വർഷം വരെ തടവ് ലഭിക്കുന്നു.

എൻ. സീറൂലി 2009 മാർച്ചിൽ പോളണ്ടിൽ നിരോധിച്ചു. കൈവശാവകാശവും വിതരണവും ക്രിമിനൽ കുറ്റമായി കാണുന്നു.

സുഗന്ധവ്യഞ്ജനങ്ങളും അനുബന്ധ ഉൽപ്പന്നങ്ങളും ആയ സാൽവിയ ഡിവിനോറം, ആർഗൈറിയ നെർ‌വോസ, എന്നിവയ്‌ക്കൊപ്പം 2009 ഏപ്രിൽ മുതൽ റഷ്യയിൽ എൻ. സീറൂലി നിയമവിരുദ്ധമാണ്. 



</doc>
<doc id="475141" url="https://ml.wikipedia.org/wiki?curid=475141" title="ഹം കിസീസെ കം നഹി">
ഹം കിസീസെ കം നഹി

1977ൽ ഹിന്ദി ഭാഷയിൽ ഇറങ്ങിയ ഒരു സൂപ്പർ ഹ്റ്റ് സിനിമയാണ്ഹം കിസീസെ കം നഹി ("നമ്മൾ ആരെക്കാളൂം കുറവല്ല"). ഒരു സംഗീത പ്രധാന സിനിമയായിരുന്നു ഇത്. മുഹമ്മദ് റാഫി, കിഷോർ കുമാർ, ആശ ഭോസ്ലെ തുടങ്ങിയവർ പാടിയ ഒരു പാട് ഗാനങ്ങൾ ഇതിലുണ്ട്. ഈ ചിത്രത്തിലെ ക്യാ ഹുആ തെരാ വാദ എന്ന ഗാനത്തിനാണ് മുഹമ്മദ് റാഫിക്ക് മികച്ച ഗായകനുള്ള സമ്മാനം ലഭിച്ചത്.ആർ.ഡി. ബർമ്മൻസംഗീതം ഒരുക്കി. തരിൻ ഖാൻ,ഋഷി കപൂർ, കാജൽ കിരൺ,അംജദ് ഖാൻ,ഓം ശിവപുരി,സീനത്ത് അമൻ,ടോം ആൾട്ടർ എന്നിവർ ഈ ചിത്രത്തിൽ അഭിനയിച്ചു.

റൗക്കോ എഫെക്റ്റ്സ് ആണ് ഇതിൽ സ്പെഷൽ എഫെക്റ്റ്സ് ഒരുക്കിയത്

ഗാനങ്ങൾ :മജ് റൂഹ് സുൽത്താൻപുരി <br>
ഈണം :ആർ.ഡി. ബർമ്മൻ



</doc>
<doc id="475143" url="https://ml.wikipedia.org/wiki?curid=475143" title="വായു ചുഴലിക്കാറ്റ്">
വായു ചുഴലിക്കാറ്റ്

ഭാരതത്തിന്റെ പടിഞ്ഞാറൻ തീരപ്രദേശത്തെ ബാധിച്ച ഉഷ്ണമേഖലാ കൊടുങ്കാറ്റാണ് വായു (Very Severe Cyclonic Storm Vayu) സൗരാഷ്ട്ര മേഖലയെ ബാധിച്ച ഇത് അറബിക്കടലിൽ രൂപംകൊണ്ട ഏറ്റവും ശക്തിയേറിയ ഒരു ചുഴലിക്കാറ്റാ​ണ്. ഇന്ത്യയാണ് ഇതിനെ 'കാറ്റ്' എന്ന അർത്ഥം വരുന്ന വായു എന്ന് നാമകരണം ചെയ്തത് . .

 ഇന്ത്യൻ കാലാവസ്ഥ നിരീക്ഷണ കേന്ദ്രം 2019 ജൂൺ 9ന് ചുഴലിക്കാറ്റ് കണ്ടെത്തിയത്. ലക്ഷദ്വീപ്, മാലിദ്വീപ് എന്നിവിടങ്ങളിൽ ബാധിച്ച 'വായു' ഇന്ത്യൻ തീരത്ത് ജൂൺ 9ന് എത്തി. ജൂൺ 11ന് ശക്തിപ്രാപിച്ചു. 150 കിലോമീറ്റർ വരെ വേഗത്തിലുള്ള ഉള്ള ചുഴലിക്കാറ്റായി മാറി.

ജൂൺ 14ന് ചുഴലിക്കാറ്റിന്റെ ദിശ പടിഞ്ഞാറോട്ട് മാറി ഗുജറാത്തിന്റെ തീരദേശ മേഖലയിൽ നിന്ന് അകലാൻ തുടങ്ങി. കനത്ത നാശം പ്രതീക്ഷിരുന്നുവെങ്കിലും ജൂൺ 16 ആവുമ്പോഴേക്കും തീർത്തും ശക്തി കുറഞ്ഞ് വായു തീരം വിട്ടു , ,, 




</doc>
<doc id="475146" url="https://ml.wikipedia.org/wiki?curid=475146" title="ജോഹാൻ ഷ്രോട്ടർ">
ജോഹാൻ ഷ്രോട്ടർ

ജോഹാൻ ഹൈറോണിമസ് ഷ്രോട്ടർ (ജീവിതകാലം: 1745 ആഗസ്റ്റ് 30, എർഫർട്ട് - 29 ഓഗസ്റ്റ് 1816, ലിലീന്താൽ) ഒരു ജർമ്മൻ ജ്യോതിശാസ്ത്രജ്ഞനായിരുന്നു.

എർഫർട്ടിൽ ജനിച്ച ഷ്രോട്ടർ, 1762 മുതൽ 1767 വരെയുള്ള കാലത്ത് ഗോട്ടിൻജെൻ സർവകലാശാലയിൽ നിയമപഠനം നടത്തുകയും അതിനുശേഷം പത്തുവർഷത്തെ നിയമ പരിശീലനം ആരംഭിക്കുകയും ചെയ്തു. 1777-ൽ അദ്ദേഹം ഹാനോവറിൽ ജോർജ്ജ് മൂന്നാമന്റെ റോയൽ ചേംബറിൽ സെക്രട്ടറിയായി നിയമിതനായ അദ്ദേഹം അവിടെവച്ച് വില്യം ഹെർഷലിന്റെ രണ്ടു സഹോദരങ്ങളെ പരിചയപ്പെടുകയും ചെയ്തു. 1779 ൽ അദ്ദേഹം സൂര്യൻ, ചന്ദ്രൻ, ശുക്രൻ എന്നിവയെ നിരീക്ഷിക്കുന്നതിനായി മൂന്നടി നീളവും (91 സെന്റീമീറ്റർ, അഥവാ ഏറെക്കുറെ 1 മീറ്റർ) 2.25 ഇഞ്ച് (57 മില്ലീമീറ്റർ) ലെൻസ് (50 മില്ലീമീറ്റർ) ഘടിപ്പിച്ച ഒരു അക്രോമാറ്റിക്ക് റിഫ്രാക്റ്റർ കരഗതമാക്കി. 1781 ൽ ഹെർഷൽ യുറാനസ് ഗ്രഹത്തെ കണ്ടുപിടിച്ചത് ജ്യോതിശാസ്ത്രത്തെ കൂടുതൽ ഗൌരവതരമായി പിന്തുടരുന്നതിന് ഷ്രോട്ടറിനെ പ്രേരിപ്പിക്കുകയും അദ്ദേഹം തന്റെ നിലവിലുള്ള പദവി രാജിവെച്ചതിനുശേഷം ലിലീന്താലിലെ ചീഫ് മജിസ്ട്രേട്ടിൻറേയും ജില്ലാ ഗവർണറുടേയും സ്ഥാനമേറ്റെടുക്കുകയും ചെയ്തു.

1784 ൽ 122 സെന്റീമീറ്റർ ഫോക്കൽ ദൂരവും 12 സെന്റീമീറ്റർ അപ്പെർച്ചറുമുള്ള ഒരു ഹെർഷെൽ റിഫ്ലക്ടറിനായി അദ്ദേഹം 31 റീച്ച്സ്താലർ (ഇന്നത്തെ 600 യുറോക്ക് അടുത്തുള്ള തുക) അദ്ദേഹം ചെലവഴിച്ചു. ആനുകാലികങ്ങളിലെ തന്റെ നിരീക്ഷണ റിപ്പോർട്ടുകൾ അദ്ദേഹത്തിന് പെട്ടെന്ന് തന്നെ ഒരു നല്ല പേര് നേടിക്കൊടുത്തിരുന്നുവെങ്കിലും സംതൃപ്തനാകാതിരുന്ന അദ്ദേഹം 1786 ൽ 214 സെന്റീമീറ്റർ ഫോക്കൽ ദൂരവും 16.5 സെന്റീമീറ്റർ അപ്പെർച്ചർ ദർപ്പണവും 1,200 വരെ മാഗ്നിഫിക്കേഷൻവരെ കാഴ്ച അനുവദിക്കുന്നതുമായ ഒരു സ്ക്രൂ-മൈക്രോമീറ്ററിനായി 600 റീച്ച്സ്താലർ (ആറു മാസത്തെ വരുമാനത്തിന് തുല്യമായ തുക) ചിലവഴിച്ചു. ഇതുപയോഗിച്ച് അദ്ദേഹം ക്രമാനുഗതമായി ശുക്രൻ, ചൊവ്വ, വ്യാഴം, ശനി എന്നീ ഗ്രഹങ്ങളെ നിരീക്ഷിച്ചു.

ഷ്രോട്ടർ ചൊവ്വാഗ്രഹത്തിന്റെ സവിശേഷതകളെക്കുറിച്ച് വിപുലമായ ചിത്രങ്ങൾ വരച്ചിരുന്നുവെങ്കിലും, താൻ വീക്ഷിക്കുന്നത് ഭൂമിശാസ്ത്രപരമായ സവിശേഷതകളേക്കാളുപരി കേവലം മേഘരൂപീകരണങ്ങളായിരിക്കാമെന്ന് അദ്ദേഹം എല്ലായ്പ്പോഴും തെറ്റിദ്ധരിച്ചിരുന്നു. 1791-ൽ അദ്ദേഹം ചന്ദ്രന്റെ ഭൂപ്രകൃതിയെക്കുറിച്ചുള്ള ഒരു സുപ്രധാന ആദ്യകാല പഠനം “"Selenotopographische Fragmente zur genauern Kenntniss der Mondfläche”" എന്ന പേരിൽ പ്രസിദ്ധീകരിച്ചു. ഈ പഠനത്തിൽ വികസിപ്പിച്ചെടുത്ത വിഷ്വൽ ലൂണാർ ആൽബിഡോ സ്കെയിൽ പിന്നീട് തോമസ് ഗ്വിൻ എൽഗെർ ജനപ്രിയമാക്കുകയും ഇപ്പോൾ അദ്ദേഹത്തിന്റെ പേരിലറിയപ്പെടുകയും ചെയ്യുന്നു. 

കാൾ ലുഡ്വിഗ് ഹാർഡിംഗ് (1796–1804), ഫ്രെഡെറിക്ക് വിൽഹെം ബെസെൽ (1806–1810) എന്നിവരായിരുന്നു അദ്ദേഹത്തിന്റെ രണ്ടു പ്രശസ്ത സഹ ജ്യോതിശാസ്ത്രജ്ഞർ. 

1813-ൽ നെപ്പോളിയൻ യുദ്ധങ്ങൾ കാരണമായി അദ്ദേഹത്തിന്റെ പ്രവർത്തനങ്ങൾ അലങ്കോലപ്പെടുകയും പുസ്തകങ്ങൾ, എഴുത്തുകൾ ഉൾപ്പെടെയുള്ള അദ്ധ്വാന ഫലങ്ങളും നിരീക്ഷണാലയവും വൻഡാമെയുടെ നേതൃത്വത്തിലുള്ള ഫ്രഞ്ചുകാർ നശിപ്പിക്കുകയും ചെയ്തു. ഈ മഹാവിപത്തിൽനിന്ന് അദ്ദേഹം ഒരിക്കലും കരകയറിയില്ല. 




</doc>
<doc id="475154" url="https://ml.wikipedia.org/wiki?curid=475154" title="ഗിസെപ്പോ കൊളംബോ">
ഗിസെപ്പോ കൊളംബോ

ഗിസെപ്പോ കൊളംബോ, (പാഡുവ 1920, ഒക്ടോബർ 2, - പാഡുവ 1984, ഫെബ്രുവരി 20) ഇറ്റലിയിലെ പാഡുവ സർവ്വകലാശാലയിലെ ഒരു ഇറ്റാലിയൻ ശാസ്ത്രജ്ഞൻ, ഗണിതശാസ്ത്രജ്ഞൻ, എഞ്ചിനീയർ എന്നീ നിലകളിൽ പ്രവർത്തിച്ചിരുന്ന വ്യക്തിയായിരുന്നു. ബെപ്പി കൊളംബോ എന്ന വിളിപ്പേരിലാണ് അദ്ദേഹം കൂടുതലായി അറിയപ്പെട്ടിരുന്നത്.


</doc>
<doc id="475165" url="https://ml.wikipedia.org/wiki?curid=475165" title="ചുവന്ന ചിറകുകൾ">
ചുവന്ന ചിറകുകൾ

എൻ. ശങ്കരൻ നായർ സംവിധാനം ചെയ്ത് 1971-ൽ പുറത്തിറങ്ങിയ മലയാള ചലച്ചിത്രമാണ് ചുവന്ന ചിറകുകൾ. ജയൻ, ജയഭാരതി, എം ജി സോമൻ, ഷർമ്മിള ടാഗോർ എന്നിവരാണ് പ്രധാന വേഷങ്ങൾ ചെയ്തിരിക്കുന്നത്. സലിൽ ചൗധരി ഈ ചിത്രത്തിന്റെ സംഗീതസംവിധാനം നിർവഹിച്ചിരിക്കുന്നു.
ഒ എൻ വി കുറുപ്പ് രചിച്ച ഗാനങ്ങൾക്ക് സലിൽ ചൗധരി ഈണം പകർന്നിരിക്കുന്നു. 


</doc>
<doc id="475167" url="https://ml.wikipedia.org/wiki?curid=475167" title="23ആന്റ്‌മി">
23ആന്റ്‌മി

കാലിഫോർണിയയിലെ മൗണ്ടെയ്ൻ വ്യൂ ആസ്ഥാനമായി പ്രവർത്തിക്കുന്ന ഒരു സ്വകാര്യ ജനിതകശാസ്ത്ര- ബയോടെക്നോളജി കമ്പനിയാണ് 23andMe.ഒരു സാധാരണ മനുഷ്യശരീരത്തിൽ 23 ജോഡി ക്രോമസോമുകളുള്ളതിനെ അടിസ്ഥാനമാക്കിയാണ് കമ്പനിക്ക് ഈ പേരു നൽകിയിരിക്കുന്നത്.

ജനിതക ആരോഗ്യ പരിശോധനകളുടെ ഭാഗമായി കമ്പനിക്ക് മുമ്പ് യുഎസ് ഫുഡ് ആൻഡ് ഡ്രഗ് അഡ്മിനിസ്ട്രേഷനുമായി (എഫ്ഡിഎ) ബന്ധമുണ്ടായിരുന്നു. ഒക്ടോബർ 2015 ലെ കണക്കനുസരിച്ച് അമേരിക്കയിൽ തന്നെ ഡിഎൻഎ പരിശോധന നടത്തണമെന്ന നിയമം വന്നതോടുകൂടി പരിഷ്ക്കരിച്ച ആരോഗ്യ ഘടകമായ FDA അംഗീകാരം നൽകുകയുണ്ടായി.23andMe പാരമ്പര്യവും ആരോഗ്യവുമായി ബന്ധപ്പെട്ട ഉൽപ്പന്നം 2014 ഒക്ടോബർ മുതൽ കാനഡയിലും 2014 ഡിസംബറിനു ശേഷം യുകെയിലുംവിൽക്കുന്നു.


</doc>
<doc id="475172" url="https://ml.wikipedia.org/wiki?curid=475172" title="പെയിന്റ്ബോൾ">
പെയിന്റ്ബോൾ

പെയിന്റ്ബോൾ ഒരു  ഷൂട്ടിംഗ് കായിക വിനോദം ആണ് .അതിൽ പ്ലേയർ എതിരാളികളെ  ചായം നിറച്ച  ജെലാറ്റിൻ കാപ്സ്യൂളുകൾ ("പെയിന്റ് ബോളുകൾ") ഉപയോഗിച്ച് ഷൂറ്ചെയ്‌ക്കാണ്‌ പതിവ് .സാദാരണ  എമത്സരത്തിൽ താഴ്ന്ന ഊർജ്ജമുള്ള എയർ ആയുധം ഉപയോഗിച്ചാണ് പെയിന്റ്ബാളുകൾ സാധാരണഗതിയിൽ ഷൂട്ട് ചെയ്യുന്നത്. ചുരുക്കത്തിൽ എയർ (നൈട്രജൻ) അല്ലെങ്കിൽ കാർബൺ ഡൈ ഓക്സൈഡ് (പാമ്പ്  ബോൾ ഉബയോടിച്ച ).

മത്സരം 1981 മെയ് മാസത്തിൽ വികസിപ്പിച്ചെടുത്തെങ്കിലും പിന്നീട് പ്രധാന ടൂർണമെന്റുകൾ, പ്രൊഫഷണൽ ടീമുകൾ, കളിക്കാർ എന്നിവ ഉൾപ്പെടുന്ന സംഘടിത മത്സരങ്ങൾ നടന്നു. സൈനിക ശക്തിയോ, സൈനി

ക പരിശീലനമോ, സൈനിക പരിശീലനമോ, സൈനികസേന, നിയമപരിപാലന, അർദ്ധസൈനിക വിഭാഗങ്ങളും സുരക്ഷാ സ്ഥാപനങ്ങളും ഉപയോഗിച്ചു പെൻബോൾ സാങ്കേതികവിദ്യ ഉപയോഗിക്കാറുണ്ട്. പെയിന്റ്ബോൾ മാർക്കറുകൾ കലാപത്തോടുകൂടിയ ഉത്തരവാദിത്തത്തിലും നിരുപദ്രവകരമായ സംശയാസ്പദമായ നിരുത്സാഹപ്പെടുത്തലിലും ഒരു പങ്കു വഹിക്കാൻ കഴിയും.

ഗെയിമുകൾ വ്യത്യസ്ത വലിപ്പത്തിലുള്ള ഇൻഡോർ അല്ലെങ്കിൽ ഔട്ട്ഡോർ ഫീൽഡുകളിൽ പ്ലേ ചെയ്യാം. ഒരു കളിക്കളം കളങ്കം അല്ലെങ്കിൽ കൃത്രിമ ഭൂപ്രദേശങ്ങളാൽ ചിതറിക്കിടക്കുകയാണ്. ഗെയിം തരങ്ങളും ലക്ഷ്യങ്ങളും വ്യത്യാസപ്പെടാം, എന്നാൽ പതാക പിടിച്ചെടുക്കുന്നത്, ഇല്ലാതാക്കൽ, ഒരു പ്രത്യേക ബിന്ദുവോ അല്ലെങ്കിൽ പ്രദേശമോ പ്രതിരോധിക്കുന്നതോ ആക്രമിക്കുന്നതോ, അല്ലെങ്കിൽ കളിക്കുന്ന സ്ഥലത്ത് മറഞ്ഞിരിക്കുന്ന താത്പര്യ വസ്തുക്കളെ പിടിച്ചെടുക്കുകയോ ചെയ്യാം. കളിച്ച വ്യത്യാസത്തെ ആശ്രയിച്ച്, ഗെയിമുകൾ മിനിറ്റുകളിൽ നിന്ന് മണിക്കൂറുകളോ അല്ലെങ്കിൽ "തിരക്കഥ പ്ലേ" യിൽ പോലും ദിവസങ്ങളോളം നീണ്ടുനിൽക്കാം.

പെയിൻബോളിന്റെ നിയമസംബന്ധമായ രാജ്യങ്ങൾക്കും പ്രദേശങ്ങൾക്കും ഇടയിൽ വ്യത്യാസമുണ്ട്. നിയന്ത്രിത നാടകം വാഗ്ദാനം ചെയ്യുന്ന ഭൂരിഭാഗം പ്രദേശങ്ങളിലും കളിക്കാർ സംരക്ഷിത മാസ്കുകൾ ധരിക്കേണ്ടതുണ്ട്, ബാരൽ തടയുന്നത് സുരക്ഷാ ഉപകരണങ്ങളും സുരക്ഷിതമായ ഗെയിം നിയമങ്ങളും കർശനമായി നടപ്പിലാക്കുന്നു.


</doc>
<doc id="475175" url="https://ml.wikipedia.org/wiki?curid=475175" title="എലി ലില്ലി ആൻഡ് കമ്പനി">
എലി ലില്ലി ആൻഡ് കമ്പനി

ഇന്ത്യാനയിലെ ഇന്ത്യാന പോലിസ് ആസ്ഥാനമാക്കി പ്രവർത്തിക്കുന്ന 18 രാജ്യങ്ങളിൽ ഓഫീസുകളുള്ള ഒരു അമേരിക്കൻ ഫാർമസ്യൂട്ടിക്കൽ കമ്പനിയാണ് എലി ലില്ലി ആൻഡ് കമ്പനി. കമ്പനി ഉൽപ്പന്നങ്ങൾ ഏകദേശം 125 രാജ്യങ്ങളിൽ വിറ്റഴിക്കപ്പെടുന്നു. 1876-ൽ കമ്പനി സ്ഥാപിക്കപ്പെടുകയും, ഫാർമസ്യൂട്ടിക്കൽ രസതന്ത്രജ്ഞനും അമേരിക്കൻ ആഭ്യന്തര യുദ്ധത്തിൽ പങ്കെടുത്ത മുൻ പട്ടാളക്കാരനും ആയ കേണൽ എലി ലില്ലിയുടെ കാലശേഷം അദ്ദേഹത്തിന്റെ പേരിൽ നാമകരണം ചെയ്യപ്പെട്ടു.




</doc>
<doc id="475176" url="https://ml.wikipedia.org/wiki?curid=475176" title="എലി ലില്ലി">
എലി ലില്ലി

അമേരിക്കക്കാരനായ ഒരു സൈനികനും ഫാർമസിസ്റ്റും രസതന്ത്രജ്ഞനും ബിസിനസുകാരനും ഫാർമസ്യൂട്ടിക്കൽ കോർപ്പറേഷൻ ആയ എലി ലില്ലി ആൻഡ് കമ്പനിയുടെ സ്ഥാപകനുമായിരുന്നു എലി ലില്ലി (Eli Lilly) (ജൂലൈ 8, 1838 - ജൂൺ 6, 1898). അമേരിക്കൻ ആഭ്യന്തരയുദ്ധകാലത്ത് യൂണിയൻ ആർമിയിൽ ചേർന്ന ലില്ലിയെ 18-ാമത് ഇൻഡിപെൻഡന്റ് ബാറ്ററി ഇന്ത്യാന ലൈറ്റ് ആർട്ടിലറിയിൽ സേവനത്തിനായി ഒരു കൂട്ടം ആളുകളോടൊപ്പം നിയമിച്ചു. ആദ്യം മേജറായും പിന്നീട് കേണലായും സ്ഥാനക്കയറ്റം ലഭിക്കുകയും ഒൻപതാമത് റെജിമെന്റ് ഇന്ത്യാന കാവൽറിയിൽ സേനാനായകത്വം വഹിക്കുകയും ചെയ്തു.




</doc>
<doc id="475184" url="https://ml.wikipedia.org/wiki?curid=475184" title="ഫ്ലോറ (ടിഷ്യൻ)">
ഫ്ലോറ (ടിഷ്യൻ)

1515-ൽ ഒരു പ്രമുഖ ഇറ്റാലിയൻ ചിത്രകാരനായിരുന്ന ടിഷ്യൻ വെസല്ലി ചിത്രീകരിച്ച ഒരു ഛായാചിത്രമാണ് ഫ്ലോറ. ഫ്ലോറൻസിലെ ഉഫിസി ഗാലറിയിലാണ് ഈ ചിത്രം നിലവിൽ കാണപ്പെടുന്നത്.
പതിനാറാം നൂറ്റാണ്ടിലെ നിരവധി കൊത്തുപണികളിലൂടെയാണ് ഈ ചിത്രം പുനർനിർമ്മിച്ചത്. പിന്നീട്, ബ്രസ്സൽസ്, വിയന്ന എന്നിവിടങ്ങളിലെ കലാകാരൻമാരിലൂടെ ഇതിന് വ്യക്തമല്ലാത്ത മാറ്റങ്ങളുടെ ഒരു കണ്ണിതന്നെ സൃഷ്ടിക്കപ്പെട്ടിരുന്നു. പതിനേഴാം നൂറ്റാണ്ടിൽ, ഈ ചിത്രം ആംസ്റ്റർഡാമിലെ സ്പാനിഷ് അംബാസിഡർ ഓസ്ട്രിയയിലെ ആർച്ച്ഡ്യൂക്ക് ലിയോപോൾഡ് വിൽഹെംമിനു വിറ്റതായി റെംബ്രാന്റിന്റെ ലണ്ടനിലെ "സസ്ക്കിയ ഡ്രസിംഗ് ആസ് ഫ്ലോറ" എന്ന ചിത്രവും ഡ്രെസ്‌ഡനിലും ന്യൂയോർക്കിലുമുള്ള രണ്ട് ഛായാചിത്രങ്ങളും ഇതിനോടൊപ്പം എടുത്തുപറയുന്നു.വിയന്നയിലെ Kunsthistorisches മ്യൂസിയത്തിൽ ഉൾപ്പെടുത്തിയിരുന്ന ഈ ചിത്രങ്ങൾ പിന്നീട് ഉഫിസിക്ക് കൈമാറ്റം ചെയ്ത ചിത്രങ്ങളിൽ ഒന്നായിരുന്നു ഫ്ലോറ.

പതിനെട്ടാം നൂറ്റാണ്ടിൽ, ഈ ചിത്രം പാൽമ വെക്ചിയോയുടെ ചിത്രമാണെന്ന് തെറ്റിദ്ധരിക്കപ്പെട്ടിരുന്നു.

പതിനാറാം നൂറ്റാണ്ടിലെ വെനീഷ്യൻ സ്കൂൾ ചിത്രകാരന്മാരിൽ പ്രമുഖനായിരുന്ന പ്രമുഖ ഇറ്റാലിയൻ ചിത്രകാരനായിരുന്നു ടിഷ്യൻ. മൈക്കലാഞ്ജലൊയോടൊപ്പം ഇദ്ദേഹം ഇറ്റാലിയൻ ചിത്രകലയുടെ പ്രശസ്തി വർദ്ധിപ്പിച്ചു. ടിഷ്യൻ വെനിഷ്യൻ ചിത്രകലാവിദഗ്ദ്ധനായിരുന്ന ജിയോവന്നി ബെല്ലിനിയുടെ കീഴിൽ പരിശീലനം നേടിയിരുന്നതായി കരുതപ്പെടുന്നു. ക്ലാസ്സിക്കൽ കലയുടെയും മൈക്കലാഞ്ജലോയുടെയും സ്വാധീനത്താൽ ടിഷ്യന്റെ ചിത്രങ്ങളിൽ പ്രകടമായ പരിവർത്തനം വന്നുചേർന്നു. നിറക്കൂട്ടുകളുടെ നിയന്ത്രണവും നൂതനത്വവും ടിഷ്യൻ ചിത്രങ്ങളുടെ സവിശേഷതയായി മാറിയിരുന്നു.



</doc>
<doc id="475188" url="https://ml.wikipedia.org/wiki?curid=475188" title="ഖാലിദ് റഹ്മാൻ">
ഖാലിദ് റഹ്മാൻ

സംവിധായകനായി 
സഹസംവിധായകനായി 

• "ഉസ്താദ് ഹോട്ടൽ" (2012) 

• "നോർത്ത് 24 കാതം" (2013) 

• "" (2013) 

• സപ്തമശ്രീ തസ്കരാഹ (2014)


</doc>
<doc id="475285" url="https://ml.wikipedia.org/wiki?curid=475285" title="ഹോങ്മെങ് ഒ.എസ്">
ഹോങ്മെങ് ഒ.എസ്

2012 മുതൽ ഹുവാവേ വികസിപ്പിച്ചെടുത്ത ആൻഡ്രോയ്ഡ് ആപ്ലിക്കേഷന് അനുരൂപമായ ഓപ്പറേറ്റിംഗ് സിസ്റ്റമാണ് ഹോങ്മെങ് ഒ.എസ് (ചൈനീസ്: 鸿 蒙 OS; പിൻയിൻ: ഹൊങ്മെങ് ഒ.എസ്). ഓപ്പറേറ്റിങ് സിസ്റ്റത്തെപറ്റിയുള്ള ഊഹാപോഹങ്ങൾക്ക് ശേഷവും കമ്പനി ഔദ്യോഗികമായി നാമനിർദ്ദേശം ചെയ്തിട്ടില്ല. ഹോങ്മെങ് ഒ.എസ് എഒഎസ്പിയെ(AOSP) അടിസ്ഥാനമാക്കിയാണോയെന്ന് അറിയില്ല.യുഎസ് നിയന്ത്രണങ്ങളുടെ ഫലമായി ആൻഡ്രോയിഡ് അല്ലെങ്കിൽ വിൻഡോസ് ഉപയോഗിക്കുന്നതിൽ നിന്ന് തടഞ്ഞാൽ അത്തരമൊരു ഓപ്പറേറ്റിംഗ് സിസ്റ്റം (ഒ.എസ്) പ്ലാൻ ബി ആയി ഉപയോഗിക്കാമെന്ന് ഡൈ വെൽറ്റിന് നൽകിയ ഒരു പത്ര അഭിമുഖത്തിൽ ഹുവാവേ എക്സിക്യൂട്ടീവ് റിച്ചാർഡ് യു പ്രസ്താവിച്ചു. എന്നാൽ ഗൂഗിൾ, മൈക്രോസോഫ്റ്റ്,എന്നിവയുടെ പരിസ്ഥിതി വ്യവസ്ഥകളുമായി പ്രവർത്തിക്കാൻ താൽപ്പര്യപ്പെടുന്നു ".2019 ജൂൺ മുതൽ ഹുവാവേ, ഇഎംയുഐയെ ഒരു ഓപ്പറേറ്റിംഗ് സിസ്റ്റമായി കണക്കാക്കുന്നു, ഇത് ഹോങ്‌മെംഗ് ഒ‌എസിന്റെ അന്തിമ നാമകരണത്തെക്കുറിച്ചുള്ള അഭ്യൂഹങ്ങൾക്ക് കാരണമായി.2020 രണ്ടാം പാദത്തിൽ ലോകമെമ്പാടും റിലീസ് ചെയ്യുകയും 2019 ഓഗസ്റ്റ് അല്ലെങ്കിൽ സെപ്റ്റംബർ മാസങ്ങളിൽ ഹോങ്‌മെങ് ഒ.എസ് ചൈനയിൽ റിലീസ് ചെയ്യുമെന്ന് ചില മാധ്യമങ്ങൾ അവകാശപ്പെടുന്നു.


</doc>
<doc id="475299" url="https://ml.wikipedia.org/wiki?curid=475299" title="മെർസാബാക്കർ തടാകം">
മെർസാബാക്കർ തടാകം

കിർഗിസ്ഥാനിൽ എത്തിപ്പെടാൻ വളരെ ബുദ്ധിമുട്ടുള്ള ടിയാൻ ഷാൻ മലനിരകളിലെ ഒരു മഞ്ഞുതടാകമാണ് മെർസാബാക്കർ തടാകം (Lake Merzbacher). മഞ്ഞുകൊണ്ടുള്ള ഒരു ഭിത്തിയുള്ളതിനാൽ അത് എപ്പോഴും നിറഞ്ഞിരിക്കും. എന്നാൽ ഓരോ വേനലിലും ചൂട് അധികമാവുന്ന ഒരു ദിവസം മഞ്ഞുരുകി ആ ഭിത്തിയിൽ ഒരു തുള വീഴുകയും തടാകത്തിലെ ജലം മുഴുവൻ സെക്കന്റിൽ ആയിരം ഘനമീറ്റർ തോതിൽ അതിൽ നിന്നും താഴേക്ക് ഒഴുകുകയും ചെയ്യും. ആ ഒഴുക്കിൽ വഴിയിൽ ഉള്ളതെല്ലാം ആ ജലപാതം തകർത്തുകളയുകയും ചെയ്യും. കേവലം മൂന്നുനാൾ കൊണ്ട് കാലിയാവുന്ന തടാകത്തിന്റെ ഭിത്തിയിൽ ഉള്ള ഈ തുള തണുപ്പിൽ മഞ്ഞുറഞ്ഞ് അടഞ്ഞുപോവുന്നു. തുടർന്ന് ദിവസേന രണ്ടുമീറ്റർ തോതിൽ തടാകത്തിൽ ജലം ഉയർന്നുകൊണ്ടിരിക്കും. 1903 -ൽ ഇങ്ങോട്ട് പര്യവേഷണം നടത്തിയ ജർമൻകാരനായ ഗോറ്റ്രീഡ് മെർസാബാക്കറുടെ പേരിലാണ് ഈ തടാകം അറിയപ്പെടുന്നത്. തടാകമുള്ള പ്രദേശത്തേക്കെത്തുന്നത് അതീവ കഠിനമായതിനാലും യാത്രയ്ക്ക് നാലോളം ദിവസങ്ങൾ നടക്കേണ്ടതിനാലും മിക്കവാറും ആഗസ്ത് മാസത്തിലാണ് ഇത് സംഭവിക്കുന്നത് എന്നറിയാമെന്നല്ലാതെ വളരെ അപൂർവ്വം പേർമാത്രമേ ഈ തടാകം അപ്രത്യക്ഷമാകുന്ന പ്രതിഭാസം കണ്ടിട്ടുള്ളൂ.


</doc>
<doc id="475300" url="https://ml.wikipedia.org/wiki?curid=475300" title="കമ്പ്യൂട്ടർ ബാബ">
കമ്പ്യൂട്ടർ ബാബ

നാംദോ ദാസ് ത്യാഗി ഒരു ഇന്ത്യൻ ഹിന്ദു സന്യാസിയാണ്. 'മാ നർമ്മദാ, മാ ക്ഷിപ്ര, മാ മന്ദാകിനി നദി ട്രസ്റ്റിന്റെ' ചെയർമാനായി ഇദ്ദേഹത്തെ മധ്യപ്രദേശിലെ കോൺഗ്രസ് ഭൂരിപക്ഷത്തിലുള്ള കമൽ നാഥ് സർക്കാർ നിയമിച്ചു . ശിവരാജ് സിംഗ് ചൗഹാൻ മന്ത്രിസഭയിൽ ഇദ്ദേഹം ഒരു മന്ത്രിയായിരുന്നു . 

കമ്പ്യൂട്ടർ ബാബയുടെ യഥാർത്ഥ പേര് നാംഡോ ദാസ് ത്യാഗി ആണ്. 1998 ൽ നരസിംഹപൂരിലെ സന്യാസിയായ ഇദ്ദേഹം കമ്പ്യൂട്ടർ ബാബ എന്ന പേരിലാണ് അറിയപ്പെടുന്നത്. തന്റെ ലാപ്ടോപ്പ് എല്ലാ സമയം കൊണ്ടുനടക്കുന്നതു കാരണമാണ് ഈ പേര് ലഭിച്ചത്. "ന്യൂസ് 18" ചാനൽ ഇങ്ങനെ എഴുതി: "ത്യാഗിയുടെ ഗാഡ്ജറ്റിലും സാങ്കേതികതവിദ്യയിലുമുള്ള താല്പര്യം ഞങ്ങളിൽ മതിപ്പുളവാക്കുന്നു." മധ്യപ്രദേശ് ഇൻഡോർ നഗരത്തിൽ നിന്നുമുള്ളയാളാണ് കമ്പ്യൂട്ടർ ബാബാ. കൂടാതെ ദിഗംബർ അഖാറയിലെ അംഗവുമാണ് ബാബ. 

2014 ഫെബ്രുവരിയിൽ ആം ആദ്മി പാർട്ടിയോട് 2014 ലെ പൊതുതിരഞ്ഞെടുപ്പിൽ മധ്യപ്രദേശിൽനിന്നുള്ള സ്ഥാനാർത്ഥിയായി തന്നെ പ്രഖ്യാപിക്കണമെന്ന് കമ്പ്യൂട്ടർ ബാബ അഭ്യർത്ഥിച്ചു. ഭാരതീയ ജനതാപാർട്ടിയിലും രാഷ്ട്രീയ സ്വയം സേവക് സംഘിലും ചേരാതിരുന്നതിനുള്ള തന്റെ തീരുമാനത്തിന് പ്രത്യുപകാരമായാണ് അദ്ദേഹം ഈ അഭ്യർത്ഥന നടത്തിയത്. "കാവി ബ്രിഗേഡ് എല്ലാക്കാലത്തും സാധുക്കളെ ചൂഷണം ചെയ്യുകയല്ലാതെ മറ്റൊന്നും ചെയ്തിട്ടില്ല" എന്ന് അദ്ദേഹം പറഞ്ഞു. 

2015 ജനുവരിയിൽ കമ്പ്യൂട്ടർ ബാബ "പി.കെ." എന്ന ചിത്രം നിരോധിക്കണമെന്ന് ആവശ്യപ്പെട്ടു. ഈ സിനിമ ഹിന്ദു മതത്തെ പരിഹസിച്ചതായി അദ്ദേഹം പറഞ്ഞു. 

2018 മാർച്ചിൽ കമ്പ്യൂട്ടർ ബാബയും യോഗേന്ദ്ര മഹന്ത്വും നർമ്മദാ "രഥയാത്ര" എന്ന ഒരു യാത്രനടത്തുമെന്ന് ആഹ്വാനം ചെയ്തു. അത് ഏപ്രിൽ 1 മുതൽ 45 ദിവസം വരെ നടത്താനായിരുന്നു പദ്ധതി. നർമ്മദയിലെ തീരങ്ങളിൽ മരം നടുന്ന സമയത്ത് നടന്നിരുന്ന അഴിമതിക്കെതിരെ പ്രതിഷേധിക്കാനായിരുന്നു യാത്ര. എന്നാൽ മാർച്ച് 31 ന് മുഖ്യമന്ത്രിയുടെ ഓഫീസ് ഇവരുമായി ചർച്ച നടത്തുന്നതിന് യോഗം വിളിച്ചു. പിന്നീട് അവർ ആ "യാത്ര" റദ്ദാക്കുകയും ചെയ്തു. തുടർന്ന്, നർമ്മദ നദിയുടെ തീരത്തുള്ള "മരം നടൽ, വൃക്ഷസംരക്ഷണം, ശുചിത്വം" എന്ന പദ്ധതിയെക്കുറിച്ച് അന്വേഷിക്കാൻ ഒരു കമ്മിറ്റി നിയോഗിക്കപ്പെട്ടു. 

2018 ഏപ്രിൽ 4 ന് കംപ്യൂട്ടർ ബാബക്കും മറ്റ് 4 സന്യാസിമാർക്കും "മിനിസ്റ്റർ ഓഫ് സ്റ്റേറ്റ്" (മന്ത്രിസ്ഥാനം) പദവി നൽകി. പ്രതിപക്ഷ പാർട്ടിയായ ഇന്ത്യൻ നാഷണൽ കോൺഗ്രസ് ഈ പരിപാടിയെ രാഷ്ട്രീയപ്രീണനത്തിന്റെ ഒരു ഉദാഹരണമായി വിശേഷിപ്പിച്ചു. കമ്പ്യൂട്ടർ ബാബ തങ്ങളുടെ പ്രവർത്തനത്തിനുള്ള പ്രതിഫലമാണ് ലഭിച്ചത് എന്ന് പറഞ്ഞുകൊണ്ട് സ്വയം പ്രതിരോധിച്ചു. കമ്പ്യൂട്ടർ ബാബ യോഗേന്ദ്ര മഹാന്തുമായി ചേർന്ന് നർമ്മദ ഘോത്തല (രഥയാത്ര), മധ്യപ്രദേശിലെ എല്ലാ ജില്ലകളിലും 2018 ഏപ്രിൽ 1 മുതൽ മെയ് 15 വരെ നടത്താൻ ആഹ്വാനം ചെയ്തിരുന്നു. നർമ്മദ നദീതീരങ്ങളിലെ അനധികൃത മണൽ ഖനനത്തിനെതിരെ നടപടിയെടുക്കാനും ഇവിടങ്ങളിൽ മരങ്ങൾ നടാനുമുള്ള പദ്ധതിയിലെ അഴിമതി അന്വേഷിക്കണമെന്നും ആവശ്യപ്പെട്ടാണ് ഈ യാത്ര നടത്താൻ തീരുമാനിച്ചിരുന്നത്. 


</doc>
<doc id="475303" url="https://ml.wikipedia.org/wiki?curid=475303" title="രംഗപുരവിഹാര">
രംഗപുരവിഹാര

മുത്തുസ്വാമി ദീക്ഷിതർ വൃന്ദാവനസാരംഗരാഗത്തിൽ ചിട്ടപ്പെടുത്തിയ ഒരു കൃതിയാണ് രംഗപുരവിഹാര. ശ്രീരംഗത്തെ രംഗനാഥനെപ്പറ്റിയാണ് ഈ കൃതി രചിക്കപ്പെട്ടിട്ടുള്ളത്.
രംഗപുരവിഹാര ജയ കോദണ്ഡ-<br>
രാമാവതാര രഘുവീര ശ്രീ<br>

അംഗജജനകദേവ ബൃന്ദാവന<br>
സാരംഗേന്ദ്ര വരദ രമാന്തരംഗ<br>
ശ്യാമളാംഗവിഹംഗതുരംഗ <br>
സദയാപാംഗ സത്‌സംഗ<br>

പങ്കജാപ്തകുലജലനിധിസോമ<br>
വരപങ്കജമുഖപട്ടാഭിരാമ <br>
പദപങ്കജജിതകാമ രഘുരാമ<br>
വാമാംഗ ഗതസീതാവരവേഷ<br>
ശേഷാങ്കശയനഭക്തസന്തോഷ<br>

ഏണാങ്കരവിനയന മൃദുതരഭാഷ <br>
അകളങ്കദർപ്പണ കപോലവിശേഷമുനി <br>
സങ്കടഹരണ ഗോവിന്ദ<br>
വെങ്കടരമണമുകുന്ദ<br>
സങ്കർഷണമൂലകന്ദ <br>
ശങ്കരഗുരുഗുഹാനന്ദ<br>


</doc>
<doc id="475306" url="https://ml.wikipedia.org/wiki?curid=475306" title="ഫ്രെഡെറിക്ക് ബെസെൽ">
ഫ്രെഡെറിക്ക് ബെസെൽ

ഫ്രെഡറിക് വിൽഹെം ബെസ്സൽ (ജർമ്മൻ: [bɛsəl]; 22 ജൂലൈ 1784 - 17 മാർച്ച് 1846) ഒരു ജർമ്മൻ ജ്യോതിശാസ്ത്രജ്ഞനും ഗണിതശാസ്ത്രജ്ഞനും ഭൗതികവിജ്ഞാനിയും ജിയോഡെസിസ്റ്റുമായിരുന്നു. സൂര്യനിൽ നിന്നും മറ്റൊരു നക്ഷത്രത്തിലേക്ക് പാരലാക്സ് രീതി ഉപയോഗിച്ച് വിശ്വസനീയമായ മൂല്യങ്ങൾ നിശ്ചയിച്ച ആദ്യത്തെ ജ്യോതിശാസ്ത്രജ്ഞനായിരുന്നു അദ്ദേഹം. യഥാർത്ഥത്തിൽ ഡാനിയൽ ബെർണൌലി ആദ്യം കണ്ടെത്തുകയും ബെസെൽ സാമാന്യവൽക്കരിക്കുകയും ചെയ്ത ഒരു പ്രത്യേക തരം ഗണിത പ്രവൃത്തികൾ ബെസലിന്റെ മരണശേഷം ബെസെൽ ഫംഗ്ഷനുകൾ എന്നറിയപ്പെട്ടിരുന്നു. 

ബെസെൽ, മൈൻഡൻ-റെവെൻസ്ബർഗിന്റെ ഭരണകേന്ദ്രമായ വെസ്റ്റ്ഫാലിയയിലെ മിൻഡനിൽ ഒരു സർക്കാരുദ്യോഗസ്ഥന്റെ രണ്ടാമത്തെ മകനായി ജനിച്ചു. ജർമനിയിലെ ഒരു വലിയ കുടുംബത്തിൽ ജനിച്ച അദ്ദേഹം തന്റെ പതിനാലാമത്തെ വയസിൽ ബ്രെമെനിലെ കുലെൻകാംപിലുള്ള ഒരു ഇറക്കുമതി-കയറ്റുമതി സ്ഥാപനത്തിൽ തൊഴിൽ പരിശീലനം നേടിയിരുന്നു. ചരക്കു കപ്പലുകളെ ആശ്രയിച്ചു വ്യാപാരം നടത്തിയിരുന്ന ഈ സ്ഥാപനത്തിലെ ജോലി അദ്ദേഹത്തിലുണ്ടായിരുന്ന ഗണിതശാസ്ത്ര കഴിവുകൾ നാവികമേഖലയിലെ പ്രശ്നങ്ങളിലേയ്ക്കു കൊണ്ടുവരാൻ പ്രേരിപ്പിച്ചു. രേഖാംശം നിർണ്ണയിക്കുന്നതുപോലെയുള്ള പ്രവൃത്തികൾ പിന്നീട് ജ്യോതിശാസ്ത്രത്തിൽ താത്പര്യമുണർത്തുന്നതിനും വഴിയൊരുക്കി.

1607 ലെ തോമസ് ഹാരിയറ്റ്, നതന്യാൽ ടോർപോർലി എന്നിവരിൽനിന്നുള്ള പഴയ നിരീക്ഷണ വിവരങ്ങൾ ഉപയോഗിച്ച്, 1804 ൽ ഹാലി കോമറ്റിന്റെ ഭ്രമണപഥത്തിൽ ഒരു പരിഷ്ക്കരണം നടത്തുക വഴി ബെസെൽ അക്കാലത്തെ പ്രമുഖ ജർമ്മൻ ജ്യോതിശാസ്ത്രജ്ഞനായിരുന്ന ഹെയിൻറിച്ച് വിൽഹം ഒൽബേർസിന്റെ ശ്രദ്ധയിൽ വന്നു.

1810 ജനുവരിയിൽ, അദ്ദേഹത്തിന് 25 വയസ്സ് പ്രായമുള്ളപ്പോൾ, പ്രഷ്യയിലെ ഫ്രെഡറിക് വില്ല്യം മൂന്നാമൻ പുതുതായി സ്ഥാപിതമായ കോണിംഗ്ബർഗ് നിരീക്ഷണശാലയുടെ ഡയറക്ടറായി അദ്ദേഹത്തെ നിയമിച്ചു. സഹ ഗണിതശാസ്ത്രജ്ഞനും ഭൗതിക ശാസ്ത്രജ്ഞനുമായിരുന്ന കാൾ ഫ്രെഡറിക് ഗൗസിന്റെ (സ്ഥിരമായി എഴുത്തുകുത്തുകൾ നടത്തിയിരുന്നയാൾ) ശുപാർശയിൽ 1811 മാർച്ചിൽ ഗോട്ടിൻങൻ സർവകലാശാല അദ്ദേഹത്തെ ഓണററി ബിരുദം നൽകി ആദരിച്ചു.


</doc>
<doc id="475319" url="https://ml.wikipedia.org/wiki?curid=475319" title="പെയിന്റ്ബോൾ ലോഡറുകൾ">
പെയിന്റ്ബോൾ ലോഡറുകൾ

ഒരു സാധാരണ റൈഫിളിൽ വെടിമരുന്ന് മാഗസിനുകളിൽ അടങ്ങിയിരിക്കുന്നതുപോലെ ഹോപ്പറുകളിൽ ഒരു മാർക്കറിനുള്ള പെയിന്റ്ബോൾ വിതരണം അടങ്ങിയിരിക്കുന്നു. കുറച്ച് ഒഴിവാക്കലുകൾക്കൊപ്പം, ഹോപ്പർമാരെല്ലാം മാർക്കറിന് മുകളിലായി മ mounted ണ്ട് ചെയ്തിട്ടുണ്ട്, മിക്കതും ഗുരുത്വാകർഷണം മാർക്കറിൽ പന്തുകൾ ലഭിക്കുന്നതിനുള്ള ആത്യന്തിക ശക്തിയായി ഉപയോഗിക്കുന്നു. അതായത്, മിക്ക ഹോപ്പർമാരും തലകീഴായി മാറിയാൽ, മാർക്കറിന് പന്തുകൾ നൽകില്ല, തീപ്പിടുത്തം അവസാനിക്കും.

മൂന്നു പ്രധാന തരങ്ങളുണ്ട്: ഗ്രാവിറ്റി ഫീഡ്, അലിയേറ്റഡ് ഫീഡ്, ഫോഴ്സ് ഫീഡ് ലോഡറുകൾ.

ഗ്രാവിറ്റി ഫീഡ് ഹോപ്പർമാർ ഫീഡ് കഴുത്തിൽ പന്തിൽ കൃഷിക്കാരനായി മാറുന്നു, ഇത് മാക്കർ വരണ്ട വെടിവയ്ക്കൽ (പെയിന്റ് ഇല്ലാതെ വെടിവയ്ക്കുന്നത്) അല്ലെങ്കിൽ മാർക്കറിൽ പ്രവേശിക്കുന്ന പന്ത് സമയത്തെ പന്തിൽ വെട്ടിമുറിക്കും. ഇത് മാർക്കറിന്റെ വേഗതയ്ക്കും പ്രവർത്തനത്തിനും ഹാനികരമാണ്.

മാർക്കർ മേയിക്കുന്ന ഗ്രാവിറ്റി സമ്പ്രദായത്തിൽ പ്രക്ഷുബ്ധമായ ഫീഡുകൾ മെച്ചപ്പെടുത്തുന്നു. പന്ത് കുലുക്കാനും ഫീഡ് കഴുത്തിൽ നിന്ന് താഴേക്ക് നയിക്കാനും ചിലർ ഹോപ്പറിനുള്ളിൽ ലളിതമായ പ്രക്ഷോഭ ലിവർ അല്ലെങ്കിൽ പാഡിൽസ് ഉപയോഗിക്കുന്നു. മറ്റുള്ളവർ (ചിലപ്പോൾ വാചകം എന്നറിയപ്പെടുന്ന 'റൈവിസ്' എന്നും അറിയപ്പെടുന്നു) പുള്ളി ചക്രത്തിൽ, പുള്ളി ചക്രത്തിന്റെ അടിയിൽ എത്തുന്ന പന്തുകളെ ഫീഡുകളുടെ കഴുത്തിൽ എത്തിക്കുക. ലോഡിംഗ് മെക്കാനിസത്തിൽ എത്തുന്നതിനുമുമ്പ് പന്തുകൾ ഹോപ്പറിന്റെ അടിയിലേക്ക് ഉരുട്ടി നിർത്താൻ പ്രക്ഷുബ്ധമായ തീറ്റക്കാർക്ക് ഗുരുത്വാകർഷണം ആവശ്യമാണ്. 'Z- ബോർഡിലെ' 'റെവോ' 'പെഡൽ വീൽ വളരെ വേഗത്തിൽ ചലിപ്പിക്കുന്നതിനായി ഇലക്ട്രിക് മോട്ടോർ ഉപയോഗിക്കുന്നു. ഈ മാർഗ്ഗം 2013 മാർച്ചിലെ വേഗതയേറിയ ലോഡിംഗ് സിസ്റ്റങ്ങളിൽ ഒന്നാണ്.

ഫയർ ഫീഡ് ലോഡറുകൾ മാർക്കറിലേക്ക് നയിക്കുന്ന പെയിന്റ് ബോളുകളുടെ ഒരു സ്റ്റാക്ക് ഉണ്ടാക്കുന്നു. ഈ ഹോപ്പർമാരിൽ ഭൂരിഭാഗവും പന്ത് സ്റ്റാക്കിൽ നിരന്തരമായ പിരിമുറുക്കം നിലനിർത്തുന്നു, ഒരിക്കൽ ഒരു പെയിന്റ്ബോൾ എറിഞ്ഞാൽ, പുതിയത് ഉടനടി സംഭവിക്കുന്നു. ചേമ്പറിന് താഴെ ഒരു ഹോപ്പർ സ്ഥാപിക്കാൻ അനുവദിക്കുന്നതിന് ഒരു പ്രത്യേക ഫീഡ് ട്യൂബ് ചിലപ്പോൾ ഉപയോഗിക്കുന്നു, ഇത് മാർക്കറിന് വളരെ താഴ്ന്ന പ്രൊഫൈൽ നൽകുന്നു. ഏതെങ്കിലും ഹോപ്പർ-അധിഷ്ഠിത ലോഡിംഗ് സിസ്റ്റം ഇപ്പോഴും ലോഡർയുടെ ഡ്രൈവ് ഭാഗത്ത് പെയിന്റ് ലഭിക്കുന്നതിന് ഗുരുത്വത്തെ ആശ്രയിച്ചിരിക്കുന്നു. വാർപ്പ് ലോഡർ രണ്ട് സിലിക്കൺ ഡിസ്കുകളുള്ള ഒരു ഇലക്ട്രിക് മോട്ടറാണ് ഉപയോഗിക്കുന്നത്. ഓരോ പന്തും ഒരു ഫീൽഡ് ട്യൂബ് ചേമ്പറിലേക്ക് കയറ്റിവിടുകയാണ്.

ഹെലിക്കൽ ഫീഡ് ലോഡറുകൾ ഒരു ഫീൽഡ് ഫീഡ് ലോഡർ രൂപത്തിലാണ്. ഇത് ഹെലിക്സ് (അല്ലെങ്കിൽ കോയിൽ) ആകൃതിയിലുള്ള ക്ലിപ്പുകൾ ഉപയോഗിക്കുന്നു. മിക്ക ഡിസൈനുകളിലുമായി ഓരോ ക്ലിപ്പും മുൻകൂട്ടി നിശ്ചയിച്ചിട്ടുണ്ട് (മത്സരം തുടങ്ങുന്നതിനു മുമ്പ്) പെയിന്റ് ബോളുകളുപയോഗിച്ച് നിരന്തരമായ സമ്മർദ്ദത്തിൻ കീഴിൽ ചവറിലേക്ക് തുടർച്ചയായി ഭക്ഷണം പാകപ്പെടുത്തി ഉറപ്പാക്കാൻ. ഈ സമ്മർദ്ദത്തിന്റെ ഒരു പോരായ്മ ക്ലിപ്പിൽ സംഭരിച്ചിരിക്കുന്ന പെയിന്റ്‌ബോളുകൾ കാലക്രമേണ രൂപഭേദം വരുത്തുകയും ജാമുകൾ അല്ലെങ്കിൽ കൃത്യതയില്ലായ്മയ്ക്ക് കാരണമാവുകയും ചെയ്യും എന്നതാണ്. ഒരു ഫീഡ് ട്യൂബ് ഉപയോഗിച്ച്, ഈ ലോഡറുകൾ ഒരു ബാരലിന് കീഴിൽ സ്ഥാപിക്കാൻ കഴിയും. ഹെലിക്ക് ഫീഡർ ലോഡറുകൾ ഏതെങ്കിലും ദിശയിൽ തുടർച്ചയായി തീയിലില്ല. 'ക്യൂ-ലോഡർ' സിസ്റ്റം ഒരു സ്പ്രിംഗ്-ഡ്രൈവുചെയ്ത ക്ലിപ്പ് ഉപയോഗിക്കുന്നു, ഇത് മോട്ടോർ പ്രവർത്തിപ്പിക്കുന്ന സിസ്റ്റത്തിന്റെ ശബ്‌ദം ഇല്ലാതാക്കുന്നു. ഉയർന്ന സ്പ്രിംഗ് പിരിമുറുക്കങ്ങളിൽ പൊട്ടൽ സംഭവിക്കാമെങ്കിലും 3 സെക്കൻഡിനുള്ളിൽ 100 ​​പന്തുകൾ ലോഡുചെയ്യാൻ 'ക്യൂ-ലോഡർ' സംവിധാനത്തിന് കഴിയും.

ലോഡർ എന്ന പദത്തെ കുറിച്ചുള്ള ആശയക്കുഴപ്പം നിലനിൽക്കുന്നു. ഒരു ലോഡർ സാധാരണയായി ഒരു പവർഡ് അല്ലെങ്കിൽ സ്ഥിര-മർദ്ദ സംവിധാനത്തെ സൂചിപ്പിക്കുന്നു, അതേസമയം ഗുരുത്വാകർഷണ ഫീഡ് സിസ്റ്റങ്ങളെ സാധാരണയായി ഒരു ഹോപ്പർ എന്ന് വിളിക്കുന്നു. ചുരുക്കത്തിൽ, ഒരു ലോഡർ സിസ്റ്റത്തിൽ ഒരു ഹോപ്പർ ഉൾപ്പെടാം, കൂടാതെ ഒരു ലോപ്പർ ഗുരുത്വാകർഷണം ഉപയോഗിച്ച് ഒരു ലോഡറും ഇല്ലാതെ പ്രവർത്തിക്കാം, എന്നാൽ രണ്ട് പദങ്ങളും പരസ്പരം മാറിമാറി ഉപയോഗിക്കുന്നു.

</doc>
<doc id="475321" url="https://ml.wikipedia.org/wiki?curid=475321" title="മിർ സാദിക്">
മിർ സാദിക്

ടിപ്പു സുൽത്താന്റെ ഒരു മന്ത്രി ആയിരുന്നു മിർ സാദിക് (Mir Sadiq).


</doc>
<doc id="475325" url="https://ml.wikipedia.org/wiki?curid=475325" title="ജൂഡിത്ത് (വൌത്, മ്യൂണിക്ക്)">
ജൂഡിത്ത് (വൌത്, മ്യൂണിക്ക്)

ഫ്രഞ്ച് ചിത്രകാരൻ സൈമൺ വൌട്ട് 1620-1625 നും ഇടയിൽ ചിത്രീകരിച്ച ഒരു ചിത്രം ആണ് ജൂഡിത്ത്. ഇപ്പോൾ മ്യൂണിക്കിലെ ആൽട്ടെ പിനാകോതെക്കിൽ ആണ് ഈ ചിത്രം സൂക്ഷിച്ചിരിക്കുന്നത്. യൂദിത്തിന്റെ പുസ്തകത്തിൽ പറഞ്ഞിരിക്കുന്ന യഹോവയുടെ കഴിവിനെ സംശയിച്ച ജനങ്ങളുടെ മനോഭാവത്തെ ചോദ്യം ചെയ്ത ഭക്തയും സുന്ദരിയുമായ ജൂഡിത്ത് എന്ന യുവവിധവയെയാണ് ഈ ചിത്രത്തിൽ ചിത്രീകരിച്ചിരിക്കുന്നത്.


</doc>
<doc id="475331" url="https://ml.wikipedia.org/wiki?curid=475331" title="സ്മാർട്ട് വാച്ച്">
സ്മാർട്ട് വാച്ച്

റിസ്റ്റ് വാച്ചിന്റെ രൂപത്തിൽ ധരിക്കാവുന്ന കമ്പ്യൂട്ടറാണ് സ്മാർട്ട് വാച്ച്; ആധുനിക സ്മാർട്ട് വാച്ചുകൾ ദൈനംദിന ഉപയോഗത്തിനായി ഒരു പ്രാദേശിക ടച്ച്‌സ്‌ക്രീൻ ഇന്റർഫേസ് നൽകുന്നു, അതേസമയം ഒരു അനുബന്ധ സ്മാർട്ട്‌ഫോൺ അപ്ലിക്കേഷൻ മാനേജുമെന്റും ടെലിമെട്രിക്കും (ദീർഘകാല ബയോമോണിറ്ററിംഗ് പോലുള്ളവ) നൽകുന്നു. ആദ്യകാല മോഡലുകൾക്ക് കണക്കുകൂട്ടലുകൾ, ഡിജിറ്റൽ സമയം പറയൽ, വിവർത്തനങ്ങൾ, ഗെയിം പ്ലേയിംഗ് എന്നിവ പോലുള്ള അടിസ്ഥാന ജോലികൾ ചെയ്യാൻ കഴിയുമെങ്കിലും, 2010 ലെ സ്മാർട്ട് വാച്ചുകൾക്ക് മൊബൈൽ ആപ്ലിക്കേഷനുകൾ, ഒരു മൊബൈൽ ഓപ്പറേറ്റിംഗ് സിസ്റ്റം, വൈഫൈ / ബ്ലൂടൂത്ത് കണക്റ്റിവിറ്റി എന്നിവയുൾപ്പെടെ സ്മാർട്ട്‌ഫോണുകളുമായി കൂടുതൽ പൊതുവായ പ്രവർത്തനമുണ്ട്. ചില സ്മാർട്ട് വാച്ചുകൾ പോർട്ടബിൾ മീഡിയ പ്ലെയറുകളായി പ്രവർത്തിക്കുന്നു, എഫ്എം റേഡിയോയും ബ്ലൂടൂത്ത് ഹെഡ്സെറ്റ് വഴി ഡിജിറ്റൽ ഓഡിയോ, വീഡിയോ ഫയലുകളുടെ പ്ലേബാക്കും. 'വാച്ച് ഫോണുകൾ' (അല്ലെങ്കിൽ തിരിച്ചും) എന്ന് വിളിക്കുന്ന ചില മോഡലുകൾക്ക് കോളുകൾ പോലുള്ള മൊബൈൽ സെല്ലുലാർ പ്രവർത്തനമുണ്ട്.

ആന്തരിക ഹാർഡ്‌വെയർ വ്യത്യാസപ്പെടുമ്പോൾ, മിക്കവക്കും ഇലക്ട്രോണിക് വിഷ്വൽ ഡിസ്പ്ലേ ഉണ്ട്, ബാക്ക്ലിറ്റ് എൽസിഡി അല്ലെങ്കിൽ ഒഎൽഇഡി.കുറച്ച് വൈദ്യുതി ഉപയോഗിക്കുന്നതിന് ചിലവ ട്രാൻസ്ഫ്ലെക്റ്റീവ് അല്ലെങ്കിൽ ഇലക്ട്രോണിക് പേപ്പർ ഉപയോഗിക്കുന്നു. റീചാർജ് ചെയ്യാവുന്ന ലിഥിയം അയൺ ബാറ്ററിയാണ് അവ സാധാരണയായി പ്രവർത്തിപ്പിക്കുന്നത്. പെരിഫറൽ ഉപകരണങ്ങളിൽ ഡിജിറ്റൽ ക്യാമറകൾ, തെർമോമീറ്ററുകൾ, ആക്‌സിലറോമീറ്ററുകൾ, പെഡോമീറ്ററുകൾ, ഹൃദയമിടിപ്പ് മോണിറ്ററുകൾ, ആൽറ്റിമീറ്ററുകൾ, ബാരോമീറ്ററുകൾ, കോമ്പസ്, ജിപിഎസ് റിസീവറുകൾ, ചെറിയ സ്പീക്കറുകൾ, മൈക്രോ എസ്ഡി കാർഡുകൾ എന്നിവ ഉൾപ്പെടാം. അവ മറ്റ് പലതരം കമ്പ്യൂട്ടറുകളെ പോലെ സംഭരണ ഉപകരണങ്ങളായി അംഗീകരിക്കുന്നു.

സോഫ്റ്റ്വെയറിൽ ഡിജിറ്റൽ മാപ്പുകൾ, ഷെഡ്യൂളർമാർ, വ്യക്തിഗത സംഘാടകർ, കാൽക്കുലേറ്ററുകൾ, വിവിധതരം വാച്ച് ഫെയ്സുകൾ എന്നിവ ഉൾപ്പെടാം. വാച്ച് സെൻസറുകൾ, വയർലെസ് ഹെഡ്‌സെറ്റുകൾ അല്ലെങ്കിൽ ഹെഡ്‌സ് അപ്പ് ഡിസ്‌പ്ലേ പോലുള്ള ബാഹ്യ ഉപകരണങ്ങളുമായി ആശയവിനിമയം നടത്താൻ സാധിക്കും. മറ്റ് കമ്പ്യൂട്ടറുകളെപ്പോലെ, ഒരു സ്മാർട്ട് വാച്ച് ആന്തരികമായോ അല്ലെങ്കിൽ ബാഹ്യമായോ ആയ സെൻസറുകളിൽ നിന്ന് വിവരങ്ങൾ ശേഖരിക്കാം, മാത്രമല്ല ഇത് മറ്റ് ഉപകരണങ്ങളിൽ നിന്നോ കമ്പ്യൂട്ടറുകളിൽ നിന്നോ ഡാറ്റ നിയന്ത്രിക്കുകയോ വീണ്ടെടുക്കുകയോ ചെയ്യാം.ഇത് ബ്ലൂടൂത്ത്, വൈ-ഫൈ, ജിപിഎസ് പോലുള്ള വയർലെസ് സാങ്കേതികവിദ്യകളെ പിന്തുണച്ചേക്കാം. നിരവധി ആവശ്യങ്ങൾക്കായി, ഒരു "വാച്ച് കമ്പ്യൂട്ടർ" ഒരു സ്മാർട്ട്‌ഫോൺ പോലുള്ള വിദൂര സിസ്റ്റത്തിന്റെ ഒരു ഫ്രണ്ട് എൻഡ് ആയി വർത്തിക്കുന്നു, വിവിധ വയർലെസ് സാങ്കേതികവിദ്യകൾ ഉപയോഗിച്ച് സ്മാർട്ട്‌ഫോണുമായി ആശയവിനിമയം നടത്തുന്നു. സ്മാർട്ട് വാച്ചുകൾ മുന്നേറുകയാണ്, പ്രത്യേകിച്ച് അവയുടെ രൂപകൽപ്പന, ബാറ്ററി ശേഷി, ആരോഗ്യവുമായി ബന്ധപ്പെട്ട ആപ്ലിക്കേഷനുകൾ.


</doc>
<doc id="475333" url="https://ml.wikipedia.org/wiki?curid=475333" title="ഗോർഡൺ പീറ്റെൻഗിൽ">
ഗോർഡൺ പീറ്റെൻഗിൽ

ഗോർഡൺ എച്ച്. പീറ്റെൻ‌ഗിൽ (ജനനം: ഫെബ്രുവരി 10, 1926) ഒരു അമേരിക്കൻ റേഡിയോ ജ്യോതിശാസ്ത്രജ്ഞനും ഗ്രഹ ഭൗതികശാസ്ത്രജ്ഞനുമാണ്. റഡാറിനെ അതിന്റെ യഥാർത്ഥ സൈനിക ഉപയോഗത്തിൽനിന്ന് ജ്യോതിശാസ്ത്ര ഗവേഷണത്തിനുള്ള ഉപകരണമായി ഉപയോഗിച്ച ആദ്യത്തെ വ്യക്തികളിൽ ഒരാളായിരുന്നു അദ്ദേഹം. മസാച്ചുസെറ്റ്സ് ഇൻസ്റ്റിറ്റ്യൂട്ട് ഓഫ് ടെക്നോളജിയിൽ പ്രൊഫസർ എമെറിറ്റസാണ് അദ്ദേഹം.

റോഡ് ഐലൻഡിലെ പ്രൊവിഡൻസിൽ ജനിച്ച ഗോർഡൺ പീറ്റെൻ‌ഗിൽ മസാച്യുസെറ്റ്സിലെ ഡെഡാമിലാണ് വളർന്നത്. അവിടെ റേഡിയോ, ഇലക്‌ട്രോണിക്‌സ് എന്നിവയുടെ ഉപയോഗത്തിൽ അദ്ദേഹത്തിനു താൽപര്യമുണർന്നു. അദ്ദേഹം പലപ്പോഴും പഴയ റേഡിയോകൾ വേർപെടുത്തുകയും പുനർനിർമ്മിക്കുകയും ചെയ്തിരുന്നു. ഈ താത്പര്യം അദ്ദേഹത്തെ പല പ്രായോഗികവും അപ്രതീക്ഷിതവുമായ വഴികളിലൂടെ റേഡിയോ, റഡാർ എന്നിവയുപയോഗിക്കുന്ന ഒരു ജോലിയിലേയ്ക്കു നയിക്കുന്നതിനു കാരണമായി. അമേച്വർ റേഡിയോയിൽ താൽപ്പര്യമുളള പീറ്റെൻ‌ഗിലിന്റെ കോൾ‌സൈൻ W1OUN ആണ്.

1942 ൽ തന്റെ പതിനാറാമത്തെ വയസ്സിൽ മസാച്ചുസെറ്റ്സ് ഇൻസ്റ്റിറ്റ്യൂട്ട് ഓഫ് ടെക്നോളജിയിൽ (എം.ഐ.ടി) ഭൗതികശാസ്ത്രം പഠിക്കാൻ ആരംഭിച്ചിരുന്നു. രണ്ടാം ലോക മഹായുദ്ധത്തിന്റെ അവസാനത്തിൽ യൂറോപ്പിൽ നടത്തിയ സേവനം അദ്ദേഹത്തിന്റെ പഠനങ്ങളെ ഹ്രസ്വമായി തടസ്സപ്പെടുത്തിയിരുന്നു. അദ്ദേഹത്തിനു 18 വയസുള്ളപ്പോൾ സൈന്യത്തിലേയ്ക്കു തെരഞ്ഞെടുക്കപ്പെടുകയും അവിടെ അദ്ദേഹം കാലാൾപ്പടയിൽ സേവനമനുഷ്ടിക്കുകയും തുടർന്ന് ഓസ്ട്രിയയിൽ താവളമടിച്ചിരുന്നു ഒരു സിഗ്നൽ കോർപ്സ് കമ്പനിയോടൊത്തു പ്രവർത്തിക്കുകയും ചെയ്തു. രണ്ടാം ലോകമഹായുദ്ധം അവസാനിച്ചതിനുശേഷം അദ്ദേഹം എം.ഐ.ടി.യിൽ തിരിച്ചെത്തുകയും അവിടെനിന്ന് 1948 ൽ ഒരു ബാച്ചിലർ ഓഫ് സയൻസ് (ബി.എസ്.) ബിരുദം സമ്പാദിക്കുകയും ചെയ്തു. ഇതേത്തുടർന്ന് ലോസ് അലാമോസിൽ ജോലി ചെയ്യുകയും 1955-ൽ ബെർക്ക്‌ലിയിലെ കാലിഫോർണിയ സർവകലാശാലയിൽ നിന്ന് ഭൗതികശാസ്ത്രത്തിൽ ഒരു ഡോക്ടറേറ്റ് നേടുകയും ചെയ്തു.
1954-ൽ എം‌ഐ‌ടി ലിങ്കൺ ലബോറട്ടറിയിൽ നിന്നാണ് പെറ്റൻ‌ഗിൽ ഔദ്യോഗിക ജീവിതം ആരംഭിച്ചത്. 1950 കളുടെ അവസാനത്തോടെ, റഡാർ ജ്യോതിശാസ്ത്രത്തിലെ ആദ്യകാല പ്രവർത്തനങ്ങൾക്കായി അന്നത്തെ പുതിയ മിൽ‌സ്റ്റോൺ ഹിൽ റഡാർ ഉപയോഗിക്കുന്ന ഒരു ഗ്രൂപ്പിന്റെ ഭാഗമായിരുന്നു അദ്ദേഹം. 1957 ന്റെ അവസാനത്തിൽ ഇത് പ്രവർത്തനക്ഷമമായപ്പോൾ, പെറ്റൻ‌ഗിൽ ഈ റഡാർ ഉപയോഗിച്ച് "സ്കിൻ ട്രാക്ക്" സ്പുട്‌നിക് I ഉപഗ്രഹത്തിന്റെ ആദ്യ നിരീക്ഷണം നടത്തി. ഭൂമിയുടെ ഭ്രമണപഥത്തിനപ്പുറത്തേക്ക് വ്യാപിച്ച അദ്ദേഹത്തിന്റെ ആദ്യകാല ഗവേഷണം 1961-ൽ ഇതേ റഡാറിനൊപ്പം ആയിരുന്നു; മറ്റൊരു ഗ്രഹമായ ശുക്രന്റെ ആദ്യത്തെ വ്യാപ്‌തി അളക്കാൻ അദ്ദേഹം ഇത് ഉപയോഗിച്ചു. ഈ ആദ്യ നിരീക്ഷണങ്ങൾ ഭൗമശാസ്ത്ര യൂണിറ്റുകളിലെ ജ്യോതിശാസ്ത്ര യൂണിറ്റിന് ഒരു മൂല്യം നൽകുകയും അത് സമയപരിശോധനയ്ക്ക് വിധേയമാകുകയും, കൂടാതെ ക്ലാസിക്കൽ പൊസിഷണൽ ജ്യോതിശാസ്ത്രത്തിന്റെ ആർമന്റേറിയത്തിൽ സാധ്യമായതിനേക്കാൾ 3 ഓർഡറുകൾ വലിപ്പമുള്ള കൃത്യത ലഭിച്ചിരുന്നു. മാരിനർ 2 വിൽ നിന്നും ശുക്രനിലേക്കുള്ള വിജയകരമായ നാവിഗേഷന് അത്തരം അറിവ് നിർണായകമായിരുന്നു. 


</doc>
<doc id="475335" url="https://ml.wikipedia.org/wiki?curid=475335" title="ജോൺ ബേവിസ്">
ജോൺ ബേവിസ്

ജോൺ ബേവിസ് (ജീവിതകാലം: 1695 നവംബർ 10, വിൽ‌ട്ട്ഷയറിലെ സാലിസ്ബറിയിൽ - 6 നവംബർ 1771) ഒരു ഇംഗ്ലീഷ് ഭിഷഗ്വരൻ, ഇലക്ട്രിക്കൽ ഗവേഷകൻ, ജ്യോതിശാസ്ത്രജ്ഞൻ എന്നീ നിലകളിൽ പ്രശസ്തനായ വ്യക്തിയായിരുന്നു. 1731 ൽ ക്രാബ് നെബുല കണ്ടെത്തിയതിലൂടെയാണ് അദ്ദേഹം കൂടുതൽ അറിയപ്പെടുന്നത്. 


</doc>
<doc id="475337" url="https://ml.wikipedia.org/wiki?curid=475337" title="ലാലി വിൻസന്റ്">
ലാലി വിൻസന്റ്

ഇന്ത്യൻ നാഷണൽ കോൺഗ്രസ്സിന്റെ കേരള ഘടകത്തിൻ്റെ ഉപാധ്യക്ഷയും ഹൈക്കോടതി അഭിഭാഷകയുമാണ് അഡ്വ. ലാലി വിൻസൻ്റ്. 1960 ജൂൺ 30 ന് ജനനം.
2011 മുതൽ 2016 വരെ ഹൈക്കോടതിയിൽ ഗവണ്മെൻ്റ് സ്പെഷ്യൽ പ്ലീഡറായി പ്രവർത്തിച്ചിട്ടുണ്ട്.




</doc>
<doc id="475342" url="https://ml.wikipedia.org/wiki?curid=475342" title="പള്ളം">
പള്ളം


</doc>
<doc id="475343" url="https://ml.wikipedia.org/wiki?curid=475343" title="ബ്രോവഭാരമാ">
ബ്രോവഭാരമാ

ത്യാഗരാജസ്വാമികൾ ബഹുദാരിരാഗത്തിൽ ചിട്ടപ്പെടുത്തിയ ഒരു കൃതിയാണ് ബ്രോവഭാരമാ . 

ബ്രോവഭാരമാ രഘുരാമ<br>
ഭുവനമെല്ല നീവൈ നന്നൊകനി<br>

ശ്രീവാസുദേവ അണ്ഡകോട്‌ല<br>
കുക്ഷിനിയുഞ്ചുകോ ലേദാനന്നു <br>

കലശാംബുധിലോ ദയതോ<br>
നമരുലകൈയദി ഗാക<br>
ഗോപികലകൈ കൊണ്ഡലെത്ത ലേദാ<br>
കരുണാകര ത്യാഗരാജുനി<br>

ഹേ രഘുരാമ! ഈ ഭുവനമേ അവിടുന്നാണെന്നിരിക്കെ എന്നെയൊരാളെ രക്ഷിക്കുന്നത് വലിയ ഭാരമാണെന്നോ? ഉണ്ണികൃഷ്ണനായിരുന്നപ്പോൾ ഭൂലോകം മുഴുവൻ അങ്ങയുടെ വായിലുണ്ടെന്ന് കൂടിനിന്നവർക്കെല്ലാം കാണിച്ചുകൊടുത്തില്ലേ? അമൃതെടുക്കാൻ പാലാഴികടഞ്ഞപ്പോൾ കൂർമ്മമായി വന്ന് അവിടുന്ന് ദേവന്മാർക്കുവേണ്ടി മന്ദരപർവ്വതമങ്ങനെതന്നെ ചുമന്നുനിന്നില്ലേ? ത്യാഗരാജനാൽ പ്രശംസിക്കപ്പെടുന്ന ഹേ, കരുണാകര! ഇന്ദ്രൻ ഗോകുലത്തിൽ പെയ്യിച്ച വർഷപാതത്തിൽ നിന്ന് ഗോപികമാരെ രക്ഷിക്കാൻ ഒരാഴ്ച അവിടുന്ന് ഗോവർദ്ധനഗിരി കുടയായി പിടിച്ചുനിന്നില്ലേ?


</doc>
<doc id="475346" url="https://ml.wikipedia.org/wiki?curid=475346" title="പമ്പ (വിവക്ഷകൾ)">
പമ്പ (വിവക്ഷകൾ)



</doc>
<doc id="475351" url="https://ml.wikipedia.org/wiki?curid=475351" title="പള്ളം (ജലാശയം)">
പള്ളം (ജലാശയം)

ചെറിയ ജലാശയങ്ങളെ പള്ളം എന്ന് വിളിക്കുന്നു. വടക്കൻ കേരളത്തിലെ ചെങ്കൽപ്പാറകളിൽ ഇത്തരം ജലാശയങ്ങൾ സാധാരണമാണ്. 

വന്യമൃഗങ്ങളുടേയും പക്ഷികളുടേയും കുടിവെള്ള സ്രോതസ്സാണ് ഇത്തരം പള്ളങ്ങൾ. പള്ളങ്ങളിൽ ശേഖരിക്കപ്പെടുന്ന മഴവെള്ളം സമീപസ്ഥ ജലസ്രോതസ്സുകളുടെ ജലനിരപ്പ് ഉയർത്തുന്നതിന് കാരണമാകുന്നു.
മഴക്കാലത്ത് രൂപപ്പെടുകയും വേനൽ കടുക്കുന്നതോടെ വറ്റുകയും ചെയ്യുന്നവയാണ് പല പള്ളങ്ങളും. എന്നാൽ, കടുത്ത വേനലിലും ജലസമൃദ്ധമായ പള്ളങ്ങളുമുണ്ട്. ഇവയോടനുബന്ധിച്ച് കാവുകളും കാണപ്പെടാറുണ്ട്. കാസർകോഡ് ജില്ലയിലെ ശ്രീ അടുക്കത്ത്‌ ഭഗവതിക്ഷേത്രം കാവും ആമപ്പള്ളവും ഇതിനുദാഹരണമാണ്.നീലേശ്വരത്തിനടുത്ത് അങ്ക കളരി എന്ന സ്ഥലത്ത് മൂന്നോളം പള്ളങ്ങൾ ഉണ്ട്. ചെക്കിപ്പള്ളം, പടിഞ്ഞാറേ പളളം എന്നിങ്ങനെ പേരുകൾ . 

ഖനനം മൂലം ചെങ്കൽപ്പാറകൾ നശിക്കുന്നതിന്റെ ഫലമായി പല പള്ളങ്ങളും നാമാവശേഷമായിത്തീർന്നിട്ടുണ്ട്.
പള്ളങ്ങളുമായി ബന്ധപ്പെടുത്തിയുള്ള സ്ഥലനാമങ്ങൾ:


</doc>
<doc id="475354" url="https://ml.wikipedia.org/wiki?curid=475354" title="ബ്രോവ സമയമിതേ ദേവി">
ബ്രോവ സമയമിതേ ദേവി

ശ്യാമശാസ്ത്രികൾ പുന്നാഗവരാളിരാഗത്തിൽ ചിട്ടപ്പെടുത്തിയ ഒരു കൃതിയാണ് ബ്രോവ സമയമിതേ ദേവി
ബ്രോവ സമയമിതേ ദേവി! വിനു<br>
ദേവരാജനുതാ! പരദേവതാ! അംബാ!<br>

ഭാവജാരി റാണി! ഭക്തപാലിനീ!<br>
ഭവാനി! ബൃഹദംബാ! നനു<br>

അംബുജദളനയനാ! വിധു<br>
ബിംബാനിഭാനന! ഗജഗമനാ!<br>
അംബികേ! പരാകുസേയ! തഗുന!<br>
ബിംബാധരി! ഗൗരി! കുന്ദരധനാ<br>

അംബരചരവിനുത! <br>
കദംബവനപ്രിയ! ശ്രീ ലളിതാ!<br>
കംബുഗളാ! വരദാനനിരത!<br>
തുംബുരുനാരദനുതാ! സംഗീതരതാ!<br>

ശ്യാമഗിരിതനയാ! ഗുണ<br>
ധാമകരധൃതമണി! വലയാ!<br>
സോമകലാധരി! ശിവപ്രിയ!<br>
ശ്യാമകൃഷ്ണഹൃദയാംബുജനിലയ!<br> 

ഹേ, ദേവി അംബേ! ഇന്ദ്രന്റെ പരദേവതേ! എന്നെ സംരക്ഷിക്കാനുള്ള സമയമിതുതന്നെ. ശിവന്റെ പ്രിയതമേ! ഭവാനി! ബൃഹദംബേ! ഭക്തപരിപാലിനി! എന്നോട് ഈ തരത്തിലുള്ള തണുത്ത മനോഭാവം ശരിയാണോ? ഹേ, ഗൗരി! അരവിന്ദദളങ്ങൾ പോലെയുള്ള ഭവതിയുടെ നയനങ്ങളും, ചന്ദ്രനെപ്പോലുള്ള വദനവും, ശംഖിനോടൊത്ത കണ്ഠവും, ബിംബാധരങ്ങളും, മുല്ലമൊട്ടുപോലുള്ള ദന്തങ്ങളും, ആനനടയും, എല്ലാമെല്ലാമെത്രമനോഹരം! ഹേ, ശ്രീലതേ! ദേവന്മാരാൽ പൂജിക്കപ്പെടുന്ന അവിടന്ന് കദംബവനസഞ്ചാരപ്രിയയും, സംഗീതാസ്വാദകയും, തംബുരുനാരദന്മാരാൽ പ്രശംസിക്കപ്പെടുന്നവളും, ഭക്തർക്ക് വരദാനം ചെയ്യാൻ തത്പരയായിട്ടുള്ളവളുമാകുന്നു. ഹിമവൽപുത്രിയായ അവിടുന്ന് സദ്ഗുണസാക്ഷാത്കാരവും, രത്നഖചിതമായ കങ്കണങ്ങൾ ധരിച്ചവളും, ചന്ദ്രകലാധാരിണിയും, ശിവന്റെ പ്രിയതമയും, ശ്യാമകൃഷ്ണഹൃദയ നിവാസിനിയുമാകുന്നു!


</doc>
<doc id="475355" url="https://ml.wikipedia.org/wiki?curid=475355" title="ഗോവിന്ദ് വസന്ത">
ഗോവിന്ദ് വസന്ത

മലയാളത്തിലെ സംഗീതസംവിധായകനും ഗായകനും വയലിനിസ്റ്റുമാണ് ഗോവിന്ദ് വസന്ത എന്നറിയപ്പെടുന്ന ഗോവിന്ദ് മേനോൻ. തമിഴ്ചലച്ചിത്രങ്ങളിലും ഇദ്ദേഹം സംഗീതസംവിധാനം നിർവ്വഹിച്ചിട്ടുണ്ട്. തൈക്കൂടം ബ്രിഡ്ജ് എന്ന കേരളത്തിലെ സംഗീത ബാൻഡിന്റെ സ്ഥാപക അംഗങ്ങളിൽ ഒരാളാണ് ഗോവിന്ദ്.

1988 ഒക്ടോബർ 29ന്, ഇരിഞ്ഞാലക്കുടയിലെ ഒരു സംഗീത കുടുംബത്തിൽ പീതാംബരൻ മേനോൻ, വസന്തകുമാരി എന്നിവരുടെ മകനായി ഗോവിന്ദ് ജനിച്ചു.



</doc>
<doc id="475356" url="https://ml.wikipedia.org/wiki?curid=475356" title="ശിവ്നേരി കോട്ട">
ശിവ്നേരി കോട്ട

മഹാരാഷ്ട്രയിലെ പുണെ ജില്ലയിലെ ജുന്നാറിനടുത്ത് സ്ഥിതിചെയ്യുന്ന പതിനേഴാം നൂറ്റാണ്ടിലെ സൈനിക കോട്ടയാണ് ശിവ്നേരി കോട്ട. മറാത്താ സാമ്രാജ്യസ്ഥാപകൻ ഛത്രപതി ശിവജിയുടെ ജന്മസ്ഥലമാണിത്.
എ.ഡി. ഒന്നാം നൂറ്റാണ്ട് മുതൽ ബുദ്ധമത ആധിപത്യമുള്ള അറിയപ്പെടുന്ന ഒരു സ്ഥലമാണ് ശിവനേരി. ഇതിന്റെ ഗുഹകൾ, ശിലയിൽകൊത്തിയ വാസ്തുവിദ്യ, ജലസം‌വിധാനം എന്നിവ എ.ഡി. ഒന്നാം നൂറ്റാണ്ട് മുതൽ ഇവിടെ വാസസ്ഥലത്തിന്റെ സാന്നിധ്യം ഉണ്ടായിരുന്നതായി സൂചിപ്പിക്കുന്നു. ദേവഗിരിയിലെ യാദവന്മാരുടെ കൈവശം ആയിരുന്നതിനാലാണ് ശിവ്നേരിക്ക് ഈ പേര് ലഭിച്ചത്. ദേശിൽ നിന്ന് തുറമുഖ നഗരമായ കല്യാണിലേക്കുള്ള പഴയ വ്യാപാര പാതയ്ക്ക് കാവൽ ഏർപ്പെടുത്താനാണ് പ്രധാനമായും ഈ കോട്ട ഉപയോഗിച്ചിരുന്നത്. പതിനഞ്ചാം നൂറ്റാണ്ടിൽ ദില്ലി സുൽത്താനത്ത് ദുർബലമായതിനുശേഷം ഈ സ്ഥലം ബഹ്മണി സുൽത്താനേറ്റിലേക്ക് വ്യാപിച്ചെങ്കിലും പതിനാറാം നൂറ്റാണ്ടിൽ അഹ്മദ്‌നഗർ സുൽത്താനേറ്റിലേക്കും കടന്നു. 
1595-ൽ മറാത്ത മേധാവി ഛത്രപതി ശിവാജി ഭോസ്ലെയുടെ മുത്തച്ഛനായ മാലോജി ഭോസ്ലെ, എന്നിവർ അഹ്മദ്‌നഗർ സുൽത്താൻ, ബഹാദൂർ നിസാം ഷാ എന്നിവരുടെ ശക്തി ക്ഷയിപ്പിക്കുകയും അദ്ദേഹത്തിന് ശിവനേരിയും ചക്കനും നൽകി. ഛത്രപതി ശിവാജി മഹാരാജ് ഭോസ്ലെ 1630 ഫെബ്രുവരി 19 ന് (ചില രേഖകൾ ജനനം 1627-ൽ കാണിക്കുന്നു) ശിവ്നേരി കോട്ടയിൽ ജനിച്ചു. കുട്ടിക്കാലം അവിടെ ചെലവഴിച്ചു. ഛത്രപതി ശിവാജി മഹാരാജ് ഭോസ്ലെക്കുശേഷം നാമകരണം ചെയ്ത ഒരു ചെറിയ ക്ഷേത്രം കോട്ടയ്ക്കകത്ത് ദേവത ശിവായ് ദേവിക്കായി സമർപ്പിച്ചിരിക്കുന്നു. ഇംഗ്ലീഷുകാരനായ ഒരു സഞ്ചാരി ഫ്രെയിസ് 1673-ൽ കോട്ട സന്ദർശിക്കുകയും, കോട്ട കീഴടക്കാനാവാത്തതാണെന്ന് കണ്ടെത്തുകയും ചെയ്തു. അദ്ദേഹത്തിന്റെ കണക്കുകൾ പ്രകാരം ഏഴുവർഷം വരെ ആയിരം കുടുംബങ്ങളെ പോറ്റാൻ കോട്ട നന്നായി സംഭരിച്ചിരുന്നു. 1820-ൽ മൂന്നാം ആംഗ്ലോ-മറാത്ത യുദ്ധത്തിനുശേഷം ഈ കോട്ട ബ്രിട്ടീഷ് ഭരണത്തിന്റെ നിയന്ത്രണത്തിലായി.

ശിവാജിയുടെ പിതാവ് ഷഹാജി രാജെ ആണ് ഈ കോട്ട പണിതത്. ത്രികോണാകൃതിയിലുള്ള ഒരു കുന്നിൻ മുകളിലാണ് ശിവനേരി, കുന്നിന്റെ തെക്ക്-പടിഞ്ഞാറ് ഭാഗത്ത് നിന്ന് പ്രവേശന കവാടം കാണപ്പെടുന്നു. പ്രധാന ഗേറ്റ് വേറിട്ട്‌ വശത്തേക്ക് പ്രാദേശികമായി ചെയിൻ ഗേറ്റ് എന്നുവിളിക്കുന്ന ഒരു പ്രവേശന കവാടം കാണപ്പെടുന്നു. ഒരാൾക്ക് കോട്ടയുടെ കവാടത്തിലേക്ക് കയറണമെങ്കിൽ അതിലെ ചങ്ങലകൾ പിടിക്കണം. നന്നായി പ്രതിരോധിച്ച ഏഴ് വാതിലുകളോടുകൂടിയ കോട്ട 1 മൈൽ (1.6 കിലോമീറ്റർ) വരെ നീളുന്നു. കോട്ടയ്ക്ക് ചുറ്റും ചെളി കൊണ്ടുള്ള മതിലുകളുണ്ട്. കോട്ടയ്ക്കകത്ത് പ്രാർത്ഥനാ ഹാൾ, ഒരു ശവകുടീരം, ഒരു പള്ളി എന്നിവയാണ് പ്രധാന കെട്ടിടങ്ങൾ. അവിടെ വധശിക്ഷ നടപ്പിലാക്കുന്ന ഒരു തൂക്കുമരവും കാണപ്പെടുന്നു.അവിടെ കാണപ്പെടുന്ന കോട്ട സംരക്ഷിക്കുന്ന ധാരാളം പ്രവേശന കവാടങ്ങളിലൊന്നാണ് മന ദരാവജ.

കോട്ടയ്ക്കകത്ത് ജിജബായിയുടെയും യുവ ഛത്രപതി ശിവാജി മഹാരാജിന്റെയും പ്രതിമകളും കോട്ടയുടെ മധ്യഭാഗത്ത് 'ബദാമി തലവ്' എന്നറിയപ്പെടുന്ന ഒരു ജലക്കുളവും കാണപ്പെടുന്നു. 'ബദാമി തലവിന്റെ' തെക്ക് ഭാഗത്ത് ജിജാബായിയുടെയും ഒരു യുവ ശിവാജി മഹാരാജിന്റെയും പ്രതിമകൾ ഉണ്ട്. കോട്ടയിൽ വർഷം മുഴുവൻ ജലമുള്ള ഗംഗ, യമുന എന്നറിയപ്പെടുന്ന രണ്ട് നീരുറവകളുണ്ട്. ഇവിടെ നിന്ന് രണ്ട് കിലോമീറ്റർ അകലെ മഹാരാഷ്ട്രയിലെ അഷ്ടവിനായക് ക്ഷേത്രങ്ങളിലൊന്നായ ലെന്യാദ്രി ഗുഹകൾ സ്ഥിതിചെയ്യുന്നു. ഇത് ഒരു സംരക്ഷിത സ്മാരകമായി പ്രഖ്യാപിച്ചിരിക്കുന്നു.

ഏറ്റവും അടുത്തുള്ള പട്ടണമായ ജുനാർ, റോഡ് വഴി നന്നായി ബന്ധിപ്പിച്ചിരിക്കുന്ന ഒരു താലൂക്ക് സ്ഥലമാണ്. പുണെയിൽ നിന്ന് 90 കിലോമീറ്റർ അകലെയാണ് ജുന്നാർ. ജുനാർടൗണിൽ നിന്ന് 2-3 കിലോമീറ്റർ അകലെയാണ് കോട്ട. പ്രധാന കവാടത്തിലൂടെ മുകളിലെത്തുന്നത് എളുപ്പമാണ്, എന്നിരുന്നാലും ശരിയായ കയറ്റം കയറാനുള്ള ഉപകരണങ്ങളുള്ള ട്രെക്കിംഗുകൾക്ക് കോട്ടയുടെ പടിഞ്ഞാറൻ കിടങ്ങിൽ സ്ഥിതിചെയ്യുന്ന ചെയിൻ റൂട്ട് ഉപയോഗിക്കുന്നു. കോട്ടയുടെ മുകളിൽ നിന്ന് നാരായണഗഡ്, ഹഡ്‌സർ, ചാവന്ദ്, നിംഗിരി കോട്ടകൾ എന്നിവയുടെ ദൃശ്യങ്ങൾ എളുപ്പത്തിൽ കാണാൻ സാധിക്കുന്നു.





</doc>
<doc id="475362" url="https://ml.wikipedia.org/wiki?curid=475362" title="റ്റ്സൗ ഷ്വേചിൻ">
റ്റ്സൗ ഷ്വേചിൻ

ക്വിങ് രാജവംശകാലത്ത് ജീവിച്ചിരുന്ന ഒരു ചൈനീസ് എഴുത്തുകാരനായിരുന്നു റ്റ്സൗ ഷ്വേചിൻ ([tsʰǎu ɕɥètɕʰǐn];. മഹത്തായ നാല് ചൈനീസ് നോവലുകളിലൊന്നായ ഡ്രീം ഓഫ് ദി റെഡ് ചേംബർ രചിച്ചത് അദ്ദേഹമാണ്. 

ഹാൻ ചൈനീസ് വംശത്തിൽ റ്റ്സൗ ജനിച്ചു. 1610 കളുടെ അവസാനത്തിൽ മഞ്ചുജനങ്ങളുടെ വ്യക്തിഗത സേവനത്തിലേക്ക് (സിഗു നിരുവിന്റെ ബൂയി ആഹാ അല്ലെങ്കിൽ അടിമകളായി) കൊണ്ടുവന്നു.പിന്നീട് പ്ലെയിൻ വൈറ്റ് ബാനറിലെ എട്ട് ബാനറിൽ അധികാരികൾ ആയി ചുമതലപ്പെടുത്തി സൈനികസേവനത്തിലൂടെ അന്തസ്സും സമ്പത്തും ലഭിച്ചതിനാൽ അദ്ദേഹത്തിന്റെ പൂർവ്വികർക്ക് ബഹുമാന്യസ്ഥാനം ലഭിച്ചിരുന്നു.

പ്ലെയിൻ വൈറ്റ് ബാനർ ക്വിംഗ് ചക്രവർത്തിയുടെ നേരിട്ടുള്ള അധികാരപരിധിയിൽ വന്നതിനുശേഷം, റ്റ്സൗയുടെ കുടുംബം ഇംപീരിയൽ ഹൗസ്ഹോൾഡ് ഡിപ്പാർട്ട്‌മെന്റിന്റെ സിവിൽ സ്ഥാനങ്ങളിൽ സേവനം ചെയ്യാൻ തുടങ്ങി.

കാങ്‌സി ചക്രവർത്തിയുടെ ഭരണകാലത്ത് കുലത്തിന്റെ അന്തസ്സും അധികാരവും അതിന്റെ ഉന്നതിയിലെത്തി. റ്റ്സൗ ഷ്വേചിന്റെ മുത്തച്ഛൻ റ്റ്സൗ യിൻ (曹寅) കാങ്‌സിയുടെ ബാല്യകാല കളിക്കാരനായിരുന്നു, റ്റ്സൗ യിന്റെ അമ്മ ലേഡി സൺ (孫氏) കാങ്‌സിയുടെ മുലയൂട്ടുന്ന നഴ്‌സായിരുന്നു. കാങ്‌സിയുടെ ഉയർച്ചയ്ക്ക് രണ്ട് വർഷത്തിന് ശേഷം, റ്റ്സൗ ഷ്വേചിന്റെ മുത്തച്ഛനായ റ്റ്സൗ ക്സിയെ (曹 璽) ജിയാംഗിംഗിലെ (ഇന്നത്തെ നാൻജിങ്) ഇംപീരിയൽ ടെക്സ്റ്റൈൽസ് (織造) കമ്മീഷണറായി നിയമിച്ചതിനെ തുടർന്ന് കുടുംബം അവിടേയ്ക്ക് താമസം മാറ്റി.




</doc>
<doc id="475385" url="https://ml.wikipedia.org/wiki?curid=475385" title="തൊട്ടപ്പൻ (ചലച്ചിത്രം)">
തൊട്ടപ്പൻ (ചലച്ചിത്രം)

മലയാളത്തിലെ പുതുതലമുറ എഴുത്തുകാരൻ ഫ്രാൻസിസ് നെറോണ യുടെ തൊട്ടപ്പൻ എന്ന ചെറുകഥയെ ആസ്പദമാക്കി ഷാൻവാസ് കെ.ബാവക്കുട്ടി സംവിധാനം ചെയ്ത 2019 ലെ മലയാള സിനിമയാണ് തൊട്ടപ്പൻ., പി സി റഫീഖിന്റെ തിരക്കഥയിൽ സുരേഷ് രാജനാണ്ക്യാമറ കൈകാര്യം ചെയ്യുന്നത്. ഗിരീഷ് എം ലീല കുട്ടനാണ് ചിത്രത്തിന് വേണ്ടി സംഗീതം ഒരുക്കിയത്. പശ്ചാത്തല സംഗീതം ജസ്റ്റിനാണ്. ജിതിൻ മനോഹർ ആണ് ചിത്രസംയോജനം.




</doc>
<doc id="475390" url="https://ml.wikipedia.org/wiki?curid=475390" title="സെന്റ് സെസിലിയ (പൌസിൻ)">
സെന്റ് സെസിലിയ (പൌസിൻ)

1627-1628 നും ഇടയിൽ നിക്കോളാസ് പൌസിൻ ചിത്രീകരിച്ച ഒരു എണ്ണഛായാചിത്രമാണ് സെന്റ് സെസിലിയ. കിന്നരപ്പെട്ടിയെന്നു തോന്നിക്കുന്ന ഒരു കീബോർഡ് ഉപകരണം വായിക്കുന്ന വിശുദ്ധ സിസിലിയക്കുമുന്നിൽ രണ്ട് കെരൂബുകൾ സംഗീതക്കുറിപ്പിന്റെ ഒരു ചുരുൾ ഉയർത്തിപിടിച്ചിരിക്കുന്ന പശ്ചാത്തലത്തിൽ രണ്ട് മാലാഖമാർ പാടുകയും മൂന്നാമത്തെ കെരൂബ് ഒരു തിരശ്ശീല ഉയർത്തുന്നതായും ഈ ചിത്രത്തിലൂടെ പൌസിൻ ചിത്രീകരിച്ചിരിക്കുന്നു.


</doc>
<doc id="475408" url="https://ml.wikipedia.org/wiki?curid=475408" title="മള്ളൂർ ഗോവിന്ദപിള്ള">
മള്ളൂർ ഗോവിന്ദപിള്ള

കേരളത്തിലെ ഒരു പ്രമുഖനായ അഭിഭാഷകനായിരുന്നു മള്ളൂർ ഗോവിന്ദപിള്ള. പ്രഗൽഭനായ ഒരു ക്രിമിനൽ വക്കീലായിട്ടാണ് അദ്ദേഹം അറിയപ്പെട്ടിരുന്നത്. തിരുവിതാംകൂർ ഗവൺമന്റിന്റെ കേസുകൾ നടത്താനുള്ള സർക്കാർ അഭിഭാഷകനായിരുന്നു. ശ്രീമൂലം പ്രജാസഭാംഗമായി തിരഞ്ഞെടുക്കപ്പെട്ടുണ്ട്.

1878-ൽ കോട്ടയം കൊടിമതിയിൽ നെടുമങ്ങാട്ടു നീലകണ്ഠൻപിള്ളയുടെയും കൊച്ചുപാർവ്വതിയമ്മയുടെയും മകനായി ജനിച്ചു. തുടക്കത്തിൽ ഹൈസ്കൂൾ അദ്ധ്യാപകനായിരുന്നു. സാഹിത്യകാരൻ, നായർ സമുദായ നേതാവ് എന്നീ നിലകളിലും അദ്ദേഹം അറിയപ്പെട്ടിരുന്നു. നായർ സമൂഹത്തിന് ഗണ്യമായ സംഭാവന നൽകിയ ഒരു സാമൂഹിക പ്രവർത്തകനായിരുന്നു. 1969 ജൂൺ 20-ന് അന്തരിച്ചു.


</doc>
<doc id="475414" url="https://ml.wikipedia.org/wiki?curid=475414" title="ഗായത്രി ശ്രീകൃഷ്ണൻ">
ഗായത്രി ശ്രീകൃഷ്ണൻ

ഒരു ആദ്യകാല മലയാള സിനിമാഗായികയായിരുന്നു ഗായത്രി രാമകൃഷ്ണൻ (ജീവിതകാലം: 1934 - 2019).

1934 ൽ കൊച്ചിയിലെ പള്ളുരുത്തിയിലായിരുന്നു ഗായത്രിയുടെ ജനനം. എറണാകുളം സെൻറ് തെരേസാസ് കോളജിൽനിന്നു പ്രിഡിഗ്രി പഠനം പൂർത്തിയാക്കിയ ഗായത്രി ശ്രീകൃഷ്ണൻ കോഴിക്കോട് ആകാശവാണിയിൽ വളരെക്കാലം ജോലി ചെയ്തിരുന്നു. ആകാശവാണിയിലെ സഹപ്രവർത്തകനായിരുന്ന പുല്ലാങ്കുഴൽ വിദഗ്ദ്ധൻ ശ്രീകൃഷ്ണനെയായിരുന്നു അവർ വിവാഹം കഴിച്ചിരുന്നത്. കേവലം 12 വയസ് പ്രായമുള്ളപ്പോൾ ഒരു ഗാനമേളയിൽ പ്രശസ്ത പിന്നണി ഗായകൻ മുഹമ്മദ് റാഫിയോടൊപ്പം പാടുവാൻ ഗായത്രിക്ക് അവസരം ലഭിച്ചിരുന്നു. 1956 ൽ പുറത്തിറങ്ങിയ രാരിച്ചൻ എന്ന പൌരൻ എന്ന സിനിമയിലൂടെയാണ് അവർ പിന്നണിഗാനരംഗത്ത് അരങ്ങേറ്റം കുറിച്ചത്. പി. ഭാസ്കരൻ രചിച്ച് കെ. രാഘവൻ ഈണമിട്ട ഈ ചിത്രത്തിലെ രണ്ടു ഗാനങ്ങൾ പാടാൻ അവസരം ലഭിച്ചുവെങ്കിലും 'നാഴൂരിപ്പാലുകൊണ്ട് നാടാകെ കല്യാണം' എന്ന ഗാനം ശാന്താ പി. നായരുമായി ചേർന്നു പാടിയതാണ് കൂടുതൽ ജനശ്രദ്ധ പിടിച്ചുപറ്റിയത്. റേഡിയോയിലെ പ്രശസ്ത പ്രോഗ്രാമായിരുന്ന ‘ബാലലോക’ത്തിൽ ഏറെനാൾ ‘ചേച്ചി’യെന്ന പേരിൽ അവതാരികയായും അവർ പ്രവർത്തിച്ചിരുന്നു.

പെട്ടെന്നുണ്ടായ പനിയെത്തുടർന്ന് ദില്ലിയിലെ നരീന്ദർ മോഹൻ ആശുപത്രിയിൽ പ്രവേശിപ്പിക്കപ്പെട്ട അവർ തുടർന്നുണ്ടായ ഹൃദയസ്തംഭനത്തെത്തുടർന്നാണ് മരണമടഞ്ഞത്. പ്രശസ്ത പുല്ലാങ്കുഴൽ വാദകനായ ജി. എസ്. രാജൻ മകനും സുജാത മകളുമാണ്. മരുമകൾ അഞ്ജന രാജൻ പ്രശസ്ത നർത്തകിയും ഒരു കലാനിരൂപകയുമാണ്.


</doc>
<doc id="475415" url="https://ml.wikipedia.org/wiki?curid=475415" title="ഡോ. മോയിൻ മലയമ്മ">
ഡോ. മോയിൻ മലയമ്മ

എഴുത്തുകാരൻ. ഗ്രന്ഥകാരൻ. ഗവേഷകൻ. 1983 മെയ് 20 ന് കോഴിക്കോട് ജില്ലയിലെ മലയമ്മ പുള്ളനൂർ ജനനം. പിതാവ് പുതിയോട്ടിൽ അബ്ദുറഹിമാൻ, മാതാവ് ഖദീജ. ഭാര്യ: ഇർശാന അയ്യനാരി, മക്കൾ: സന മിസ്‌രി, സിനാൻ അഹ്മദ്.

പുള്ളനൂർ, മലയമ്മ എന്നിവിടങ്ങളിൽനിന്നും സ്‌കൂൾ വിദ്യാഭ്യാസം നേടി. ചെമ്മാട് ദാറുൽ ഹുദാ ഇസ്ലാമിക് യൂനിവേഴ്സിറ്റി യിൽനിന്ന് ഇസ്‌ലാമിക് സ്റ്റഡീസിൽ ബിരുദവും ബിരുദാനന്തര ബിരുദവും നേടി. കാലിക്കറ്റ് യൂണിവേഴ്‌സിറ്റിയിൽനിന്ന് സോഷ്യോളജിയിൽ ഡിഗ്രിയും അറബിക്കിൽ പിജിയും പഠിച്ചു. ഡൽഹി ജവഹർലാൽ നെഹ്‌റു യൂണിവേഴ്‌സിറ്റി യിൽനിന്ന് എംഫീലും (2011), പി.എച്ച്.ഡിയും (2015) കരസ്ഥമാക്കി.

ചെറുശ്ശേരി സൈനുദ്ദീൻ മുസ്‌ലിയാർ, ഡോ. ബഹാഉദ്ദീൻ മുഹമ്മദ് നദ്‌വി, ഡോ. മുജീബുറഹ്മാൻ തുടങ്ങിയവർ പ്രധാനാധ്യാപകരാണ്.

കേരള മുസ്‌ലിം ചരിത്രം, സാഹിത്യം, ബൗദ്ധിക വ്യവഹാരങ്ങൾ, പണ്ഡിതന്മാർ തുടങ്ങിയ മേഖലകളിൽ ഗവേഷണ പ്രബന്ധങ്ങൾ തയ്യാറാക്കിയിട്ടുണ്ട്. അതിൽ പലതും ജേർണലുകൾ, മാഗസിനുകൾ, സുവനീറുകൾ, പത്രങ്ങൾ തുടങ്ങിയവയിൽ പ്രസിദ്ധീകരിച്ചുവന്നിട്ടുണ്ട്. കൂടാതെ, പഠനം, വിവർത്തനം, ജീവചരിത്രം, ചരിത്രാഖ്യായിക തുടങ്ങി വിവിധ മേഖലകളിലായി ധാരാളം പുസ്തകങ്ങളും പ്രസിദ്ധീകരിക്കപ്പെട്ടിട്ടുണ്ട്.

മലബാർ സമരം: കോഴിക്കോട് താലൂക്കിലെ ചുറത്ത്‌നില്പും പാലക്കാംതൊടിക അബൂബക്ർ മുസ്‌ലിയാരും, മമ്പുറം തങ്ങൾ: ജീവിതം ആത്മീയത പോരാട്ടം (സഹരചന), കാസർകോട് മുസ്‌ലിംകളുടെ ചരിത്രം, ഇസ്‌ലാമിക കല: സൗന്ദര്യവും ആസ്വാദനവും, അറബികൾ പറഞ്ഞ ശാസ്ത്രം (പഠനങ്ങൾ), ശൈഖ് അഹ്മദ് സർഹിന്ദി: ചിന്തയും നവോത്ഥാനവും, ജലാലുദ്ദീൻ റൂമി: സ്‌നേഹത്തിന്റെ ജ്വാലമുഖം, നഫീസത്തുൽ മിസ്‌രിയ്യ: അനുരാഗത്തിന്റെ തൂവൽപക്ഷി (ജീവചരിത്രങ്ങൾ), ഇസ്‌ലാം വഴിത്തിരിവിൽ-മുഹമ്മദ് അസദ്, ഫാഷിസം: വഴിയും വർത്തമാനവും- ഡോ. ശംസുൽ ഇസ്‌ലാം (വിവർത്തനങ്ങൾ) തുടങ്ങിയവ പ്രധാന രചനകൾ. 

1. Revival and Reform among Kerala Muslims

2. Role of Mala-Mawlid Literature in the Islamic Revival of Kerala

1. മലബാർ സമരം: കോഴിക്കോട് താലൂക്കിലെ ചുറത്ത്‌നില്പും പാലക്കാംതൊടിക അബൂബക്ർ മുസ്‌ലിയാരും

2. കാസർകോട് മുസ്ലിംകളുടെ ചരിത്രം(ചരിത്രം) ദിശ ബുക്സ്, ചട്ടഞ്ചാൽ,

കാസർകോട്

3. അറബികൾ പറഞ്ഞ ശാസ്ത്രം (പഠനം) അസാസ് ബുക്സ്, ചെമ്മാട്

4. ഇസ്ലാമിക കല: സൗന്ദര്യവും ആസ്വാദനവും (പഠനം) അസാസ് ബുക്സ്, ചെമ്മാട്

5. മനുഷ്യാവകാശങ്ങൾ: ഒരു ഖുർആനിക വായന (പഠനം) എസ്.പി.സി, ചെമ്മാട്

6. തീർത്ഥാടനത്തിന്റെ കനൽവഴികൾ (ചരിത്രാഖ്യായിക) എസ്.പി.സി, ചെമ്മാട്

7. ശാസ്ത്രത്തിലെ മുസ്ലിം പ്രതിഭകൾ (പഠനം), ശിഫ ബുക്സ്, കോഴിക്കോട്

8. വിശ്വാസത്തിന്റെ കണ്ണീർപ്പൂർക്കൾ (ചരിത്രാഖ്യായിക), ശിഫ

ബുക്സ്, കോഴിക്കോട്

9. ഖുർആൻ സൂക്തങ്ങളിലെ ജ്ഞാനവിസ്മയങ്ങൾ- ഡോ. സാകിർ നായിക് (വിവർത്തനം), ശിഫ, കോഴിക്കോട്

10. ആഇശ (ചരിത്രാഖ്യായിക), ശിഫ, കോഴിക്കോട്

11, നഫീസ്വത്തുൽ മിസ്‌രിയ്യ: അനുരാഗത്തിന്റെ തൂവൽപക്ഷി (ജീവചരിത്രം),

ശിഫ കോഴിക്കോട്

12. ബീവി ആസിയ (ചരിത്രാഖ്യായിക), ശിഫ, കോഴിക്കോട്

13. ബീവി മർയം (ചരിത്രാഖ്യായിക), ശിഫ, കോഴിക്കോട്

14. സി.എം. അബ്ദുല്ല മൗലവി: ഉത്തര മലബാറിന്റെ നവോത്ഥാന നായകൻ, ശിഫ, കോഴിക്കോട്

15. മുസ്ലിം ജീവിതത്തിനൊരു മാർഗരേഖ (ജീവിതം), ശിഫ, കോഴിക്കോട്

16. ജലാറുദ്ദീൻ റൂമി: സ്നേഹത്തിന്റെ ജ്വാലമുഖം (ജീവചരിത്രം), ശിഫ, കോഴിക്കോട്

17. ബാപ്പുട്ടി ഹാജി: നിഷ്‌കളങ്ക ജീവിതം (ജീവചരിത്രം), അസാസ് ബുക്സ്, ചെമ്മാട്

18. ഇസ്ലാം വഴിത്തിരിവിൽ- മുഹമ്മദ് അസദ് (വിവർത്തനം), പൂങ്കാവനം ബുക്സ്, കോഴിക്കോട്

19. മമ്പുറം തങ്ങൾ: ജീവിതം ആത്മീയത പോരാട്ടം (പഠനം), ദാറുൽഹുദാ, ചെമ്മാട്

20. നിലാവ് പെയ്യുന്ന മരുക്കാടുകൾ (ഇസ്ലാമിക് നോവൽ), ഹാദിയ, ചെമ്മാട്

21. ശൈഖ് അഹ്മദ് സർഹിന്ദി: ചിന്തയും നവോത്ഥാനവും (ജീവചരിത്രം),

എസ്.പി.സി. ചെമ്മാട്

22. മലയമ്മ അബൂബക്കർ മുസ്ലിയാർ: കാലം ദേശം നവോത്ഥാനം (ജീവചരിത്രം),

ശിഫ, കോഴിക്കോട്

23. പാറന്നൂർ ഇബ്റാഹീം മുസ്ലിയാർ: ജ്ഞാനി സ്വൂഫി പരിഷ്‌കർത്താവ്,

ഇസ ബുക്സ്, കോഴിക്കോട്

24. ഐ.എസിന്റെ വേരുകൾ തേടുമ്പോൾ (അന്വേഷണം), ഇസ ബുക്സ്, കോഴിക്കോട്

25. ഇസ്ലാമിക വിദ്യാർത്ഥി: എ്തു ചെയ്യണം എവിടെ തുടങ്ങണം? (പഠനം),

ഗ്രീൻ ട്രാക്ക്, കോഴിക്കോട്

26. ജമാഅത്തെ ഇസ്ലാമി: ഒരു പൊളിച്ചെഴുത്ത്- വഹീദുദ്ദീൻ ഖാൻ (വിവർത്തനം), നൂറുൽ ഉലമ,

പട്ടിക്കാട്

27. ഫാത്വിമ (റ) (ചരിത്രാഖ്യായിക), ശിഫ, കോഴിക്കോട്

28. നീനവായിലെ വെളിച്ചം (ബാലസാഹിത്യം), ബുക് പ്ലസ്, ചെമ്മാട്

29. ഫാഷിസം: വഴിയും വർത്തമാനവും (വിവർത്തനം), ശംസുൽ ഇസ്‌ലാം, ബുക് പ്ലസ്, ചെമ്മാട്

30. വിനയം തീർത്ത കർമ വിസ്മയം (ആനക്കര കോയക്കുട്ടി മുസ് ലിയാർ, ആനക്കര കുഞ്ഞഹമ്മദ് മുസ് ലിയാർ ജീവ ചരിത്രം)


</doc>
<doc id="475417" url="https://ml.wikipedia.org/wiki?curid=475417" title="ആമി സ്മാർട്ട്">
ആമി സ്മാർട്ട്

അമേരിക്കൻ നടിയും മുൻ ഫാഷൻ മോഡലുമാണ് ആമി ലിസിൽ സ്മാർട്ട് (ജനനം: മാർച്ച് 26, 1976).സ്മാർട്ട് ഇറ്റലിയിൽ കരിയർ മോഡലിംഗ് ആരംഭിക്കുകയും പിന്നീട് അഭിനയപഠനത്തിന് സ്കൂളിൽ ചേരുകയും ചെയ്തു. സംവിധായകൻ മാർട്ടിൻ കുനെർട്ടിന്റെ ക്യാംപ്ഫയർ ടെയിൽസ് എന്ന ചിത്രത്തിലായിരുന്നു അവളുടെ ആദ്യ വേഷം. വാഴ്സിറ്റി ബ്ലൂസ് (1999), റോഡ് ട്രിപ്പ് (2000), റാറ്റ് റേസ് (2001), ദി ബട്ടർഫ്ലൈ ഇഫക്റ്റ് (2004), ജസ്റ്റ് ഫ്രണ്ട്സ് (2005), മിറർസ് (2008), ദി ടൗൺ (2010), ടൈലർ പെറിയുടെ ദി സിംഗിൾ മംസ് ക്ലബ് (2014 ), ദി ബ്രാവ്ലർ (2019). ഉൾപ്പെടെ നിരവധി ചിത്രങ്ങളിൽ അഭിനയിച്ചിട്ടുണ്ട്. ടെലിവിഷൻ പ്രവർത്തനത്തിൽ അമേരിക്കൻ നാടക ടെലിവിഷൻ പരമ്പര ഫെലിസിറ്റിയിൽ (1999-2001) തുടരെ അഭിനയിച്ചിരുന്നു.


</doc>
<doc id="475421" url="https://ml.wikipedia.org/wiki?curid=475421" title="ആണ്ടിക്കളി">
ആണ്ടിക്കളി

തൃശൂർ, തലപ്പിള്ളി എന്നീ താലൂക്കുകളിൽ പാണ സമുദായക്കാർ നടത്തുന്ന അനുഷ്ഠാനപരവും വിനോദാത്മകവുമായ ഒരു കലയാണ് ആണ്ടിക്കളി. പന്ത്രണ്ട് വയസ്സിൽ താഴെയുള്ള ആൺകുട്ടിയോ പെൺകുട്ടിയോ ആയിരിക്കും ആണ്ടിക്കിടാവ്. രക്ഷകർത്രിയായിരിക്കും ആണ്ടി. കർഷകത്തൊഴിലാളികളാണ് ഇത് അവതരിപ്പിക്കാറുള്ളത്.
ഇത് അവതരിപ്പിക്കാൻ ഒരു കുട്ടിയും പ്രായമായ ഒരു സ്ത്രീയും വേണം. 
മുതിർന്ന സ്ത്രീ ഉടുക്കുകൊട്ടി പാടുന്നു. ഉടുക്കിനുപകരം ഓട്ടുകുിണ്ണവും ഉപയോഗിക്കും. വിടർത്തിപ്പിടിച്ച കൂറ രണ്ടുകൈകൊണ്ടും ഇടത്തോട്ടും വലത്തോട്ടും ചലിപ്പിച്ച് വൃത്താകാരത്തിൽ ചുവടുവെച്ച് ആണ്ടിക്കിടാവ് നൃത്തം ചെയ്യുന്നു. സാധാരണ രാവിലെ മുതൽ വൈകുന്നേരം വരെ കളി തുടരും. ക്ഷേത്രങ്ങളുടേയോ വീടുകളുടെയോ മുറ്റത്താണ് കളിക്കാറുള്ളത്. പ്രത്യേകിച്ച് അരങ്ങോ ദീപവിധാനമോ ഇല്ല. 
വേഷം
പാവാടയും ജാക്കറ്റുമാണ് ആണ്ടിക്കിടാവിന്റെ വേഷം. ആണ്ടി മുണ്ടും ജാക്കറ്റും ധരിക്കുന്ന സാധാരണ വേഷം. ആണ്ടിക്കിടാവ് തലയിൽ ഒരു തുണിക്കെട്ടും മുഖത്തു നിറയെ ചാന്തുകൊണ്ട് കള്ളികൾ വരക്കുന്നു.

</doc>
<doc id="475422" url="https://ml.wikipedia.org/wiki?curid=475422" title="ഏഴുവട്ടംകളി">
ഏഴുവട്ടംകളി

പാലക്കാട് ജില്ലയിൽ ചിറ്റൂർ താലൂക്കിൽ പല്ലശ്ശന ദേശത്തും തത്തമംഗലത്തും പ്രചാരമുള്ള കലാരൂപമാണ് ഇത്. ഈ അനുഷ്ഠാനപരമായ കല പാണസമുദായക്കാർ കൈകാര്യം ചെയ്യുന്നു. പതിനെട്ടു വയസ്സു മുതൽ അറുപതു വയസ്സുവരെ പ്രായമുള്ളവർ ഇതിൽ പങ്കെടുക്കും.
കുടകെട്ട്, നെയ്ത്ത്, കൂലിപ്പണി എന്നീ തൊഴിലുകൾ ചെയ്യുന്നവരാണ് ഈ കലാകാരന്മാർ. 

പത്തുപേർ ചേർന്നാണ് പ്രദർശനം നടത്തുന്നത്. കുറഞ്ഞത് ഏഴു പേരെങ്കിലും വേണം. ഉഗ്രമൂർത്തിയായ കാളിയെ പ്രീതിപ്പെടുത്താൻ ഉദ്ദേശിച്ചുകൊണ്ടുള്ളതാണ് ഈ കല. താളത്തിനൊപ്പിച്ച് ചുവടുവെച്ചു കളിക്കുന്നു. വൃത്താകൃതിയിൽ നിന്ന് ഭദ്രകാളിയെ സ്തുതിച്ച് പാട്ടുപാടും. കളിയിൽ ഏഴ് എടുപ്പുണ്ട്. അതുകൊണ്ടാണ് ഏഴുവട്ടംകളി എന്നു പറയുന്നത്. കുളിച്ച് കുറിയിട്ട് അരയിൽ തോർത്തുമുണ്ടു കെട്ടിയാണ് കളി. സ്ത്രീകളും കളിയ്ൽ പങ്കുചേരാറുണ്ട്. ചടുലമായ നൃത്തവും ഇടയ്ക്കുണ്ടാകും.

ചെണ്ട, ഇലത്താളം എന്നീ വാദ്യോപകരണങ്ങൾ ഉപയോഗിക്കുന്നു. രാത്രി ഏഴുമണിക്കും പത്തു മണിക്കും ഇടയ്ക്കുള്ള സമയമാണ് പ്രദർശിപ്പിക്കുക. കുരുത്തോലകൾ തൂക്കിയ മണ്ഡപം. മണ്ഡപത്തിൽ ദൈവം ഇത്രയുമാണ് അരങ്ങൊരുക്കൽ. വലിയ നിലവിളക്കു കത്തിച്ചുവെച്ച് കളി നടത്തുന്നു. പ്രത്യേക വേഷമില്ല. കുപ്പായം ഉപയോഗിക്കുക പതിവില്ല. ചമയവുമില്ല.

</doc>
<doc id="475440" url="https://ml.wikipedia.org/wiki?curid=475440" title="ഗയോവന്നി ഷിയപെരേലി">
ഗയോവന്നി ഷിയപെരേലി

ഗയോവന്നി ഷിയപെരേലി (ജീവിതകാലം: 14 മാർച്ച് 1835 – 4 ജൂലൈ 1910) ഒരു ഇറ്റാലിയൻ ജ്യോതിശാസ്ത്രജ്ഞനും ശാസ്ത്ര ചരിത്രകാരനുമായിരുന്നു.

ടൂറിൻ യൂണിവേഴ്സിറ്റിയിൽ വിദ്യാഭ്യാസം ചെയ്ത അദ്ദേഹം 1854-ൽ ബിരുദം നേടുകയും പിന്നീട് ജോഹാൻ ഫ്രാൻസ് എൻകെയുടെ കീഴിൽ ബർലിൻ വാനനിരീക്ഷണകേന്ദ്രത്തിൽ ഗവേഷണം നടത്തി. 1859-1860 കാലഘട്ടത്തിൽ സെന്റ് പീറ്റേർസ്ബർഗിലെ പൾകോവോ നിരീക്ഷണശാലയിൽ ജോലി ചെയ്യുകയും തുടർന്ന് നാൽപ്പത് വർഷത്തോളം മിലാനിലെ ബ്രേര ജ്യോതിഷ വാനനിരീക്ഷണാലയത്തിൽ പ്രവർത്തിക്കുകയും ചെയ്തു. ഇറ്റാലിയൻ സാമ്രാജ്യത്തിന്റെ സെനറ്റർ കൂടിയായിരുന്ന അദ്ദേഹം അക്കാദമിയ ഡീ ലിൻസി, അക്കാദമിയ ഡെല്ലെ സയൻസെ ഡി ടോറിനോ, റെജിയോ ഇസ്റ്റിറ്റ്യൂട്ടോ ലോംബാർഡോ എന്നിവയിലെ അംഗവും ചൊവ്വയെക്കുറിച്ചുള്ള പഠനങ്ങളിൽ പ്രശസ്തനുമായിരുന്നു.


</doc>
<doc id="475451" url="https://ml.wikipedia.org/wiki?curid=475451" title="റെസ്റ്റ് ഓൺ ദ ഫ്ളൈറ്റ് ഇൻ റ്റു ഈജിപ്ത് (മോള)">
റെസ്റ്റ് ഓൺ ദ ഫ്ളൈറ്റ് ഇൻ റ്റു ഈജിപ്ത് (മോള)

ഇറ്റാലിയൻ ബറോക്ക് മാസ്റ്റർ പിയർ ഫ്രാൻസെസ്കോ മോള (1612–1666) ചിത്രീകരിച്ച ഒരു എണ്ണച്ചായാചിത്രമാണ് റെസ്റ്റ് ഓൺ ദ ഫ്ളൈറ്റ് റ്റു ഈജിപ്ത്. ന്യൂയോർക്കിലെ മെട്രോപൊളിറ്റൻ മ്യൂസിയം ഓഫ് ആർട്ടിൽ ആണ് ഈ ചിത്രം സൂക്ഷിച്ചിരിക്കുന്നത്. റെസ്റ്റ് ഓൺ ദി ഫ്ലൈറ്റ് റ്റു ഈജിപ്ത് എന്ന ഈ ചിത്രത്തിലെ വിഷയം ക്രിസ്തീയബൈബിളിലെ പുതിയനിയമത്തിന്റെ ഭാഗമായ നാലു കാനോനിക സുവിശേഷങ്ങളിൽ ഒന്നായ മത്തായി എഴുതിയ സുവിശേഷത്തിൽ പ്രതിപാദിച്ചിരിക്കുന്ന ഫ്ളൈറ്റ് ഇൻ റ്റു ഈജിപ്ത് കലയിലെ ഒരു ജനപ്രിയ വിഷയമാണ്. 


</doc>
<doc id="475454" url="https://ml.wikipedia.org/wiki?curid=475454" title="പിയറി ഗാസെൻഡി">
പിയറി ഗാസെൻഡി

പിയറി ഗാസെൻഡി (; ജനനം: 15 ജനുവരി 1592 - ഒക്ടോബർ 24, 1655) ഒരു ഫ്രഞ്ച് തത്ത്വചിന്തകൻ, പുരോഹിതൻ, ജ്യോതിശാസ്ത്രജ്ഞൻ, ഗണിതശാസ്ത്രൻ എന്നീ നിലകളിൽ പ്രശസ്തനായ വ്യക്തിയായിരുന്നു. തെക്കുകിഴക്കൻ ഫ്രാൻസിലെ ഒരു ദേവാലയത്തിലെ പുരോഹിത സ്ഥാനം വഹിച്ചുകൊണ്ടിരിക്കവേ, അദ്ദേഹം കൂടുതൽ സമയവും പാരിസ് നഗരത്തിൽ ചെലവഴിക്കുകയും അവിടെ സ്വതന്ത്ര ചിന്താഗതിയുള്ള ബുദ്ധിജീവികളുടെ ഒരു കൂട്ടായ്മയയുടെ നേതൃസ്ഥാനം വഹിക്കുകയും ചെയ്തിരുന്നു. ഒരു സജീവ നിരീക്ഷക ശാസ്ത്രജ്ഞനായിരുന്ന അദ്ദേഹം 1631 ൽ ബുധന്റെ സംതരണം സംബന്ധിച്ച ആദ്യവിവരങ്ങൾ പ്രസിദ്ധീകരിച്ചു. ചാന്ദ്ര ഗർത്തമായ ഗാസെൻഡി അദ്ദേഹത്തിന്റെ പേരിലാണ് അറിയപ്പെടുന്നത്.

നിരവധി ദാർശനിക കൃതികൾ അദ്ദേഹം എഴുതിയിട്ടുണ്ട്, അദ്ദേഹം പ്രവർത്തിച്ച ചില സ്ഥാനങ്ങൾ പ്രാധാന്യമർഹിക്കുന്നതായി കണക്കാക്കപ്പെടുന്നു. അനിശ്ചിതത്വത്തിനും സൈദ്ധാന്തികത്തിനും ഇടയിൽ ഒരു വഴി അദ്ദേഹം കണ്ടെത്തുന്നു. ആധുനിക "ശാസ്ത്രീയ വീക്ഷണം", അനിശ്ചിതത്വവും അനുഭവശാസ്ത്രവും രൂപപ്പെടുത്തിയ ആദ്യത്തെ ചിന്തകരിൽ ഒരാളാണ് ഗാസെണ്ടി എന്ന് റിച്ചാർഡ് പോപ്കിൻ സൂചിപ്പിക്കുന്നു. ചില അറിവുകളുടെ സാധ്യതയെക്കുറിച്ച് അദ്ദേഹം തന്റെ സമകാലികനായ റെനെ ദെക്കാർത്തുമായി ഏറ്റുമുട്ടി. അദ്ദേഹത്തിന്റെ ഏറ്റവും അറിയപ്പെടുന്ന ബൗദ്ധികപദ്ധതി എപ്പിക്യൂറിയൻ ആറ്റോമിസത്തെ ക്രിസ്തുമതവുമായി അനുരഞ്ജിപ്പിക്കാൻ ശ്രമിച്ചുവെന്നതാണ്.
ഗാസെണ്ടി ഫ്രാൻസിലെ ഡിഗ്‌നിനടുത്തുള്ള ചാംപ്‌റ്റെസിയറിൽ അന്റോയിൻ ഗാസെൻഡിനും ഫ്രാങ്കോയിസ് ഫാബ്രിക്കും ജനിച്ചു. അദ്ദേഹത്തിന്റെ ആദ്യകാല വിദ്യാഭ്യാസം മാതൃസഹോദരനായ അമ്മാവൻ ചാം‌പ്റ്റെർസിയർ പള്ളിയിലെ ഇടവക പുരോഹിതനായ തോമസ് ഫാബ്രിക്കിനെ ഏൽപ്പിച്ചു. ചെറുപ്പത്തിൽത്തന്നെ അക്കാദമിക് വിദ്യാഭ്യാസം നേടാനുള്ള യോഗ്യത തെളിയിക്കുകയും ഡിഗ്നെയിലെ കോളേജിൽ (ടൗൺ ഹൈസ്കൂളിൽ) ചേർന്ന് പഠിക്കുകയും ചെയ്തു. അവിടെ അദ്ദേഹം ഭാഷകൾക്കും ഗണിതശാസ്ത്രത്തിനും പ്രത്യേക അഭിരുചി പ്രകടിപ്പിച്ചു. താമസിയാതെ അദ്ദേഹം ഒ.കാർമിലെ കോളേജ് റോയൽ ഡി ബർബനിലെ (ഐക്സ് സർവകലാശാലയിലെ ആർട്സ് ഫാക്കൽറ്റി) ഫിലിബർട്ട് ഫെസെയുടെ കീഴിൽ തത്ത്വചിന്ത പഠിക്കുന്നതിനായി ഐക്സ്-എൻ-പ്രോവെൻസ് സർവകലാശാലയിൽ ചേർന്നു.1612-ൽ ഡിഗ്നെ കോളേജ് അദ്ദേഹത്തെ ദൈവശാസ്ത്രത്തെക്കുറിച്ച് പ്രഭാഷണം നടത്താൻ വിളിച്ചു. ഡിഗ്നെയിലുള്ളപ്പോൾ അദ്ദേഹം സെനസിലേക്ക് പോയി, അവിടെ ബിഷപ്പ് ജാക്വസ് മാർട്ടിനിൽ നിന്ന് ചെറിയ ഉത്തരവുകൾ ലഭിച്ചു. നാലുവർഷത്തിനുശേഷം അവിഗ്നനിൽ ഡോക്ടർ ഓഫ് തിയോളജി ബിരുദം കരസ്ഥമാക്കിയ അദ്ദേഹം ഡിഗ്നെയിലെ കത്തീഡ്രൽ ചാപ്റ്ററിൽ ദൈവശാസ്ത്രജ്ഞനായി തിരഞ്ഞെടുക്കപ്പെട്ടു. 1617 ഓഗസ്റ്റ് 1 ന് മാർസെയിലിലെ ബിഷപ്പ് ജാക്വസ് ടൂറിസെല്ലയിൽ നിന്ന് അദ്ദേഹത്തിന് വിശുദ്ധ ഉത്തരവുകൾ ലഭിച്ചു.അതേ വർഷം, 24-ാം വയസ്സിൽ, ഐക്സ്-എൻ-പ്രോവെൻസ് സർവകലാശാലയിലെ തത്ത്വചിന്തയുടെ അദ്ധ്യക്ഷസ്ഥാനം സ്വീകരിച്ച അദ്ദേഹത്തിന് തന്റെ പഴയ ദൈവശാസ്ത്ര അധ്യാപകനായ ഫെസെയുടെ അദ്ധ്യക്ഷസ്ഥാനം ലഭിക്കുകയും ചെയ്തു. ഗാസെണ്ടി ക്രമേണ ദൈവശാസ്ത്രത്തിൽ നിന്ന് പിന്മാറി. എന്നിരുന്നാലും, ഡിഗ്നെയിലെ കാനൻ ദൈവശാസ്ത്രത്തിലെ സ്ഥാനം അദ്ദേഹം നിലനിർത്തി. 1619 സെപ്റ്റംബറിൽ ബിഷപ്പ് റാഫേൽ ഡി ബൊലോഗ്ൻ ഡിഗ്നെ രൂപതയിൽ സ്ഥാനമേറ്റെടുത്തപ്പോൾ, ഗാസെണ്ടി പങ്കെടുക്കുകയും ചാപ്റ്ററിനെ പ്രതിനിധീകരിച്ച് പ്രസംഗിക്കുകയും ചെയ്തു.


</doc>
<doc id="475459" url="https://ml.wikipedia.org/wiki?curid=475459" title="വിജയൻ">
വിജയൻ

വിജയൻ ഒരു ദക്ഷിണേന്ത്യൻ നാമമാണ്.





</doc>
<doc id="475470" url="https://ml.wikipedia.org/wiki?curid=475470" title="സിലിക്കൺ വാലി">
സിലിക്കൺ വാലി

വടക്കൻ കാലിഫോർണിയയിലെ സാൻ ഫ്രാൻസിസ്കോ ബേ ഏരിയയുടെ തെക്ക് ഭാഗത്തുള്ള ഒരു പ്രദേശമാണ് സിലിക്കൺ വാലി, ഇത് ഉയർന്ന സാങ്കേതികവിദ്യ, നവീകരണം, സോഷ്യൽ മീഡിയ എന്നിവയുടെ ആഗോള കേന്ദ്രമായി പ്രവർത്തിക്കുന്നു. സമീപകാല ദശകങ്ങളിൽ അതിർത്തികൾ വർദ്ധിച്ചിട്ടുണ്ടെങ്കിലും ഇത് ഭൂമിശാസ്ത്രപരമായ സാന്താ ക്ലാര താഴ്‌വരയുമായി ഏകദേശം യോജിക്കുന്നു. സാൻ ജോസ് താഴ്വരയിലെ ഏറ്റവും വലിയ നഗരവും കാലിഫോർണിയയിലെ മൂന്നാമത്തെ വലിയ നഗരവും അമേരിക്കയിലെ പത്താമത്തെ വലിയ നഗരവുമാണ്. മറ്റ് പ്രധാന സിലിക്കൺ വാലി നഗരങ്ങളിൽ പാലോ ആൾട്ടോ, മെൻലോ പാർക്ക്, റെഡ്വുഡ് സിറ്റി, കപ്പേർട്ടിനോ, സാന്താ ക്ലാര, മൗണ്ടൻ വ്യൂ, സണ്ണിവാലെ എന്നിവ ഉൾപ്പെടുന്നു. ബ്രൂക്കിംഗ്സ് ഇൻസ്റ്റിറ്റ്യൂഷന്റെ കണക്കനുസരിച്ച് സാൻ ജോസ് മെട്രോപൊളിറ്റൻ ഏരിയ ലോകത്തിലെ ഏറ്റവും ഉയർന്ന ജിഡിപി മൂന്നാമതാണ് (സൂറിച്ച്, സ്വിറ്റ്സർലൻഡ്, നോർവേയിലെ ഓസ്ലോ എന്നിവയ്ക്ക് ശേഷം).


</doc>
<doc id="475471" url="https://ml.wikipedia.org/wiki?curid=475471" title="ധരിക്കാവുന്ന കമ്പ്യൂട്ടർ">
ധരിക്കാവുന്ന കമ്പ്യൂട്ടർ

ധരിക്കാവുന്ന കമ്പ്യൂട്ടറുകൾ, ധരിക്കാവുന്നവ അല്ലെങ്കിൽ ശരീരത്തിൽ നിന്നുള്ള കമ്പ്യൂട്ടറുകൾ എന്നും അറിയപ്പെടുന്നു, ചെറിയ കമ്പ്യൂട്ടിംഗ് ഉപകരണങ്ങളാണ് ഇവ, (ഇപ്പോൾ സാധാരണയായി ഇലക്ട്രോണിക്) വസ്ത്രത്തിന് കീഴിലോ മുകളിലോ ധരിക്കുന്നു.

'ധരിക്കാവുന്ന കമ്പ്യൂട്ടർ' എന്നതിന്റെ നിർവചനം ഇടുങ്ങിയതോ വിശാലമോ ആകാം, സ്മാർട്ട്‌ഫോണുകളിലേക്കോ സാധാരണ റിസ്റ്റ് വാച്ചുകളിലേക്കോ വ്യാപിക്കുന്നു. ഈ ലേഖനം വിശാലമായ നിർവചനം ഉപയോഗിക്കുന്നു.

ധരിക്കാവുന്നവ പൊതുവായ ഉപയോഗത്തിനുള്ളതാകാം, ഈ സാഹചര്യത്തിൽ അവ മൊബൈൽ കമ്പ്യൂട്ടിംഗിന്റെ ഒരു ചെറിയ ഉദാഹരണം മാത്രമാണ്. പകരമായി അവ ഫിറ്റ്നസ് ട്രാക്കറുകൾ പോലുള്ള പ്രത്യേക ആവശ്യങ്ങൾക്കായിരിക്കാം. ആക്‌സിലറോമീറ്ററുകൾ, തെർമോമീറ്റർ, ഹൃദയമിടിപ്പ് മോണിറ്ററുകൾ എന്നിവ പോലുള്ള പ്രത്യേക സെൻസറുകൾ അല്ലെങ്കിൽ ആംഗ്യങ്ങളാൽ നിയന്ത്രിക്കപ്പെടുന്ന ഒപ്റ്റിക്കൽ ഹെഡ്-മൗണ്ട്ഡ് ഡിസ്‌പ്ലേയായ ഗൂഗിൾ ഗ്ലാസ് പോലുള്ള പുതിയ ഉപയോക്തൃ ഇന്റർഫേസുകൾ അവയെ സംയോജിപ്പിച്ചേക്കാം.


</doc>
<doc id="475505" url="https://ml.wikipedia.org/wiki?curid=475505" title="ലൈഫ് (ചലച്ചിത്രം)">
ലൈഫ് (ചലച്ചിത്രം)

ലിയോൺ. കെ. തോമസ് സംവിധാനം ചെയ്ത് 2014-ൽ പുറത്തിറങ്ങിയ മലയാള ചലച്ചിത്രമാണ്ലൈഫ്. സാദിക്ക് കൊടിഞ്ഞിയുടേ കഥക്ക് തിർക്കഥയും സംഭാഷണവും എഴുതിയത് ലിയോൺ. കെ. തോമസ് ആണ്.നിയാസ്,സാരംഗി,ദീപ്തി നായർ,കലാശാല ബാബു തുടങ്ങിയവർ അഭിനയിച്ച ഈ ചിത്രം ഷാ മീഡിയ ഇന്റർനാഷണലിന്റെ ബാനറിൽ സാദിക്ക് കൊടിഞ്ഞി നിർമ്മിച്ചതാണ്. റിയാസ് അസൈനാർ വരികളെഴുതി സംഗീതസംവിധാനം നിർവഹിച്ചു 
മഴയെത്തും മുൻപെക്കു ശേഷം കൗമാരചാപല്യത്തിന്റെയും അത് കൊണ്ടുചെന്നെത്തിക്കുന്ന ദുരന്തത്തിന്റെയും മറ്റൊരു ഏട്. സുധി (റിയാസ്)യുടേയും മീനാക്ഷി(സ്റ്റഫി ഗ്രേസ്)യുടേയും സ്വസ്ഥതയും ഐശ്വര്യവും നിറഞ്ഞ മാതൃകാദാമ്പത്യത്തിലേക്ക അവർ വലിച്ചുകയറ്റിയ ഒരു വയ്യാവേലി ആയി മാറുകയാണ് ലിയ (ദീപ്തി നായർ). സുധിയുടെ ഓഫീസിലെ ദേവീസേട്ടന്റെ മകൾ. ദരിദ്രമായചുറ്റുപാടിലും മിടുക്കിയായ ലിയയിൽ മീനാക്ഷി കുഞ്ഞിലേ മരിച്ച തന്റെ കുഞ്ഞിനെ കാണുന്നു. അവളെ തെന്റെ വീട്ടിൽ സ്വാതന്ത്ര്യം നൽകുന്നു. കൗമാരചാപല്യത്താൽ സുധിയുടെ ചലനങ്ങളും സ്പർശനവുമെല്ലാം ലിയയെ തരളിതയാക്കുന്നു. അവൾ അവനെ കീഴ്പ്പെടുത്തുന്നു. പുതുമധുവിന്റെ മാധുര്യം സുധിയെയും ആക്രമിക്കുന്നു. അയാൾ ജോലിയിലും എല്ലാം മന്ദീഭവിക്കുന്നു. ഇതറിയുന്ന മീനാക്ഷി വളരെ പക്വതയോടെ വിഷയം കൈകാര്യം ചെയ്യുന്നു. സുധിയേയും ലിയയേയും സ്വബോധത്തിലെത്തിക്കുന്നെങ്കിലും അതിനിടയിലെ ഒരപകടത്തിൽ ലിയ മരിക്കുന്നു. 
ഗാനങ്ങൾ :റിയാസ് അസൈനാർ <br>
ഈണം :റിയാസ് അസൈനാർ


</doc>
<doc id="475509" url="https://ml.wikipedia.org/wiki?curid=475509" title="ലസാരെ കാർനോട്ട്">
ലസാരെ കാർനോട്ട്

ലസാരെ നിക്കോളാസ് മാർഗരറ്റ്, കൗണ്ട് കാർനോട്ട് (13 മെയ് 1753 - 2 ഓഗസ്റ്റ് 1823) ഒരു ഫ്രഞ്ച് ഗണിതശാസ്ത്രജ്ഞനും ഭൗതികശാസ്ത്രജ്ഞനും രാഷ്ട്രീയക്കാരനുമായിരുന്നു. ഫ്രഞ്ച് വിപ്ലവ യുദ്ധങ്ങളിലും നെപ്പോളിയൻ യുദ്ധങ്ങളിലും വിജയത്തിന്റെ സംഘാടകനായി അദ്ദേഹം അറിയപ്പെട്ടു.
1753 മെയ് 13 ന് നോലെ കോട്ട്-ഡിഓർ-ലെ ഗ്രാമത്തിൽ ജനിച്ച കാർനോട്ട് പ്രാദേശിക ജഡ്ജിയും റോയൽ നോട്ടറിയുമായ ക്ലൗഡ് കാർനോട്ടിന്റെയും ഭാര്യ മാർഗരറ്റ് പോത്തിയറുടെയും ഏഴു മക്കളിൽ രണ്ടാമത്തെ കുട്ടിയായിരുന്നു. പതിനാലു വയസ്സുള്ളപ്പോൾ ലസാരെയും സഹോദരനും ബർഗണ്ടിയിലെ കോളേജ് ഡി ഓട്ടമ്ൻ കോളേജിൽ ചേർന്നു. അവിടെ തത്ത്വചിന്തയെയും ക്ലാസിക്കുകളെയും കുറിച്ചു പഠിച്ചു. സ്റ്റോയിക്ക് തത്ത്വചിന്തയിൽ അടിയുറച്ച വിശ്വാസിയായിരുന്ന കാർനോട്ടിനെ റോമൻ സംസ്കാരം ആഴത്തിൽ സ്വാധീനിച്ചിരുന്നു. പതിനഞ്ച് വയസ്സ് തികഞ്ഞപ്പോൾ, സൊസൈറ്റി ഓഫ് സെൻറ് സൾപൈസിന്റെ കീഴിലുള്ള തന്റെ ദാർശനിക പരിജ്ഞാനവും പഠനവും ശക്തിപ്പെടുത്തുന്നതിനായി അദ്ദേഹം കോളേജ് ഡി ഓട്ടമ്ൻ വിട്ടു. അവരോടൊപ്പമുള്ള ചുരുങ്ങിയ കാലയളവിൽ, അബ്ബെ ബൈസണിന്റെ കീഴിൽ അദ്ദേഹം യുക്തി, ഗണിതം, ദൈവശാസ്ത്രം എന്നിവ പഠിച്ചു. ഒരു പണ്ഡിതനെന്ന നിലയിൽ ലസാരെ നടത്തിയ പ്രവർത്തനങ്ങളിൽ മതിപ്പുളവായ ഡ്യൂക്ക് ഡി ഓമോണ്ട് (മാർക്വിസ് ഡി നോലെ) ചെറുപ്പക്കാരനായ ലസാരെക്ക് ഒരു സൈനിക ജീവിതം ശുപാർശ ചെയ്തു. പാരീസിലെ രണ്ട് പ്രശസ്ത എഞ്ചിനീയറിംഗ്, ആർട്ടിലറി സ്കൂളുകളിൽ ഒന്നിൽ പ്രവേശിക്കാൻ തയ്യാറാകുന്നതുവരെ 1770 ൽ എം. ഡി ലോങ്‌പ്രസ് പെൻഷൻ സ്കൂളിൽ ചേർന്നു. ഒരു വർഷത്തിനുശേഷം, 1771 ഫെബ്രുവരിയിൽ, ക്ലാസിൽ പ്രവേശന പരീക്ഷ എഴുതിയ നൂറിലധികം പേരിൽ നിന്ന് തിരഞ്ഞെടുക്കപ്പെട്ട പന്ത്രണ്ടുപേരിൽ മൂന്നാമനായി അദ്ദേഹം തിരഞ്ഞെടുക്കപ്പെട്ടു. ഈ ഘട്ടത്തിലായിരുന്നു രണ്ടാമത്തെ ലഫ്റ്റനന്റായി നിയമിതനായി ഇകോൾ റോയൽ ഡു ജെനി ഡി മെസിയറസിൽ പ്രവേശിച്ചത്. ജ്യാമിതി, മെക്കാനിക്സ്, ജ്യാമിതീയ രൂപകൽപ്പന, ഭൂമിശാസ്ത്രം, ഹൈഡ്രോളിക്സ്, മെറ്റീരിയൽ പ്രിപ്പറേഷൻ എന്നിവ മെസിയേഴ്സിലെ പഠനങ്ങളിൽ ഉൾപ്പെടുന്നു. 1773 ജനുവരി 1 ന് പതിനെട്ടു വയസ്സായിരുന്നപ്പോൾ അദ്ദേഹം സ്കൂളിൽ നിന്ന് ബിരുദം നേടി, ആദ്യത്തെ ലഫ്റ്റനന്റായി.

ഇരുപതാമത്തെ വയസ്സിൽ അവിടെവച്ച് ബെഞ്ചമിൻ ഫ്രാങ്ക്ളിനെ കണ്ടുമുട്ടുകയും അദ്ദേഹത്തോടൊപ്പം പഠനം തുടരുകയും ചെയ്തു. കോണ്ടെയുടെ എഞ്ചിനീയർ കോർപ്സ് രാജകുമാരൻ ലൂയി ജോസഫിൽ നിന്ന് ലെഫ്റ്റനന്റായി അദ്ദേഹം ചുമതലയേൽക്കുകയും ചെയ്തു. ഈ സമയത്ത്, അദ്ദേഹം ഭൗതികശാസ്ത്രം, സൈദ്ധാന്തിക എഞ്ചിനീയറിംഗിൽ, യുദ്ധത്തിൽ പ്രദേശങ്ങളുടെ പ്രതിരോധത്തിനായി രൂപകൽപ്പന ചെയ്ത ഒരു സൈനിക നിർമ്മാണ മേഖലയിൽ അദ്ദേഹത്തിന്റെ പ്രവർത്തനങ്ങളിൽ ഒരു പേരുണ്ടാക്കി. സൈന്യത്തിൽ ആയിരുന്നപ്പോൾ അദ്ദേഹം ഗണിതശാസ്ത്ര പഠനം തുടർന്നു. 1784-ൽ അദ്ദേഹം തന്റെ ആദ്യ ഉപന്യാസം എസ്സെ ഓൺ മെഷീൻസ് പ്രസിദ്ധീകരിച്ചു. ആദ്യകാല തെളിവുകളായി അപൂർണ ഇലാസ്റ്റിക് ഘടനകളുടെ കൂട്ടിയിടിയിൽ ഗതികോർജ്ജം നഷ്ടപ്പെടുകയും കുറയുന്ന ഭാരം പ്രയോഗിക്കുന്ന എനർജി തത്ത്വത്തെ മുൻ‌കൂട്ടി കാണിക്കുകയും ചെയ്യുന്ന ഒരു പ്രസ്താവന അതിൽ അടങ്ങിയിരിക്കുന്നു. ഈ പ്രസിദ്ധീകരണം അദ്ദേഹത്തിന് ഒരു സാഹിത്യ സമൂഹത്തിലേക്കുള്ള പ്രവേശനത്തിനുള്ള ബഹുമതി നേടി. മറ്റൊരു വഴിത്തിരിവായിരുന്നു വോബനെക്കുറിച്ചുള്ള അദ്ദേഹത്തിന്റെ ലേഖനം. അതിൽ എഞ്ചിനീയറെയും പ്രവൃത്തികളെയും പ്രശംസിക്കുന്നു. അതേസമയം ഒരു എഴുത്തുകാരൻ / എഞ്ചിനീയർ എന്ന നിലയിൽ സ്വന്തം കരിയർ വികസിപ്പിക്കുകയും ചെയ്തു. ഒരു സാധാരണ ജനറൽ ആയി ജോലി ചെയ്ത അതേ വർഷം തന്നെ ക്യാപ്റ്റൻ പദവിയിലേക്ക് സ്ഥാനക്കയറ്റവും ലഭിച്ചു. 
1789-ൽ ഫ്രഞ്ച് വിപ്ലവം പൊട്ടിപ്പുറപ്പെട്ടപ്പോൾ കാർനോട്ട് രാഷ്ട്രീയ ജീവിതത്തിലേക്ക് പ്രവേശിക്കുകയും 1791-ൽ അദ്ദേഹം നിയമസഭയുടെ പ്രതിനിധിയായി. ലെജിസ്ലേറ്റീവ് അസംബ്ലിയിൽ അംഗമായിരുന്നപ്പോൾ, കാർനോട്ട് പബ്ലിക് ഇൻസ്ട്രക്ഷൻ കമ്മിറ്റിയിലേക്ക് തിരഞ്ഞെടുക്കപ്പെട്ടു. എല്ലാ പൌരന്മാരും വിദ്യാഭ്യാസം നേടേണ്ടതുണ്ടെന്ന് അദ്ദേഹം വിശ്വസിച്ചു. ആ കമ്മിറ്റി അംഗമെന്ന നിലയിൽ അദ്ധ്യാപന-വിദ്യാഭ്യാസ സമ്പ്രദായങ്ങൾക്കായി അദ്ദേഹം നിരവധി പരിഷ്കാരങ്ങൾ കൊണ്ടുവന്നെങ്കിലും വിപ്ലവത്തിന്റെ സാമൂഹികവും സാമ്പത്തികവുമായ കാലാവസ്ഥ കാരണം അവ നടപ്പിലായില്ല.

നിയമസഭ പിരിച്ചുവിട്ട ശേഷം കാർനോട്ട് 1792-ൽ ദേശീയ കൺവെൻഷനിലേക്ക് തിരഞ്ഞെടുക്കപ്പെട്ടു. 1792 അവസാന ഏതാനും മാസങ്ങൾ അദ്ദേഹം ബയോണിലേക്കുള്ള ഒരു ദൗത്യത്തിനായി ചെലവഴിച്ചു, എൻലൈറ്റ്നെൻമെന്റ് കാലഘട്ടത്തിൽ സ്‌പെയിനിൽ നിന്ന് സാധ്യമായ ആക്രമണങ്ങളെ തടയാനുള്ള സൈനിക പ്രതിരോധ ശ്രമങ്ങൾ സംഘടിപ്പിച്ചു. പാരീസിലേക്ക് മടങ്ങിയപ്പോൾ, ലൂയി പതിനാറാമന്റെ വിചാരണയുമായി ബന്ധപ്പെട്ട സംവാദങ്ങളിൽ പങ്കെടുത്തില്ലെങ്കിലും ലൂയി രാജാവ് പതിനാറാമന്റെ മരണത്തിന് കാർനോട്ട് വോട്ട് ചെയ്തു. 

1793 ഓഗസ്റ്റ് 14 ന് കാർനോട്ട് പൊതുസുരക്ഷാ സമിതിയിലേക്ക് തിരഞ്ഞെടുക്കപ്പെട്ടു, അവിടെ അദ്ദേഹം യുദ്ധമന്ത്രിമാരിൽ ഒരാളായി സൈനിക സാഹചര്യങ്ങളുടെ ചുമതല ഏറ്റെടുത്തു.

1795-ൽ ഡയറക്ടറി സ്ഥാപിതമായതോടെ കാർനോട്ട് അഞ്ച് പ്രാരംഭ ഡയറക്ടർമാരിൽ ഒരാളായി. ആദ്യ വർഷത്തിൽ ഡയറക്ടർമാർ കൗൺസിലുകളിൽ നന്നായി പ്രവർത്തിച്ചു. എന്നിരുന്നാലും, കാർനോട്ടിന്റെയും എറ്റിയെൻ-ഫ്രാങ്കോയിസ് ലെറ്റോർനൂറിന്റെയും കാഴ്ചപ്പാടുകൾ തമ്മിലുള്ള വ്യത്യാസം, അവർക്കിടയിൽ ഭിന്നതയുണ്ടാക്കി. ഒരു വശത്ത് ഫ്രാങ്കോയിസ് ഡി ബാർത്തലെമിയും, പോൾ ഫ്രാങ്കോയിസ് ജീൻ നിക്കോളാസ് വികോംടെ ഡി ബരാസ്, ജീൻ-ഫ്രാങ്കോയിസ് റ്യൂബെൽ, ലൂയിസ് മാരി ഡി ലാ റെവല്ലിയേർ-ലെപിയോക്സ് എന്നിവർ മറുവശത്തും ആയിരുന്നു. കാർനോട്ടും ബാർത്തെലമിയും യുദ്ധം അവസാനിപ്പിക്കുന്നതിനുള്ള ഇളവുകളെ പിന്തുണച്ചു. ത്രിനായകത്വം അവസാനിപ്പിച്ച് പകരം കൂടുതൽ യാഥാസ്ഥിതിക പുരുഷന്മാരെ നിയമിക്കുകയും ചെയ്യുമെന്ന് പ്രതീക്ഷിച്ചു. കാർനോട്ടിന്റെ മറ്റൊരു സഹപ്രവർത്തകനായ ഫ്രാങ്കോയിസ് ഡി ബാർത്തലെമിയെയും ലൂട്ട്നെയർ മാറ്റിയതിനുശേഷം കൗൺസിൽ ഓഫ് ഫൈവ് ഹൺട്രെഡ് ഡെപ്യൂട്ടിമാരെക്കൂടി, 18 ഫ്രക്റ്റിഡോർ അട്ടിമറിയിൽ (4 സെപ്റ്റംബർ 1797) പുറത്താക്കി. ഗൂഢപരിപാടികൾ തയ്യാറാക്കിയത് ജനറൽ നെപ്പോളിയൻ ബോണപ്പാർട്ട് (യഥാർത്ഥത്തിൽ, കാർനോട്ടിന്റെ ആശ്രയത്തിൽ) പിയറി ഫ്രാങ്കോയിസ് ചാൾസ് ആഗീറോ എന്നിവരായിരുന്നു. കാർനോട്ട് ജനീവയിൽ അഭയം പ്രാപിക്കുകയും അവിടെ 1797-ൽ തന്റെ ലാ മെറ്റാഫിസിക്യൂ ഡു കാൽക്കുൽ ഇൻഫിനിറ്റസിമൽ പ്രസിദ്ധീകരിച്ചു.

ഫ്രഞ്ച് വിപ്ലവ സേനയുടെ സൃഷ്ടിക്ക് പ്രധാനമായും കാരണമായത് അദ്ദേഹത്തിന്റെ സംഘടനാ അധികാരവും അച്ചടക്കം നടപ്പാക്കലുമാണ്. യുദ്ധത്തിനു വേണ്ടി, കൂടുതൽ സൈനിക സംഘത്തെ കൊണ്ടുവരാൻ നിർബ്ബന്ധ സൈനികസേവനം നടപ്പിലാക്കുകയും ദേശീയ കൺവെൻഷൻ അംഗീകരിച്ച ലെവി എൻ മാസ്സെ 1793-ന്റെ മധ്യത്തിൽ 645,000 സൈനികരിൽ നിന്ന് 1794 സെപ്റ്റംബറിൽ 1,500,000 ആയി ഫ്രാൻസിന്റെ സൈന്യത്തെ ഉയർത്താൻ കഴിഞ്ഞു. കാർനോട്ട് ബഹുജന സൈന്യവും വിപ്ലവം തിരിച്ചറിഞ്ഞ തന്ത്രപരമായ ആസൂത്രണത്തോടൊപ്പം മോഡേൺ വേജിംഗ് ഓഫ് വാർ ആദ്യമായി നടപ്പിലാക്കി.ഒരു സൈനിക എഞ്ചിനീയർ എന്ന നിലയിൽ, കാർനോട്ട് കോട്ടകളെയും പ്രതിരോധ തന്ത്രങ്ങളെയും അനുകൂലിച്ചിരുന്നു.കോട്ടകൾക്കായി അദ്ദേഹത്തിനുശേഷം പേരിട്ട കാർനോട്ട് മതിൽ ഉൾപ്പെടെ നൂതനമായ പ്രതിരോധ ഡിസൈനുകൾ അദ്ദേഹം വികസിപ്പിച്ചെടുത്തു. എന്നിരുന്നാലും, നിരന്തരമായ ആക്രമണങ്ങളിലൂടെ തന്റെ തന്ത്രപരമായ ആസൂത്രണം ആക്രമണാത്മക പണിമുടക്കിലേക്ക് കൊണ്ടുപോകാൻ അദ്ദേഹം തീരുമാനിച്ചു. അദ്ദേഹത്തിന്റെ ബുദ്ധിപൂർവ്വമായ ആസൂത്രണത്തിൽ നിന്ന് 1793 മുതൽ 1794 വരെ യുദ്ധത്തിന്റെ ഗതി തന്നെ മാറ്റി. പൊതുസുരക്ഷാ സമിതിയിലേക്ക് കാർനോട്ട് തിരഞ്ഞെടുക്കപ്പെടുന്നതിന് മുമ്പ് ഒരു വലിയ സൈന്യത്തെ പല യൂണിറ്റുകളായി വിഭജിക്കാനുള്ള അടിസ്ഥാന ആശയം കൊണ്ടുവരികയും തലപ്പത്തുനിൽക്കുന്നതിനെക്കാൾ സൈന്യത്തിന്റെ പാർശ്വഭാഗത്തുനിന്നുകൊണ്ട് ശത്രുവിനേക്കാൾ വേഗത്തിൽ നീങ്ങാനും ആക്രമിക്കാനും കഴിയുമെന്ന് കരുതിയെങ്കിലും അത് കനത്ത തോൽവികളിലേക്ക് നയിച്ചു. നിലവിലുള്ള യൂറോപ്യൻ സൈന്യങ്ങളുടെ പരമ്പരാഗത തന്ത്രങ്ങൾക്കെതിരെ ഈ തന്ത്രം അങ്ങേയറ്റം വിജയകരമായിരുന്നു. ഉറച്ച സന്നദ്ധസേനയെന്നതിലുപരി പരിചയസമ്പന്നരായ സൈനികരെ റിക്രൂട്ട് ചെയ്യുന്നവരെ പരിശീലിപ്പിക്കുകയെന്നത് അദ്ദേഹത്തിന്റെ സംരംഭമായിരുന്നു.

ട്രൂപ്പ് നമ്പറുകളുടെ പ്രശ്നം പരിഹരിച്ചുകഴിഞ്ഞതിനുശേഷം കാർനോട്ടിന്റെ ഭരണപരമായ കഴിവുകൾ ഒരു വലിയ സൈന്യത്തിന്റെ ആവശ്യമായി മാറി. പല ആയുധങ്ങളുടെയും വിതരണം കുറവായിരുന്നു. തോക്കുകൾക്ക് വേണ്ടി ചെമ്പ് കുറവായതിനാൽ ചെമ്പുരുക്കുന്നതിലേയ്ക്കായി പള്ളിമണികൾ പിടിച്ചെടുക്കാൻ ഉത്തരവിട്ടു. പൊട്ടാസിയം നൈട്രേറ്റിനുവേണ്ടി രസതന്ത്രത്തിന്റെ സഹായം തേടുകയും ബൂട്ടിനുള്ള ലെതർ വിരളമായതിനാൽ സുരക്ഷിതമായ ടാനിങിന്റെ പുതിയ രീതികൾ കണ്ടുപിടിക്കാൻ ആവശ്യപ്പെടുകയും ചെയ്തു. അദ്ദേഹം വേഗത്തിൽ സൈന്യത്തെ സംഘടിപ്പിക്കുകയും യുദ്ധത്തിന്റെ വേലിയേറ്റം മാറ്റാൻ സഹായിക്കുകയും ചെയ്തു. ഇത് വിപ്ലവത്തിന്റെ ഗതി മാറ്റുന്നതിനെ സാരമായി ബാധിക്കുകയും 5 മാസം മുമ്പ് പൊട്ടിപ്പുറപ്പെട്ട തുറന്ന കലാപത്തിൽ വെൻ‌ഡെയെ പ്പോലുള്ള സ്റ്റിൽ ബർബൻ ലോയലിസ്റ്റ് മേഖലകളിൽ അസംതൃപ്തി ഉടലെടുക്കുകയും ചെയ്തു. എന്നാൽ സർക്കാർ ഇതൊരു വിജയമായി കണക്കാക്കുകയും, കാർനോട്ട് ഓർഗനൈസർ ഓഫ് വിക്ടറി എന്നറിയപ്പെടാനും തുടങ്ങി. വാട്ടിഗ്നീസ് യുദ്ധത്തിൽ ജീൻ ബാപ്റ്റിസ്റ്റ് ജോർദാൻ നേടിയ വിജയത്തിന് സംഭാവനയായി 1793-ലെ ശരത്കാലത്തിൽ അദ്ദേഹം നോർത്തേൺ ഫ്രണ്ടിലെ ഫ്രഞ്ച് നിരകളുടെ ചുമതല ഏറ്റെടുത്തു
അറാസിൽ സൈനിക ഡ്യൂട്ടിക്ക് നിയോഗിക്കപ്പെട്ട കാർനോട്ട് ആദ്യമായി റോബസ്പിയറെ കണ്ടുമുട്ടി. താമസിയാതെ റോബസ്പിയർ നിയമപഠനം പൂർത്തിയാക്കി. ഇരുവരും സാഹിത്യത്തിലെയും "സൊസൈറ്റി ഡെസ് റോസറ്റി" എന്ന ഗാനം പാടുന്നതിലും അംഗങ്ങളായിരുന്നു.1778-ൽ സ്ഥാപിതമായ ഈ സംഘം ചാപ്പെല്ലെ, ലാ ഫോണ്ടെയ്ൻ, ചൗലിയു എന്നിവരുടെ കൃതികളിൽ നിന്ന് പ്രചോദനം ഉൾക്കൊണ്ടിരുന്നു. ഇവിടെവച്ചാണ് അവർ പരിചയക്കാരും ഒടുവിൽ സുഹൃത്തുക്കളായതും. റോബസ്പിയർ പ്രവേശിക്കുന്നതിനുമുമ്പ് 1784 ഏപ്രിലിൽ കാർനോട്ട് അക്കാദമി ഓഫ് അറാസിൽ പ്രവേശിക്കുകയും ചെയ്തതിന് മൂന്നു വർഷത്തിനുശേഷം 1787-ൽ അദ്ദേഹം പ്രവേശിച്ചു.

1794-ൽ പൊതുസുരക്ഷാ സമിതിയിൽ സജീവ അംഗമായിരിക്കെ, കാർനോട്ടും റോബസ്പിയറും വൻതോതിൽ വളരാൻ തുടങ്ങി. അദ്ദേഹത്തിന്റെ സമയത്ത്, മൊത്തം 43 ഉത്തരവുകളിൽ കാർനോട്ട് ഒപ്പുവെക്കുകയും അതിൽ 18 എണ്ണം തയ്യാറാക്കുകയും ചെയ്തു. കമ്മിറ്റിയിൽ അത് വളരെ പൂർണ്ണമായിരുന്നു. അവയിൽ ഭൂരിഭാഗവും സൈനിക തന്ത്രങ്ങളെയും വിദ്യാഭ്യാസത്തെയും കുറിച്ച് ആയിരുന്നു. ജേക്കബിൻ വിശ്വാസങ്ങളിൽ ചായ്‌വില്ലാതിരുന്നിട്ടും, കാർനോട്ടിനെ അദ്ദേഹത്തിന്റെ പകുതിയുടെ "യാഥാസ്ഥിതികനായി" കണക്കാക്കി. അദ്ദേഹം പുരോഗമനതീവ്രവാദപരമായ ഗ്രൂപ്പിലെ ഒരു ഔദ്യോഗിക അംഗം ആയിരുന്നില്ല. അതിനാൽ നിരവധി വിഷയങ്ങളെക്കുറിച്ച് അദ്ദേഹം സ്വന്തമായി സ്വതന്ത്ര വിശ്വാസങ്ങൾ കൈക്കൊണ്ടു.സമതുലിതമായ ഒരു സാമൂഹ്യവ്യവസ്ഥയെക്കുറിച്ചുള്ള റോബസ്പിയറുടെ നിർദ്ദേശത്തിൽ കടുത്ത വിയോജിപ്പു പ്രകടിപ്പിച്ചിരുന്നു.ഭീകരഭരണത്തെ എതിർക്കാൻ അദ്ദേഹം നടപടികൾ സ്വീകരിച്ചിട്ടില്ലെങ്കിലും കാർനോട്ടും റോബർട്ട് ലിൻഡെറ്റ്, മോർവ്യൂവിലെ ലൂയിസ്-ബെർണാഡ് ഗ്യൂട്ടൻ എന്നിവരുൾപ്പെടെയുള്ള കമ്മിറ്റിയിലെ മറ്റ് ചില ടെക്നോക്രസി വിദഗ്ദ്ധരും തെർമിഡോറിയൻ പ്രതികരണത്തിനിടെ മാക്സിമിലിയൻ റോബസ്പിയറിനെയും സഖ്യകക്ഷികൾക്കെതിരെ തിരിയുകയും അദ്ദേഹത്തെ അറസ്റ്റ് ചെയ്യുകയും ചെയ്തു. അനുയായികളായ 21 പേർക്കൊപ്പം റോബസ്പിയറും പിന്നീട് കൊല്ലപ്പെട്ടു. റോബസ്പിയറുടെ പതനത്തിന് തൊട്ടുപിന്നാലെ, അക്കാലത്ത് കാർനോട്ടിനെതിരെ അദ്ദേഹത്തിന്റെ പങ്ക് ആരോപിക്കപ്പെട്ടു. അദ്ദേഹം ഡയറക്ടറിയിൽ അംഗമായതിനെതുടർന്ന് ആരോപിക്കപ്പെട്ട കുറ്റം വേഗത്തിൽ നിരസിക്കപ്പെട്ടു.
1795-ൽ ലസാരെയെ നെപ്പോളിയൻ ബോണപാർട്ട് ഇറ്റലിയിലെ ആർമി ചീഫ് ആയി നിയമിച്ചു. ഈ സമയത്ത് നെപ്പോളിയനെ താങ്ങുന്ന ഡയറക്ടറിയിലെ ഏക അംഗമായിരുന്നു അദ്ദേഹം.1800-ൽ ബോണപാർട്ടെ കാർനോട്ടിനെ യുദ്ധമന്ത്രിയായി നിയമിച്ചു. മാരെൻഗോ യുദ്ധസമയത്ത് അദ്ദേഹം ആ ഓഫീസിൽ സേവനമനുഷ്ഠിച്ചു. 1802-ൽ നെപ്പോളിയന്റെ കോൺസുലാർ അധികാരങ്ങൾ തന്റെ മക്കൾക്ക് കൈമാറുന്നതിനെതിരെ കാർനോട്ട് വോട്ട് ചെയ്തു, കാരണം കാർനോട്ട് പറഞ്ഞതുപോലെ "ഈ അധികാരം ഒരു പാരമ്പര്യ കുടുംബത്തിന്റെ അനുബന്ധമായിരിക്കുമ്പോൾ അത് സ്വേച്ഛാധിപതിയായി മാറുന്നു.

1804 ഡിസംബർ 2-ന് നെപ്പോളിയൻ സ്വയം ചക്രവർത്തിയായി കിരീടമണിഞ്ഞതിനുശേഷം, കാർനോട്ടിന്റെ റിപ്പബ്ലിക്കൻ ബോധ്യങ്ങൾ ഒന്നാം ഫ്രഞ്ച് സാമ്രാജ്യത്തിൻ കീഴിൽ ഉന്നത പദവി സ്വീകരിക്കുന്നതിനെ തടഞ്ഞതിനെ തുടർന്ന് അദ്ദേഹം പൊതുജീവിതത്തിൽ നിന്ന് രാജിവച്ചു. 1809-ൽ വാൾചെറൻ പ്രചാരണവേളയിൽ ബ്രിട്ടീഷുകാർക്ക് വ്ലിസ്സിങെൻ കോട്ടയുടെ പതനത്തിന് മറുപടിയായി നെപ്പോളിയൻ കാർനോട്ടിനെ കോട്ട മിലിറ്റയർ ഡി മെറ്റ്സിന്റെ ഉപയോഗത്തിനായി കോട്ടകൾ എങ്ങനെ മെച്ചപ്പെടുത്താമെന്ന് വിശദീകരിക്കുന്ന ഒരു പ്രബന്ധം എഴുതാൻ നിയോഗിച്ചു. വിവാദ എഞ്ചിനീയറായ മോണ്ടലെംബെർട്ടിന്റെ സിദ്ധാന്തങ്ങളെ അടിസ്ഥാനമാക്കി, ഉപരോധിച്ച പട്ടാളത്തിന്റെ പ്രത്യാക്രമണത്തിനെ അനുവദിക്കുന്നതിനും അടുത്തുള്ള പ്രതിരോധത്തിനായി ദീർഘകാലമായി സ്ഥാപിതമായ കോട്ടയുടെ ശക്തിപ്പെടുത്തൽ എങ്ങനെ പരിഷ്കരിക്കാനാകും എന്നതിനെയടിസ്ഥാനമാക്കി കാർനോട്ട് വിപുലമായ ആശയങ്ങൾ കൈകൊണ്ടു.

1812-ൽ റഷ്യയുടെ വിനാശകരമായ ആക്രമണസമയത്ത് നെപ്പോളിയനെ പ്രതിരോധിക്കാൻ കാർനോട്ട് അധികാരത്തിൽ തിരിച്ചെത്തുകയും ആറാമത്തെ സഖ്യത്തിനെതിരെ ആന്റ്‌വെർപ്പിനെ പ്രതിരോധിക്കാനുള്ള ചുമതല അദ്ദേഹം ഏറ്റെടുത്തു. ലൂയി പതിനാറാമന്റെയും പിന്നീട് ചാൾസ് എക്സിന്റെയും ഇളയ സഹോദരൻ ആയിരുന്ന കൗണ്ട് ഓഫ് ആർട്ടോയിസിന്റെ ആവശ്യപ്രകാരം മാത്രമാണ് അദ്ദേഹം കീഴടങ്ങിയത്. പിന്നീട് നെപ്പോളിയൻ അദ്ദേഹത്തെ കൗണ്ട് ഓഫ് എമ്പയർ ആക്കുകയും ലാസർ നിക്കോളാസ് മാർഗരറ്റ് കോംടെ കാർനോട്ട് എന്ന് വിളിക്കുകയും ചെയ്തു. കാർനോട്ട് നെപ്പോളിയന്റെ ആഭ്യന്തര മന്ത്രിയായി നൂറു ദിവസങ്ങളിൽ, സേവനമനുഷ്ഠിച്ചതിനുശേഷം ലൂയി പതിനാറാമന്റെ ഭരണകാലത്തെ ബോർബൻ റിസ്റ്റോറേഷനു ശേഷം വൈറ്റ് ടെററിനിടെ ഒരു റെജിസൈഡായി നാടുകടത്തപ്പെട്ടു.
1803-ൽ കാർനോട്ട് തന്റെ ജിയോമെട്രി ഡി പൊസിഷൻ നേടി. വിവരണാത്മക ജ്യാമിതിയെക്കാൾ പ്രൊജക്റ്റീവ് ആണ് ഈ കൃതി പ്രതിപാദിക്കുന്നത്. ക്രോസ്-റേഷ്യോകളുടെ ഉപയോഗം ആരംഭിക്കുകയും ഒരു വരിയുടെ നാല് പോയിന്റുകൾ കണക്കിലെടുക്കുമ്പോൾ അതിന്റെ നാല് പോയിന്റുകളിലെ ക്രോസ് (അൻഹാർമോണിക്) അനുപാതം ആദ്യമായി അവതരിപ്പിച്ചതും കാർനോട്ട് ആണ്. അങ്ങനെ പാപ്പസ് കൺസെപ്റ്റ് ഉണ്ടാകുകയും ചെയ്തു. വ്യത്യസ്ത അനുപാതത്തിലുള്ള ഒരു പെൻസിലിന്റെ നാല് പോയിൻറുകൾ വ്യത്യസ്ത സെക്കന്റുകളിൽ മുറിച്ചുകൊണ്ട് ലഭിച്ച നാല് പോയിന്റുകൾക്ക് ഈ അനുപാതം മാറ്റമില്ലെന്ന് അദ്ദേഹം കണ്ടെത്തി. ഈ രീതിയിൽ, സമ്പൂർണ്ണ ചതുർഭുജത്തിന്റെ പൊരുത്തമുള്ള സ്വഭാവങ്ങൾ അദ്ദേഹം സ്ഥാപിച്ചു.ജ്യാമിതിയുടെ ഈ സമീപനം കാൾ വോൺ സ്റ്റോഡാണ് ഉപയോഗിച്ചത്. നാല് പതിറ്റാണ്ടിനുശേഷം ഇത് ഗണിതശാസ്ത്രത്തിന്റെ പുതിയ അടിത്തറയായി.

ഫ്ലൂയിഡ് ഡൈനാമിക്സിലെ ബോർഡ-കാർനോട്ട് സമവാക്യവും ജ്യാമിതിയിലെ നിരവധി സിദ്ധാന്തങ്ങളും അദ്ദേഹത്തിന്റെ പേരിലാണ്: പ്രോപ്പെർട്ടി ഓഫ് ദ ഇൻസർക്കിൾ, സർകംസർക്കിൾ ഓഫ് ട്രൈയാംഗിൾ, ത്രികോണങ്ങളും കോണിക് വിഭാഗങ്ങളും തമ്മിലുള്ള ബന്ധം, പ്രോപ്പെർട്ടി ഓഫ് സെർട്ടെയ്ൻ പെർപെൻഡികുലേഴ്സ് ഓൺ ട്രയാംഗിൾ സൈഡ്സ് എന്നിവയുടെ വിവരണം.

1810-ൽ "ട്രെയ്റ്റെ ഡി ലാ ഡെഫെൻസ് ഡെസ് പ്ലേസ് ഫോർട്ടസ്" എന്ന പേരിൽ അദ്ദേഹം കോട്ടയെക്കുറിച്ചുള്ള ആശയങ്ങൾ പ്രസിദ്ധീകരിക്കുകയും 1812-ൽ പ്രസിദ്ധീകരിച്ച മൂന്നാം പതിപ്പിൽ കോട്ടയെക്കുറിച്ചുള്ള അദ്ദേഹത്തിന്റെ ആശയങ്ങൾ കൂടുതൽ വികസിപ്പിച്ചെടുത്തു. 1814-ൽ "എ ട്രീറ്റൈസ് ഓൺ ദി ഡിഫെൻസ് ഓഫ് ഫോർട്ടിഫൈഡ് പ്ലേസസ്" എന്ന ഇംഗ്ലീഷ് പരിഭാഷ പ്രസിദ്ധീകരിച്ചു. അദ്ദേഹത്തിന്റെ ചില നിർദ്ദേശങ്ങൾ മുഖ്യധാരാ എഞ്ചിനീയർമാർ അംഗീകരിച്ചെങ്കിലും, പത്തൊൻപതാം നൂറ്റാണ്ടിന്റെ മധ്യത്തിൽ, നിർമ്മിച്ച കോട്ടകളിൽ നീണ്ട കിഴുക്കാം തുക്കമായ മലഞ്ചെരിവിനടിവാരത്തിലായി നിർമ്മിച്ച കാർനോട്ട് മതിൽ കോട്ട ഒരു സാധാരണ സവിശേഷതയായി മാറി.

കോൺഗ്രസ് പോളണ്ടിലെ വാർസോയിൽ താമസിച്ച അദ്ദേഹം പിന്നീട് പ്രഷ്യ രാജ്യത്തിലേക്ക് മാറുകയും, അവിടെ അദ്ദേഹം മഗ്ഡെബർഗ് നഗരത്തിൽ വച്ച് മരിച്ചു. അതേ സമയം തന്നെ വിക്ടർ ഡി ഫേ ഡി ലാ ടൂർ-മൗബർഗ്, ജീൻ-ബാപ്റ്റിസ്റ്റ് ബൗഡിൻ, ഫ്രാങ്കോയിസ് സാവെറിൻ മാർസിയോ എന്നിവരോടൊപ്പം കാർനോട്ടിന്റെ ഭൗതികാവശിഷ്ടങ്ങൾ 1889-ൽ പന്തയോണിൽ സംസ്കരിച്ചു, 

1789-ൽ തുടക്കം മുതൽ 1815-ൽ നെപ്പോളിയൻ തകരുന്നതുവരെ ഫ്രഞ്ച് വിപ്ലവത്തിന്റെ എല്ലാ ഘട്ടങ്ങളിലും കാർനോട്ട് അതിജീവിച്ചു. സാമൂഹികവും രാഷ്ട്രീയവുമായ രംഗത്ത്, രാജ്യത്തെ മെച്ചപ്പെടുത്തുന്നതിനായി നിരവധി പരിഷ്കാരങ്ങളുടെ ഉപജ്ഞാതാവായിരുന്നു കാർനോട്ട്. ഇതിലൊന്ന് എല്ലാ പൗരന്മാർക്കും നിർബന്ധിത പൊതുവിദ്യാഭ്യാസം നൽകാനുള്ള നിർദ്ദേശമായിരുന്നു. കൂടാതെ, പുതിയ ഭരണഘടനയ്ക്കുള്ള ഒരു നിർദ്ദേശം അദ്ദേഹം എഴുതി, അതിൽ "പൗരന്മാരുടെ കടമകളുടെ വിളംബരം" ഉൾപ്പെടുന്നു. അതിൽ ഇരുപതിനും ഇരുപത്തിയഞ്ചിനും ഇടയിൽ ഫ്രാൻസിലെ എല്ലാ പൗരന്മാർക്കും വിദ്യാഭ്യാസവും സൈനിക സേവനവും ഉണ്ടാകണമെന്ന് നിർദ്ദേശിച്ചിരുന്നു. ഈ നിർദ്ദേശങ്ങൾ അക്കാലത്തെ വിപ്ലവകാരികളുടെ ചിന്തയ്ക്ക് അനുസൃതമായിരുന്നു, അതിനർത്ഥം ജന്മാവകാശത്തിലൂടെയല്ലാതെ കഴിവിലൂടെയും ബുദ്ധിയിലൂടെയും സ്ത്രീകളെയും പുരുഷന്മാരെയും ബഹുമാനിക്കണം. ജന്മം കൊണ്ടും അല്ലാതെയും കാർനോട്ട് കുലീനനായിരുന്നു.

എഞ്ചിനീയറിംഗ് സിദ്ധാന്തത്തെക്കുറിച്ചുള്ള ലേഖനങ്ങൾ അദ്ദേഹം പ്രസിദ്ധീകരിച്ചു. 1780-ൽ Essai sur les machines en général അക്കാദമി ഓഫ് സുർ സയൻസ് ഓഫ് പാരീസിൽ നിന്ന് മാന്യമായ പരാമർശം നേടി. ഇത് പുതുക്കി 1783-ൽ പ്രസിദ്ധീകരിച്ചു. ഇതിൽ അദ്ദേഹം മെക്കാനിക്കൽ സിസ്റ്റങ്ങളിൽ പവർ ട്രാൻസ്മിഷന്റെ ഗണിതശാസ്ത്ര സിദ്ധാന്തം രൂപപ്പെടുത്തി. അദ്ദേഹത്തിന്റെ ഉപന്യാസം Principes fondamentaux de l'équilibre et du mouvement 1803 മുമ്പത്തെ സൃഷ്ടിയുടെ കൂടുതൽ പുനരവലോകനവും വിപുലീകരണവും ആയിരുന്നു. "എഞ്ചിനീയറിംഗ് മെക്കാനിക്സിന്റെ ആദ്യത്തെ സൈദ്ധാന്തിക വിശകലനം" ആയിരുന്നു ഇത്. അതിൽ അദ്ദേഹം സിസ്റ്റത്തിന്റെ ഒരു ഭാഗത്തുനിന്നു മറ്റൊരു ഊർജ്ജത്തിന്റെ ചലനത്തെ വിശകലനം ചെയ്തു. വൈദ്യുതി ഏറ്റവും കാര്യക്ഷമമായി കൈമാറ്റം ചെയ്യപ്പെടുന്നുവെന്ന് അദ്ദേഹം കണ്ടെത്തി. ഏറ്റവും വലിയ ഉപയോഗപ്രദമായ ജോലി ചെയ്യുമ്പോൾ ഘർഷണം, ടർബുലെൻസ്, മറ്റ് ഊർജ്ജം പാഴാക്കുന്ന ഘടകങ്ങൾ എന്നിവ ഏറ്റവും കുറഞ്ഞ അളവിൽ സൂക്ഷിക്കുന്നു. ഊർജ്ജ സംരക്ഷണത്തിന്റെ പൊതുവായ നിയമത്തോടുള്ള ആദ്യകാലത്തെ അപൂർണ്ണവുമായ സമീപനമായിരുന്നു ഇത്. കാർനോട്ടിന്റെ മകൻ നിക്കോളാസ് ലിയോനാർഡ് സാഡി കാർനോട്ട് സ്റ്റീം എഞ്ചിനുകളുടെ താപ കാര്യക്ഷമതയെക്കുറിച്ച് ഗവേഷണം നടത്തിയപ്പോൾ പിതാവിന്റെ പ്രവർത്തനങ്ങളെ സ്വാധീനിച്ചു.

ഈഫൽ ഗോപുരത്തിൽ ആലേഖനം ചെയ്ത 72 പേരുകളിൽ ഒന്നാണ് ലസാരെ കാർനോട്ടിന്റെ പേര്.





</doc>
<doc id="475513" url="https://ml.wikipedia.org/wiki?curid=475513" title="വ്ലാദമിർ കോട്ടെൽനികോവ്">
വ്ലാദമിർ കോട്ടെൽനികോവ്

വ്ലാദമിർ കോട്ടെൽനികോവ്, (1908 സെപ്റ്റംബർ 6, കസാൻ - 11 ഫെബ്രുവരി 2005, മോസ്കോ) സോവിയറ്റ് യൂണിയനിൽ നിന്നുള്ള ഒരു വിവര സിദ്ധാന്ത വാദിയും ആദ്യകാല റഡാർ ജ്യോതിശാസ്ത്രനുമായിരുന്നു. 1953 ൽ ടെക്നിക്കൽ സയൻസ് (റേഡിയോ ടെക്നോളജി) വകുപ്പിൽ റഷ്യൻ അക്കാദമി ഓഫ് സയൻസ് അംഗമായി അദ്ദേഹം തിരഞ്ഞെടുക്കപ്പെട്ടു. 1973 ജൂലൈ 30 മുതൽ 1980 മാർച്ച് 25 വരെ RSFSR സുപ്രീം കൗൺസിൽ ചെയർമാനായി കോട്ടെൽനിക്കോവ് സേവനമനുഷ്ഠിച്ചു.


</doc>
<doc id="475516" url="https://ml.wikipedia.org/wiki?curid=475516" title="പോർട്രെയ്റ്റ് ഓഫ് എ യങ് വുമൺ (റെംബ്രാന്റ്)">
പോർട്രെയ്റ്റ് ഓഫ് എ യങ് വുമൺ (റെംബ്രാന്റ്)

1632-ൽ റെംബ്രാന്റ് ചിത്രീകരിച്ച ഒരു എണ്ണച്ചായാചിത്രമാണ് പോർട്രെയ്റ്റ് ഓഫ് എ യങ് വുമൺ (Bust of a Young Woman). പത്തൊൻപതാം നൂറ്റാണ്ടിന്റെ അവസാനത്തിൽ ലിച്ചെൻ‌സ്റ്റൈൻ രാജകുമാരനായ ജോൺ രണ്ടാമൻ ഈ ചിത്രം വാങ്ങുകയും ചുർ ബിഷപ്പ് ജോർജ് ഷ്മിഡ് വാൻ ഗ്റൂനേക്കിന് നൽകുകയും ചെയ്തു. 1929-ൽ അദ്ദേഹം അമേരിക്കയിലെ ബോസ്റ്റണിലെ ആർട്ട് ഡീലർ ആർ. സി. വോസ് ഗാലറീസിന് 125,000 ഡോളറിന് ഈ ചിത്രം വിറ്റു. പിന്നീട് 1929-ൽ ബോസ്റ്റൺ 
അടിസ്ഥാനമാക്കി പ്രവർത്തിച്ചിരുന്ന സമാഹർത്താവ്‌ റോബർട്ട് ട്രീറ്റ് പേയിൻ രണ്ടാമന് 12500 ഡോളറിന് വോസ് വീണ്ടും വിറ്റു. 1930 ജനുവരി മുതൽ 1944 വരെ അദ്ദേഹം ബോസ്റ്റണിലെ ഫൈൻ ആർട്സ് മ്യൂസിയത്തിനുവേണ്ടി ഈ ചിത്രം തല്ക്കാലത്തേയ്ക്ക് കടമെടുത്തതായിരുന്നു. 1943-ൽ പെയ്ൻ II മരണമടഞ്ഞപ്പോൾ, മകൻ റിച്ചാർഡ് കഷിങ് പെയിനു ലഭിക്കുകയും 1986 വരെ അത് പൈൻ കുടുംബ ശേഖരത്തിൽ തുടർന്നു. ആ കാലഘട്ടത്തിന്റെ അവസാനം ഇരുപത് വർഷത്തോളം ഈ ചിത്രം ഫൈൻ ആർട്സ് മ്യൂസിയത്തിൽ സ്ഥിരമായി പ്രദർശിപ്പിച്ചിരുന്നു. 1986 ഡിസംബർ 10 ന് ഈ ചിത്രം ലണ്ടനിലെ സോതെബീസ് അജ്ഞാതനായൊരാൾക്ക് വിറ്റു. പിന്നീട് അദ്ദേഹം ഈ ചിത്രം 2007-ൽ ലോസ് ഏഞ്ചൽസിലെ ജെ. പോൾ ഗെറ്റി മ്യൂസിയത്തിലേക്ക് വായ്പയായി നൽകുകയുണ്ടായി.
ചരിത്രകാരന്മാർ ഡച്ച് ജനതയുടെ സുവർണ്ണകാലഘട്ടം എന്ന് വിശേഷിപ്പിക്കുന്ന കാലഘട്ടത്തിൽ നെതർലന്റ്സിൽ ജീവിച്ചിരുന്ന പ്രശസ്തനായ ചിത്രകാരനും കൊത്തുപണിക്കാരനുമായിരുന്നു റെംബ്രാന്റ് വാങ് റേയ്ൻ. സൗഭാഗ്യപൂർണ്ണമായ യൗവനകാലവും ദുരിതം നിറഞ്ഞ വാർദ്ധക്യവും അദ്ദേഹത്തിന്റെ രചനകളുടെ പ്രത്യേകതയായിരുന്നു. അദ്ദേഹത്തിന്റെ മിക്ക ചിത്രങ്ങളും കലാസ്വാദകരുടെ ശ്രദ്ധ പിടിച്ചു പറ്റിയിരുന്നു. റെംബ്രാന്റ് പല പ്രശസ്ത ചിത്രങ്ങളും രചിച്ചു. അവയിൽ ചിലത് വളരെ വലിപ്പമുള്ള ചിത്രങ്ങളാണ്, ചിലത് വളരെ ഇരുണ്ടതും ശോകപൂർണ്ണവുമാണ്. റെംബ്രാന്റിന്റെ പല ചിത്രങ്ങളും കാണുമ്പോൾ കാണികൾക്ക് ചിത്രത്തിൽ സംഭവിക്കുന്ന കാര്യങ്ങളിൽ തങ്ങളും ഭാഗമാണെന്നു തോന്നും. ലോകമെമ്പാടുമുള്ള ചിത്ര പ്രദർശനശാലകളിൽ റെംബ്രാന്റിന്റെ ചിത്രങ്ങൾ കാണാം. 



</doc>
<doc id="475523" url="https://ml.wikipedia.org/wiki?curid=475523" title="കണ്ണേറ് പാട്ട്">
കണ്ണേറ് പാട്ട്

കണ്ണൂർ ജില്ലയിൽ പരക്കെ പ്രചരിക്കപ്പെടുന്നു. മലയസമുദായത്തിൽപ്പെട്ടവരാണ് ഈ കലാപ്രകടനം നടത്തിവരാറുള്ളത്. തികച്ചും അനുഷ്ഠാനപരമാണ് ഈ കല. പ്രായപൂർത്തിവന്നവർക്കെല്ലാം ഈ കലയിൽ പങ്കെടുക്കാം. തെയ്യംകെട്ടൽ, മന്ത്രവാദം എന്നിവയാണ് കലാകാരന്മാരുടെ തൊഴിലുകൾ. ഒൻപതു നൂറ്റാണ്ട് പഴക്കമുണ്ട് ഈ കലയ്ക്കെന്ന് ഊഹിക്കുന്നു. പാട്ടുകാരികളായ സ്ത്രീകളും വാദ്യക്കാരുമടക്കം ഏഴുപേരെങ്കിലും വേണം. കണ്ണൂർ ജില്ലയിലെ മിക്ക ഗ്രാമങ്ങളിലും ഈ കലയുടെ ഗുരുനാഥന്മാർ ഉണ്ട്. കണ്ണേറിന് വേണ്ടി ക്ഷണിക്കപ്പെടുമ്പോൾ ഇവർ ഓരോ സംഘങ്ങളായി മാറും. 

ദൃഷ്ടിദോഷം അകറ്റാൻ വേണ്ടി നടത്തപ്പെടുന്ന കലയാണ് കണ്ണേറുപാട്ട്. നാവേറ് പോലെയാണെങ്കിലും വിശ്വാസകേന്ദ്രീകൃതമായൊരു കലാവിരുന്നാണിത്. അരി, അവിൽ, മലര്, ഇളനീർ എന്നിവ കൊണ്ട് മുതിർച്ച വെച്ചതിനു മുമ്പിൽ ദൃഷ്ടിദോഷം ബാധിച്ച വ്യക്തി ഇരിക്കുന്നു. പാട്ടുകാർ പുരാണ സ്തുതിഗീതങ്ങൾ പാടിക്കൊണ്ട് കരിനിച്ചി എന്ന ചെടിയുടെ കമ്പുകൊണ്ട് ആ വ്യക്തിയെ ഉഴിയുന്നു. ദീർഘനേരം നീണ്ടുനിൽക്കുന്ന പാട്ടിന്റെ അവസാനം ഗുളികൻ എന്ന തെയ്യം കെട്ടിയാടന്നു. ചെണ്ടയാണ് പ്രധാന വാദ്യോപകരണം. രാവിലെ എട്ടു മുതൽ പത്തു മണി വരെ ഈ കലാപ്രകടനം നീണ്ടുനിൽക്കും. 

അരി, അവൽ, മലർ, തേങ്ങ, ഇളനീർ എന്നിവ ഒരുക്കിവെച്ച വീട്ടിന്റെ ഉമ്മറമാണ് അരങ്ങ്. ഗുളികൻ തെയ്യം വീട്ടുമുറ്റത്ത് വെച്ച് കെട്ടിയാടുന്നു. നിലവിളക്കല്ലാതെ മറ്റു ദീപവിതാനങ്ങളാവശ്യമില്ല. ഗുളികൻ തെയ്യത്തിന് കുരുത്തോലകൊണ്ടുള്ള ഉടുപ്പും ആഭരണങ്ങളും മുഖത്ത് പാളയും പാട്ടുകാർക്കും ദൃഷ്ടിദോഷം ബാധിച്ചവർക്കും സാധാരണ വേഷം തന്നെ. രോഗബാധിതർക്ക് ഒരു ചികിൽസാ സമ്പ്രദായമെന്ന നിലയിൽ പ്രചരിക്കപ്പെട്ട ഈ കല ഒരന്ധവിശ്വാസമായി ജനങ്ങൾ കരുതാൻ തുടങ്ങിയതോടെ പ്രചാരം കുറഞ്ഞുവന്നു. ഉണക്കമുളക് , ഉപ്പ് തുടങ്ങിയവ ഇനി കണ്ണേറ് ഏൽക്കണ്ട എന്ന് കരുതുന്ന ആളിന്റെ തലയ്ക്ക് മൂന്ന് പ്രാവശ്യം ചുറ്റി അടുപ്പിലിടുന്ന രീതി ഇന്നും പല സ്ഥലങ്ങളിലും തുടർന്നു വരുന്നുണ്ട്. മലയസമുദായത്തിൽ തെയ്യം കെട്ടിയാടാനറിയുന്നവരെല്ലാം ഈ കലയിലും പ്രവീണമുള്ളവരാണ്.


</doc>
<doc id="475524" url="https://ml.wikipedia.org/wiki?curid=475524" title="കളിത്തട്ടേൽ കളി">
കളിത്തട്ടേൽ കളി

കോട്ടയം ജില്ലയിൽ നീണ്ടൂർ പഞ്ചായത്തിൽ നടത്തുന്ന കളിയാണ് ഇത്. നായർ സമുദായക്കാരാണ് സാധാരണ കൈകാര്യം ചെയ്യുന്നത്. അനുഷ്ഠാനമായും സാമൂഹ്യവിനോദമായും നടത്തിപ്പോരുന്നു. 
പതിനെട്ടു മുതൽ അറുപത് വയസ്സുവരെ പ്രായമുള്ളവർ ഇതിൽ പങ്കെടുക്കാറുണ്ട്.

കൃഷിയും ഉദ്യോഗവും തൊഴിലായി സ്വീകരിച്ച പലരും ഇത് അവതരിപ്പിക്കുന്നു. നാനൂറ് വർഷത്തിനുമേൽ പഴക്കമുണ്ടെന്ന് വിശ്വാസം.

ഇരട്ട വരത്തക്കവണ്ണം പന്ത്രണ്ടു മുതൽ ഇരുപതുവരെ കലാകാരന്മാർ പങ്കെടുക്കും.

നീണ്ടൂൂർ ഭഗവതി ക്ഷേത്രത്തിൽ കളിത്തട്ടിൽ നടത്തുന്ന ഏക കലാരൂപം. ഒറ്റമുണ്ടുടുത്ത് തലയിൽ മുണ്ടുകൊണ്ട് വട്ടക്കെട്ടുകെട്ടി തട്ടിൽ കയറി കളിക്കുന്നു. തിരുവാതിരക്കളി നടത്തുന്നവരെപ്പോലെ അണിനിരന്നുകൊണ്ട് കളിക്കും. താളമേളങ്ങളോടുകൂടിയ പ്രകടനം, ചെങ്കിലക്കാരൻ പാടിക്കൊടുക്കുന്നു. പാട്ടിനനുസരിച്ച് താളം ചവിട്ടുകയും നൃത്തംവെക്കുകയും ചെയ്യും.

ചെണ്ട, ചേങ്കില, ഇലത്താളം, മദ്ദളം എന്നീ വാദ്യോപകരണങ്ങൾ ഉപയോഗിക്കുന്നു. പ്രദർശനം നാലു മണിക്കൂർ സമയം നീണ്ടുനിൽക്കും.

തൂക്കുവിളക്കു കത്തിക്കും. അതിന്റെ ചുറ്റം നിന്ന് തൊഴുതു വന്ദനം നട്തതിയതിനു മേലാണ് കളി തുടങ്ങുക.‌

ഒറ്റ വെള്ളമുണ്ടുടുത്ത് വെള്ളമുണ്ടുകൊണ്ട് തലയിൽ വട്ടക്കെട്ടുകെട്ടി വേഷമണിയുന്നു. പ്രത്യേക ചമയമില്ല.

</doc>
<doc id="475528" url="https://ml.wikipedia.org/wiki?curid=475528" title="പുതിയ നിയമം മലയാള ഭാഷയിൽ പരിഭാഷപ്പെട്ടത രണ്ടാം അച്ചടിപ്പ 1834">
പുതിയ നിയമം മലയാള ഭാഷയിൽ പരിഭാഷപ്പെട്ടത രണ്ടാം അച്ചടിപ്പ 1834

ബെഞ്ചമിൻ ബെയിലി പരിഭാഷയ്ക്ക് നേതൃത്വം കൊടുത്ത് 1826-1829 കാലഘട്ടത്തിലാണ് മലയാളത്തിലെ ആദ്യ ബൈബിൾ പ്രസിദ്ധീകരിച്ചത്. പുതിയ നിയമത്തിലെ എല്ലാ പുസ്തകങ്ങളും ഇതിൽ ഇല്ല. പുതിയ നിയമത്തിലെ നാലു സുവിശേഷങ്ങളും അപ്പൊസ്തൊലപ്രവർത്തികളും ആണ് ഇതിൾ ഉൾപ്പെട്ടിരിക്കുന്നത്. വാചകങ്ങൾ അവസാനിക്കുമ്പോൾ ഉള്ള വിരാമത്തിനു * ചിഹ്നനം ഇതിൽ ഉപയോഗിച്ചിരിക്കുന്നു.



</doc>
<doc id="475540" url="https://ml.wikipedia.org/wiki?curid=475540" title="പൊറിഞ്ചു മറിയം ജോസ്">
പൊറിഞ്ചു മറിയം ജോസ്

ജോഷി സംവിധാനം ചെയ്ത് 2019 ഓഗസ്റ്റ് 23ന് പ്രദർശനത്തിനെത്തിയ ഒരു മലയാളഭാഷ ആക്ഷൻ ത്രില്ലർ ചലച്ചിത്രമാണ് പൊറിഞ്ചു മറിയം ജോസ്. ജോജു ജോർജ്, ചെമ്പൻ വിനോദ് ജോസ്, നൈല ഉഷ എന്നിവർ പ്രധാനവേഷങ്ങളിൽ അഭിനയിച്ചു.
നാലു വർഷത്തെ ഇടവേളയ്ക്കു ശേഷമാണ് ജോഷി ഒരു സിനിമ സംവിധാനം ചെയ്തത്. 2015-ൽ പുറത്തിറങ്ങിയ മോഹൻലാൽ നായകനായ ലൈല ഓ ലൈലയാണ് ഇതിനു മുൻപ് ഇദ്ദേഹം സംവിധാനം ചെയ്തത്. ജോഷി എന്ന മാസ്റ്റർ ക്രാഫ്റ്റ്‌സ്മാൻ പുതുതലമുറ അഭിനേതാക്കളെ പ്രധാന കഥാപാത്രങ്ങളാക്കി സംവിധാനം ചെയ്തു എന്ന പ്രത്യേകത അർഹിക്കുന്ന
ചിത്രമെന്ന നിലയിൽ വളരെയധികം പ്രതീക്ഷ നൽകിയ പ്രോജക്ടാണിത്..
ജേക്സ് ബിജോയ് ഈ ചിത്രത്തിന്റെ സംഗീതവും പശ്ചാത്തലസംഗീതവും നിർവഹിച്ചു.
വാണിജ്യപരമായി വിജയം നേടിയ ഈ ചിത്രം 100 ദിവസം തിയേറ്ററുകളിൽ പ്രദർശിപ്പിച്ചു.

1985 -കാലഘട്ടത്തിൽ തൃശൂരിൽ നടക്കുന്ന ഒരു പളളി പെരുന്നാളിനെ ചുറ്റിപറ്റിയുള്ള സംഭവവികാസങ്ങളിലൂടെയാണ് ഈ ചിത്രത്തിന്റെ കഥ വികസിക്കുന്നത്.

തൃശൂരാണ് കഥാപശ്ചാത്തലം. സ്ഥലത്തെ പ്രധാന പലിശക്കാരൻ ആലപ്പാട്ട് വർഗീസിന്റെ (നന്ദു) മകളാണ് മറിയം. സാമൂഹികമായി താഴേത്തട്ടിലുള്ള കുടുംബങ്ങളിൽ നിന്ന് വരുന്നവരാണ് പൊറിഞ്ചുവും ജോസും. പക്ഷേ അത്തരത്തിലുള്ള വേർതിരിവുകൾ തങ്ങൾക്കിടയിലുള്ള സൗഹൃദത്തിൽ കാണാത്തവരാണ് മൂവരും. എന്നാൽ സൗഹൃദത്തിൽ ഒതുങ്ങിനിൽക്കാത്തതാണ് പൊറിഞ്ചുവിന് മറിയത്തോടും തിരിച്ചുമുള്ള ആഭിമുഖ്യം. സ്കൂൾ കാലത്ത് ഇരുവർക്കുമിടയിൽ തളിരിടുന്ന കൗമാര പ്രണയം മുതിരുംതോറും വളരുകയാ പൊറുഞ്ചുവിനെ കാട്ടാളൻ പൊറിഞ്ചുവെന്ന് നാട്ടുകാർ വിളിച്ചുതുടങ്ങിയിട്ടുണ്ട്. അച്ഛന്റെ വേർപാടിന് ശേഷം പലിശയ്ക്ക് പണം കൊടുക്കൽ ഏറ്റെടുത്ത് നടത്തുന്ന മറിയം ആലപ്പാട്ട് മറിയമായിട്ടുണ്ട്. താൻ സ്നേഹിച്ച പൊറുഞ്ചിവിനോടൊപ്പം ജീവിതം ആരംഭിക്കാൻ മുതിരുന്ന മറിയത്തെ 
വീടിന് മുന്നിലുള്ള മാവിൽ കെട്ടി തൂങ്ങുന്നത് പോലെ ആത്മഹത്യ ഭീഷണി ഉയർത്തിയ മറിയത്തിന്റെ അച്ഛൻ മാവിലെ ഉറുമ്പ് കടിയേറ്റ് അബദ്ധ വശാൽ താഴേക്ക് വീണ് മരണപ്പെടുന്നു.പൊറിഞ്ചു കാരണമാണ് തന്റെ അച്ഛൻ മരിച്ചതെന്ന് വിശ്വസിക്കുന്ന മറിയ പൊറിഞ്ചുവിനോട് അനിഷ്ടം പ്രകടിപ്പിക്കുന്നു.അവൾ അവനെ വലിയ തോതിൽ വെറുക്കുന്നു.
നാട്ടിലെ ധനികനും പ്രമുഖനാണ് ഐപ്പ് മുതലാളി(വിജയരാഘവൻ).മുതലാളിയുടെ വിശ്വസ്തൻ ആണ് പൊറിഞ്ചു.ഐപ്പിൻറ്റെ കൊച്ചു മകൻ പ്രിൻസ്(രാഹുൽ മാധവ്) പള്ളി പെരുന്നാളിന് പൊറിഞ്ചുവിൻറ്റെ പെണ്ണായ മറിയത്തോട് അപമര്യാദയായി പെരുമാറുന്നു.അതിഷ്ടപ്പെടാത്ത ജോസ് പ്രിൻസിനെ മർദ്ദിക്കുന്നു.അതേ തുടർന്ന് ഐപ്പിൻറ മക്കൾ ജോസിനെ പൊതിരെ തല്ലുന്നു.പൊറിഞ്ചു ജോസിനെ രക്ഷിക്കുന്നു.പ്രിൻസിന് മറിയത്തോട് അടങ്ങാത്ത മോഹവും
ജോസിനോട് പകയും ജനിക്കുന്നു.
മറ്റൊരു പെരുന്നാൾ കൂടെ ആ ഗ്രാമത്തിൽ വന്നു.പെരുന്നാളിനോടനുബന്ധിച്ച് തന്റെ ഭാര്യയ്ക്കും മകൾക്കും പുതിയ വസ്ത്രങ്ങളും വാങ്ങി ഒരു സുഹൃത്തിനോടൊപ്പം തിയേറ്ററിൽ സിനിമ കാണാൻ എത്തിയ ജോസിനെ പ്രിൻസും കൂട്ടാളികളും ചേർന്ന് വെട്ടുന്നു.
ആശുപത്രിയിലേക്കുള്ള വഴിമധ്യേ പൊറുഞ്ചുവിൻറ്റെ കൺമുന്നിൽ വച്ച് ജോസ് മരണത്തിനു കീഴടങ്ങുന്നു.ഇതിന് പ്രതികരണമെന്നോണം പെരുന്നാളിന് അന്ന് പ്രിൻസിനെ പൊറിഞ്ചു കുത്തി കൊല്ലുന്നു.പൊറിഞ്ചുവിനെ കൊല്ലാൻ ഇറങ്ങി തിരിക്കുന്ന ഐപ്പ് മുതലാളിയുടെ മക്കളടക്കമുള്ള ഗുണ്ടാ സംഘത്തെ പൊറിഞ്ചു നേരിടുന്നു.ഗുണ്ടകളെയെല്ലാം
വക വരുത്തിയ പൊറിഞ്ചു ഐപ്പ് മുതലാളിയെ ഓർത്ത് ഐപ്പിൻറ്റെ 
മക്കളെ വെറുതെ വിടുന്നു.
പെരുന്നാൾ സംഘം ഐപ്പിൻറ്റെ വീടിന് മുന്നിലെത്തുന്നു.അവിടെ വച്ച് തന്റെ കൊച്ചു മകനെ കൊന്ന പൊറിഞ്ചുവിനെ ഐപ്പ് കുത്തി കൊല്ലുന്നു.മറിയത്തിൻറ്റെ മുന്നിൽ
വച്ച് തന്നെ പൊറിഞ്ചു മരണപ്പടുന്നു.
പൊറിഞ്ചുവിൻറ്റെ കല്ലറയിൽ മറിയം പൂക്കൾ വെയ്ക്കുന്നതാണ് പിന്നെ കാണാൻ കഴിയുന്നത്.
സെമിത്തേരിയുടെ തൊട്ടു അടുത്തു തന്നെയുള്ള ഗ്രൗണ്ടിൽ ചില കുട്ടികൾ വഴക്കും,അടി പിടിയും,"അടുത്ത പെരുന്നാളിന് നിനക്ക് കാണിച്ചു തരാമെടാ" എന്ന് മറ്റും വെല്ലുവിളിയ്ക്കുന്നതുമായ കാഴ്ച കണ്ട് മറിയം പൊറിഞ്ചുവിനേയും,ജോസിനേയും ഓർത്തു നിൽക്കുന്നു. ഇവിടെ ഈ ചിത്രം അവസാനിക്കുന്നു.


പോത്തിന്റെ മൂക്കുകയർ പിടിച്ചു നിൽക്കുന്ന ജോജു ജോർജ് കവണിയുടുത്ത് തനി നസ്രാണി വേഷത്തിൽ നൈല ഉഷ. പടക്കം പൊടിച്ച് ചെമ്പൻ വിനോദ്;ഈ ചിത്രത്തിന്റെ ഫസ്റ്റ് ലുക്ക് പോസ്റ്ററിലെ താരനിര ഇങ്ങനെ ആയിരുന്നു.
വ്യത്യസ്തമാർന്ന ഈ പോസ്റ്റർ വളരെയധികം പ്രേക്ഷക ശ്രദ്ധയാകർഷിച്ചു.

നടൻ മോഹൻലാൽ ആണ് ഈ ചിത്രത്തിന്റെ ട്രെയിലർ റിലീസ് ചെയ്തത്.പൊറിഞ്ചുവിനെയും മറിയത്തെയും ജോസിനെയും പരിചയപ്പെടുത്തുന്ന വിധത്തിലാണ് അണിയറ പ്രവർത്തകർ ട്രയിലർ ഒരുക്കിയത്.

2019 ഓഗസ്റ്റ് 23ന്(വെള്ളിയാഴ്ച) ഈ ചിത്രം തീയേറ്ററുകളിൽ പ്രദർശനത്തിനെത്തി.കേരളത്തിൽ വ്യാപകമായ പ്രളയത്തിൻറ്റെ പശ്ചാത്തലത്തിൽ ഈ ചിത്രത്തിന്റെ റിലീസ് നീട്ടിവച്ചിരുന്നു.
ഈ ചിത്രത്തിന് പൊതുവെ അനുകൂല അഭിപ്രായമാണ് നിരൂപകരിൽ നിന്നും, പ്രേക്ഷകരിൽ നിന്നും ലഭിച്ചത്.
വാണിജ്യപരമായി ഈ ചിത്രം 
വിജയമായിരുന്നു.100 ദിവസത്തിലേറെ ഈ ചിത്രം തിയേറ്ററുകളിൽ പ്രദർശിപ്പിച്ചു.

വിലാപ്പുറങ്ങൾ എന്ന നോവലിനെ കോപ്പിയടിച്ചതാണെന്ന ആരോപണവുമായി നോവലിന്റെ തന്നെ എഴുത്തുകാരി ലിസി ജോയ് രംഗത്തെത്തിയിരുന്നു.എന്നാൽ ഈ വിഷയത്തിൽ കോടതി അന്തിമമായ വിധി തീർപ്പാക്കിയിരുന്നു.
ഈ ഒരു വിവാദം കൊണ്ട് തന്നെ വളരെയധികം ജനശ്രദ്ധ ഈ ചിത്രത്തിലേക്ക് തിരിയുവാൻ ഇടയാക്കി.

ഹരിനാരായണൻ,ജോ പോൾ, ജ്യോതിഷ് ടി കാശി എന്നിവരുടെ വരികൾക്ക് ജേക്ക്സ് ബിജോയ് ആണ് സംഗീത സംവിധാനം 
നിർവ്വഹിച്ചത്.ചിത്രത്തിലെ മനമറിയുന്നോള് എന്ന ഗാനം ടൊവിനോ തോമസിന്റെ ഫേസ്ബുക്ക് പേജ് വഴി പുറത്തിറങ്ങി.
1.മനമറിയുന്നോള്- വിജയ് യേശുദാസ്, സച്ചിൻ രാജ്

2.ഇന്നലെ ഞാനൊരു- സേതു തങ്കച്ചൻ,ബാലു തങ്കച്ചൻ

3.നീല മാലാഖേ - കേശവ് വിനോദ്,ദീപിക


</doc>
<doc id="475542" url="https://ml.wikipedia.org/wiki?curid=475542" title="മൊബൈൽ കമ്പ്യൂട്ടിംഗ്">
മൊബൈൽ കമ്പ്യൂട്ടിംഗ്

മൊബൈൽ കമ്പ്യൂട്ടിംഗ് എന്നത് മനുഷ്യനും കമ്പ്യൂട്ടറും തമ്മിലുള്ള ഇടപെടലാണ്, അതിൽ സാധാരണ ഉപയോഗ സമയത്ത് ഒരു കമ്പ്യൂട്ടർ കൈമാറ്റം ചെയ്യപ്പെടുമെന്ന് പ്രതീക്ഷിക്കുന്നു, ഇത് ഡാറ്റ, വോയ്‌സ്, വീഡിയോ എന്നിവ കൈമാറാൻ അനുവദിക്കുന്നു. മൊബൈൽ കമ്പ്യൂട്ടിംഗ്, മൊബൈൽ ഹാർഡ്‌വെയർ, മൊബൈൽ സോഫ്റ്റ്‌വേർ എന്നിവ ഉൾപ്പെടുന്നു. ആശയവിനിമയ പ്രശ്നങ്ങളിൽ അഡ്‌ഹോക് നെറ്റ്‌വർക്കുകളും ഇൻഫ്രാസ്ട്രക്ചർ നെറ്റ്‌വർക്കുകളും ആശയവിനിമയ സവിശേഷതകൾ, പ്രോട്ടോക്കോളുകൾ, ഡാറ്റ ഫോർമാറ്റുകൾ, കോൺക്രീറ്റ് സാങ്കേതികവിദ്യകൾ എന്നിവ ഉൾപ്പെടുന്നു. ഹാർഡ്‌വെയറിൽ മൊബൈൽ ഉപകരണങ്ങളോ ഉപകരണ ഘടകങ്ങളോ ഉൾപ്പെടുന്നു. മൊബൈൽ ആപ്ലിക്കേഷനുകളുടെ സവിശേഷതകളും ആവശ്യകതകളും മൊബൈൽ സോഫ്റ്റ്‌വേർ കൈകാര്യം ചെയ്യുന്നു.

</doc>
<doc id="475555" url="https://ml.wikipedia.org/wiki?curid=475555" title="സങ്കീർത്തനങ്ങളുടെ പുസ്തകം">
സങ്കീർത്തനങ്ങളുടെ പുസ്തകം

1839-ൽ കോട്ടയം സി.എം.എസ്. പ്രസ്സിൽ നിന്ന് മദ്രാസ് ഓക്സിലറി ബൈബിൾ സൊസൈറ്റിക്കു വേണ്ടി പ്രസിദ്ധീകരിച്ച ഗ്രന്ഥമാണ് സങ്കീർത്തനങ്ങളുടെ പുസ്തകം.

ഇതിൽ വാചകങ്ങൾ അവസാനിക്കുമ്പോൾ ഉള്ള വിരാമത്തിനു . ചിഹ്നം തന്നെ ഉപയോഗിച്ചിരിക്കുന്നു. ഈ കാലഘട്ടത്തിലായിരിക്കണം ആദ്യമായി മലയാളവാചകങ്ങൾക്ക് പൂർണ്ണവിരാമം ഉപയോഗിച്ച് തുടങ്ങിയതെന്ന് കരുതുന്നു. ഏ,ഓ കാരങ്ങളോ അതിന്റെ ചിഹ്നങ്ങളോ ഉപയൊഗിച്ചിട്ടില്ല. കോമ, അർദ്ധവിരാമം, ബ്രാക്കറ്റ്, കോളൻ തുടങ്ങി മിക്ക ചിഹ്നങ്ങളും ഈ പതിപ്പിൽ കാണം. ചുരുക്കത്തിൽ ഇതൊക്കെ മലയാളഭാഷയിൽ അവതരിപ്പിച്ചത് ബെയിലി ആണെന്ന് ഇതുവരെ ലഭ്യമായ തെളിവുകളുടെ അടിസ്ഥാനത്തിൽ അനുമാനിക്കാം. മീത്തലും അതിന്റെ ഉപയോഗവും 1839-ൽ ഒന്നും കണ്ടുപിടിച്ചിട്ടില്ലാത്തതിനാൽ അതും ഈ പുസ്തകത്തിൽ ഇല്ല. ഖണ്ഡിക തുടങ്ങുന്നത് സൂചിപ്പിക്കാൻ ¶ ചിഹ്നം ഉപയോഗിച്ചിരിക്കുന്നു. മലയാള അക്കങ്ങൾ തന്നെ എല്ലായിടത്തും ഉപയോഗിച്ചിരിക്കുന്നു.



</doc>
<doc id="475557" url="https://ml.wikipedia.org/wiki?curid=475557" title="സമാധാന സന്ദേശ യാത്ര">
സമാധാന സന്ദേശ യാത്ര

ലോക സമാധാനത്തിനുള്ള ആഹ്വാനവുമായി കാസർകോട് മുതൽ കന്യാകുമാരി വരെ കേരള കത്തോലിക്ക യുവജന പ്രസ്ഥാനത്തിന്റെ സംസ്ഥാന സമിതിയുടെ നേതൃത്വത്തിൽ നടത്തിയ യാത്രയാണ് സമാധാന സന്ദേശ യാത്ര. 2019 ജൂൺ 9-ന് കാസർഗോഡ് ജില്ലയിൽ നിന്ന് ആരംഭിച്ച് ജൂൺ 16-ന് കന്യാകുമാരിയിൽ ഈ യാത്ര അവസാനിച്ചു. കെ.സി.വൈ.എം. സംസ്ഥാന പ്രസിഡന്റ് സിറിയക്ക് ചാഴിക്കാടനാണ് ഈ യാത്ര നയിച്ചത്.


</doc>
<doc id="475561" url="https://ml.wikipedia.org/wiki?curid=475561" title="മലയാളവ്യാകരണ ചോദ്യോത്തരം">
മലയാളവ്യാകരണ ചോദ്യോത്തരം

മലയാളവ്യാകരണം പഠിപ്പിക്കാൻ വേണ്ടി ഹെർമ്മൻ ഗുണ്ടർട്ട് രചിച്ചതാണ് മലയാളവ്യാകരണ ചോദ്യോത്തരം അഥവാ Catechism of Malayalam Grammar. ചോദ്യോത്തരരൂപത്തിലുള്ള ഗ്രന്ഥമാണിത്. 1867-ൽ ഈ കൃതി പുനഃപ്രസിദ്ധീകരിച്ചിരുന്നു. ഈ പുനഃപ്രസിദ്ധീകരണവും പുസ്തകം ഉടച്ചു വാർത്തതും ലിസൺ ഗാർത്ത്‌വെയിറ്റ് ആണ്.


</doc>
<doc id="475572" url="https://ml.wikipedia.org/wiki?curid=475572" title="വ്യാവസായിക-സൂക്ഷ്മജൈവശാസ്ത്രം">
വ്യാവസായിക-സൂക്ഷ്മജൈവശാസ്ത്രം

ജൈവസാങ്കേതിക വിദ്യയുടെ ഒരു പ്രധാന ശാഖയാണ് വ്യാവസായിക-സൂക്ഷ്മജീവശാസ്ത്രം അഥവാ ഇൻഡസ്ട്രിയൽ മൈക്രോബയോളജി. വലിയ അളവിൽ വ്യാവയായികോൽപാദനത്തിന് ഉതകുന്ന തരത്തിൽ സൂക്ഷ്മജീവികളെ പരുവപ്പെടുത്തുന്ന പ്രക്രിയകൾ ഉൾപ്പെടുന്നതാണ് ഈ ശാസ്ത്രശാഖ. ഉത്പാദനവർധനവിന് വിവിധ സാങ്കേതിക വിദ്യകളെ ആശ്രയിക്കുകയും ജനിതകശാസ്ത്രത്തിലെ ആധുനിക ഗവേഷണനേട്ടങ്ങൾ വളരെക്കൂടുതലായി പ്രയോഗിക്കുകയും ചെയ്താണ് ഈ വ്യവസായികരംഗത്ത് സൂക്ഷ്മജീവികളെ ഫലപ്രദമായി ഉപയോഗിക്കുന്നത്. ഇതിനായി മ്യൂട്ടേഷനുകൾ അഥവാ ഉൽപരിവർത്തനങ്ങൾ, ജീൻ ആംപ്ലിഫിക്കേഷൻ തുടങ്ങിയ സാങ്കേതികവിദ്യകൾ പ്രയോജനപ്പെടുത്തുന്നു. മനുഷ്യനാവശ്യമായ ആഹാരഘടകങ്ങളും മറ്റ് വ്യാവസായികഘടകങ്ങളുമാണ് ഈ ശാസ്ത്രശാഖയുടെ ഉൽപന്നങ്ങൾ.

വൈദ്യശാസ്ത്രരംഗത്ത് വ്യാപകമായ സ്വാധീനമാണ് വ്യാവസായിക-സൂക്ഷ്മജീവിശാസ്ത്രം ചെലുത്തിയിട്ടുള്ളത്. ബാക്ടീരിയാവ്യാധികളെ തടയുന്ന ആൻറിബയോട്ടിക്കുകളുടെ ഉത്പാദനത്തിലും ജീവകങ്ങളുടെ ഉത്പാദനത്തിലും ചിലതരം രാസാഗ്നികൾ അഥവാ എൻസൈമുകളുടെ ഉത്പാദനത്തിലും ഈ ശാസ്ത്രശാഖയ്ക്ക് നിർണായക സ്വാധീനമുണ്ട്. 

നിരവധി പ്രായോഗികനേട്ടങ്ങളാണ് വ്യാവസായിക-സൂക്ഷ്മജീവിശാസ്ത്രം മനുഷ്യന് നൽകിയിട്ടുള്ളത്. വ്യാവസായികാടിസ്ഥാനത്തിൽ മനുഷ്യജീവിതത്തിന് സഹായിക്കുന്ന നിരവധി ഉൽപ്പന്നങ്ങൾ നിർമ്മിക്കുന്നതിലൂടെ മുൻകാലങ്ങളിൽ നിലനിന്നിരുന്ന പല ഘടകങ്ങളുടേയും ക്ഷാമമൊഴിവാക്കാനും രോഗങ്ങൾ, ദാരിദ്ര്യം എന്നിവയിൽ നിന്ന് മുക്തിനേടാനും ഈ നേട്ടങ്ങൾ സഹായിക്കുന്നു.


</doc>
<doc id="475581" url="https://ml.wikipedia.org/wiki?curid=475581" title="രബി റേ">
രബി റേ

ഒ​​​​​ഡീ​​​​​ഷ​​​​​യി​​​​​ലെ ഖു​​​​​ർ​​​​​ദ ജി​​​​​ല്ല​​​​​യി​​​​​ലെ ഭ​​​​​ൻ​​​​​രാ​​​​​ഗ​​​​​ഡ് ഗ്രാ​​​​​മ​​​​​ത്തി​​​​​ൽ 1926 ന​​​​​വം​​​​​ബ​​​​​ർ 26നാ​​​​​ണു ര​​​​​ബി റേ​​​​​യു​​​​​ടെ ജ​​​​​ന​​​​​നം. 1948ൽ ​​​​സം​​​​യു​​​​ക്ത സോ​​​​ഷ്യ​​​​ലി​​​​സ്റ്റ് പാ​​​​ർ​​​​ട്ടി(​​​​എ​​​​സ്എ​​​​സ്പി)​​​​യി​​​​ൽ അം​​​​ഗ​​​​മാ​​​​യി. 1967ൽ ​​​​ലോ​​​​ക്സ​​​​ഭാം​​​​ഗ​​​​മാ​​​​യി. എ​​​​​ക്കാ​​​​​ല​​​​​വും സോ​​​​​ഷ്യ​​​​​ലി​​​​​സ്റ്റ് ചേ​​​​​രി​​​​​യി​​​​​ൽ അ​​​​​ടി​​​​​യു​​​​​റ​​​​​ച്ചു നി​​​​​ന്ന റേ ​​​​​മൊ​​​​​റാ​​​​​ർ​​​​​ജി ദേ​​​​​ശാ​​​​​യി​​​​​യു​​​​​ടെ മ​​​​​ന്ത്രി​​​​​സ​​​​​ഭ​​​​​യി​​​​​ൽ ആ​​​രോ​​​ഗ്യ-​​​കു​​​ടും​​​ബ​​​ക്ഷേ​​​മ മ​​​ന്ത്രി​​​യാ​​​യി പ്ര​​​വ​​​ർ​​​ത്തി​​​ച്ചു. വി.​​​​​പി. സിം​​​​​ഗ് പ്ര​​​​​ധാ​​​​​ന​​​​​മ​​​​​ന്ത്രി​​​​​യാ​​​​​യ ഒ​​​​​ന്പ​​​​​താം ലോ​​​​​ക്സ​​​​​ഭ​​​​​യി​​​​​ൽ സ്പീ​​​​​ക്ക​​​​​റാ​​​​​യി. കോ​​​​​മ​​​​​ൺ​​​​​വെ​​​​​ൽ​​​​​ക്ക് സ്പീ​​​​​ക്കേ​​​​​ഴ്സ് ഫോ​​​​​റ​​​​​ത്തി​​​​​ന്റെ ചെ​​​​​യ​​​​​ർ​​​​​മാ​​​​​നാ​​​​​യും ര​​​​​ബി റേ ​​​​​പ്ര​​​​​വ​​​​​ർ​​​​​ത്തി​​​​​ച്ചു.

</doc>
<doc id="475582" url="https://ml.wikipedia.org/wiki?curid=475582" title="ജീൻ-യൂജിൻ റോബർട്ട്-ഹൗഡിൻ">
ജീൻ-യൂജിൻ റോബർട്ട്-ഹൗഡിൻ

ഒരു ഫ്രഞ്ച് മാന്ത്രികനായിരുന്നു ജീൻ-യൂജിൻ റോബർട്ട്-ഹൗഡിൻ (ജീവിതകാലം: ഡിസംബർ 7, 1805 - ജൂൺ 13, 1871). ആധുനിക രീതിയിലുള്ള ഇന്ദ്രജാലത്തിന്റെ പിതാവായി ഇദ്ദേഹത്തെ പരക്കെ കണക്കാക്കപ്പെടുന്നു.

റോബർട്ട്-ഹൗഡിൻ 1805 ഡിസംബർ 6-ന്‌ ഫ്രാൻസിലെ ബ്ലോയിസിൽ ജീൻ-യൂജിൻ റോബർട്ട് എന്ന പേരിൽ ജനിച്ചു. അദ്ദേഹത്തിന്റെ പിതാവ് പ്രോസ്പർ റോബർട്ട് ബ്ലോയിസിലെ ഒരു ഘടികാര നിർമ്മാതാവായിരുന്നു. മുൻകാലത്ത് മേരി-കാതറിൻ ഗ്വില്ലൺ എന്നറിയപ്പെട്ടിരുന്ന ജീൻ-യൂജിന്റെ മാതാവ് അദ്ദേഹം ബാലനായിരിക്കുമ്പോൾത്തന്നെ മരണമടഞ്ഞിരുന്നു. പതിനൊന്നാമത്തെ വയസ്സിൽ പ്രോസ്പർ തന്റെ പുത്രനെ ലോയറിൽ നിന്ന് മുപ്പത്തിയഞ്ച് മൈൽ ദൂരെയുള്ള ഓർലിയൻസ് സർവകലാശാലയിലെ സ്കൂളിലേക്ക് വിദ്യാഭ്യാസത്തിനായി അയച്ചു. പതിനെട്ടാം വയസ്സിൽ ബിരുദധാരിയായ അദ്ദേഹം ബ്ലോയിസിലേക്ക് മടങ്ങിയെത്തി. അദ്ദേഹം ഒരു അഭിഭാഷകനാകണമെന്ന് പിതാവ് ആഗ്രഹിച്ചിരുന്നുവെങ്കിലും റോബർട്ട്-ഹൗഡിൻ തന്റെ പിതാവിന്റെ കാലടികളെ പിന്തുടർന്ന് ഒരു ഘടികാര നിർമ്മാതാകുവാൻ ആഗ്രഹിച്ചു.

അദ്ദേഹത്തിന്റെ രചനാപാടവം മികച്ചതായിരുന്നതിനാൽ ഒരു അറ്റോർണി ഓഫീസിലെ ഗുമസ്തനെന്ന നിലയിലുള്ള ജോലിയിൽ പ്രവേശിക്കുന്നതിനു സഹായകമായി. നിയമ പഠനം നടത്തുന്നതിനുപകരം അദ്ദേഹം മെക്കാനിക്കൽ സാമഗ്രികളുടെ അറ്റകുറ്റപ്പണികളിൽ മുഴുകിയിരുന്നു. തൊഴിലുടമ അദ്ദേഹത്തെ പിതാവിന്റെ അടുത്തേക്കുതന്നെ തിരിച്ചയച്ചു. ഒരു അഭിഭാഷകനേക്കാൾ ഘടികാരനിർമ്മാതാവെന്ന തൊഴിലാണ് തനിക്കു കൂടുതൽ അനുയോജ്യമെന്ന് അദ്ദേഹം തിരിച്ചറിഞ്ഞു. എന്നാൽ ഇതിനകം പിതാവ് ജോലിയിൽ നിന്ന് വിരമിക്കുകയും അദ്ദേഹം ഒരു ബന്ധുവിന്റെ ഘടിക്കാരക്കടയിൽ തൊഴിൽപരിശീലനത്തിനായി ചേരുകയും ചെയ്തു. കുറച്ചുകാലം ജീൻ-യൂജിൻ ഒരു ഘടികാരനിർമ്മാതാവിന്റെ ജോലി ചെയ്തു.

1820-കളുടെ മധ്യത്തിൽ ഘടികാരനിർമ്മാണത്തെക്കുറിച്ചു പ്രതിപാദിക്കുന്നതും ഫെർഡിനാന്റ് ബെർത്തൂഡ് രചിച്ചതുമായ "Traité de l'horlogerie", അഥവാ "Treatise on Clockmaking" എന്ന പേരിലുള്ള രണ്ട് വാല്യങ്ങളുള്ള ഒരു കൂട്ടം പുസ്തകങ്ങളുടെ പകർപ്പ് വാങ്ങാനുള്ള തുക അദ്ദേഹം സമ്പാദിച്ചു. പുസ്തകങ്ങൾവാങ്ങി വീട്ടിലെത്തിയ അദ്ദേഹം പൊതി തുറന്നപ്പോൾ, ബെർത്തൂഡ് രചിച്ച പുസ്തകങ്ങൾക്ക് പകരം, മാന്ത്രികതയെക്കുറിച്ചു പ്രതിപാദിക്കുന്ന രണ്ട് വാല്യങ്ങളുള്ള സയന്റിഫിക് അമ്യൂസ്മെൻറ്സ് ആയിരുന്നു അദ്ദേഹത്തിനു ലഭിച്ചത്. ഈ പുസ്തകങ്ങളെക്കുറിച്ചുള്ള ജിജ്ഞാസ അവ മടക്കിനൽകുന്നതിൽനിന്ന് അദ്ദേഹത്തെ പിന്തിരിപ്പിച്ചു. പ്രാകൃതികാവസ്ഥയിലുള്ള ഈ പുസ്തകങ്ങളുടെ വാല്യങ്ങളിൽ നിന്ന് അദ്ദേഹം മാജിക്കിന്റെ അടിസ്ഥാനങ്ങൾ പാഠങ്ങൾ അഭ്യസിച്ചു. ദിവസം മുഴുവൻ അദ്ദേഹം ഇതു പഠിച്ചുകൊണ്ടിരുന്നു.

ആ സമയംമുതൽ മാന്ത്രിക കലയിൽ അദ്ദേഹം അതിയായ താല്പര്യം പ്രകടിപ്പിച്ചു. ലഭിച്ച പുസ്തകങ്ങളിൽ രഹസ്യങ്ങൾ എങ്ങനെ ചെയ്തുവെന്ന് മാത്രം വെളിപ്പെടുത്തുകയും അവ എങ്ങനെ ചെയ്യണമെന്ന് വിശദമായി വിവരിക്കാതിരിക്കുകയും ചെയ്തതിൽ അദ്ദേഹം അസ്വസ്ഥനായിരുന്നു. വിശദീകരണങ്ങളുടെ അഭാവം കാരണമായി അക്കാലത്ത് ലഭ്യമായ പുസ്തകങ്ങളിൽ നിന്ന് പഠിക്കുന്നത് വളരെ ബുദ്ധിമുട്ടാണെന്ന് അദ്ദേഹം കണ്ടെത്തുകയും അതിനാൽ ഇത്തരം പുസ്തകങ്ങൾ ഈ കലയോടുള്ള അദ്ദേഹത്തിന്റെ താത്പര്യം കെടുത്തുന്നതായിരുന്നു. ഒരു പ്രാദേശിക കലാഭിരുചിയുള്ള മാന്ത്രികനിൽ നിന്ന് അദ്ദേഹം മാന്ത്രികപാഠങ്ങൾ ഉൾക്കൊള്ളാൻ ആരംഭിച്ചു. മേളകളിലും വിരുന്നുകളിലും മാജിക് കാണിച്ചു കാണികളെ വിനോദിപ്പിച്ചിരുന്ന ബ്ലോയിസിൽനിന്നുള്ള മയൂസ് എന്ന പാദരോഗവിദഗ്ദ്ധനിൽനിന്ന് ജാലവിദ്യയുടെ ഒരു പരമ്പരതന്നെ 10 ഫ്രാങ്കു കൊടുത്തു പഠിക്കുവാൻ അദ്ദേഹത്തിന് അവസരം ലഭിച്ചു. കയ്യടക്കത്തിൽ അതീവനിപുണനായിരുന്ന അയാൾ ജീൻ-യൂജിനെ കൈകളുടേയും കണ്ണുകളുടേയും ഏകോപനത്തിലൂടെ ചെപ്പടിവിദ്യ എങ്ങനെ കൂടുതൽ ഫലപ്രദമായി നടപ്പിലാക്കാമെന്നു പഠിപ്പിച്ചു.

അൾജീരിയയിലെ തന്റെ ദൗത്യം പൂർത്തിയായതിനു ശേഷം റോബർട്ട്-ഹൗഡിൻ മാർസെയിലെയിലെ ഗ്രാന്റ് തീയേറ്ററിൽ അദ്ദേഹത്തിന്റെ അവസാനത്തെ പൊതു പ്രകടനത്തിന് സന്നദ്ധനാകുകയും തുടർന്ന് സ്വദേശമായ ബ്ലയിസിനടുത്തുള്ള സെയിന്റ് ഗെർവായിസിലുള്ള തന്റെ ഭവനത്തിലേയ്ക്കു മടങ്ങിപ്പോകുകയും Confidences d'un Prestidigitateur എന്ന പേരിൽ തന്റെ ഓർമ്മക്കുറിപ്പുകൾ എഴുതുകയും ചെയ്തു. മാജിക് എന്ന കലയേക്കുറിച്ച് മറ്റു നിരവധി ഗ്രന്ഥങ്ങളും അദ്ദേഹം രചിച്ചിട്ടുണ്ട്. ഫ്രാങ്കോ പ്രഷ്യൻ യുദ്ധത്തിന്റെ ആഗമനംകാലംവരെയുള്ള പതിനഞ്ചു വർഷക്കാലം അദ്ദേഹം വിരമിക്കലിനുശേഷമുള്ള ജീവിതം സന്തോഷത്തോടെ കഴിച്ചുകൂട്ടി. അദ്ദേഹത്തിന്റെ പുത്രനായിരുന്ന യൂജീൻ ഒരു സൌവെ സൈന്യവ്യൂഹത്തിലെ ക്യാപ്റ്റനായിരുന്നു. 1870 ഓഗസ്റ്റ് 6 ന് പുത്രൻ യുദ്ധരംഗത്തു മാരകമായി പരിക്കേറ്റ വർത്തമാനം അദ്ദേഹത്തിനു ലഭിച്ചു. അതേസമയം, ഹെസ്സിയൻ സൈന്യം പാരീസ് പിടിക്കുകയും റോബർട്ട്-ഹൗഡിൻ തന്റെ കുടുംബത്തെ ഭൂസ്വത്തിനു സമീപത്തുള്ള ഒരു ഗുഹയിൽ ഒളിപ്പിക്കുകയും ചെയ്തു. റോബർട്ട്-ഹൗഡിന്റെ അഭിപ്രായത്തിൽ ഹെസ്സിയൻ പട്ടാളക്കാർ പടയാളികൾ വളരെ മോശം സ്വഭാമുള്ളവരും പോളിഷ് പട്ടാളക്കാർ വളരെയധികം ദയയുള്ളവരായിരുന്നു. നാല് ദിവസത്തിന് ശേഷം, റോബർട്ട്-ഹൗഡിൻ യുദ്ധരംഗത്തേറ്റ മുറിവുകളാൽ തന്റെ പുത്രൻ മരിച്ചുവെന്ന് കണ്ടെത്തി. അതിൽ നിന്നുള്ള സമ്മർദ്ദവും യുദ്ധവും അദ്ദേഹത്തിന്റെ ആരോഗ്യം മോശമായിത്തീരുന്നതിനു കാരണമാകുകയും ന്യുമോണിയ ബാധിക്കുകയും ചെയ്തു. 1871 ജൂൺ 13 ന് അറുപത്തഞ്ചാമത്തെ വയസ്സിൽ അദ്ദേഹം അസുഖ ബാധിതനായി മരണമടഞ്ഞു.


</doc>
<doc id="475587" url="https://ml.wikipedia.org/wiki?curid=475587" title="മരിയോ ജെ. മൊലിന">
മരിയോ ജെ. മൊലിന

അന്റാർട്ടിക്ക് ഓസോൺ ദ്വാരം കണ്ടെത്തിയതിൽ പ്രധാന പങ്കുവഹിച്ച മെക്സിക്കൻ രസതന്ത്രജ്ഞനാണ് മരിയോ ജോസ് മോളിന-പാസ്ക്വൽ ഹെൻ‌റക്വസ് (ജനനം: മാർച്ച് 19, 1943). ഭൂമിയുടെ ഓസോൺ പാളി ക്ലോറോഫ്ലൂറോകാർബൺ വാതകങ്ങളുടെ (അല്ലെങ്കിൽ സി.എഫ്.സി ) ഭീഷണി വ്യക്തമാക്കിയ ഇദ്ദേഹത്തിന് 1995- ലെ രസതന്ത്രത്തിനുള്ള നൊബേൽ സമ്മാനം ലഭിച്ചു. രസതന്ത്രത്തിൽ നൊബേൽ സമ്മാനം നേടിയ ആദ്യത്തെ മെക്സിക്കൻ വംശജനായ പൗരനും ഇദ്ദേഹമാണ് . 

2004 ൽ കാലിഫോർണിയ സർവകലാശാല, സാൻ ഡീഗോ, സ്‌ക്രിപ്സ് ഇൻസ്റ്റിറ്റ്യൂഷൻ ഓഫ് ഓഷ്യാനോഗ്രഫിയിലെ സെന്റർ ഫോർ അറ്റ്മോസ്ഫെറിക് സയൻസസ് എന്നിവിടങ്ങളിലെ പ്രൊഫസർ സ്ഥാനങ്ങൾ മോളിന സ്വീകരിച്ചു. മെക്സിക്കോ സിറ്റിയിലെ മരിയോ മോളിന സെന്റർ ഫോർ എനർജി ആൻഡ് എൻവയോൺമെന്റിന്റെ ഡയറക്ടറുമാണ് മോളിന. മെക്സിക്കോ പ്രസിഡന്റ് എൻറിക് പെന നീറ്റോയുടെ കാലാവസ്ഥാ നയ ഉപദേഷ്ടാവായിരുന്നു മോളിന. 
1923-ൽ എത്യോപ്യ, ഓസ്‌ട്രേലിയ, ഫിലിപ്പീൻസ് എന്നിവിടങ്ങളിൽ ചീഫ് അംബാസഡറായി സേവനമനുഷ്ഠിച്ച അഭിഭാഷകനും ന്യായാധിപനുമായ റോബർട്ടോ മോളിന-പാസ്ക്വെലിന്റെയും ലിയോനോർ ഹെൻ‌റക്വസ്ന്റെയും മകനാണ് മോളിന. കുട്ടിക്കാലത്ത് കളിപ്പാട്ട മൈക്രോസ്കോപ്പുകളും കെമിസ്ട്രി സെറ്റുകളും ഉപയോഗിച്ച് സ്വന്തം ബാത്ത്റൂമിനെ ചെറിയ ലബോറട്ടറിയാക്കി മാറ്റി. ഒരു രസതന്ത്രജ്ഞയായ അമ്മായി എസ്ഥേർ മോളിനയെ അനുകരിക്കുകയും, അവന്റെ പരീക്ഷണങ്ങളിൽ എസ്ഥേർ സഹായിക്കുകയും ചെയ്തിരുന്നു.

മെക്സിക്കോ സിറ്റിയിലും സ്വിറ്റ്സർലൻഡിലെ ഇൻസ്റ്റിറ്റ്യൂട്ട് എഫ് ഡെം റോസെൻബെർഗിലും പ്രാഥമിക പഠനം പൂർത്തിയാക്കിയ ശേഷം1965-ൽ മെക്സിക്കോയിലെ നാഷണൽ ഓട്ടോണമസ് യൂണിവേഴ്സിറ്റിയിൽ നിന്ന് (യുഎൻ‌എം) കെമിക്കൽ എഞ്ചിനീയറിംഗിൽ ബിരുദം നേടി. 1967-ൽ പശ്ചിമ ജർമ്മനിയിലെ ഫ്രീബർഗിലെ ആൽബർട്ട് ലുഡ്വിഗ്സ് യൂണിവേഴ്സിറ്റിയിൽ പോളിമറൈസേഷൻ കൈനെറ്റിക്സിൽ ബിരുദാനന്തര ബിരുദം നേടി. 1972-ൽ ജോർജ്ജ് പിമെന്റലുമായി ചേർന്ന് ബെർക്ക്‌ലിയിലെ കാലിഫോർണിയ സർവകലാശാലയിൽ നിന്ന് ഫിസിക്കൽ കെമിസ്ട്രിയിൽ പിഎച്ച്ഡി. നേടി.അവിടെ മോളിന സഹ രസതന്ത്രജ്ഞനായ ലൂയിസ വൈ. ടാനെ കണ്ടുമുട്ടുകയും അവർ 1973 ജൂലൈയിൽ വിവാഹം കഴിച്ചതിനെതുടർന്ന് കാലിഫോർണിയയിലെ ഇർവിൻ എന്ന സ്ഥലത്തേക്ക് താമസം മാറുകയുണ്ടായി.


</doc>
<doc id="475590" url="https://ml.wikipedia.org/wiki?curid=475590" title="ബെർ‌ട്രാൻഡ് മേയർ">
ബെർ‌ട്രാൻഡ് മേയർ

ഒരു ഫ്രഞ്ച് അക്കാദമിക്കും, രചയിതാവും, കമ്പ്യൂട്ടർ ഭാഷാ മേഖലയിലെ ഉപദേഷ്ടാവുമാണ് ബെർ‌ട്രാൻഡ് മേയർ (; ; ജനനം 21 നവംബർ 1950) . അദ്ദേഹം ഈഫൽ പ്രോഗ്രാമിംഗ് ഭാഷയും ഡിസൈൻ ബൈ കോൺട്രാക്ട് എന്ന ആശയവും സൃഷ്ടിച്ചു. 

പാരീസിലെ ഇകോൾ പോളിടെക്നിക്കിൽ നിന്ന് ബെർട്രാൻഡ് മേയർ എഞ്ചിനീയറിംഗിൽ ബിരുദാനന്തര ബിരുദവും സ്റ്റാൻഫോർഡ് സർവകലാശാലയിൽ നിന്ന് രണ്ടാം ബിരുദാനന്തര ബിരുദവും നാൻസി സർവകലാശാലയിൽ നിന്ന് പിഎച്ച്ഡിയും നേടി. ഇലക്‌ട്രിസിറ്റി ഡി ഫ്രാൻസിൽ ഒൻപത് വർഷത്തോളം സാങ്കേതിക, മാനേജർ ജീവിതം നയിക്കുകയും മൂന്ന് വർഷം സാന്താ ബാർബറയിലെ കാലിഫോർണിയ സർവകലാശാലയിലെ ഫാക്കൽറ്റി അംഗവുമായിരുന്നു.

2001 ഒക്ടോബർ മുതൽ 2016 ആദ്യം വരെ ഇടിഎച്ച് സൂറിച്ചിൽ സ്വിസ് ഫെഡറൽ ഇൻസ്റ്റിറ്റ്യൂട്ട് ഓഫ് ടെക്നോളജിയിലെ സോഫ്റ്റ്‌വേർ എഞ്ചിനീയറിംഗ് പ്രൊഫസറായിരുന്നു. ഗ്യാരണ്ടീഡ് ഗുണനിലവാരമുള്ള വിശ്വസനീയമായ ഘടകങ്ങൾ (പുനരുപയോഗയോഗ്യമായ സോഫ്റ്റ്‌വേർ ഘടകങ്ങൾ) നിർമ്മിക്കുന്നതിൽ അദ്ദേഹം ഗവേഷണം പിന്തുടർന്നു. 2004 മുതൽ 2006 വരെ ഇടിഎച്ച് കമ്പ്യൂട്ടർ സയൻസ് വിഭാഗത്തിന്റെ ചെയർ ആയിരുന്നു. എല്ലാ ETH കമ്പ്യൂട്ടർ ശാസ്ത്ര വിദ്യാർത്ഥികൾക്കും, പ്രോഗ്രാമിംഗ് കോഴ്സിന്റെ ആമുഖമായി വ്യാപകമായി പ്രചരിപ്പിക്കപ്പെട്ട പ്രോഗ്രാമിംഗ് പാഠപുസ്തകം, ടച്ച് ഓഫ് ക്ലാസ് (സ്പ്രിംഗർ) 13 വർഷം (2003-2015) പഠിപ്പിച്ചു. 

അദ്ദേഹം ഇപ്പോൾ പോളിടെക്നിക് യൂണിവേഴ്സിറ്റി ഓഫ് മിലാനിലെ പ്രൊഫസറാണ്. അവിടെ അദ്ദേഹം ERC അഡ്വാൻസ് ഇൻവെസ്റ്റിഗേറ്റർ ഗ്രാൻറ് പ്രോജക്ടിനൊപ്പമാണ്.

മേയറുടെ മറ്റ് പ്രവർത്തനങ്ങളിൽ ഇന്നോപോലിസ് യൂണിവേഴ്സിറ്റിയിലെ അസോസിയേറ്റ് പ്രൊഫസർ, 2015-16 ൽ ട്യൂലൗസ് യൂണിവേഴ്സിറ്റിയിലെ എക്സലൻസ് ചെയർമാൻ എന്നിവ ഉൾപ്പെടുന്നു.1998 മുതൽ 2003 വരെ ഓസ്ട്രേലിയയിലെ മെൽബണിലെ മോനാഷ് സർവകലാശാലയിൽ അഡ്ജക്റ്റ് പ്രൊഫസറായിരുന്നു. ഫ്രഞ്ച് അക്കാദമി ഓഫ് ടെക്നോളജീസിലെ അംഗവും, കൺസൾട്ടന്റ് (ഒബ്ജക്റ്റ്-ഓറിയന്റഡ് സിസ്റ്റം ഡിസൈൻ, ആർക്കിടെക്ചറൽ അവലോകനങ്ങൾ, ടെക്നോളജി അസസ്മെന്റ്), ഒബ്ജക്റ്റ് ടെക്നോളജിയിലും മറ്റ് സോഫ്റ്റ്‌വേർ വിഷയങ്ങളിലും പരിശീലകൻ, കോൺഫറൻസ് സ്പീക്കർ എന്നീ നിലകളിലും അദ്ദേഹം സജീവമാണ്. നിരവധി വർഷങ്ങളായി ഗവേഷണ-വിദ്യാഭ്യാസ നയങ്ങളിൽ മെയർ സജീവമാണ്. യൂറോപ്യൻ കമ്പ്യൂട്ടർ സയൻസ് വകുപ്പുകളുടെ കൂട്ടായ്മയായ ഇൻഫോർമാറ്റിക്സ് യൂറോപ്പിന്റെ സ്ഥാപക പ്രസിഡന്റായിരുന്നു (2006-2011).

ഒബ്ജക്റ്റ് ഓറിയെന്റഡ് പ്രോഗ്രാമിങ്ങിന്റെ (OOP) ആദ്യകാലത്തേ ഏറ്റവും പ്രാഗൽഭ്യരുടേയും പ്രോത്സാഹനങ്ങളിലൊന്നായി ലളിതവും ഗംഭീരവും ഉപയോക്തൃ-സുഹൃത്ത് കമ്പ്യൂട്ടർ ഭാഷകളുടെയും മാതൃക മേയർ പിന്തുടർന്നു. അദ്ദേഹത്തിന്റെ ഒബ്ജക്റ്റ് ഓറിയന്റഡ് സോഫ്റ്റ്‌വേർ കൺസ്ട്രക്ഷൻ എന്ന പുസ്തകം ഒബ്ജക്റ്റ് ഓറിയെന്റഡ് പ്രോഗ്രാമിങ്ങിന്റെ കാര്യത്തിൽ ഏറ്റവും മികച്ചതായി വ്യാപകമായി പരിഗണിക്കപ്പെടുന്നു.ഈഫൽ: ഭാഷ (ഈഫൽ ഭാഷയുടെ വിവരണം), ഒബ്ജക്റ്റ് സക്സെസ് (മാനേജർമാരുടെ ഒബ്ജക്റ്റ് സാങ്കേതികവിദ്യയെക്കുറിച്ചുള്ള ഒരു ചർച്ച), പുനരുപയോഗിക്കാവുന്ന സോഫ്റ്റ്‌വെയർ, പ്രോഗ്രാമിംഗ് ഭാഷകളുടെ സിദ്ധാന്തത്തിന്റെ ആമുഖം, ടച്ച് ഓഫ് ക്ലാസ്സ് എന്നിവ അദ്ദേഹം എഴുതിയ മറ്റ് പുസ്തകങ്ങളിൽ ഉൾപ്പെടുന്നു. നിരവധി ലേഖനങ്ങൾ രചിച്ച അദ്ദേഹം കോൺഫറൻസ് നടപടികൾ എഡിറ്റുചെയ്തു.

ഈഫൽ രീതിയുടെയും ഭാഷയുടെയും പ്രാരംഭ ഡിസൈനറായ അദ്ദേഹം അതിന്റെ മാറ്റങ്ങളിൽ തുടർന്നും പങ്കെടുക്കുകയും കരാർ വികസന രീതി വഴി ഡിസൈൻ രൂപീകരിക്കുകയും ചെയ്തു. 

സിമുല ഭാഷയിലൂടെ ഒബ്ജക്റ്റ് സാങ്കേതികവിദ്യയുമായുള്ള അദ്ദേഹത്തിന്റെ അനുഭവങ്ങൾ, ഒപ്പം സംഗ്രഹിച്ച ഡാറ്റ തരങ്ങളെയും ഔപചാരിക സവിശേഷതകളെയും കുറിച്ചുള്ള ആദ്യകാല പ്രവർത്തനങ്ങൾ (Z നൊട്ടേഷൻ ഉൾപ്പെടെ), ഈഫലിന്റെ വികസനത്തിന് ചില പശ്ചാത്തലം നൽകി. ജാവ, സി #, പൈത്തൺ എന്നിവയുൾപ്പെടെ മറ്റ് ഭാഷകളുടെ വികാസത്തിൽ ഈഫൽ സ്വാധീനം ചെലുത്തിയിട്ടുണ്ട്.

2005 ൽ, മേയർ ആദ്യത്തെ AITO ഡാൽ-നൈഗാർഡ് അവാർഡായ "സീനിയർ അവാർഡ്" നേടി. ഒബ്‌ജക്റ്റ് സാങ്കേതികവിദ്യയുടെ രണ്ട് സ്രഷ്‌ടാക്കളുടെ പേരിലുള്ള ഈ സമ്മാനം, ഒബ്ജക്റ്റ് ഓറിയന്റേഷൻ രംഗത്ത് കാര്യമായ സാങ്കേതിക സംഭാവനകൾ നൽകിയ ഒരു ജൂനിയർ ഗവേഷകനും സീനിയർ ഗവേഷകനും വർഷം തോറും നൽകുന്നു.

റഷ്യയിലെ സെന്റ് പീറ്റേഴ്‌സ്ബർഗിലെ ഐടിഎംഒ യൂണിവേഴ്‌സിറ്റിയിൽ നിന്നും (2004) യുകെയിലെ യോർക്ക് യൂണിവേഴ്‌സിറ്റിയിൽ നിന്നും (2015) മേയർ ഓണററി ഡോക്ടറേറ്റുകൾ നേടി.

2006-ൽ, ഈഫൽ രൂപകൽപ്പനയ്ക്ക് "ഇംപാക്റ്റ് ഓൺ സോഫ്റ്റ്‌വേർ ക്വാളിറ്റി " എന്ന പ്രോഗ്രാമിലെ സോഫ്റ്റ്‌വേർ മാനേജ്മെന്റിനുള്ള ACM സോഫ്റ്റ്‌വേർ സിസ്റ്റം അവാർഡ് മേയർ സ്വീകരിക്കുകയുണ്ടായി.എസുഎമ്മിന്റെ 2008 ഫെലോയും ആയ അദ്ദേഹം ഐ‌ഇ‌ഇഇ കമ്പ്യൂട്ടർ സൊസൈറ്റിയുടെ 2009-ലെ ഹാർലൻ മിൽ‌സ് അവാർഡും നേടിയിട്ടുണ്ട്.

മെയറിന്റെ ജീവചരിത്രത്തിൽ 2005 ഡിസംബർ 28 ന് ജർമ്മൻ വിക്കിപീഡിയയുടെ ഒരു അജ്ഞാത ഉപയോക്താവ് മേയറുടെ മരണം തെറ്റായി പ്രഖ്യാപിച്ചു. അഞ്ച് ദിവസത്തിന് ശേഷം ഹൈസ് ന്യൂസ് ടിക്കർ തട്ടിപ്പ് റിപ്പോർട്ട് ചെയ്യുകയും ലേഖനം ഉടൻ ശരിയാക്കുകയും ചെയ്തു. ജർമനിയും സ്വിറ്റ്സർലൻഡും ഉൾപ്പെടെ നിരവധി പ്രമുഖ വാർത്താ ഔട്ട്ലെറ്റുകൾ ഈ കഥയെ സ്വാധീനിച്ചു. മേയർ വിക്കിപീഡിയയെക്കുറിച്ച് ഒരു നല്ല വിലയിരുത്തൽ പ്രസിദ്ധീകരിച്ചു, സിസ്റ്റത്തിന്റെ ന്യൂനതയായി കണക്കാക്കുകയും പെട്ടെന്ന്തന്നെ ശരിയാക്കുകയും ചെയ്തു. എന്നെക്കുറിച്ചുള്ളവരെപ്പോലെയുള്ള, കിംവദന്തികൾ വിക്കിപീഡിയയുടെ പതനത്തെക്കുറിച്ചുള്ള അഭ്യൂഹങ്ങളും അതിശയോക്തിപരമാണെന്ന് ഉപസംഹാരത്തിൽ അദ്ദേഹം ചേർക്കുകയുണ്ടായി.




</doc>
<doc id="475608" url="https://ml.wikipedia.org/wiki?curid=475608" title="ഒപ്റ്റിക്കൽ ഹെഡ്-മൗണ്ട്ഡ് ഡിസ്പ്ലേ">
ഒപ്റ്റിക്കൽ ഹെഡ്-മൗണ്ട്ഡ് ഡിസ്പ്ലേ

ഒപ്റ്റിക്കൽ ഹെഡ്-മൗണ്ട്ഡ് ഡിസ്പ്ലേ (ഒഎച്ച്എംഡി) ധരിക്കാവുന്ന ഉപകരണമാണ്, ഇതിന് പ്രൊജക്റ്റ് ഇമേജുകൾ പ്രതിഫലിപ്പിക്കാനുള്ള കഴിവുണ്ട്, ഒപ്പം ഉപയോക്താവിനെ അതിലൂടെ കാണാൻ അനുവദിക്കുകയും ചെയ്യുന്നു, ഇത് ഓഗ്മെൻറ് റിയാലിറ്റി സാങ്കേതികവിദ്യയ്ക്ക് സമാനമാണ്.
എച്ച്എംഡികൾ കാണുന്നതിന് വിവിധ സാങ്കേതിക വിദ്യകൾ നിലവിലുണ്ട്. ഈ സാങ്കേതിക വിദ്യകളിൽ ഭൂരിഭാഗവും രണ്ട് പ്രധാന കുടുംബങ്ങളായി സംഗ്രഹിക്കാം: "കർവ്ഡ് മിറർ" (അല്ലെങ്കിൽ കർവ്ഡ് കോമ്പിനർ) അടിസ്ഥാനമാക്കിയുള്ളതും "വേവ്ഗൈഡ്" അല്ലെങ്കിൽ "ലൈറ്റ്-ഗൈഡ്" അടിസ്ഥാനമാക്കിയുള്ളതും. വളഞ്ഞ മിറർ ടെക്നിക് അവരുടെ സ്റ്റാർ 1200 ഉൽപ്പന്നത്തിലും ഒളിമ്പസ്, ലാസ്റ്റർ ടെക്നോളജീസ് എന്നിവയിലും വുസിക്സ് ഉപയോഗിച്ചു. വിവിധ തരംഗ ഗൈഡ് ടെക്നിക്കുകൾ കുറച്ചുകാലമായി നിലവിലുണ്ട്. ഈ സാങ്കേതിക വിദ്യകളിൽ ഡിഫ്രാക്ഷൻ ഒപ്റ്റിക്സ്, ഹോളോഗ്രാഫിക് ഒപ്റ്റിക്സ്, പോളറൈസ്ഡ് ഒപ്റ്റിക്സ്, റിഫ്ലെക്റ്റീവ് ഒപ്റ്റിക്സ് എന്നിവ ഉൾപ്പെടുന്നു:
പ്രതിഫലന തരംഗ ഗൈഡുകൾ ഉപയോഗിച്ച് ഒഗ്മെന്റഡ് റിയാലിറ്റി സിസ്റ്റങ്ങളുടെ ഗുരു കാൾ ഗുട്ടാഗ് മത്സരിക്കുന്ന സാങ്കേതികവിദ്യയ്‌ക്കെതിരായ ഡിഫ്രാക്റ്റീവ് വേവ്ഗൈഡുകളുടെ ഒപ്റ്റിക്‌സിനെ താരതമ്യം ചെയ്തു.

</doc>
<doc id="475612" url="https://ml.wikipedia.org/wiki?curid=475612" title="ലാപ്‌ടേവ് കടൽ">
ലാപ്‌ടേവ് കടൽ

ആർട്ടിക് സമുദ്രത്തിന്റെ ഭാഗമായ ഒരു കടലാണ് ലാപ്‌ടേവ് കടൽ (Laptev Sea ; ). സൈബീരിയയുടെ വടക്കൻ തീരം, ടൈമീർ ഉപദ്വീപ്, സെവർനയ സെംല്യ, ന്യൂ സൈബീരിയൻ ദ്വീപ് സമൂഹം എന്നിവയ്ക്കിടയിലായി ഇതു സ്ഥിതി ചെയ്യുന്നു. ഈ കടലിന്റെ വടക്കേ അതിർത്തി ആർട്ടിക് കേപ് മുതൽ 79°വടക്ക്, 139° കിഴക്കായി സ്ഥിതിചെയ്യുന്ന ബിന്ദുവിലൂടെ അനിസി കേപ്പ് വരെയാണ്. ഇതിന്റെ പടിഞ്ഞാറായി കാര കടലും കിഴക്കായി കിഴക്കൻ സൈബീരിയൻ കടലും സ്ഥിതി ചെയ്യുന്നു.

റഷ്യൻ പര്യവേക്ഷകരായിരുന്ന ദിമിത്രി ലാപ്‌ടേവ്, ഖരിടൻ ലാപ്‌ടേവ് എന്നിവരുടെ പേരിൽ നിന്നുമാണ് ലാപ്‌ടേവ് കടൽ എന്ന പേർ ഉരുത്തിരിഞ്ഞു വന്നത്. നേരത്തെ അഡോൾഫ് എറിക് നോർഡെൻസ്കിയോൾഡ് എന്ന പര്യവേക്ഷകന്റെ ബഹുമാനാർഥം നോർഡെൻസ്കിയോൾഡ് കടൽ എന്നും അതിനു മുമ്പേ മറ്റു പല പേരുകളിലും ഇത് അറിയപ്പെട്ടിരുന്നു. വർഷത്തിൽ ഒൻപത് മാസവും മഞ്ഞുറഞ്ഞുകിടക്കുന്ന ഈ കടലിനു താഴ്ന്ന ലവണതയാണുള്ളത്. പല പ്രദേശങ്ങളിലും അൻപത് മീറ്ററിൽ താഴെ മാത്രം ആഴമുള്ള ഈ കടലിന്റെ സമീപത്ത് മനുഷ്യവാസവും സസ്യജീവജാലങ്ങളും വളരെ കുറവായാണ് കാണപ്പെടുന്നത്. ആയിരക്കണക്കിനു വർഷങ്ങൾക്കുമുമ്പേതന്നെ ഈ കടലിന്റെ തീരങ്ങളിലായി യൂക്കാഗ്രിസ്(Yukaghirs) വംശജർ താമസിച്ചു വന്നിരുന്നു, പിൽക്കാലത്ത് താമസമുറപ്പിച്ച ഇവെൻസ് (Evens) ഇവെങ്ക്സ് (Evenks) എന്നിവരും മത്സ്യബന്ധനം, വേട്ടയാടൽ, റെയിൻഡിയർ വളർത്തൽ എന്നിവയിൽ ഏർപ്പെട്ടിരുന്നു. പിന്നീട് യാകുടുകൾ(Yakuts) റഷ്യൻ വംശജർ എന്നിവരും ഇവിടെ താമസമുറപ്പിച്ചു. 

ലാപ്ടേവ് കടലിലേക്ക് ഒഴുകുന്ന ഏറ്റവും വലിയ നദിയാണ് ലെന നദി. യെനിസിക്കുശേഷം റഷ്യൻ ആർട്ടിക് പ്രദേശത്തെ രണ്ടാമത്തെ വലിയ നദി കൂടിയാണിത്. ഖതംഗ, അനബാർ, ഒലെൻ‌യോക് അല്ലെങ്കിൽ ഒലെനെക്, ഒമോലോയ്, യാന എന്നിവയാണ് മറ്റു പ്രധാന നദികൾ. കടൽത്തീരങ്ങളിൽ കാറ്റടിക്കുകയും തത്ഫലമായി വിവിധ വലിപ്പത്തിലുള്ള ഗൾഫുകളും ഉൾക്കടലുകളും സൃഷ്ടിക്കുകയും ചെയ്യുന്നു. കടലിനടുത്തുള്ള ചെറിയ പർവതപ്രദേശങ്ങളിൽ തീരദേശ ഭൂപ്രകൃതി വൈവിധ്യപൂർണ്ണമായതാണ്. ഖതംഗ ഗൾഫ്, ഒലെൻ‌യോക് ഗൾഫ്, ബൂർ-ഖയാ ഗൾഫ്, യാന ബേ എന്നിവയാണ് ലാപ്‌റ്റേവ് കടൽത്തീരത്തെ പ്രധാന ഉൾക്കടലുകൾ.

കടലിന്റെ പടിഞ്ഞാറൻ ഭാഗത്തും നദിയുടെ അഴിമുഖത്തുമായി 3,784 കിലോമീറ്റർ 2 (1,461 ചതുരശ്ര മൈൽ) വിസ്തീർണ്ണമുള്ള നിരവധി ഡസൻ ദ്വീപുകൾ കാണപ്പെടുന്നു. കൊടുങ്കാറ്റുകളും പ്രവാഹങ്ങളും ദ്വീപുകളെ ഗണ്യമായി നശിപ്പിക്കുന്നു. അതിനാൽ 1815-ൽ കണ്ടെത്തിയ സെമെനോവ്സ്കി, വാസിലീവ്സ്കി ദ്വീപുകൾ (74 ° 12 "N, 133 ° E) ഇതിനകം അപ്രത്യക്ഷമായി. ദ്വീപുകളിലെ ഏറ്റവും പ്രധാനപ്പെട്ട ഗ്രൂപ്പുകൾ സെവേർനയ സെംല്യ, കൊംസോമോൾസ്കായ പ്രാവ്ഡ, വിൽകിറ്റ്സ്കി, ഫഡ്ഡെ എന്നിവയാണ്. ബോൾഷോയ് ബെജിചെവ് (1764 കിലോമീറ്റർ 2), ബെൽകോവ്സ്കി (500 കിലോമീറ്റർ 2), മാലി ടെയ്‌മർ (250 കിലോമീറ്റർ 2), സ്റ്റോൾബോവോയ് (170 കിലോമീറ്റർ 2) (110 കിലോമീറ്റർ 2), പെഷാനി (17 കിലോമീറ്റർ 2). [3] ( കാണുക) എന്നിവ ഏറ്റവും വലിയ വ്യക്തിഗത ദ്വീപുകൾ ആണ്.


</doc>
<doc id="475614" url="https://ml.wikipedia.org/wiki?curid=475614" title="ശുഭരാത്രി (ചലച്ചിത്രം)">
ശുഭരാത്രി (ചലച്ചിത്രം)

2019 ജൂലൈ 6ന് പ്രദർശനത്തിനെത്തിയ ഒരു മലയാളഭാഷ ചലച്ചിത്രമാണ് ശുഭരാത്രി(English:Good Night). വ്യാസൻ കെ.പി. സംവിധാനം ചെയ്ത ഈ ചിത്രത്തിൽ ദിലീപ്, അനു സിതാര, സിദ്ദീഖ്, നെടുമുടി വേണു, ശാന്തി കൃഷ്ണ തുടങ്ങിയവർ അഭിനയിച്ചു. അനു സിതാര ആദ്യമായി ദിലീപിനൊപ്പം ചിത്രത്തിൽ അഭിനയിച്ചു എന്നൊരു പ്രത്യേകതയും ഈ ചിത്രത്തിനുണ്ട്. ചിത്രത്തിൽ ദിലീപിന്റെ ഭാര്യയുടെ വേഷത്തിലാണ് അനു സിതാര അഭിനയിച്ചത്.ഈ ചിത്രത്തിന്റെ സംഗീതസംവിധാനം
നിർവഹിച്ചത് ബിജിബാലാണ്.ഒരു യഥാർതഥ സംഭവകഥയിൽ നിന്നും പ്രചോദനം ഉൾക്കൊണ്ടാണ് ഈ ചിത്രം ഒരുക്കിയത്.കേരളത്തിൽ മതത്തിന്റെ പേരിൽ വളർന്നു വരുന്ന തീവ്രചിന്താഗതികളുടെ ആനുകാലിക യാഥാർഥ്യത്തിലൂടെയാണ് ഈ ചിത്രം
സഞ്ചരിക്കുന്നത്.

ബാല്യത്തിലെ കഷ്ടപ്പാടുകളിൽ നിന്നും സ്വപ്രയത്നത്താൽ ഉയർന്നു വന്നു ഭേദപ്പെട്ട നിലയിൽ എത്തിയ മുഹമ്മദ്(സിദ്ദിഖ്) ഭാര്യ കദീജയ്ക്കൊപ്പം സംതൃപ്തകുടുംബജീവിതം നയിക്കുകയാണ്. ഏകമകൻ ഷാനുവും രണ്ടുപെണ്മക്കളും വിദേശത്താണ്.സാമൂഹ്യ ജീവിതത്തെ കുറിച്ചും മതവിശ്വാസത്തെ കുറിച്ചുമൊക്കെ സ്വന്തമായ ചില നിലപാടുകൾ ഉള്ള മുഹമ്മദ് ഏതൊരു ഇസ്ളാമിക വിശ്വാസിയും ആഗ്രഹിക്കുന്ന പോലെ വാര്ധക്യത്തിന്റെ ആരംഭത്തിൽ ഹജ്ജ് കർമ്മത്തിന് പോവാനായി ഒരുങ്ങുന്നു. നാട്ടുകാരോടും കുടുംബത്തോടും കൂട്ടുകാരോടും എല്ലാവരോടും പൊരുത്തം വാങ്ങി ഹജ്ജിന് ഫ്‌ളൈറ്റ് കയറുന്നതിന്റെ തൊട്ടു തലേദിവസം രാത്രിയിൽ മുഹമ്മദിന്റെ ജീവിതത്തിൽ ഒരു അപ്രതീക്ഷിത സംഭവം ഉണ്ടാവുന്നു.വർക്ക്‌ഷോപ്പ് മെക്കാനിക്ക് ആയ കൃഷ്ണൻ(ദിലീപ്) ഭാര്യ ശ്രീജയോടും(അനു സിതാര) മകൾ ശ്രീക്കുട്ടിയോടുമൊപ്പം ചെറിയ രീതിയിൽ കുടുംബജീവിതം നയിക്കുന്ന ഒരാളാണ്. ഒരു ദിവസം പുലർകാലത്ത് വാതിലിൽ വന്നുമുട്ടിയ ഒരു അപ്രതീക്ഷിതസംഭവം കൃഷ്ണന്റെയും ജീവിതത്തെ മാറ്റി മറിക്കുന്നു.

ബിജിബാൽ ഈ ചിത്രത്തിന്റെ സംഗീത സംവിധാനം നിർവഹിച്ചു.

1.അനുരാഗ കിളിവാതിൽ - 
ഹരിശങ്കർ കെ എസ്സ്, സംഗീത ശ്രീകാന്ത്

ശുഭരാത്രി ഒരു യഥാർത്ഥ സംഭവത്തിന്റ ആവിഷ്കാരം. 

Shubarathri Movie Review: ‘ശുഭരാത്രി’ എന്ന പഴയ ‘നന്മക്കഥ


</doc>
<doc id="475615" url="https://ml.wikipedia.org/wiki?curid=475615" title="ആടൈ">
ആടൈ

"'ആടൈ 
(English:Dress)"'
2019 ജൂലൈ 19ന് പ്രദർശനത്തിനെത്തിയ ഒരു
തമിഴ്ഭാഷ ത്രില്ലർ ഡ്രാമ ചലച്ചിത്രമാണ്. മേയാതമാൻ എന്ന ചിത്രത്തിന് ശേഷം രത്ന കുമാർ സംവിധാനം ചെയ്യുന്ന ഈ ചിത്രത്തിൽ ശക്തമായ കഥാപാത്രമായി അമല പോൾ അഭിനയിച്ചു.അമല പോളിന്റെ കരിയറിലെ തന്നെ ഏറ്റവും വെല്ലുവിളി നിറഞ്ഞ കഥാപാത്രത്തെ അവതരിപ്പിച്ച ഈ ചിത്രത്തിന്റെ ടീസറിന് മികച്ച സ്വീകാര്യതയാണ് ലഭിച്ചത് . മുൻനിര നായികമാർ ചെയ്യാൻ മടിക്കുന്ന ബോൾഡായ കഥാപാത്രമാണ് അമല ചിത്രത്തിൽ അവതരിപ്പിച്ചത്. ടീസറിൽ അർദ്ധനഗ്നയായാണ് അമല എത്തിയത്. കരൺ ജോഹറാണ് ടീസർ റിലീസ് ചെയ്തത്.ചിത്രത്തിൻറ്റേതായി പുറത്തിറങ്ങിയ ഫസ്റ്റ്ലുക്ക് പോസ്റ്ററിൽ 
മൃഗീയമായി ആക്രമിക്കപ്പെട്ട അവസ്ഥയിലാണ് അമലാ പോളിനെ കാണാനാകുന്നത്.പ്രവീൺ കുമാർ സംഗീത സംവിധാനം നിർവഹിയ്ക്കുന്ന ഈ ചിത്രത്തിൻറ്റെ ഛായാഗ്രഹണം ചെയ്തത് വിജയ് കാർത്തിക് കണ്ണനാണ്.
വയലൻസിൻറ്റെ അതിപ്രസരം കാരണം ഈ ചിത്രത്തിന് എ(A) സർട്ടിഫിക്കറ്റാണ്
ലഭിച്ചത്.ബോക്സ് ഓഫീസിൽ പരാജയം നേരിടേണ്ടി വന്നു ഈ ചിത്രത്തിന്.

മാധ്യമപ്രവർത്തകയാണ് കാമിനി(അമല പോൾ)). എന്നാൽ വാർത്തകളോടല്ല കാമിനിയുടെ ഇഷ്ടം. ജോലി ചെയ്യുന്നത് വാർത്താ ചാനലിൽ ആണെങ്കിലും ആളുകളെ പറ്റിക്കുന്ന ഒരു പരിപാടിയുടെ അണിയറപ്രവർത്തകരിൽ ഒരാളാണ് കാമിനി. ആളുകളെ പേടിപ്പിക്കുന്നതിലും പറ്റിക്കുന്നതിലും ആനന്ദം കണ്ടെത്തുന്ന കാമിനിയെ സഹപ്രവർത്തകർ പോലും പരാമർശിക്കുന്നത് 'സാഡിസ്റ്റ്' എന്ന വാക്ക് ഉപയോഗിച്ചാണ്. കാമിനി ജോലി ചെയ്യുന്ന ചാനൽ മറ്റൊരു കെട്ടിടത്തിലേക്ക് മാറുന്ന ദിവസമാണ് ഈ ചിത്രത്തിന്റെ കഥ തുടങ്ങുന്നത്.

ആളുകളെ പറ്റിച്ചു നടക്കുന്നതുപോലെ എളുപ്പമല്ല ലൈവ് ആയി വാർത്ത വായിക്കാൻ എന്ന സഹപ്രവർത്തകയുടെ പരാമർശം കാമിനി വെല്ലുവിളിയായി ഏറ്റെടുക്കുന്നു. തെറ്റുവരുത്താതെ വാർത്ത വായിക്കാൻ മാത്രമല്ല വേണമെങ്കിൽ വിവസ്ത്രയായും വാർത്ത വായിക്കുമെന്ന് കാമിനി പ്രഖ്യാപിക്കുന്നു. ഈ വെല്ലുവിളിയുടെ പശ്ചാത്തലത്തിലാണ് ഒഴിപ്പിക്കപ്പെട്ട ഓഫീസ് കെട്ടിടത്തിൽ പിറന്നാൾ ആഘോഷിക്കാൻ കാമിനിയും സുഹൃത്തുക്കളും തീരുമാനിക്കുന്നത്. എന്നാൽ ആ ആഘോഷരാത്രിക്കു ശേഷം കാമിനി കണ്ണുതുറക്കുന്നത് ഉത്തരം കിട്ടാത്ത ഒരുപാടു ചോദ്യങ്ങളിലേക്കാണ്. ആരുമില്ലാത്ത ഓഫീസ് കെട്ടിടത്തിൽ പൂർണനഗ്നയായി കാമിനി അകപ്പെടുന്നതോടെ ചിത്രത്തിന്റെ കഥാഗതി മാറുന്നു.


2019 ജൂലൈ 19ന് ഈ ചിത്രം തിയേറ്ററുകളിൽ എത്തിയെങ്കിലും മോർണിംങ്ങ് ഷോയും നൂൺ ഷോയും 
പ്രദർശപ്പിക്കാൻ സാധിച്ചില്ല.അപ്രതീക്ഷിതമായി റിലീസിംഗ് പ്രതിസന്ധി നേരിട്ട ഈ ചിത്രം വേൾഡ് വൈഡ് റിലീസ് ആയി നേരത്തേ നിശ്ചയിച്ചിരുന്ന എഴുനൂറിലധികം സ്‌ക്രീനുകളിൽ ഫസ്റ്റ് ഷോ ആയിട്ടാണ് പ്രദർശനം ആരംഭിച്ചത്.തീയേറ്ററുകൾക്ക് ലഭിക്കേണ്ട കെഡിഎം കീ (കീ ഡെലിവറി മെസേജ്) ലഭിക്കാതിരുന്നതിനെത്തുടർന്നാണ് ചിത്രത്തിന്റെ നൂൺ, മാറ്റിനി ഷോകൾ റദ്ദാക്കേണ്ടി വന്നത്.

സമീപകാലത്ത് കോളിവുഡിൽ ഏറ്റവുമധികം കാത്തിരിപ്പുയർത്തിയ സിനിമയാണ് 'ആടൈ'.പ്രീ-പബ്ലിസിറ്റി മെറ്റീരിയലുകളിലൂടെ വമ്പൻ പബ്ലിസിറ്റിയാണ് ചിത്രം നേടിയത്. കഥാപാത്രത്തിന്റെ പൂർണതയ്ക്കായി ഏതാനും ഷോട്ടുകളിൽ നഗ്നയായി സ്‌ക്രീനിലെത്തുന്ന അമല പോളിന് കൈയടികളേക്കാളേറെ വിമർശനങ്ങളാണ് നേരിടേണ്ടിവന്നത്. നഗ്നതാ പ്രദർശനമുള്ള ചിത്രത്തിന്റെ പബ്ലിസിറ്റി മെറ്റീരിയലുകൾ തടയണമെന്ന് ആവശ്യപ്പെട്ട് ചില സംഘടനകൾ രംഗത്ത് വന്നിരുന്നു.

ഈ ചിത്രത്തിന്റെ ഫസ്റ്റ് ലുക്ക് പോസ്റ്റർ 2018 സെപ്റ്റംബർ 4നാണ്
പുറത്ത് വന്നത്.ഈ പോസ്റ്ററിലെ ദൃശ്യം കണ്ട് വളരെ പ്രതീക്ഷയിൽ ആണ് ഈ ചിത്രത്തെ ഉറ്റു നോക്കിയത്.2019 ജൂലൈ 8നാണ്
ഈ ചിത്രത്തിന്റെ സെക്കന്റ് പോസ്റ്റർ
റിലീസ് ചെയ്തത്.

ചിത്രത്തിൽ അമലാ പോൾ നഗ്നയായ് അഭിനയിച്ചിട്ടുണ്ട്.വിശ്വസ്തരായ 15 പേരെ മാത്രമാണ് ഈ സീൻ ചിത്രീകരിക്കാൻ ഷൂട്ടിംഗ് ലൊക്കേഷനിൽ ഉൾപ്പെടുത്തിയത്.
മൊബൈൽ ഫോൺ ഉൾപ്പെടെ
നിരോധിച്ചു കൊണ്ടുള്ള
സുരക്ഷ ഉറപ്പാക്കിയാണ് ഈ സീൻ ചിത്രീകരിച്ചത്.

പ്രവീൺ കുമാറും ഊർക്ക ബാൻറ്റും 
ചേർന്നാണ് ഈ ചിത്രത്തിന്റെ സംഗീത സംവിധാനം നിർവഹിച്ചത്.



</doc>
<doc id="475617" url="https://ml.wikipedia.org/wiki?curid=475617" title="മേരി മഗ്ദലീന (വൗട്ട്)">
മേരി മഗ്ദലീന (വൗട്ട്)

1614-1615 നും ഇടയിൽ ഫ്രഞ്ച് ആർട്ടിസ്റ്റ് സൈമൺ വൗട്ട് ചിത്രീകരിച്ച ഒരു എണ്ണച്ചായ ചിത്രമാണ് മേരി മഗ്ദലീന. റോമിലെ ക്വിറിനൽ പാലസിൽ ഈ ചിത്രം പ്രദർശിപ്പിച്ചിരിക്കുന്നു. ഈ ചിത്രത്തിൽ സുഗന്ധദ്രവ്യതൈലത്തിന്റെ പാത്രത്തോടൊപ്പം മഗ്ദലന മറിയത്തെ പ്രതിനിധീകരിക്കുന്നു. വധശിക്ഷയ്ക്ക് തൊട്ടുമുമ്പ് യേശുവിനെ സുഗന്ധം പൂശിയ രംഗത്തെ സൂചിപ്പിക്കുന്നു. ബൈബിൾ കഥാപാത്രമായ മഗ്ദലന മറിയത്തിന്റെ ധാരാളം ചിത്രങ്ങൾ ചിത്രീകരിക്കപ്പെട്ടിട്ടുണ്ട്.


</doc>
<doc id="475620" url="https://ml.wikipedia.org/wiki?curid=475620" title="മാഡ്രിഡ് മെട്രോ">
മാഡ്രിഡ് മെട്രോ

സ്പെയിനിന്റെ തലസ്ഥാന നഗരിയായ മാഡ്രിഡിൽ സ്ഥാപിതമായ അതിവേഗ തീവണ്ടി ഗതാഗത മാർഗ്ഗമാണ് മാഡ്രിഡ് മെട്രോ (Spanish: "Metro de Madrid"). ആകെ 293 കിലോമീറ്റർ ദൈർഘ്യം ഉള്ള ഈ ഗതാഗതം ലോകത്തെ പന്ത്രണ്ടാമത് നീളമേറിയ തീവണ്ടി ഗതാഗതമാണ്. 

മെട്രോ ഗതാഗതം കൂടുതൽ കാര്യക്ഷമമാക്കാൻ ഇതിനെ ബന്ധിച്ചു ഒരു ലൈറ്റ് മെട്രോ സേവനവും ഉണ്ട്.


</doc>
<doc id="475624" url="https://ml.wikipedia.org/wiki?curid=475624" title="സാഹോ">
സാഹോ

2019 ഓഗസ്റ്റ് 30തിന് പ്രദർശനത്തിനെത്തിയ ഒരു ആക്ഷൻ ചലച്ചിത്രമാണ് സാഹോ (English:Saaho). സുജീത് സംവിധാനം ചെയ്ത ഈ ചിത്രത്തിൽ പ്രഭാസ്, ശ്രദ്ധ കപൂർ, തുടങ്ങിയവർ അഭിനയിച്ചു. 2019 ആഗസ്റ്റ് 30-ന് ഹിന്ദി,തമിഴ്, തെലുങ്ക് ഭാഷകളിൽ പ്രദർശനത്തിനെത്തുന്ന ഈ ചിത്രത്തിന്റെ ഡബ്ബ് പതിപ്പും റിലീസ് ദിവസം തന്നെ ഇറങ്ങി..ഐ മാക്സ് ക്യാമറകളുപയോഗിച്ച് ഒപ്പിയെടുത്ത ദൃശ്യങ്ങളാണ് ചിത്രത്തിനുള്ളത്. പേൾ ഹാർബറിനും ട്രാൻസ്ഫോമേഴ്സിനും മിഷൻ ഇംപോസിബിളിനുമൊക്കെ ആക്ഷനൊരുക്കിയ കെന്നി ബെയ്റ്റ്സാണ് സാഹോയിലും ആക്ഷൻ ഡയറക്ടർ. ഇന്റലിജൻസ് അണ്ടർകവർ ഓഫീസർ ആയ അശോക് നഗരത്തിലെ ഒരു മോഷണകേസ് അന്വേഷിക്കാൻ വരുന്നിടത്തു നിന്നാണ് ഈ ചിത്രം തുടങ്ങുന്നത്‌.രാക്ഷസൻ എന്ന ക്രൈം ത്രില്ലർ ചിത്രത്തിലുടെ ശ്രദ്ധ നേടിയ ജിബ്രാനാണ് ഈ ചിത്രത്തിന്റെ പശ്ചാത്തല സംഗീതം നിർവഹിച്ചത്.



</doc>
<doc id="475627" url="https://ml.wikipedia.org/wiki?curid=475627" title="ആക്റ്റിവിറ്റി ട്രാക്കർ">
ആക്റ്റിവിറ്റി ട്രാക്കർ

ഫിറ്റ്‌നെസ് ട്രാക്കർ എന്നും അറിയപ്പെടുന്ന ഒരു ആക്റ്റിവിറ്റി ട്രാക്കർ, ഫിറ്റ്‌നെസുമായി ബന്ധപ്പെട്ട അളവുകൾ നിരീക്ഷിക്കുന്നതിനും ട്രാക്കുചെയ്യുന്നതിനുമുള്ള ദൂരം നടക്കുകയോ ഓടുകയോ ചെയ്യുക, കലോറി ഉപഭോഗം, ചില സന്ദർഭങ്ങളിൽ ഹൃദയമിടിപ്പ്, ഉറക്കത്തിന്റെ ഗുണനിലവാരം എന്നിവ. ഇത് ധരിക്കാവുന്ന ഒരു തരം കമ്പ്യൂട്ടറാണ്. ദീർഘകാല ഡാറ്റാ ട്രാക്കിംഗിനായി ഒരു കമ്പ്യൂട്ടറിലേക്കോ സ്മാർട്ട്‌ഫോണിലേക്കോ സമന്വയിപ്പിച്ച സ്മാർട്ട് വാച്ചുകൾക്കാണ് ഈ പദം ഇപ്പോൾ പ്രധാനമായും ഉപയോഗിക്കുന്നത്. സ്വതന്ത്ര മൊബൈൽ, ഫെയ്സ്ബുക്ക് ആപ്ലിക്കേഷനുകൾ എന്നിവ ഉണ്ട്. ഇത്തരത്തിലുള്ള ഉപകരണങ്ങളുടെ ഉപയോഗം കൂടുതൽ ഭാരം കുറയ്ക്കുന്നതിന് കാരണമാകാവുന്ന ചില തെളിവുകൾ കണ്ടെത്തി.
"ആക്റ്റിവിറ്റി ട്രാക്കറുകൾ" എന്ന പദം ഇപ്പോൾ പ്രാഥമികമായി സൂചിപ്പിക്കുന്നത് ഒരു വ്യക്തിയുടെ ഫിറ്റ്നസ് പ്രവർത്തനം നിരീക്ഷിക്കുകയും റെക്കോർഡുചെയ്യുകയും ചെയ്യുന്ന ധരിക്കാവുന്ന ഉപകരണങ്ങളെയാണ്. രേഖാമൂലമുള്ള ലോഗുകളിൽ നിന്നാണ് ഈ ആശയം വളർന്നത്, അത് സ്പ്രെഡ്‌ഷീറ്റ് ശൈലിയിലുള്ള കമ്പ്യൂട്ടർ ലോഗുകളിലേക്ക് നയിച്ചു, അതിൽ എൻ‌ട്രികൾ സ്വമേധയാ നിർമ്മിച്ചു, പ്രസിഡന്റിന്റെ ചലഞ്ചിന്റെ ഭാഗമായി ഫിസിക്കൽ ഫിറ്റ്നസ് ആന്റ് സ്പോർട്സ് സംബന്ധിച്ച പ്രസിഡൻറ് കൗൺസിൽ യുഎസിൽ നൽകിയതുപോലുള്ളവ.ഇരുപതാം നൂറ്റാണ്ടിന്റെ അവസാനത്തിലും 21 ആം നൂറ്റാണ്ടിന്റെ തുടക്കത്തിലും സാങ്കേതികവിദ്യയിലെ മെച്ചപ്പെടുത്തലുകൾ ഫിറ്റ്നസ് പ്രവർത്തനങ്ങളുടെ നിരീക്ഷണവും റെക്കോർഡിംഗും യാന്ത്രികമാക്കാനും അവ എളുപ്പത്തിൽ ധരിക്കുന്ന ഉപകരണങ്ങളുമായി സംയോജിപ്പിക്കാനും അനുവദിക്കുന്നു. ആദ്യകാല ഉദാഹരണങ്ങളിൽ റിസ്റ്റ് വാച്ച് വലിപ്പത്തിലുള്ള സൈക്കിൾ കമ്പ്യൂട്ടറുകൾ ഉൾപ്പെടുന്നു ഇവ നിരീക്ഷിച്ച വേഗത, ദൈർഘ്യം, ദൂരം മുതലായവ, കുറഞ്ഞത് 1990 കളുടെ തുടക്കം മുതൽ ലഭ്യമാണ്.ജിമ്മുകളിൽ കാണുന്ന വാണിജ്യ-ഗ്രേഡ് ഫിറ്റ്നസ് ഉപകരണങ്ങളുമായി സംയോജിപ്പിച്ച വയർലെസ് ഹൃദയമിടിപ്പ് നിരീക്ഷിക്കൽ ഉൾപ്പെടെയുള്ള ധരിക്കാവുന്ന ഫിറ്റ്നസ് ട്രാക്കിംഗ് ഉപകരണങ്ങൾ 2000 കളുടെ തുടക്കം മുതൽ ഉപഭോക്തൃ-ഗ്രേഡ് ഇലക്ട്രോണിക്സിൽ ലഭ്യമാണ്.

പെഡോമീറ്ററുകളുടെ അടിസ്ഥാനപരമായി നവീകരിച്ച പതിപ്പുകളാണ് ഇലക്ട്രോണിക് ആക്റ്റിവിറ്റി ട്രാക്കറുകൾ; ഘട്ടങ്ങൾ കണക്കാക്കുന്നതിനുപുറമെ, മൈലേജ് കണക്കാക്കാനും മൊത്തത്തിലുള്ള ശാരീരിക പ്രവർത്തനങ്ങൾ ഗ്രാഫ് ചെയ്യാനും കലോറി ചെലവ് കണക്കാക്കാനും ആക്‌സിലറോമീറ്ററുകളും അൽട്ടിമീറ്ററുകളും അവർ ഉപയോഗിക്കുന്നു, ചില സന്ദർഭങ്ങളിൽ ഹൃദയമിടിപ്പും ഉറക്കത്തിന്റെ ഗുണനിലവാരവും നിരീക്ഷിക്കുകയും ഗ്രാഫ് ചെയ്യുകയും ചെയ്യുന്നു. ചിലത് നിശബ്‌ദ അലാറവും ഉൾക്കൊള്ളുന്നു.


</doc>
<doc id="475669" url="https://ml.wikipedia.org/wiki?curid=475669" title="റൊണാൾ ദ ബാർബേറിയൻ">
റൊണാൾ ദ ബാർബേറിയൻ

തോർബ്ജോർൻ ക്രിസ്റ്റോഫെർസൺ, ക്രെസ്റ്റൺ വെസ്റ്റ്ബെർഗ് ആൻഡേഴ്സൺ, ഫിലിപ്പ് ഐൻസ്റ്റീൻ ലിപ്സ്കി എന്നിവർ സംവിധാനം ചെയ്ത 2011-ലെ ഡാനിഷ് അഡൾട്ട് ആനിമേറ്റഡ് സ്റ്റീരിയോസ്കോപ്പിക് സിജിഐ ഫീച്ചർ ചിത്രമാണ് റൊണാൾ ദി ബാർബേറിയൻ (ഡാനിഷ്: റോണൽ ബാർബറൻ). 2011 സെപ്റ്റംബർ 29 ന് ഡെൻമാർക്കിൽ ഈ ചിത്രം പുറത്തിറങ്ങി.


</doc>
<doc id="475678" url="https://ml.wikipedia.org/wiki?curid=475678" title="ഫിറ്റ്ബിറ്റ്">
ഫിറ്റ്ബിറ്റ്

ഫിറ്റ്ബിറ്റ്, ഐഎൻസി(Inc). കാലിഫോർണിയയിലെ സാൻ ഫ്രാൻസിസ്കോ ആസ്ഥാനമായി പ്രവർത്തിക്കുന്ന ഒരു അമേരിക്കൻ കമ്പനിയാണ്. ആക്റ്റിവിറ്റി ട്രാക്കറുകൾ, വയർലെസ് പ്രാപ്‌തമാക്കിയ ധരിക്കാനാവുന്ന സാങ്കേതിക ഉപകരണങ്ങൾ, നടന്ന ഘട്ടങ്ങളുടെ എണ്ണം, ഹൃദയമിടിപ്പ്, ഉറക്കത്തിന്റെ ഗുണനിലവാരം, കയറിയ ഘട്ടങ്ങൾ, ഫിറ്റ്‌നെസിൽ ഉൾപ്പെട്ടിരിക്കുന്ന മറ്റ് വ്യക്തിഗത അളവുകൾ എന്നിവ അളക്കുന്നു. സമാന ഉപകരണങ്ങളുടെ ഉപയോഗം കൂടുതൽ ഭാരം കുറയ്ക്കുന്നതിന് കാരണമാകുമെന്ന് ചില തെളിവുകൾ കണ്ടെത്തി.

2018 ഡിസംബർ 3 ന് പ്രസിദ്ധീകരിച്ച ഒരു ഐ‌ഡുസി റിപ്പോർട്ട് അനുസരിച്ച്, കയറ്റുമതിയിൽ ധരിക്കാവുന്ന മൂന്നാമത്തെ വലിയ കമ്പനിയായി ഫിറ്റ്ബിറ്റ് കണക്കാക്കപ്പെടുന്നു, 2018 മൂന്നാം പാദത്തിൽ, ഷവോമിക്കും ആപ്പിളിനും പിന്നിൽ.


</doc>
<doc id="475683" url="https://ml.wikipedia.org/wiki?curid=475683" title="അല്ലെഗൊറി ഓഫ് വെൽത്ത്">
അല്ലെഗൊറി ഓഫ് വെൽത്ത്

ഫ്രഞ്ച് ബറോക്ക് ആർട്ടിസ്റ്റ് സൈമൺ വൗട്ട് 1640-ൽചിത്രീകരിച്ച ഒരു എണ്ണഛായാചിത്രമാണ് അല്ലെഗൊറി ഓഫ് വെൽത്ത്. അല്ലെഗറി ഓഫ് വെൽത്ത് അതിന്റെ പരമ്പരാഗത തലക്കെട്ടാണ്, എന്നിരുന്നാലും നിക്കോളാസ് മിലോവനോവിക് വാദിക്കുന്നത് അല്ലെഗൊറി ഓഫ് കൺടെപ്റ്റ് ഫോർ വെൽത്ത് എന്ന ശീർഷകം ആണ് വേണ്ടതെന്നും എന്നാൽ ലൂവ്രേ (ഈ ചിത്രം ഇപ്പോൾ തൂക്കിയിരിക്കുന്ന സ്ഥലം) അല്ലെഗൊറി ഓഫ് ഫെയിത്ത് ആൻറ് ഓഫ് കൺടെപ്റ്റ് ഫോർ വെൽത്ത് എന്ന ശീർഷകം നൽകുകയുണ്ടായി.

സെന്റ് ജെർമെയ്ൻ-എൻ-ലേയിലെ ലൂയി പന്ത്രണ്ടാമന്റെ കൊട്ടാരത്തിനുവേണ്ടി ഈ ചിത്രം വരച്ചതാകാമെന്ന് കരുതുന്നു. പതിനെട്ടാം നൂറ്റാണ്ടിന്റെ തുടക്കത്തിൽ ഫ്രഞ്ച് രാജകീയ ശേഖരണ പട്ടികയിൽ ഈ ചിത്രം ഒന്നാമതായി പരാമർശിക്കപ്പെടുന്നു.

ഒരു ഫ്രഞ്ച് ചിത്രകാരനും ഡ്രാഫ്റ്റ്‌സ്മാനും ആയിരുന്നു സൈമൺ വൗട്ട്. ഇറ്റാലിയൻ ബറോക്ക് ശൈലിയിലുള്ള ചിത്രരചന ഫ്രാൻസിന് പരിചയപ്പെടുത്താൻ സഹായിച്ചതിന് ഇന്ന് അദ്ദേഹത്തെ ഏറ്റവും നന്നായി ഓർക്കുന്നു. നിയുക്ത ഛായാചിത്രം വരയ്ക്കാൻ പതിനാലാമത്തെ വയസ്സിൽ അദ്ദേഹം ഇംഗ്ലണ്ടിലേക്ക് പോയി. 1611 ൽ ഓട്ടോമൻ സാമ്രാജ്യത്തിലെ ഫ്രഞ്ച് അംബാസഡറായിരുന്ന ബാരൻ ഡി സാൻസിയുടെ പരിവാരത്തിന്റെ ഭാഗമായിരുന്നു അദ്ദേഹം. കോൺസ്റ്റാന്റിനോപ്പിളിൽ നിന്ന് വെനീസിലേക്ക് (1612) പോയിയെങ്കിലും അദ്ദേഹം 1614 ഓടെ റോമിലായിരുന്നു. 1627 വരെ അദ്ദേഹം ഇറ്റലിയിൽ തുടർന്നു, റോമിൽ കൂടുതലും ബറോക്ക് ശൈലിയാണ് പ്രബലമായിരുന്നത്.ഫ്രാൻസ് രാജാവിൽ നിന്ന് അദ്ദേഹത്തിന് പെൻഷൻ ലഭിച്ചിരുന്നു. അദ്ദേഹത്തിന്റെ രക്ഷാധികാരികളിൽ ബാർബെറിനി കുടുംബം, കാസിയാനോ ഡാൽ പോസോ, പൗലോ ജിയോർഡാനോ ഒർസിനി, വിൻസെൻസോ ഗിയസ്റ്റിനിയാനി എന്നിവരും ഉൾപ്പെടുന്നു.



</doc>
<doc id="475686" url="https://ml.wikipedia.org/wiki?curid=475686" title="ഓം ബിർള">
ഓം ബിർള

ഭാരതീയ ജനതാ പാർട്ടിയിലെ ഒരു രാഷ്ട്രീയ പ്രവർത്തകനും പതിനേഴാം ലോക്‌സഭയുടെ സ്പീക്കറും ആണ് ഓം ബിർള (Om Birla). രാജസ്ഥാനിലെ കോട്ട മണ്ഡലത്തിൽനിന്നുള്ള എംപിയാണ് അദ്ദേഹം. 2019 ജൂൺ 19ന് അദ്ദേഹം ലോക്‌സഭയുടെ സ്പീക്കറായി തെരഞ്ഞെടുക്കപ്പെട്ടു.
1962 രണ്ട് നവംബർ 23 ന് ജനനം. പിതാവ് ശ്രീകൃഷ്ണബിർള. മാതാവ് ശകുന്തളാദേവി. ഗവൺമെൻറ് കോളേജ് കോട്ട, എന്നിവിടങ്ങളിൽ വിദ്യാഭ്യാസം പൂർത്തിയാക്കി. 2003 ലാണ് അദ്ദേഹം കോട്ട നിയമസഭാമണ്ഡലത്തിൽ നിന്നും തെരഞ്ഞെടുക്കപ്പെട്ടത്. 2008 ൽ നടന്ന തെരഞ്ഞെടുപ്പിലും അദ്ദേഹം ഇതേ മണ്ഡലത്തിൽനിന്നും നിന്നും വിജയിച്ചു. 2013 ഇൽ നടന്ന നിയമസഭ തിരഞ്ഞെടുപ്പിൽ വിജയിച്ച ശേഷം ആണ് ആണ് 2014ൽ അദ്ദേഹം ലോക്സഭയിലേക്ക് മത്സരിച്ചതും വിജയിച്ചതും. കോട്ട ലോക സഭാ മണ്ഡലത്തിൽ നിന്നാണ് പതിനാറാമതും പതിനേഴാമതും ലോക്‌സഭയിലേക്ക് തെരഞ്ഞെടുക്കപ്പെട്ടത്.


</doc>
<doc id="475717" url="https://ml.wikipedia.org/wiki?curid=475717" title="ഗായത്രി സുരേഷ്">
ഗായത്രി സുരേഷ്

ഒരു ഇന്ത്യൻ ചലച്ചിത്ര അഭിനേത്രിയും മോഡലുമാണ് ഗായത്രി സുരേഷ്. 2015-ൽ പ്രദർശനത്തിനെത്തിയ മലയാള ചലച്ചിത്രമായ ജമ്‌നപ്യാരിയിലൂടെയാണ് അവർ ചലച്ചിത്ര രംഗത്തെത്തിയത്.


</doc>
<doc id="475720" url="https://ml.wikipedia.org/wiki?curid=475720" title="മിസ്സിംഗ് യു (സിനിമ)">
മിസ്സിംഗ് യു (സിനിമ)

ഒന്നിലധികം ഫിലിം ഫെസ്റ്റിവലുകളിൽ അവതരിപ്പിച്ച ബ്രൂക്ക് വാഗ്സ്റ്റാഫ് നിർമ്മിച്ച 2013-ലെ ഹ്രസ്വ ആനിമേറ്റഡ് ചിത്രമാണ് മിസ്സിംഗ് യു.
ഒരു 3D ആനിമേറ്റഡ് സാഹസിക ചിത്രത്തിൽ കാണാതെപോയ യു അക്ഷരം കണ്ടെത്താനായി ഐ അക്ഷരം വളരെ ദൂരം സഞ്ചരിക്കുന്നു.
റിംഗ്ലിംഗ് കോളേജ് ഓഫ് ആർട്ട് ആൻഡ് ഡിസൈനിൽ വിദ്യാർത്ഥിനിയായിരിക്കെ ഒന്നരവർഷക്കാലം വാഗ്‌സ്റ്റാഫ് ആണ് ഈ ചിത്രം സൃഷ്ടിച്ചത്. കമ്പ്യൂട്ടർ ആനിമേഷനിൽ ബിരുദം നേടുന്നതിനിടെ സീനിയർ തീസിസിനായി അവർ ഈ ഹ്രസ്വ ചിത്രം നിർമ്മിച്ചു. ത്രീഡി കമ്പ്യൂട്ടർ ഗ്രാഫിക്സ് ഓട്ടോഡെസ്ക് മായ സോഫ്റ്റ്‌വേർ ഉപയോഗിച്ചാണ് ഈ ഹ്രസ്വ ചിത്രം സൃഷ്ടിച്ചത്. പക്ഷേ കൈകൊണ്ട് വരച്ച ആനിമേഷൻ, കളിമൺ എന്നിവ പോലുള്ള പരമ്പരാഗത സാങ്കേതിക വിദ്യകളെ രൂപകൽപ്പനയ്ക്കായി അനുകരിക്കാനും ശ്രമിച്ചിട്ടുണ്ട്. സ്കൂളിലൂടെ ലഭ്യമായ വിഭവങ്ങൾ ഉപയോഗിച്ചാണ് ഈ സിനിമ നിർമ്മിച്ചത്.


</doc>
<doc id="475722" url="https://ml.wikipedia.org/wiki?curid=475722" title="മികച്ച ബാലതാരത്തിനുള്ള ദേശീയ അവാർഡ്">
മികച്ച ബാലതാരത്തിനുള്ള ദേശീയ അവാർഡ്

ഇന്ത്യയിലെ ഏറ്റവും മികച്ച ബാലതാരത്തിനുള്ള ദേശീയ ചലച്ചിത്ര പുരസ്കാരം, ഇന്ത്യയിലെ വാർത്താവിനിമയ മന്ത്രാലയത്തിന്റെ കീഴിലുള്ള ഡയറക്ടറേറ്റ് ഓഫ് ഫിലിം ഫെസ്റ്റിവലിന്റെ ആഭിമുഖ്യത്തിൽ നൽകപ്പെടുന്ന ദേശീയ ചലച്ചിത്ര പുരസ്കാരങ്ങളിൽ ഒന്നാണ്. ഫീച്ചർ ഫിലിമുകൾക്കായി രജത കമലം സമ്മാനിക്കപ്പെടുന്ന നിരവധി പുരസ്കാരങ്ങളിൽ ഒന്നാണിത്.

1968 ൽ പതിനാറാമത് ദേശീയ ചലച്ചിത്ര അവാർഡം  വേളയിൽ ഈ പുരസ്കാരം ആദ്യമായി ഏർപ്പെടുത്തുകയും എല്ലാ ഇന്ത്യൻ ഭാഷകളിൽനിന്നുമായി വർഷം തോറും നിർമ്മിക്കപ്പെടുന്ന ചലച്ചിത്രങ്ങൾക്കാണ് ഈ പുരസ്കാരം നൽകപ്പെടുന്നത്.

പുരസ്കാരത്തിൽ രജത കമല ഫലകം, ക്യാഷ് പ്രൈസ് എന്നിവ ഉൾപ്പെടുന്നു. മുൻകാലങ്ങളിലെ പുരസ്കാര ജേതാക്കൾ:Award includes 'Silver Lotus' (Rajat Kamal) and cash prize. Following are the award winners over the years:



</doc>
<doc id="475741" url="https://ml.wikipedia.org/wiki?curid=475741" title="ധരിക്കാവുന്ന സാങ്കേതികവിദ്യ">
ധരിക്കാവുന്ന സാങ്കേതികവിദ്യ

ധരിക്കാവുന്ന സാങ്കേതികവിദ്യ, വെയറബിളുകൾ, ഫാഷൻ ടെക്നോളജി, ടെക് ടോഗുകൾ അല്ലെങ്കിൽ ഫാഷൻ ഇലക്ട്രോണിക്സ് എന്നിവ സ്മാർട്ട് ഇലക്ട്രോണിക് ഉപകരണങ്ങളാണ് (മൈക്രോ കൺട്രോളറുകളുള്ള ഇലക്ട്രോണിക് ഉപകരണം) അവ വസ്ത്രങ്ങളിൽ ഉൾപ്പെടുത്താം അല്ലെങ്കിൽ ശരീരത്തിൽ ഇംപ്ലാന്റുകളോ ആക്സസറികളോ ആയി ധരിക്കാം.ആക്റ്റിവിറ്റി ട്രാക്കറുകൾ പോലുള്ള ധരിക്കാവുന്ന ഉപകരണങ്ങൾ ഇന്റർനെറ്റ് ഓഫ് തിംഗ്സിന്റെ ഒരു ഉദാഹരണമാണ്, കാരണം ഇലക്ട്രോണിക്സ്, സോഫ്റ്റ്‌വേർ, സെൻസറുകൾ, കണക്റ്റിവിറ്റി എന്നിവ പോലുള്ള "കാര്യങ്ങൾ" ഇൻറർനെറ്റിലൂടെ ഡാറ്റ കൈമാറാൻ (ഡാറ്റാ നിലവാരം ഉൾപ്പെടെ) വസ്തുക്കളെ പ്രാപ്തമാക്കുന്ന ഇഫക്റ്ററുകളാണ്. മനുഷ്യന്റെ ഇടപെടൽ ആവശ്യമില്ലാതെ ഒരു നിർമ്മാതാവ്, ഓപ്പറേറ്റർ, കൂടാതെ / അല്ലെങ്കിൽ മറ്റ് കണക്റ്റുചെയ്‌ത ഉപകരണങ്ങൾ എന്നിവ ഉപയോഗിച്ച് ഇന്റർനെറ്റ് വഴി ബന്ധിപ്പിക്കാൻ സാധിക്കും.

ധരിക്കാവുന്ന സാങ്കേതികവിദ്യയിൽ വൈവിധ്യമാർന്ന ആപ്ലിക്കേഷനുകൾ ഉണ്ട്, അത് ഈ ഫീൽഡ് വികസിക്കുന്തോറും വളരുന്നു. സ്മാർട്ട് വാച്ചിന്റെയും ആക്റ്റിവിറ്റി ട്രാക്കറിന്റെയും ജനപ്രിയതയോടെ ഉപഭോക്തൃ ഇലക്ട്രോണിക്സിൽ ഇത് പ്രധാനമായും പ്രത്യക്ഷപ്പെടുന്നു. വാണിജ്യപരമായ ഉപയോഗങ്ങൾക്ക് പുറമെ, ധരിക്കാവുന്ന സാങ്കേതികവിദ്യ നാവിഗേഷൻ സംവിധാനങ്ങൾ, നൂതന തുണിത്തരങ്ങൾ, ആരോഗ്യ സംരക്ഷണം എന്നിവയിൽ ഉൾപ്പെടുത്തിയിട്ടുണ്ട്.
ധരിക്കാവുന്ന സാങ്കേതികവിദ്യയുടെ ചരിത്രം ആരംഭിക്കുന്നത് വാച്ചിൽ നിന്നാണ്, സമയം പറയാൻ ആളുകൾ ധരിച്ചിരുന്നു. 1500-ൽ ജർമ്മൻ കണ്ടുപിടിത്തക്കാരനായ പീറ്റർ ഹെൻലൈൻ ചെറിയ വാച്ചുകൾ സൃഷ്ടിച്ചു, അവ നെക്ലേസായി ധരിച്ചിരുന്നു. ഒരു നൂറ്റാണ്ടിനുശേഷം, അരക്കെട്ട് ഒരു ഫാഷനബിൾ ഇനമായി മാറിയതിനാൽ പുരുഷന്മാർ വാച്ചുകൾ പോക്കറ്റിൽ കൊണ്ടുപോകാൻ തുടങ്ങി, ഇത് പോക്കറ്റ് വാച്ചുകൾ സൃഷ്ടിക്കുന്നതിലേക്ക് നയിച്ചു. 1600 കളുടെ അവസാനത്തിൽ റിസ്റ്റ് വാച്ചുകളും സൃഷ്ടിക്കപ്പെട്ടുവെങ്കിലും സ്ത്രീകൾ ധരിച്ചത് ബ്രേസ്ലെറ്റുകളായിരുന്നു. കാലക്രമേണ, വാച്ച് ചെറുതും കൃത്യതയുളളവയായിത്തീർന്നു. 1904-ൽ ഏവിയേറ്റർ ആൽബർട്ടോ സാന്റോസ്-ഡുമോണ്ട് റിസ്റ്റ് വാച്ചിന്റെ ഉപയോഗം ആരംഭിച്ചു, കാരണം പൈലറ്റിംഗ് സമയത്ത് കൈകൾ ഒഴിഞ്ഞുകിടക്കാൻ ഇത് അനുവദിച്ചില്ല. വാച്ച് ധരിക്കാൻ സൗകര്യപ്രദമായ സ്ഥലമാണ് കൈത്തണ്ടയെന്ന് ഇത് തെളിയിച്ചു, അതേതുടർന്ന് റിസ്റ്റ് വാച്ചുകൾ ഉപയോഗിക്കാൻ തുടങ്ങി.


</doc>
<doc id="475744" url="https://ml.wikipedia.org/wiki?curid=475744" title="ദ റേപ് ഓഫ് യൂറോപ്പ (റെനി)">
ദ റേപ് ഓഫ് യൂറോപ്പ (റെനി)

വാഡിസ്വാ IV വാസയുടെ നിയോഗപ്രകാരം ഇറ്റാലിയൻ ആർട്ടിസ്റ്റ് ഗ്വിഡോ റെനി, 1637 നും 1639 നും ഇടയിൽ ചിത്രീകരിച്ച ഒരു എണ്ണഛായാചിത്രമാണ് ദ റേപ് ഓഫ് യൂറോപ്പ. ഈ ചിത്രത്തിലെ ചിത്രീകരണവിഷയമായ “‘യൂറോപ്പ”’ ഗ്രീക്ക് പുരാണത്തിലെ ഉന്നത കുല ജാതയായ ഒരു വനിതയായിരുന്നു. സ്യൂസ് ഒരു വെളുത്ത കാളയുടെ രൂപത്തിൽ യൂറോപ്പയെ തട്ടി കൊണ്ട് പോകുന്നു. ഈ ചിത്രം പിന്നീട് ഡെനിസ് മഹോൺ ശേഖരിക്കുകയുണ്ടായി. ദേശീയ ഗാലറിയിലേക്ക് കടം കൊടുത്ത ഈ ചിത്രം അവിടെ ഇപ്പോഴും പ്രദർശിപ്പിച്ചിരിക്കുന്നു. 
ടയർ രാജാവായ അഗനോറിന്റെ മകളായിരുന്നു യൂറോപ്പ. സ്യൂസ് അവളുമായി പ്രണയത്തിലാവുകയും അവൾ കളിക്കുന്ന കരയിൽ നിന്ന് അവളെ തട്ടിക്കൊണ്ടുപോകാൻ വേണ്ടി സ്വയം ഒരു കാളയായി മാറുകയും ചെയ്തു. അവൾ അവന്റെ പുറകിൽ കയറി, അവർ ക്രീറ്റിലേക്ക് നീന്തി. മിനോസ്, റഡാമന്തിസ്, സർപെഡോൺ എന്നീ മൂന്ന് ആൺമക്കളെ അവൾ പ്രസവിച്ചു.

പതിനേഴാം നൂറ്റാണ്ടിലെ ചിത്രങ്ങൾക്ക് ഏറ്റവും പ്രചാരമുള്ള ക്ലാസിക്കൽ വിഷയങ്ങളിലൊന്നാണ് മിത്ത്. എന്നിരുന്നാലും കുപിഡ് ചിത്രങ്ങളെ ഇതിൽ ഉൾപ്പെടുത്തുന്നത് ഈ ഉദാഹരണത്തെ അസാധാരണമാക്കുന്നു. തട്ടിക്കൊണ്ടുപോകുമ്പോഴുള്ള അസ്വസ്ഥത പ്രണയത്തിലേക്ക് തിരിയാൻ തുടങ്ങുന്ന നിമിഷത്തിലാണ് യൂറോപ്പയെ ചിത്രീകരിച്ചിരിക്കുന്നത്. 

1640-ന് തൊട്ടുമുമ്പ് പോളണ്ടിലെ കിംഗ് വ്‌ലാഡിസ്ലാവിനുവേണ്ടിയാണ് ഈ ചിത്രം നിർമ്മിച്ചത്. അതിന്റെ തിളക്കമാർന്ന സ്വരപ്രമാണം, പഠന ചാരുത, ശക്തമായ ഇളം നിറങ്ങൾ എന്നിവ റെനിയുടെ ഒരു കാലഘട്ടത്തിന്റെ അവസാനത്തെ ശൈലിക്ക് സമാനമാണ്.

സർ ഡെനിസ് മഹോൺ ഇരുപതാം നൂറ്റാണ്ടിലെ ഏറ്റവും പ്രശസ്തനായ കലാചരിത്രകാരന്മാരും കലാസമാഹർത്താവും 90 കളിൽ മ്യൂസിയങ്ങൾക്കായി ഒരു പ്രചാരണപ്രവർത്തകനുമായിരുന്നു. താരതമ്യേന മുൻ പണ്ഡിതന്മാർ അവഗണിച്ചിട്ടും ഇറ്റാലിയൻ ബറോക്കിന്റെ വ്യാപ്തി, പ്രാധാന്യം, ഗുണനിലവാരം എന്നിവ ക്രമേണ തെളിയിച്ചുകൊണ്ട് നിരവധി പതിറ്റാണ്ടുകളായി മഹോൺ തന്റെ ശേഖരം രൂപീകരിച്ചു. അദ്ദേഹം പണ്‌ഡിതോചിതമായും അഭിനിവേശത്തോടെ ശേഖരിച്ച ചിത്രങ്ങളുടെ ഗുണനിലവാരം ഹൃദയങ്ങളും മനസ്സുകളും മാറ്റി മറിച്ചുകൊണ്ട് യൂറോപ്യൻ കലയുടെ ചരിത്രത്തിൽ അതിന്റെ നിലയെ വ്യക്തമായി സ്വാധീനിച്ചു.

ബറോക്ക് കാലഘട്ടത്തിലെ ഒരു ഇറ്റാലിയൻ ചിത്രകാരനായിരുന്നു അദ്ദേഹം. സൈമൺ വൗട്ട്, നിക്കോളാസ് പൗസിൻ, ഫിലിപ്പ് ഡി ചാംപെയ്ൻ എന്നിവരെപ്പോലെ അദ്ദേഹത്തിന്റെ ചിത്രങ്ങൾ ക്ലാസിക്കൽ രീതി കാണിക്കുന്നു. അദ്ദേഹം പ്രാഥമികമായി മതപരമായ ചിത്രങ്ങൾ വരച്ചു. മാത്രമല്ല പുരാണ, സാങ്കൽപ്പിക വിഷയങ്ങളും വരച്ചു. റോം, നേപ്പിൾസ്, ജന്മനാടായ ബൊലോഗ്ന എന്നിവിടങ്ങളിൽ സജീവമായിരുന്ന അദ്ദേഹം കാരാച്ചിയുടെ സ്വാധീനത്തിൽ ഉയർന്നുവന്ന ബൊലോഗ്നീസ് സ്കൂളിലെ പ്രധാന വ്യക്തിയായി.


</doc>
<doc id="475754" url="https://ml.wikipedia.org/wiki?curid=475754" title="കില്ലിനിഖ് ദ്വീപ്">
കില്ലിനിഖ് ദ്വീപ്

വടക്കുകിഴക്കൻ കാനഡയിലെ ഒരു ചെറിയ വിദൂരസ്ഥമായ ദ്വീപാണ് കില്ലിനിഖ് ദ്വീപ് (ഇംഗ്ലീഷ്: ഐസ് ഫ്ലോസ്). ലാബ്രഡോറിന്റെ ഏറ്റവും വടക്കേ അറ്റത്തായി ഉൻഗാവാ ഉൾക്കടലിനും ലാബ്രഡോർ കടലിനുമിടയിൽ സ്ഥിതിചെയ്യുന്ന ഈ ദ്വീപ് നുനാവട്ട് പ്രദേശത്തിനും ന്യൂഫൗണ്ടൻലാൻഡ് ആന്റ് ലാബ്രഡോർ പ്രവിശ്യയും തമ്മിലുള്ള ഏക കര അതിർത്തി അടങ്ങിയിരിക്കുന്നതിന്റെ പേരിൽ ശ്രദ്ധേയമാണ്. മറ്റു ദ്വീപുകളിൽ ഏറിയുകൂറും ക്യൂബെക്കിന്റെയും ലാബ്രഡോറിന്റെയും വടക്കൻ തീരത്തുനിന്നകലെ സ്ഥിതിചെയ്യുന്നതും നുനാവൂട്ട് പ്രദേശത്തിൽ മാത്രമായി ഉൾപ്പെട്ടിരിക്കുന്നതുമാണ്. ചില കാർട്ടോഗ്രാഫിക് സ്രോതസ്സുകൾ ഈ ദ്വീപിന്റെ ഭൗമരാഷ്ട്രതന്ത്രപരമായ അതിർത്തികൾ ശരിയായ രീതിയിൽ കാണിക്കുന്നില്ല, ഉദാഹരണത്തിന്, കമ്മീഷൻ ഡി ടോപ്പൊണിമി ഡു ക്യുബെക്ക്, ക്യൂബെക്കിലുൾപ്പെട്ടതാണെന്ന് കാണിക്കുന്നു (ലാബ്രഡോറുമായുള്ള പ്രവിശ്യയുടെ ദീർഘകാല അതിർത്തി തർക്കത്തിന്റെ പ്രത്യക്ഷ ഫലമാണിത്).

ന്യൂഫൗണ്ടൻലാൻഡ് ആന്റ് ലാബ്രഡോർ പ്രവിശ്യയുടെ ഏറ്റവും വടക്കേ ബിന്ദു ദ്വീപിലെ കേപ് ചിഡ്‌ലിയാണ്. ദ്വീപിന്റെ വടക്ക് നിന്ന് തെക്ക് ഭാഗത്തേക്ക് പോകുന്ന ആർട്ടിക് കോർഡില്ലെറയുടെ ഒരു ഭാഗമായ ടോർങ്കാറ്റ് പർവതനിരകളാണ് തിരിച്ചറിയാൻ കഴിയുന്ന ഏറ്റവും വലിയ കരഭാഗം. ഒരു മുൻകാല സമൂഹം, കാലാവസ്ഥാ നിരീക്ഷണകേന്ദ്രം, കോസ്റ്റ് ഗാർഡ് റേഡിയോ സ്റ്റേഷൻ, വാണിജ്യ താവളം, മിഷനറി പോസ്റ്റ്, മത്സ്യബന്ധന കേന്ദ്രം, റോയൽ കനേഡിയൻ മൌണ്ടഡ് പോലീസ് പോസ്റ്റ് എന്നിവ 1978 ൽ വടക്കുപടിഞ്ഞാറൻ പ്രദേശങ്ങളിലെ സർക്കാർ ഇവിടം ഒഴിപ്പിച്ചപ്പോൾ നിലവിലുണ്ടായിരുന്നു.

കില്ലിനിഖ് (ഇതര അക്ഷരവിന്യാസം: കില്ലിനെക്; പോർട്ട് ബർ‌വെൽ എന്നും അറിയപ്പെടുന്ന; പ്രാദേശിക വകഭേദങ്ങൾ: കില്ലിപാർട്ടാലിക് അല്ലെങ്കിൽ കിക്കർട്ടൌജാക്ക്; മുമ്പ്: ബിഷപ്പ് ജോൺസ് വില്ലേജ്) എന്നും അറിയപ്പെടുന്ന ഈ വാസസ്ഥലം ഇപ്പോൾ ക്വിക്കിഖ്ട്ടാലുക് മേഖലയുടെ ഭാഗമെന്ന നിലയിൽ ദ്വീപിന്റെ നുനാവട്ട് വശത്താണു സ്ഥിതിചെയ്യുന്നത്. മെർക്കേറ്റർ മാപ്പിൽ അടയാളപ്പെടുത്തിയ ഈ പ്രദേശം 1569 ൽത്തന്നെ യൂറോപ്യന്മാർക്ക് അറിയാമായിരുന്നു. ദ്വീപ് ഇപ്പോൾ ജനവാസമില്ലാത്തതാണ്. ഇക്കല്യൂട്ട് കോസ്റ്റ് ഗാർഡ് റേഡിയോയ്‌ക്കായുള്ള ഒരു സ്വയം നിയന്ത്രിത റിമോട്ട് റേഡിയോ ട്രാൻസ്മിറ്റർ ഇവിടെ പ്രവർത്തിക്കുന്നു..


</doc>
<doc id="475760" url="https://ml.wikipedia.org/wiki?curid=475760" title="ബീച്ചെ ദ്വീപ്">
ബീച്ചെ ദ്വീപ്

കാനഡയിലെ നുനാവട്ടിൽ വെല്ലിംഗ്ടൺ ചാനലിൽ സ്ഥിതിചെയ്യുന്നതും കനേഡിയൻ ആർട്ടിക് ദ്വീപസമൂഹത്തിൽ ഉൾപ്പെട്ടതുമായ ഒരു ദ്വീപാണ് ബീച്ചെ ദ്വീപ്. ബാരോ കടലിടുക്ക് ഈ ദ്വീപിനെ ഡെവോൺ ദ്വീപിന്റെ തെക്കുപടിഞ്ഞാറേ മൂലയിൽ നിന്ന് വേർതിരിക്കുന്നു. ഇവിടുത്തെ മറ്റു സവിശേഷതകളിൽ വെല്ലിംഗ്ടൺ ചാനൽ, എറിബസ് ഹാർബർ, ടെറർ ബേ എന്നിവ ഉൾപ്പെടുന്നു.

1819 ൽ ക്യാപ്റ്റൻ വില്യം എഡ്വേർഡ് പാരിയാണ് ഈ ദ്വപ് സന്ദർശിച്ച് ആദ്യ യൂറോപ്യൻ വംശജൻ. 


</doc>
<doc id="475779" url="https://ml.wikipedia.org/wiki?curid=475779" title="സെൻസർ">
സെൻസർ

സ്വന്തം പരിതഃസ്ഥിതിയിലെ സംഭവങ്ങളോ മാറ്റങ്ങളോ കണ്ടെത്തുകയും വിവരങ്ങൾ കമ്പ്യൂട്ടർ പ്രോസസർ പോലെയുളള ഇലക്ട്രോണിക ഉപകരണങ്ങളിലേക്ക് അയയ്ക്കുകയും ചെയ്യുന്ന ഘടകമോ ഉപവ്യൂഹമോ ആണ‌് സെൻസ൪ അഥവാ സംവേദിനി എന്നറിയപ്പെടുന്നത്. സംവേദിനികളെ എല്ലായ്പ്പോഴും മറ്റ് ഇലക്ട്രോണിക ഉപകരണങ്ങളോടൊപ്പമാണ് ഉപയോഗിക്കാറുളളത്. 

സ്പ൪ശ സംവേദക പൊന്തിക്കൽ ബട്ടണുകൾ (സ്പ൪ശീയ സംവേദിനി https://en.wikipedia.org/wiki/Tactile_sensor) ചുവട്ടിൽ സ്പ൪ശിക്കുമ്പോൾ മങ്ങുകയും തെളിയുകയും ചെയ്യുന്ന വിളക്കുകൾ എന്നിവയൊക്കെപ്പോലെ സംവേദിനികളുടെ അംസഖ്യം ഉപയോഗങ്ങൾ 
നമ്മളറിയാതെ തന്നെ നമ്മുടെ ദൈനംദിന ജീവിതത്തിലൂടെ കടന്നുപോകുന്നു. 

സൂക്ഷ്മയന്ത്രസംവിധാനങ്ങളുടെയും എളുപ്പത്തിൽ ഉപയോഗിക്കാൻ കഴിയുന്ന മൈക്രോകണ്ട്രോളറുകളുടെയും വേദിക പുരോഗമിച്ചതോടുകൂടി സംവേദിനികളുടെ ഉപയോഗം പരമ്പരാഗതരീതിയിലുളള താപനില, മ൪ദ്ദം ‌അല്ലെങ്കിൽ ഒഴുക്ക് എന്നിവയുടെ അളക്കലിനപ്പുറം വികാസം പ്രാപിച്ചു. അതിനുദാഹരണമാണ് MARG സെൻസറുകൾ. കൂടാതെ പൊട്ടെൻഷ്യോമീറ്ററുകൾ, ബലസംവേദന പ്രതിരോധങ്ങൾ എന്നിവ പോലുളള അനലോഗ് സംവേദിനികളും ഇന്ന് ധാരാളമായി ഉപയോഗിക്കപ്പെടുന്നു. ഉൽപ്പാദനയന്ത്രങ്ങൾ, വിമാനങ്ങൾ, വ്യോമഗതാഗതം, കാറുകൾ, മരുന്ന്, റോബോട്ടിക്‌സ് എന്നിവയും നമ്മുടെ ദൈനംദിന ജീവിതത്തിന്റെ മറ്റു പല വശങ്ങളും ഇവയുടെ പ്രയോഗങ്ങളിൽപെടുന്നു.

ഇൻപുട്ട് അളവ് അളക്കുമ്പോൾ സെൻസറിന്റെ ഔട്ട്‌പുട്ട് എത്രമാത്രം മാറുന്നുവെന്ന് ഒരു സെൻസറിന്റെ സംവേദനക്ഷമത സൂചിപ്പിക്കുന്നു. ഉദാഹരണത്തിന്, താപനില 1 സെന്റിഗ്രേഡിലേക്ക് മാറുമ്പോൾ ഒരു തെർമോമീറ്ററിലെ മെർക്കുറി 1 സെന്റിമീറ്റർ ചലിച്ചാൽ, സംവേദനക്ഷമത 1 സെന്റിമീറ്റർ / ° C ആണ് (ഇത് അടിസ്ഥാനപരമായി ഒരു രേഖീയ സ്വഭാവം അനുമാനിക്കുന്ന ചരിവ് Dy / Dx ആണ്). ചില സെൻസറുകൾ അവ അളക്കുന്നതിനെ ബാധിക്കും; ഉദാഹരണത്തിന്, ഒരു ചൂടുള്ള ഒരു കപ്പ് ദ്രാവകത്തിൽ റൂം താപനില തെർമോമീറ്റർ ദ്രാവകത്തെ തണുപ്പിക്കുമ്പോൾ അതേ ദ്രാവകം തന്നെ തെർമോമീറ്റർ ചൂടാക്കുകയും ചെയ്യുന്നു. സെൻസറുകൾ സാധാരണയായി രൂപകൽപ്പന ചെയ്തിരിക്കുന്നത് അളക്കുന്നതിൽ ചെറിയ സ്വാധീനം ചെലുത്താനാണ്; സെൻസർ ചെറുതാക്കുന്നത് പലപ്പോഴും ഇത് മെച്ചപ്പെടുത്തുകയും മറ്റ് ഗുണങ്ങൾ അവതരിപ്പിക്കുകയും ചെയ്യാം.


</doc>
