<doc id="310654" url="https://ml.wikipedia.org/wiki?curid=310654" title="പണ്ഡിറ്റ് സുരേഷ്ബാബു മാനെ">
പണ്ഡിറ്റ് സുരേഷ്ബാബു മാനെ

കിരന ഘരാനയിലെ പ്രമുഖനായ വാഗ്ഗേയകാരനായിരുന്നു സുരേഷ്ബാബു മാനെ. (1902 –മ: ഫെബ്രു:15, 1953അബ്ദുൾ റഹ്മാൻ എന്നും അദ്ദേഹത്തിനു പേരുണ്ട്.ഉസ്താദ് അബ്ദുൾ കരിം ഖാന്റെ പുത്രനുമായിരുന്നു സുരേഷ്ബാബു. . മുംബൈയിൽ താമസമാക്കിയ കരീം ഖാൻ കുടുംബം തങ്ങളുടെ സംഗീത സപര്യ അവിടെത്തുടരുകയുണ്ടായി. പിതാവിന്റെ സംഗീത ശിക്ഷണം ലഭിച്ച സുരേഷ്ബാബു മാനെ ഏതാനും മറാത്തി നാടകങ്ങളിലും സംഗീതശില്പങ്ങളിലും മറാത്തി നാട്യസംഗീത സംബന്ധിയായ സൃഷ്ടികളും പ്രവർത്തിയ്ക്കുകയുണ്ടായി.
ഖയാൽ, ഠുമ്രി എന്നീ ഗാനരൂപങ്ങളിൽ പ്രവീണനായ കലാകാരനായിരുന്നു സുരേഷബാബു മാനെ. ഹിന്ദുസ്ഥാനി സംഗീതത്തിന്റെ സ്ഥായിയായ സൗന്ദര്യം തന്റെ ആലാപനത്തിൽ അദ്ദേഹം ആവാഹിച്ചിരുന്നു. സഹോദരിയായ ഹീരാബായ് ബാദോദേകർ, ഡോക്ടർ പ്രഭാ ആത്രെ എന്നിവർ അദ്ദേഹത്തിന്റെ പ്രധാനശിഷ്യ ഗണങ്ങളിൽപ്പെടുന്നു.


</doc>
<doc id="310659" url="https://ml.wikipedia.org/wiki?curid=310659" title="പൂതനാമോക്ഷം ആട്ടക്കഥ">
പൂതനാമോക്ഷം ആട്ടക്കഥ

ഭാഗവതം ദശമസ്കന്ധത്തിലെ മൂലകഥയെ അടിസ്ഥാനപ്പെടുത്തി അശ്വതി തിരുനാൾ ഇളയതമ്പുരാൻ രചിച്ച ആട്ടക്കഥയാണ് പൂതനാമോക്ഷം ശ്രീകൃഷ്ണാവതാരത്തിന്റെ പശ്ചാത്തലസംഭവങ്ങളാണ് കഥയുടെ ആദ്യഘട്ടം..
മരണ ഭീതി വർദ്ധിച്ച കംസന്റെ ഭീഷണിയെത്തുടർന്നു കൃഷ്ണനെ ആമ്പാടിയിലെത്തിച്ച വസുദേവർ യശോദയുടെ കുട്ടിയെയുമെടുത്ത് തിരികെപോരുന്നു. ദേവകിയുടെ പക്കൽ നവജാതശിശുവിനെ കണ്ടു വധിയ്ക്കാൻ ശ്രമിച്ച കംസന്റെ കയ്യിൽ നിന്നും കുട്ടി തെന്നിക്കുതിച്ച് കംസനെ വധിയ്ക്കുവാൻ അന്തകൻ പിറന്നകാര്യം അശരീരിയായി അറിയിയ്ക്കുന്നു. പരിഭ്രാന്തനായ കംസൻ രാക്ഷസന്മാരെയും പൂതനയെയും കൃഷ്ണനെ വധിയ്ക്കുവാനായി നിയോഗിയ്ക്കുന്നു. അമ്പാടിയിൽ വന്നു കൃഷ്ണനെ വിഷപ്പാലൂട്ടി വധിയ്ക്കുവാൻ ശ്രമിയ്ക്കുന്ന പൂതനയ്ക്ക് ജീവൻ നഷ്ടപ്പെടുന്നു. തുടർന്നു പൂതന മോക്ഷം പ്രാപിയ്ക്കുന്നു.
ഈ കഥയിൽ ആദ്യസ്ഥാനവേഷം കംസനാണ്. പൂതന കരിവേഷത്തിൽ ആദ്യം പ്രത്യക്ഷപ്പെടുന്നെങ്കിലും ഗോകുലത്തിൽ പ്രത്യക്ഷപ്പെടുന്നത് മോഹിനി (ലളിത) വേഷത്തിലാണ്.


</doc>
<doc id="310660" url="https://ml.wikipedia.org/wiki?curid=310660" title="വിഴിക്കിത്തോട്">
വിഴിക്കിത്തോട്

കേരളത്തിൽ കോട്ടയം ജില്ലയിലെ കാഞ്ഞിരപ്പള്ളി പഞ്ചായത്തിൽ മണിമലയാറിന്റെ തീരത്ത് സ്ഥിതി ചെയ്യുന്ന ഒരു ഗ്രാമമാണ്‌ വിഴിക്കിത്തോട്.
ഈ ഗ്രാമത്തിൽ നിന്നും ഏറ്റവും അടുത്തുള്ള പട്ടണമായ കാഞ്ഞിരപ്പള്ളിയിലേയ്ക്ക് 6 കിലോമീറ്റർ ദൂരമുണ്ട്. എരുമേലിയും, പൊൻകുന്നവുമാണ് ഗ്രാമത്തിന്റെ സമീപം സ്ഥിതി ചെയ്യുന്ന മറ്റ് പട്ടണങ്ങൾ. ശബരിമല തീർത്ഥാടകരുടെ പ്രധാന പാതകളിലൊന്നായ പൊൻകുന്നം-എരുമേലി റോഡ്‌ ഈ ഗ്രാമത്തിലൂടെയാണ്‌ കടന്നുപോകുന്നത്‌.

ഒരു ഗവൺമെന്റ് ഹയർ സെക്കൻഡറി സ്കൂൾ ഈ ഗ്രാമത്തിൽ പ്രവർത്തിക്കുന്നു. 1917 ലാണ് ഈ വിദ്യാലയം സ്ഥാപിതമായത്.
ചേനപ്പാടി ശ്രീധർമ്മശാസ്താ ക്ഷേത്രം, ഇളങ്കാവ് ഭഗവതീ ക്ഷേത്രം എന്നിവയാണ് ഗ്രാമത്തിലെ പ്രധാന ഹിന്ദു ആരാധനാലയങ്ങൾ. സെന്റ്.മേരീസ് ചർച്ചാണ് ഗ്രാമത്തിലെ പ്രധാന ക്രൈസ്തവ ആരധനാലയം.

ഒരു പ്രാഥമിക ആരോഗ്യ കേന്ദ്രവും, ഒരു സർക്കാർ ആയുർവേദ ഡിസ്പൻസെറിയും ഈ ഗ്രാമത്തിൽ പ്രവർത്തിക്കുന്നു.
ഗ്രാമത്തിലെ ജനങ്ങൾക്ക് വായനാശീലവും അറിവും പകർന്നുനൽകുന്നതിനായി രണ്ട് വായനശാലകൾ വിഴിക്കിത്തോട് ഗ്രാമത്തിൽ പ്രവർത്തിക്കുന്നു. പി.വൈ.എം.എ ഗ്രന്ഥശാലയാണ് ഇതിൽ പ്രധാനപ്പെട്ടത്. രണ്ടായിരത്തിലധികം വരുന്ന വിപുലമായ പുസ്തകശേഖരം, വായനാ ഹാൾ, കോൺഫറൻസ് ഹാൾ, കുട്ടികൾക്കായുള്ള പ്രത്യേക ഗ്രന്ഥശേഖരം എന്നിവ ഈ വായനശാലയിൽ ലഭ്യമാണ്. ഞള്ളമറ്റത്ത് പ്രവർത്തിക്കുന്ന എലൈറ്റ് ലൈബ്രറിയാണ് ഗ്രാമത്തിലെ മറ്റൊരു വായനശാല.

പഴമയുടെ പാരമ്പര്യം പേറുന്ന ഒരു 
വഴിയമ്പലവും, മണികിണറും ഇന്നും ഈ ഗ്രാമത്തിൽ നിലനിൽക്കുന്നു. പ്രത്യേക രീതിയിൽ നിർമ്മിച്ചിരുക്കുന്നതാണ് വഴിയമ്പലത്തിന്റെ മേൽക്കൂര. ക്ഷേത്രങ്ങളിലേത് പോലെ കീഴ്പോട്ടാണ് താഴികക്കുടം പണിതിരിക്കുന്നത്. പുതു തലമുറകൾക്ക് കൗതുക കാഴ്ചയാകുന്ന ഈ വഴിമ്പലം, മാഞ്ഞുപോകുന്ന പഴയകാല സ്മരണകൾ ഒരു മുതൽക്കൂട്ടുമാണ്. 
ശബരിമല തീർത്ഥാടക പാതയിലുൾപ്പെടുന്ന ഗ്രാമമായതിനാൽ, തീർത്ഥാടകർക്ക് സൗകര്യമൊരുക്കുന്ന കേന്ദ്രങ്ങളും ഈ ഗ്രാമത്തിൽ പ്രവർത്തിച്ചു വരുന്നു. ശബരിമല അയ്യസേവാ സമാജത്തിന് കീഴിൽ പ്രവർത്തിക്കുന്ന അയ്യപ്പസേവാ കേന്ദ്രമാണ് ഇതിൽ പ്രധാനം. മണ്ഡല-മകരവിളക്ക് കാലത്തും മാസാപൂജാ സമയങ്ങളിലും പ്രവർത്തിക്കുന്ന ഈ കേന്ദ്രത്തിൽ തീർത്ഥാടകർക്കായി അന്നദാനം, കുടിവെള്ളം, ശൗചാലയം, വിശ്രമസൗകര്യം എന്നിവ ഒരുക്കിയിട്ടുണ്ട്.
കേരളത്തിലെ തന്നെ വലിയ നഴ്സറികളിലൊന്നും തെക്ക് കിഴക്കൻ ഏഷ്യൻ ഫലവൃക്ഷ ശേഖരങ്ങളുടെ പേരിൽ കേരളത്തിലെങ്ങും പ്രസിദ്ധവുമായ ഹോം ഗ്രോൺ ബയോടെക് നഴ്സറി ഈ ഗ്രാമത്തിലാണ് പ്രവർത്തിക്കുന്നത്. 1995 ൽ പ്രവർത്തമാരംഭിച്ച ഈ സ്ഥാപത്തിന് മികച്ച നഴ്സിറിക്കുള്ള സംസ്ഥാന സർക്കാരിന്റെ അവാർഡ് ലഭിച്ചിട്ടുണ്ട്.
ഇതുകൂടാതെ അനേകം റബ്ബർ അധിഷ്ടിത വൻകിട, ചെറുകിട വ്യവസായങ്ങളും ഈ ഗ്രാമത്തിൽ പ്രവർത്തിച്ചു വരുന്നു.സർജിക്കൽ ഗ്ലൗസ്സുകളുടെ നിർമ്മാതാക്കളായ മെഡിസ്മാർട്ടാണ് ഇതിൽ പ്രധാനം. സെന്റ്. മേരീസ് റബ്ബേഴ്സിന്റെ ഭാഗമായ ഈ കമ്പനിക്ക് IS0 അംഗീകാരം ലഭിച്ചിട്ടുണ്ട്. 


</doc>
<doc id="310662" url="https://ml.wikipedia.org/wiki?curid=310662" title="അക്ഷരശില്‌പം">
അക്ഷരശില്‌പം

കാനായി കുഞ്ഞിരാമൻ ഒരുക്കിയ ഒരു ശില്പമാണ് അക്ഷരശില്പം. കോട്ടയം പബ്ലിക്‌ ലൈബ്രറിക്ക്‌ വേണ്ടിയാണിത് ഉണ്ടാക്കിയിരിക്കുന്നത്. സിമന്റുപയോഗിച്ചാണ് ഇതു നിർമ്മിച്ചിരിക്കുന്നത്. മക്കളെ അക്ഷരം പഠിപ്പിക്കുന്ന അമ്മയെ ഓർമ്മിപ്പിക്കുന്നതാണ് ഈ പ്രതിമ. 5 അടി പൊക്കത്തിൽ പബ്ലിക്ക്‌ ലൈബ്രറി മുറ്റത്താണ് ഈ പ്രതിമ ഒരുക്കിയിരിക്കുന്നത്. അമ്മയും, അമ്മയുടെ മടിയിലിരിക്കുന്ന കുഞ്ഞും, പുസ്‌തകം പിന്നിൽ അടക്കിപ്പിടിച്ച്‌ അമ്മയോടു ചേർന്നുനിൽക്കുന്ന പെൺകുട്ടിയും, നിലത്ത്‌ പുസ്‌തകം നിവർത്തി കമിഴ്‌ന്നുകിടന്നു വായിക്കുന്ന ആൺകുട്ടിയും ചേർന്നതാണ് ഈ പ്രതിമ.

അക്ഷരശില്പത്തോട് അനുബന്ധിച്ച് വനരോദനം, സൂര്യവട്ടം, വട്ടെഴുത്ത്‌, കോലെഴുത്ത്‌ തുടങ്ങിയ ചെറു പ്രതിമകളും ഈ മുറ്റത്ത് അദ്ദേഹം ഒരുക്കിയിട്ടുണ്ട്. 60 ലക്ഷം രൂപ ചെലവഴിച്ചാണിത് നിർമ്മിച്ചിരിക്കുന്നത്. 2015 മേയ് 30 - നായിരുന്നു ശില്പി പ്രതിമ നാടിനു സമർപ്പിച്ചത്.
ചടങ്ങിൽ മുഖ്യമന്ത്രിയും സംഘാടകരും ചേർന്ന് തന്നെ അപമാനിച്ചെന്ന ആരോപണവുമായി ശിൽപി കാനായി കുഞ്ഞിരാമൻ രംഗത്തെത്തിയിരുന്നു. മുഖ്യമന്ത്രി ഉമ്മൻചാണ്ടി മുഖ്യാതിഥിയായെത്തിയ എത്തിയ പ്രതിമസമർപ്പണ ചടങ്ങിനു ശേഷം അവർ പ്രതിമകാണാൻ സമയം കണ്ടെത്താത്തതാണ് ശില്പി കാനായി കുഞ്ഞിരാമനെ ചൊടിപ്പിച്ചത്. തുടർന്ന് ഉപഹാരമായി ലഭിച്ച രണ്ടുലക്ഷം രൂപ അദ്ദേഹം സംഘാടകരെ തിരിച്ചേൽപ്പിക്കുകയായിരുന്നു.


</doc>
<doc id="310666" url="https://ml.wikipedia.org/wiki?curid=310666" title="എൻ.എം. മുഹമ്മദാലി">
എൻ.എം. മുഹമ്മദാലി

കേരളത്തിലെ പ്രശസ്തനായ ഒരു മനോരോഗ ചികിത്സാ വിദഗ്ദ്ധനും എഴുത്തുകാരനും കെജിഒഎ മുൻ സംസ്ഥാന പ്രസിഡന്റുമായിരുന്നു ഡോ. എൻ എം മുഹമ്മദലി (Dr. N.M.Mohammed Ali). 1942 നവംബർ 13ന് കൊടുങ്ങല്ലുരിലെ അഴിക്കോട് ജനിച്ച മുഹമ്മദാലി തിരുവനന്തപുരം മെഡിക്കൽ കോളേജിൽനിന്ന് 1967 എംബിബിഎസ് നേടി. റാഞ്ചിയിലെ ഓൾ ഇന്ത്യാ ഇൻസ്റ്റിറ്റ്യൂട്ട് ഓഫ് സൈക്യാട്രിയിൽനിന്ന് 1974ൽ മനോരോഗ ചികിൽസയിൽ ബിരുദാനന്തര ബിരുദം നേടി. 1997 ൽ സർവീസിൽ നിന്ന് വിരമിച്ച അദ്ദേഹം ധാരാളം പുസ്തകങ്ങൾ:എഴുതിയിട്ടുണ്ട്. 


</doc>
<doc id="310670" url="https://ml.wikipedia.org/wiki?curid=310670" title="മോൺപ ഗോത്രം">
മോൺപ ഗോത്രം

മോൺപ അല്ലെങ്കിൽ മോൻപ Mönpa (Tibetan: མོན་པ་, Wylie: mon pa; Hindi: मोनपा, Chinese: 门巴族) അരുണാചൽപ്രദേശിലെ പ്രധാന ജനവിഭാഗമാണ്. 

മോൺപാകളിൽ ഭൂരിപക്ഷവും അരുണാചൽപ്രദേശിലെ തവാങ്, പശ്ചിമ കമെംഗ് ജില്ലകളിൽ ജീവിക്കുന്നു. 50,000ത്തോളം പേർ വരുമിത്. ഏകദേശം 25,000 മോൺപകൾ ടിബറ്റ് സ്വയംഭരണ മേഖലയിലെ കോനയിലും, ന്യിങ്ചി, മെഡോഗ്എന്നിവയിലെ പെലുങ് ടൗൺഷിപ്പിലും ഇവർ ജീവിക്കുന്നു. ഈ സ്ഥലങ്ങൾ സമുദ്രനിരപ്പിൽ നിന്ന് താഴ്ന്നപ്രദേശങ്ങളാണ്. പ്രത്യേകിച്ച് 45,000 മോൺപാകൾ വസിക്കുന്ന മെഡോങ്ങിൽ ടിബറ്റിലൊരിടത്തും ഇല്ലാത്ത വ്യത്യസ്തവും, അപൂർവമായ ഉഷ്ണമേഖലാപ്രകൃതിദൃശ്യമുണ്ട്. അവരിൽ 20,000 പേർ തവാങ് ജില്ലയിൽ ജീവിക്കുന്നു. ഏകദേശം 97% വരും ജില്ലയിലെ ജനസംഖ്യയിൽ ഇവർ. പശ്ചിമ കമെങ് ജില്ലയിൽ 77% വരും ഇവരുടെ ജനസംഖ്യ. ഇവരിൽ കുറച്ചാളുകൾ [[പശ്ചിമ കമെങ് ജില്ല|പശ്ചിമ കമെങ് ജില്ലയുടേയും,[[ഭൂട്ടാൻ|ഭൂട്ടാന്റേയും]] അതിർത്തി പ്രദേശങ്ങളിലും കാണാം.

മോൺപകൾ [[ഭൂട്ടാൻ|ഭൂട്ടാനിലെ]] [[ഷാർകോപ്സുകൾ|ഷാർകോപ്സുകളോട്]]വളരെയടുത്ത ബന്ധം പങ്കുവയ്ക്കുന്നു. അവരുടെ ഭാഷ ടിബറ്റൻ ക്ലസ്റ്ററിൽ നിന്ന് വേർപെട്ട ടിബറ്റോ-ബർമീസ് ഭാഷകളുടെ ഭാഗമാണെന്നാണ് ഊഹിക്കപ്പെടുന്നത്. അവർ എഴുതുന്നത് ടിബറ്റൻ അക്ഷരമാല കൊണ്ടാണ്. 

മോൺപകളെ അവരുടെ ഭാഷയിലെ വ്യത്യാസമനുസരിച്ച് 6 ഉപവിഭാഗങ്ങളായി തരം തിരിച്ചിരിക്കുന്നു. അവരുടെ പേരുകൾ:

[[വർഗ്ഗം:ഇന്ത്യയിലെ ജനവിഭാഗങ്ങൾ]]
[[വർഗ്ഗം:അരുണാചൽ പ്രദേശ്]]
[[വർഗ്ഗം:തവാങ് ജില്ല]]

</doc>
<doc id="310687" url="https://ml.wikipedia.org/wiki?curid=310687" title="ശ്രീലങ്ക-ബംഗ്ലാദേശ് ടെസ്റ്റ് ക്രിക്കറ്റ്">
ശ്രീലങ്ക-ബംഗ്ലാദേശ് ടെസ്റ്റ് ക്രിക്കറ്റ്

! scope="col" | പരമ്പര
! scope="col" | വർഷം
! scope="col" | ആതിഥേയ രാജ്യം
! scope="col" | ടെസ്റ്റുകൾ
! scope="col" | ശ്രീലങ്ക
! scope="col" | ബംഗ്ലാദേശ്
! scope="col" | സമനില
! scope="col" class="unsortable" | വിജയി
! scope="col" class="unsortable" | ശ്രീലങ്കൻ നായകൻ
! scope="col" class="unsortable" | ബംഗ്ലാദേശ് നായകൻ
! scope="col" class="unsortable" | പരമ്പരയിലെ കേമൻ


</doc>
<doc id="310690" url="https://ml.wikipedia.org/wiki?curid=310690" title="കവിയൂർ തൃക്കക്കുടി ഗുഹാക്ഷേത്രം">
കവിയൂർ തൃക്കക്കുടി ഗുഹാക്ഷേത്രം

എ.ഡി. എട്ടാം നൂറ്റാണ്ടിൽ പല്ലവ രഥശില്പശൈലിയിൽ നിർമ്മിക്കപ്പെട്ട ഗുഹാക്ഷേത്രമാണ് കവിയൂർ തൃക്കക്കുടി ഗുഹാക്ഷേത്രം. പത്തനംതിട്ട ജില്ലയിലെ തൃക്കവിയൂർ മഹാദേവക്ഷേത്രത്തിൽ നിന്നും ഒന്നരകിലോമീറ്റർ വടക്കുമാറി ഏകദേശം അഞ്ചര ഏക്കറോളം വിസ്ത്യതിയിൽ ഉയർന്ന് മുഖാമുഖം സ്ഥിതിചെയ്യുന്ന രണ്ട് പാറക്കെട്ടുകളിലൊന്നിലാണ് ഈ ക്ഷേത്രം നിർമ്മിക്കപ്പെട്ടിട്ടുള്ളത്. 

തിരുവിതാംകൂർ ദേവസ്വം ബോർഡിന്റെ ഉടമസ്ഥതയിലാണീ ക്ഷേത്രം. ഗുഹാക്ഷേത്രത്തിന്റെ സംരക്ഷണ ചുമതല പുരാവസ്തു വകുപ്പിനാണ്. 1931 ജൂലൈ 17ലെ റവന്യു ഉത്തരവിൻ പ്രകാരം ഇവിടെ നിത്യദാനം നടത്താൻ 99രൂപ 20ചക്രം നാല്കാശും 21പറ ഒമ്പത് ഇടങ്ങഴി നെല്ലും അനുവദിച്ച ഉത്തരവുണ്ട്. പുരാവസ്തു വിദഗ്ദ്ധനായ കൃഷ്ണചൈതന്യ ഇവിടെയുള്ളതുപോലെ ദ്വാരപാലക ശില്പങ്ങൾ ഇൻഡ്യയിൽ മറ്റൊരു സ്ഥലത്തും കാണാൻ കഴിഞ്ഞിട്ടില്ലെന്ന് വിലയിരുത്തിയിട്ടുണ്ട്.

പാറതുരന്ന് 20 അടി വ്യാസത്തിൽ ഗർഭഗ്രഹവും അതിന്റെ മദ്ധ്യത്തിലായി മൂന്നരയടി പൊക്കത്തിൽ വലിയ ശിവലിംഗവും പ്രതിഷ്ഠിച്ചിട്ടുണ്ട്. ഗർഭഗൃഹത്തിലേക്ക് പ്രവേശിക്കുവാനായി നാല് അടി വീതിയിൽ 20 അടി നീളത്തിൽ അർദ്ധ മണ്ഡപവും മധ്യത്തിലായി കൽപ്പടവുകളും നിർമ്മിച്ചിട്ടുണ്ട്.
അർദ്ധ മണ്ഡപത്തിന്റെ ചുവരുകളിൽ ഗർഭ ഗൃഹ പ്രവേശനത്തിന്റെ ഇരുവശങ്ങളിലുമായി രണ്ട് ദ്വാരപാലകൻമ്മാർ. വടക്കേ ചുവരിൽ ഗണപതി തെക്കേ ചുവരിൽ ജഡാധാരിയായ മുനി എന്നിവരുടെ ശില്പങ്ങളും കാണാം. ആയുധങ്ങൾ അണിയാതെ ഇരുകൈകളും കെട്ടി വീര്യബലങ്ങളടക്കി നിൽക്കുന്ന ദ്വാരപാലകശില്പവും ഗഥാധാരിയായ ദ്വാരപാലകശില്പവും കമണ്ഡലവുമേന്തി നിൽക്കുന്ന ജഡാധാരിയായ മുനിയുടെ ശില്പവും മഹാബലിപുരത്തെ ശില്പങ്ങളുമായി സാമ്യം പുലർത്തുന്നതാണെന്നു ചൂണ്ടിക്കാട്ടപ്പെട്ടിട്ടുണ്ട്.
പാണ്ഡവരുടെ വനവാസകാലത്ത് നിർമ്മിക്കപ്പെട്ടതാണ് ഇതെന്ന് ഐതിഹ്യത്തിൽ പറയുന്നു. വനനിബിഡമായ തൃക്കക്കുടി ഗുഹാപരിസരത്ത് ഒളിവിൽ കഴിഞ്ഞ പാണ്ഡവർ പ്രദേശ സൗന്ദര്യത്തിൽ ആകൃഷ്ടരായി ഇവിടെ ശിവലിംഗ പ്രതിഷ്ഠയോടുകൂടിയ ഗുഹാക്ഷേത്രം നിർമ്മിച്ചുവെന്നാണ് വിശ്വാസം. കൗരവർ പാണ്ഡവരെ തിരിച്ചറിഞ്ഞെന്ന് മനസ്സിലാക്കിയ ഹനുമാൻ സഹോദരനായ ഭീമനേയും മറ്റ് പാണ്ഡവരേയും കോഴിയുടെ രൂപത്തിലെത്തി അറിയിച്ചതിനാലാണ് ഇന്നും ക്ഷേത്ര നിർമ്മാണം പൂർണ്ണതയിൽ എത്താത്തതെന്ന് വിശ്വസിക്കപ്പെടുന്നു.


</doc>
<doc id="310695" url="https://ml.wikipedia.org/wiki?curid=310695" title="ചക്രവ്യൂഹം">
ചക്രവ്യൂഹം

മണ്ഡലാകൃതിയിൽ നിലയുറപ്പിച്ചിട്ടുള്ള സൈന്യം, എട്ടുചുറ്റുകളോടും ഒറ്റമാർഗ്ഗത്തോടുംകൂടിയ സൈന്യവിന്യാസരീതി


</doc>
<doc id="310700" url="https://ml.wikipedia.org/wiki?curid=310700" title="മെറ്റൽ ഹാലൈഡ് വിളക്ക്">
മെറ്റൽ ഹാലൈഡ് വിളക്ക്

ബാഷ്പരൂപത്തിലുള്ള മെർക്കുറി അഥവാ രസം ലോഹങ്ങളുടെ ഹാലൈഡുകൾ എന്നിവയുടെ വാതക മിശ്രിതത്തിലൂടെ ഒരു വൈദ്യുത ആർക്ക് കടന്നുപോകുമ്പോൾ പ്രകാശം പുറപ്പെടുവിക്കുന്ന ഒരു വൈദ്യുത വിളക്കാണ് മെറ്റൽ ഹാലൈഡ് വിളക്ക്.



</doc>
<doc id="310712" url="https://ml.wikipedia.org/wiki?curid=310712" title="ഫ്രാൻസെസ്കോ ബോട്ടിക്കിനി">
ഫ്രാൻസെസ്കോ ബോട്ടിക്കിനി

ഒരു ഇറ്റാലിയൻ നവോത്ഥാന പൗരനായിരുന്ന
ഫ്രാൻസെസ്ക്കോ ഡി ഗ്യോവന്നി ബോട്ടിക്കിനി (1446 - ജൂലൈ22, 1497) കോസിമോ റോസ്സെല്ലി യുടേയും, ആൻഡ്രിയ ഡെൽ വെറോച്ചിയോ യുടെ കീഴേയുമാണ് വര അഭ്യസിച്ചത്.ഇന്ന് നാഷ്ണൽ ഗാലറിയിൽ വച്ചിരിക്കുന്ന അസംഷൻ ഓഫ് ദി വെർജിൻ എന്ന ചിത്രമാണ് ഫ്ലോറൻസിൽ 1446-ൽ ജനിച്ച ബോട്ടിക്കിനിയുടെ ലോകശ്രദ്ധ നേടിയ ഒന്ന്.

നെറി ഡി ബിക്കി -യുടെ കീഴിൽ പഠനമഭ്യസിച്ചു കഴിഞ്ഞ്, ചുരുങ്ങിയ കാലയളവിൽ തന്നെ അദ്ദേഹം ഒരു പണിപ്പുര നിർമ്മിക്കുകയും
അലങ്കാര പ്രവർത്തനങ്ങളിൽ പേരെടുക്കുകയും ചെയ്തു. അവയിൽ ചിലത് എമ്പോളിയുടെ ഏകാന്തമായ പള്ളിയിൽ വച്ചിരിക്കുന്നു.ബോട്ടിക്കിനിയുടെ മകനായ റാഫേല്ലോ ബോട്ടിക്കിനി തന്നെയായിരുന്നു ആദ്യത്തെ ശിഷ്യനും,പിന്നീട് അദ്ദേഹത്തിന്റെ പണിപ്പുരയുടെ അവകാശിയും കൂടിയായത്.
അദ്ദേഹം 1497 -ൽ ഫ്ലോറൻസിൽ വച്ച് മരണമടഞ്ഞു.


</doc>
<doc id="310715" url="https://ml.wikipedia.org/wiki?curid=310715" title="മാൽകൗൺസ് രാഗം">
മാൽകൗൺസ് രാഗം

ഹിന്ദുസ്ഥാനി സംഗീതത്തിലെ ജന്യരാഗങ്ങളിലൊന്നാണ് മാൽകൗൺസ്. മാൽകൗഷ് എന്നും രാഗത്തെ വിളിയ്ക്കുന്നുണ്ട്. ഏറ്റവും പഴക്കമേറിയ രാഗങ്ങളിലൊന്നാണീത്. കർണ്ണാടക സംഗീതത്തിൽ ഇതിനു തത്തുല്യമായ രാഗം ഹിന്ദോളം ആണ്.

"മാൽ, കൗഷ്" എന്നീ വാക്കുകളിൽ നിന്നാണ് ഈ രാഗത്തിനു പേർ സിദ്ധിച്ചത്. ഇതിനർത്ഥം സർപ്പങ്ങളെ ഹാരം പോലെ അണിയുന്നത് എന്നാണ്.

ഭൈരവി
നി1 സ ഗ1 മ1 ധ1 നി1 സ
സ നി1 ധ1 മ1 ഗ1 മ1 ഗ1 സ
ജാതി- ഔദവ്-ഔഡവ്
കോമൾ സ്വർ-ധ1 നി1 ഗ1


</doc>
<doc id="310720" url="https://ml.wikipedia.org/wiki?curid=310720" title="സി. അനൂപ്">
സി. അനൂപ്

മലയാള ചെറുകഥാകൃത്തും മാധ്യമപ്രവർത്തകനുമാണ് സി. അനൂപ് (15 മെയ് 1969).
ആലപ്പുഴ ജില്ലയിൽ മാവേലിക്കര, ചൂനക്കരയിൽ വൈക്കത്തേത്ത് കിഴക്കതിൽ ചെല്ലപ്പൻ നായരുടേയും ഒറ്റപ്ലാവിൽ എൽ രത്നമ്മയുടേയും മകനാണ്. കേരള സർവ്വകലാശാലയിൽ നിന്ന് മലയാളത്തിൽ എംഎ, എംഫിൽ ബിരുദങ്ങൾ, ഭാരതീയ വിദ്യാഭവനിൽ നിന്ന് ജേർണലിസം. കലാകൗമുദി, സമീക്ഷ, മംഗളം, മാധ്യമം വാരിക, കൈരളി ടിവി, പീപ്പിൾ ടിവി എന്നിവിടങ്ങളിൽ മാധ്യമപ്രവർത്തകനായി പ്രവർത്തിച്ചു. ചലച്ചിത്ര താരം ശ്രീനിവാസൻ അവതരിപ്പിച്ച ചെറിയ ശ്രീനിയും വലിയ ലോകവും, വി കെ ശ്രീരാമൻ അവതരിപ്പിച്ച സാമൂഹ്യപാഠം തുടങ്ങിയ പ്രശസ്തമായ ടെലിവിഷൻ പ്രോഗ്രാമുകളുടെ പ്രൊഡ്യൂസർ. പീപ്പിൾ ടിവിയിൽ ഏറ്റവും ശ്രദ്ധേയമായ പെയ്തുതോരാത്ത പാട്ടുകൾ എന്ന സംഗീതപരിപാടിയുടെ സംവിധായകൻ. പ്രേംകുമാർ പ്രധാന കഥാപാത്രത്തെ അവതരിപ്പിച്ച ലക്ഷ്മണൻ, ബാലചന്ദ്രൻ ചുള്ളിക്കാട് കേന്ദ്ര കഥാപാത്രത്തെ അവതരിപ്പിച്ച അച്ഛൻ രാമകൃഷ്ണൻ എന്നീ ടെലിഫിലിമുകളുടെ രചനയും സംവിധാനവും നിർവഹിച്ചു. മനസ്സിനക്കരെ, അച്ചുവിന്റെ അമ്മ എന്നീ സിനിമകളിൽ സത്യൻ അന്തിക്കാടിന്റെ സഹസംവിധായകനായി പ്രവർത്തിച്ചു. ഭാർഗ്ഗവചരിതം നാലാംഖണ്ഡം എന്ന സിനിമയുടെ തിരക്കഥാ രചനയിൽ ശ്രീനിവാസന്റെ സഹായി. ഇപ്പോൾ ഏഷ്യാനെറ്റ് ന്യൂസിൽ കറന്റ് അഫേഴ്സ് വിഭാഗത്തിൽ ജോലി ചെയ്യുന്നു.






</doc>
<doc id="310730" url="https://ml.wikipedia.org/wiki?curid=310730" title="മലയാളത്തിലെ ദുരൂഹചലച്ചിത്രങ്ങളുടെ പട്ടിക">
മലയാളത്തിലെ ദുരൂഹചലച്ചിത്രങ്ങളുടെ പട്ടിക



</doc>
<doc id="310740" url="https://ml.wikipedia.org/wiki?curid=310740" title="വീണാ ശേഷണ്ണ">
വീണാ ശേഷണ്ണ

ഇരുപതാം നൂറ്റാണ്ടിന്റെ ആദ്യപകുതിയിൽ കർണ്ണാടക സംഗീതരംഗത്ത് പ്രശസ്തരായിരുന്ന വൈണിക വിദ്വാന്മാരിൽ ഒരാളായിരുന്നു വീണാ ശേഷണ്ണ..(1850 മൈസൂർ-1926).ശേഷണ്ണയുടെ പിതാവ് ചിക്കരാമപ്പ മൈസൂർ കൊട്ടാരത്തിലെ ഒരു ആസ്ഥാന വൈണിക വിദ്വാനായിരുന്നു.
വീണാ വെങ്കിടസുബ്ബയ്യ, മൈസൂർ സദാശിവറാവു എന്നിവരായിരുന്നു അദ്ദേഹത്തിന്റ് ഗുരുക്കന്മാർ. ജലതരംഗത്തിലും വയലിനിലും അദ്ദേഹം പ്രാവീണ്യം നേടിയിരുന്നു.


</doc>
<doc id="310742" url="https://ml.wikipedia.org/wiki?curid=310742" title="പുതുക്കോട്ടൈ ദക്ഷിണാമൂർത്തിപ്പിള്ള">
പുതുക്കോട്ടൈ ദക്ഷിണാമൂർത്തിപ്പിള്ള

ഗഞ്ചിറാ വാദകനായി സംഗീതജീവിതം തുടങ്ങിയ ദക്ഷിണാമൂർത്തിപ്പിള്ള 1875 ൽ പുതുക്കോട്ടയിൽ ആണ് ജനിച്ചത്.പിന്നീട് മൃദംഗവായനയിലൂടെയാണ് കർണ്ണാടക സംഗീതരംഗത്ത് തന്റെ പ്രാഗല്ഭ്യം അദ്ദേഹം തെളിയിച്ചത്.മാമുണ്ടിയാപ്പിള്ളയായിരുന്നു ആദ്യകാലത്ത് അദ്ദേഹത്തിന്റെ ഗുരു. അക്കാലത്തെ മുൻനിര ഗായകർക്കുവേണ്ടി കച്ചേരികളിൽ മൃദംഗത്തിൽ അദ്ദേഹം അകമ്പടി സേവിച്ചിരുന്നു.


</doc>
<doc id="310748" url="https://ml.wikipedia.org/wiki?curid=310748" title="ഏവൂർ ശ്രീകൃഷ്ണസ്വാമിക്ഷേത്രം">
ഏവൂർ ശ്രീകൃഷ്ണസ്വാമിക്ഷേത്രം

ആലപ്പുഴ ജില്ലയിൽ മാവേലിക്കരയ്ക്കും, നങ്ങ്യാർകുളങ്ങരയ്കും ഇടയ്ക്ക് ഏവൂരിൽ സ്ഥിതിചെയ്യുന്ന ചരിത്ര പ്രസിദ്ധവും അതിപുരാതനവുമായ ക്ഷേത്രമാണ് ഏവൂർ ശ്രീകൃഷ്ണസ്വാമിക്ഷേത്രം. മഹാഭാരതത്തിലെ ‘ഖാണ്ഡവദാഹ’കഥയുമായി ബന്ധപ്പെട്ട ഒരു ഏതിഹ്യമാണ് ഏവൂർ എന്ന പേരിനു പിന്നിൽ ഉള്ളത്. ഖാണ്ഡവ വനം അഗ്നിയ്ക്ക് കത്തിപ്പടരാൻ അർജുനൻ ദാനം നൽകിയപ്പോൾ, തന്റെ സുഹൃത്തായ തക്ഷകനെ സഹായിക്കാൻ ഇന്ദ്രൻ മഴപെയ്യിച്ചതായും, അപ്പോൾ അർജുനൻ ശരമെയ്ത് മേൽക്കൂര തീർത്തതുമായാണ് ഐതിഹ്യം. അന്ന് അർജുനൻ അമ്പ് എയ്ത സ്ഥലമാണത്രെ ‘എയ്തൂർ’. അതു പിൽക്കാലത്ത് ലോപിച്ച് ഏവൂർ ആയത്രെ. അന്നു കത്തിയ സ്ഥലത്തെ കത്തിയൂർ എന്നു വിളിച്ചിരുന്നു.
ക്ഷേത്ര മതിലകത്തിന്റേയും, ക്ഷേത്ര സമുച്ചയത്തിന്റേയും വലിപ്പത്തിൽ കേരളത്തിലെ പുകൾപെറ്റ ക്ഷേത്രങ്ങളുടെ പട്ടികയിൽ പെടുത്താവുന്നതാണ് ഈ ക്ഷേത്രം. 


</doc>
<doc id="310757" url="https://ml.wikipedia.org/wiki?curid=310757" title="താഴത്തങ്ങാടി ജുമാമസ്ജിദ്">
താഴത്തങ്ങാടി ജുമാമസ്ജിദ്

കോട്ടയം ജില്ലയിലെ താഴത്തങ്ങാടിയിൽ മീനച്ചിലാറിന്റെ തീരത്തായി സ്ഥിതി ചെയ്യുന്ന ഒരു പുരാതന മുസ്ലീം പള്ളിയാണ് താഴത്തങ്ങാടി ജുമാമസ്ജിദ്. കേരളത്തിൽ ഇസ്ലാംമതം പ്രചരിപ്പിക്കാനത്തെിയ മാലിക് ദീനാറിൻെറ മകൻ ഹബീബ് ദിനാർ നിർമിച്ചതെന്ന് കരുതുന്ന പള്ളിക്ക് ആയിരത്തിലധികം കൊല്ലം പഴക്കം പറയപ്പെടുന്നു. 

പള്ളിയുടെ നിർമ്മാണത്തിലിരിക്കെ പ്രധാന ആശാരി മേൽക്കൂട്ട് കയറ്റി ഉറപ്പിച്ചശേഷം ബോധരഹിതനായി നിലംപതിച്ചു മരണപ്പെട്ടെന്നും അദ്ദേഹത്തെ ഈ പള്ളിയിൽ കബറടക്കിയെന്നും ഐതിഹ്യം. പള്ളിയുടെ കിഴക്കേമുറ്റത്തു കാണപ്പെടുന്ന മഖ്ബറയിൽ രണ്ട് കബറുകൾ ഉണ്ട്. പള്ളിയുടെ മുഹവാരത്തിൽ ഒറ്റക്കല്ലിൽ തീർത്ത ഒരു കരിങ്കൽ തൊട്ടിയുണ്ട്. കിണറ്റിൽ നിന്നും കോരിയെടുക്കുന്ന വെള്ളം കൽപാത്തി വഴി തൊട്ടിയിലെത്തിക്കുന്നു. ഇതാണു പള്ളിയിൽ പ്രവേശിക്കാൻ ശരീരശുദ്ധി വരുത്താൻ ഉപയോഗിക്കുന്നത്. കിഴക്കേ വരാന്തയിൽ ഖുറാൻ വചനങ്ങളും തടികൊണ്ടുള്ള മോന്താപ്പിൽ കൊത്തുപണികളും രേഖപ്പെടുത്തിയിരിക്കുന്നു. തെക്കുംകൂർരാജാവ് പള്ളിക്ക് സംഭാവന ചെയ്തതെന്നു കരുതപ്പെടുന്ന ഒരു വാളും ഇവിടെകാണാം. 

പള്ളിയുടെ മുൻഭാഗത്തായി ഒരു സൂര്യഘടികാരവുമൂണ്ട്. പണ്ട് നമസ്കാരസമയം കണക്കാക്കാൻ ഉപയോഗിച്ചിരുന്നതായിരുന്നു ഇത്. ഖാസിയുടെ മുറിയിലേയ്ക്കു തുറക്കുന്ന വാതിലിൽ ഇന്ന് അത്ര പ്രചാരത്തിലില്ലാത്ത മുക്കുറ്റിസാക്ഷ കാണാവുന്നതാണ്.


</doc>
<doc id="310762" url="https://ml.wikipedia.org/wiki?curid=310762" title="പല്ലടം സഞ്ജീവറാവു">
പല്ലടം സഞ്ജീവറാവു

പുല്ലാങ്കുഴൽ വാദകനായിരുന്ന പല്ലടം സഞ്ജീവറാവു തമിഴ്നാട്ടിലെ കോയമ്പത്തൂർ പല്ലടം എന്ന സ്ഥലത്താണ് ജനിച്ചത്.(ജ: 1882 ഒക്ടോബർ). ഷട്കാല സരസയ്യയിൽ നിന്നാണ് അദ്ദേഹത്തിന്റെ സംഗീതത്തിന്റെ ബാലപാഠങ്ങൾ അഭ്യസിച്ചത്. തുടർന്നു ജ്യേഷ്ഠനായ പ്രാണാനാഥാചാര്യരോടൊപ്പം സിയാലി നാരായണസ്വാമിയുടെ കീഴിൽ വയലിൻ അഭ്യസിയ്ക്കുകയുണ്ടായി. പിന്നീടാണ് ശരഭ ശാസ്ത്രികളുടെ ശിഷ്യനായതും പുല്ലാങ്കുഴൽ വാദന രംഗത്തേയ്ക്ക് സഞ്ജീവറാവു പ്രവേശിച്ചതും.


</doc>
<doc id="310773" url="https://ml.wikipedia.org/wiki?curid=310773" title="ഗവണ്മെന്റ് ഹൈസ്കൂൾ, കുന്നുംഭാഗം,കാഞ്ഞിരപ്പള്ളി">
ഗവണ്മെന്റ് ഹൈസ്കൂൾ, കുന്നുംഭാഗം,കാഞ്ഞിരപ്പള്ളി

ഗവണ്മെന്റ് ഹൈസ്കൂൾ, കുന്നുംഭാഗം. കോട്ടയം ജില്ലയിലെ കാഞ്ഞിരപ്പള്ളി താലൂക്കിൽ ചിറക്കടവ് പഞ്ചായത്തിൽ സ്ഥിതി ചെയ്യുന്നു. 1900-ൽ കാഞ്ഞിരപ്പള്ളിയിലെ ധനികരായിരുന്ന ഡൊമിനിക് തൊമ്മൻ (വലിവക്കീൽ) കരിപ്പാപ്പറമ്പിൽ, കടമപ്പുഴ പാപ്പച്ചൻ എന്നിവർ വിദ്യാഭ്യാസ സ്ഥാപനത്തിന് വേണ്ടി ശ്രമിച്ചു. 1908 "ഗവൺമെൻറ് മിഡിൽ സ്കൂൾ ഇടപ്പള്ളി" എന്ന സ്ഥാപനം കാഞ്ഞിരപ്പള്ളിയിലേയ്ക്ക് മാറ്റി സ്ഥാപിച്ചുകൊണ്ട് സർക്കാർ ഉത്തരവായി. ആദ്യകാലത്ത് ഈ സ്കൂൾ തുളപ്പുപാറ കെട്ടിടത്തിൽ പ്രവർത്തനം തുടങ്ങി. പിന്നീട് കൊല്ലംകുളം കെട്ടിടത്തിലേയ്ക്ക് മാറ്റി സ്ഥാപിച്ചു. 1912-ൽ ഡൊമിനിക് തൊമ്മന്റെയും മറ്റുള്ളവരുടെയും ശ്രമ ഫലമായി 7 മുറിയിൽ ഒരു പുതിയ കെട്ടിടം നിർമ്മിക്കുകയും സർക്കാരിനു വിട്ടു നൽകുകയും ചെയ്തു. 1932-ലാണ് ഇത് ഹൈസ്കൂളായി ഉയർത്തിയത്.


</doc>
<doc id="310830" url="https://ml.wikipedia.org/wiki?curid=310830" title="ശരഭശാസ്ത്രികൾ">
ശരഭശാസ്ത്രികൾ

കർണ്ണാടക സംഗീതത്തിലെ ആദ്യകാല പുല്ലാങ്കുഴൽ വാദകനാണ് ശരഭശാസ്ത്രികൾ .തമിഴ്നാട്ടിലെ കുംഭകോണത്താണ് അദ്ദേഹത്തിന്റെ ജനനം. (1872-1904).രണ്ടുവയസ്സുള്ളപ്പോൾ തന്നെ അന്ധത ബാധിച്ച ശാസ്ത്രികൾ ബാല്യത്തിൽ തന്നെ മാനമ്പുച്ചാവടി വെങ്കിടസുബ്ബയ്യരുടെ പക്കൽനിന്നു ത്യാഗരാജകൃതികൾ അഭ്യസിച്ചു.ശൈവസന്യാസിമാരുടെ കാലാക്ഷേപത്തിനായി അനേകം കഥാഗാനങ്ങൾ അദ്ദേഹം രചിച്ചിട്ടുണ്ട്.


</doc>
<doc id="310836" url="https://ml.wikipedia.org/wiki?curid=310836" title="വീണാ കൂപ്പയ്യർ">
വീണാ കൂപ്പയ്യർ

ത്യാഗരാജസ്വാമികളുടെ ശിഷ്യന്മാരിലൊരാളാണ് വീണ കൂപ്പയ്യർ. ചെന്നൈയ്ക്കടുത്ത തിരുവൊട്ടിയൂർ എന്ന സ്ഥലത്താണ് അദ്ദേഹം ജനിച്ചത്.അക്കാലത്തെ ഏറ്റവും പ്രസിദ്ധരായ വൈണികനുമാണ് കൂപ്പയ്യർ. അദ്ദേഹത്തിന്റെ കൃതികളിലും വർണ്ണങ്ങളിലും ഗോപാലദാസ എന്ന മുദ്രയാണ് സ്വീകരിച്ചിട്ടുള്ളത്.
തിരുവൊട്ടിയൂർ ത്യാഗയ്യ (പുത്രൻ),വെങ്കട്ടരാമയ്യർ, ഫിഡിൽ പൊന്നുസ്വാമി,സീതാരമയ്യ എന്നിവരാണ്.


</doc>
<doc id="310843" url="https://ml.wikipedia.org/wiki?curid=310843" title="വീണാ സഹസ്രബുദ്ധെ">
വീണാ സഹസ്രബുദ്ധെ

ഹിന്ദുസ്ഥാനി സംഗീതത്തിൽ ഖയാൽ, ഭജൻ ആലാപനരംഗത്ത് പ്രമുഖയായ സംഗീതജ്ഞയാണ് വീണാ സഹസ്രബുദ്ധെ .(14 സെപ്റ്റംബർ 1948 - 29 ജൂൺ 2016). ഗ്വാളിയോർ ഘരാനയിൽപ്പെടുന്ന ശൈലിയാണ് സഹസ്രബുദ്ധെ അനുവർത്തിയ്ക്കുന്നതെങ്കിലും, ജയ്പൂർ, കിരാന എന്നീ ശൈലികളും അവർ പിന്തുടരുന്നുണ്ട്. 
സംഗീതജ്ഞനായ ശങ്കർ ശ്രീപദ് ബോഡാസിന്റെ മകളാണ്. വിഷ്ണു ദിഗംബർ പലൂസ്കറിന്റെ ശിഷ്യനായ അദ്ദേഹമായിരുന്നു വീണയുടെ ആദ്യ ഗുരു. കുട്ടിക്കാലത്ത് കഥക്കും അഭ്യസിച്ചിട്ടുണ്ട്. പത്മശ്രീ ബൽവന്ത്രായ് ഭട്ട്, പണ്ഡിറ്റ് വസന്ത് താക്കർ, പണ്ഡിറ്റ് ഗജാൻ റാവു ജോഷി എന്നിവരുടെ ശിക്ഷണത്തിലും വീണ ദീർഘനാൾ സംഗീതാഭ്യാസനം തുടർന്നു. സംഗീതത്തിലും സംസ്കൃതത്തിലും ബിരുദാനന്ദര ബിരുദം നേടി. പൂനെ എസ്.എൻ.ഡി.റ്റി. ക്യാമ്പസിലെ സംഗീത വകുപ്പ് മേധാവിയായിരുന്നു.

പാർക്കിൻസൺസ് രോഗത്താൽ 2016 ൽ അന്തരിച്ചു.


</doc>
<doc id="310847" url="https://ml.wikipedia.org/wiki?curid=310847" title="അരുണാചല കവിരായർ">
അരുണാചല കവിരായർ

തഞ്ചാവൂർ ജില്ലയിലെ തില്ലൈയഡി എന്ന ഗ്രാമത്തിൽ ജനിച്ച തമിഴ്,തെലുങ്ക്,സംസ്കൃതം എന്നീ ഭാഷകളിൽ പാണ്ഡിത്യമുള്ള ഒരു സംഗീതജ്ഞനായിരുന്നു അരുണാചല കവിരായർ(ജ: 1711 - 1778).നിരവധി കീർത്തനങ്ങളും സംഗീതനാടകങ്ങളും രചിച്ചിട്ടുണ്ട്.


</doc>
<doc id="310854" url="https://ml.wikipedia.org/wiki?curid=310854" title="ഡൊമനിക്കോ ഗിർലാൻഡൈയോ">
ഡൊമനിക്കോ ഗിർലാൻഡൈയോ

ഫ്ലോറൻസിൽ നിന്നുള്ള ഒരു ഇറ്റാലിയൻ നവോത്ഥാനകാല പെയിന്ററായിരുന്നു ഡൊമനിക്കോ ഗിർലാന്ഡൈയോ ((1449 – 11 ജനുവരി 1494)
വെറോച്ചിയോ ടൊപ്പവും, പോല്ലെയ്ലോ സഹോദരന്മാരോടൊപ്പവും, പിന്നെ സാൻഡ്രോ ബോട്ടിക്കെല്ലി യോടൊപ്പവും ഗിർലാന്ഡൈയോ ഫ്ലോറന്റൈൻ നവോത്ഥാനത്തിലെ "മൂന്നാമത്തെ തലമുറ"യുടെ ഒരു ഭാഗമാണ്. അദ്ദേഹത്തിന്റെ ഭാര്യയുടെ സഹോദരനായ സെബാസ്റ്റ്യാനോ മെയിനാർഡിയിൽ നിന്ന് സാൻ ഗിമിഗ്നാനോ യിലേക്ക് കൈമാറിയ, പിന്നീട് ഗിർലാന്ഡൈയോയുടെ മകനായ റിഡോൾഫോ ഗിർലാന്ഡൈയോയയിലേക്കെത്തിയ അക്കാലത്ത് ഏറ്റവും സജീവമായി പ്രവർത്തിച്ചുപോന്ന ഗിർലാന്ഡൈയോയുടെ പണിപ്പുരയിൽ അദ്ദേഹത്തിന്റെ സഹോദരന്മാരായ ഡേവിഡ് ഗിർലാന്ഡൈയോയും, ബെൻഡേട്ടോ ഗിർലാന്ഡൈയോയും ഉൾപ്പെട്ടിട്ടുണ്ട്.
ഗിർലാന്ഡൈയോയുടെ പണിപ്പുരയിലൂടെ കടന്നുപോയ 
ഒരു ശിഷ്യനായിരുന്നു ഏറ്റവും പ്രശസ്തനായ മൈക്കലാഞ്ചലോയും. അദ്ദേഹത്തിന്റെ ഒരു സവിശേഷതമായ കഴിവ് എന്നത്, സാധാരണക്കാരുടെ ജീവിതങ്ങളെ ചിത്രീകരിക്കുന്നതും, വിവരണപൂരികമായ
ഈശ്വര ഭക്തിയുടെ പശ്ചാത്തലത്തിൽ ജീവിക്കുന്ന സാധാരാണക്കാരെ ആലേഖ്യം ചെയ്യുന്നതുമാണ്, അതുതന്നെയാണ് അദ്ദേഹത്തെ പ്രശസ്തനാക്കിയതും,
കൂടുതൽ കമ്മീഷൻ തേടിവരുന്നതിനും അദ്ദേഹത്തിനെ സഹായിച്ചത്.
ഡൊമനിക്കോ ഡി തോമസ്സോ ഡി കുറാഡോ ഡി ഡോഫോ ബിഗോർഡി എന്ന മുഴുവൻ പേരുള്ള ഗിർലാൻഡൈയോ തോമസ്സോ ബിഗോർഡിയുടേയും, തോമസ്സിന്റെ ആദ്യത്തെ ഭാര്യയായ ആന്റോണിയ ഡി സെർ പോളോ പോളിയുടേയും മകനായി ജനിച്ചു.ഗിർലാൻഡൈയോ ആയിരുന്നു തോമസ്സിനും, പോളോ പോളിയ്ക്കും ജനിച്ച ആറ് മക്കളിൽ ഏറ്റവും ഇളയത്; ഇതിൽ ഡൊമനിക്കോയും 
അദ്ദേഹത്തിന്റെ സോഹോദരന്മാരും, സഹായികളുമായ ഡേവിഡും, ബെൻഡേറ്റോ ഗിർലാൻഡൈയോ യും മാത്രമാണ് കുട്ടിക്കാലത്തെ അതിജീവിച്ചത്. തോമസ്സോയിന് ഇവരെ കൂടാതെ 1464 -ൽ വിവാഹം കഴിച്ച ആന്റോണിയ എന്നുതന്നെ പേരുള്ള മറ്റൊരു ഭാര്യയും, മറ്റ് രണ്ട് മക്കളുമുണ്ടായിരുന്നു.അദ്ദേഹത്തിന്റെ അർദ്ധസഹോദരി യായ അലെസാൻഡ്ര, 1494 -ൽ ബാസ്റ്റിയാനോ മെയിനാർഡി എന്ന ചിത്രകാരനെ വിവാഹം കഴിക്കുകയും ചെയ്തു. ഗീർലാൻഡൈയോയുടെ അച്ഛന്റേയും, അമ്മാവനായ ആന്റോണിയുടേയും ജോലി
"സെറ്റെയിലോ എ മിനുട്ടോ" എന്ന സിൽക്കും, സിൽക്കുമായി ബന്ധപ്പെട്ട ചുരുങ്ങിയ സ്ഥലങ്ങളിൽ ഒതുങ്ങുന്ന സാധനങ്ങളുടെ കച്ചവടമായിരുന്നു.

ഗിർലാൻഡൈയോ ആദ്യമായി ചിത്രകല പരിശീലിച്ചത് ഒരു സ്വർണപണിക്കാരനായിരുന്ന അദ്ദേഹത്തിന്റെ അച്ഛന്റെ കീഴിലായിരുന്നു എന്ന് ജോർജിയോ വസാരി പറഞ്ഞിട്ടുണ്ട്. ഫ്ലോറൻസിലെ ഒരു സ്ത്രീ വെച്ചു നടക്കുന്ന തൊപ്പികൾ പോലെയുള്ള ലോഹ മാലകൾ ഉണ്ടാക്കുന്നതിൽ പ്രശസ്തനായിരുന്ന ഗിർലാൻഡൈയോയുടെ അച്ഛനിൽ നിന്നാണ് ഗിർലാൻഡൈയോക്ക് ഗിർലാൻഡൈയോ എന്ന ചെല്ലപ്പേര് വീഴുന്നത്. വാസരിയുടെ വാക്കുകൾ അനുസരിച്ച് ഗിർലാൻഡൈയോ, കടയിലേക്ക് പോയിവരുന്ന അതിഥികളേയും, വഴിപോക്കന്മാരേയും ഛായാഗ്രഹണം ചെയ്തു:അദ്ദേഹത്തിന്റെ കടയിലൂടെ കടന്നുപോകുന്ന വിരുന്നുകാരെയൊക്കെ വരച്ചതിനുശേഷം അവരുടെ പ്രതിച്ചായയേയും കീഴടക്കാറുണ്ട്. അവസാനമായി ഗിർലാൻഡൈയോ മറ്റൊരാളുടെ തൊഴിൽ പരിശീലനം പഠിക്കാനായി പോയത് അലെസ്സോ ബാൾഡോവിനേറ്റിന്റെ കീഴെയായിരുന്നു.പെയിന്റിങ്ങ് പഠിക്കാനും, മൊസായിക് എന്ന കലാരൂപത്തെ പഠിക്കാനുമായിരുന്നു അത്. കലയുടെ ചരിത്രത്തെ കുറിച്ച് പഠിച്ച ഗണ്ടർ പാസ്സാവെന്റ് -ന്റെ അഭിപ്രായങ്ങളനുസരിച്ച് ഗിർലാൻഡൈയോ ഫ്ലോറൻസിലെ ആൻഡ്രിയ ഡെൽ വെറോച്ചിയോയുടെ കീഴെ പഠനമനുഷ്ഠിച്ചിരുന്നു. അപ്പോഴും അദ്ദേഹം ഫ്ലോറൻസിലെ പെയിന്ററുകൾ ആയ ബോട്ടിക്കെല്ലിയോടൊപ്പവും, ഉമ്പ്രിയൻ പെയിന്ററായ പെറുഗ്വിനോയോടൊപ്പവും അടുത്ത ബന്ധം നിലനിർത്തിപോന്നു.

ഗിർലാൻഡൈയോ അദ്ദേഹത്തിന്റെ ചുമർചിത്രങ്ങൾ വരക്കുന്നതിനിടയിൽ അതിശയിച്ചുപോയി, അത് അദ്ദേഹത്തിന്റെ ഏറ്റവും അറിയപ്പെടുന്ന ചുമർചിത്രങ്ങളുടെ വളയത്തിനുവേണ്ടിയായിരുന്നു.അങ്ങനെ ഏറെ വൈകാതെ തന്നെ സാൻ ഗിമിഗ്നാനോ എന്ന സമിതിയിൽ നിന്ന് ആ നഗരത്തിലെ കൊല്ലെഗിയാറ്റേ പള്ളി യിലെ സാന്റാ ഫിനയുടെ ചാപ്പൽ അലങ്കരിക്കാനായി 
അദ്ദേഹത്തിന് ഒരു കമ്മിഷൻ വന്നു. ഈ ചുമർചിത്രം പൂർത്തിയായത് 1477-78 കാലയളവിൽ സെറാഫിനയുടെ മരണത്തോടനുബന്ധിച്ച് നടന്ന രണ്ട് അത്ഭുത സംഭവങ്ങളെ ഉൾപ്പെടുത്തിയായിരുന്നു.

1488-ൽ ഗിർലാൻഡൈയോ സെയിന്റ് ജെറോം ഇൻ ഹിസ് സ്റ്റഡി എന്ന ചിത്രം, ഇപ്പോൾ ഫ്ലോറൻസിലെ ഓഗ്നിസാന്റി എന്ന പള്ളിയിൽ വച്ചിരിക്കുന്ന ബോട്ടിക്കെല്ലിയുടെ സെയിന്റ് അഗസ്റ്റിൻ ഇൻ ഹിസ് സ്റ്റഡി എന്ന ചിത്രത്തിനായി വരച്ചുകൊടുത്തു.

അദ്ദേഹം ഒരു ജീവിച്ചിരിക്കുന്നതിന്റെ അതേ വലിപ്പത്തോടെ "അന്ത്യ അത്താഴവും" അതിന്റെ ഊട്ടുപുരയിൽ വരച്ചിട്ടുണ്ട്. 1481 മുതൽ 1485 വരെയുള്ള കാലയളവിൽ ഗിർലാൻഡൈയോ ഒരു ചുമർചിത്രം വരക്കുന്ന ജോലിക്കാരനായി പലാസ്സോ വെക്കിയോ യിൽ കയറുകയും സലാ ഡെൽ ഗിഗിലോയിലെ ആപോത്തിയോസിസ്സ് ഓഫ് സെനോബിസ് (1482), എന്ന ചിത്രത്തോടൊപ്പം, ജീവനുള്ളതിനേക്കാൾ വലിപ്പമുള്ള, പൂർണ്ണജാഗ്രതയോടെ വാസ്തുവിദ്യ ചട്ടക്കൂടുകൾ ഉപയോഗിച്ച്, ഭൗതികമായ 
വിശദാംശങ്ങളോടെ, ആകർഷണത പിടിച്ചു പറ്റുന്ന തരത്തിലുള്ള റോമനിലെ നായകന്മാരുടെ രൂപങ്ങളും വരച്ചുവച്ചു.

1483-ൽ ഗിർലാൻഡൈയോ റോമിലെ പോപ്പ് സിക്സ്റ്റസ് നാലാമന്റെ ക്ഷണം സ്വീകരിച്ച്, ഫോറൻസിലെ ഒരു ഉമ്പ്രിയൻ പെയിന്ററുകളുടെ സംഘത്തോടെ പോപ്പിന്റെ കമ്മീഷൻ അനുസരിച്ച് സിസ്ററൈൻ ചാപ്പലിൽ മോശയുടേയും, ക്രിസ്തുവിന്റേയും ജീവിതകഥകൾ ചുമർചിത്രങ്ങളായി വരയ്ക്കാനായി റോമിലേക്ക് പുറപ്പെട്ടു.ഗിർലാൻഡൈയോ വക്കേഷൻ ഓഫ് ദി അപ്പോസ്റ്റിലസ് എന്ന ചിത്രം പെയിന്റ് ചെയ്തു. കൂടാതെ അദ്ദേഹം ഇന്ന് നഷ്ടപ്പെട്ടുപോയ "റെസുറക്ഷൻ ഓഫ് ക്രൈസ്റ്റ്" 
എന്ന ചിത്രവും വരച്ചു. ദി ക്രോസ്സിങ്ങ് ഓഫ് ദി റെഡ് സി എന്ന ചിത്രവും അദ്ദേഹത്തിനു തന്നെ അവകാശപ്പെട്ടതാണ്. എന്നാൽ ആ കമ്മീഷന്റെ ഒരു ഭാഗം തന്നെയായിരുന്ന കോസിമോ റോസെല്ലിയുടെ അലങ്കാര രീതിയും അതിൽ ഉൾപ്പെട്ടിരിക്കുന്നു. ഗിർലാൻഡൈയോ മറ്റൊരു പെയിന്റിങ്ങ് റോമിൽ ചെയ്യണമെന്ന് വിചാരിച്ചിട്ടുണ്ടായിരുന്നു, ഇപ്പോഴത് നഷ്ടപ്പെട്ടിരിക്കുന്നു. അദ്ദേഹത്തിന്റെ വരുംകാല സഹോദരിയുടെ ഭർത്താവായിരുന്ന, സെബാസ്റ്റിയാനോ മെയിനാർഡി, ഈ കമ്മീഷനുകളിലും, ചിലപ്പോൾ ഗിർലാൻഡൈയോ യുടേതുകൂടിയാകുന്ന, മെയിനാർഡി വരച്ച ഒരു <q>"വിളമ്പരം"</q> സ്ഥിതിചെയ്യുന്ന സാൻ ഗിമിഗ്നാനോ യിലെ ഗിർലാൻഡൈയോയുടെ ആദ്യകാല വരകളിലും മെയിനാർഡി സഹായിച്ചിട്ടുണ്ട്.

1484 -ൽ ലുഡോവിക്കോ ഇൽ മോറോയുടെ ചാരൻ ഫ്ലോറൻസിൽ കണ്ട ഒരു തനിമ നിറഞ്ഞ വരക്കാരനെ കുറിച്ച് മേറോ തന്റെ രാജാവിന് ഒരു കത്ത് എഴുതി:"ഡോമനിക്കോ ഗിർലാൻഡൈയോ പാനലിലും, ചുമർചിത്രങ്ങളിലും നല്ല പെയിന്റിങ്ങുകൾ വരയ്ക്കുന്നു; അദ്ദേഹത്തിന്റെ ആലങ്കാരരീതി വളരെ ഭംഗിയുള്ളതാണ്.ഒപ്പം കാര്യക്ഷമതയുള്ളവനും, ക്രിയാത്മകമായി വരക്കുന്നവനുമാണ്".

1485-ൽ ഗിർലാൻഡൈയോ ഗെനോവാ യിലെ മെഡികി ബാങ്കിലെ ബ്രാഞ്ചിലെ ശക്തിയേറിയ മാനേജറായിരുന്ന ഫ്രാൻസെസ്കോ സാസ്സെറ്റി ക്കുവേണ്ടി
സാന്റാ ട്രിനിറ്റയുടെ സാസ്സെറ്റി ചാപ്പലിൽ ഒരു വളയ ചുമർചിത്രം വരക്കാമെന്ന് കമ്മീഷൻ ചെയ്തു.പിന്നീട് അദ്ദേഹത്തിന്റെ വരുംകാല രക്ഷാധികാരിയായ ഗ്യോവന്നി ടോർണാബുവോണി അതിന്റെ നിലയെ മുഴുമിപ്പിച്ചു.ഈ വളയം അസ്സീസിയിലെ ഫ്രാൻസിസ് -ന്റെ ജീവിതത്തിൽ നിന്നെടുത്ത ആറ് ഭാഗങ്ങളാണ്, "ഫ്രാൻസിസ് പോപ്പ് ഹോണോറിയസ്സിന്റെ കൈയ്യിൽ നിന്ന് ഫ്രാൻസിസിന്റെ നിയമനിർമ്മാണങ്ങളുടെ അംഗീകാരം വാങ്ങുന്നതും, അദ്ദേഹത്തിന്റെ മരണവും, മരണാന്തര ചടങ്ങുകളും, പിന്നെ ജനാലയിൽ നിന്ന് താഴെ വീണ് മരണമടഞ്ഞ ഒരു കുട്ടിയുടെ പുനരുജ്ജീവനവും" അതിലുൾപ്പെടുത്തിയിട്ടുണ്ട്. ആദ്യത്തെ ഈ ചിത്രങ്ങൾ, ലോറൻസോ ഡി മെഡികിയുടെ ചായാഗ്രഹണങ്ങളും, സാസ്സെറ്റി യുടേയും, ലോറൻസോ യുടേയും ശിഷ്യന്മാർ അവരുടെ 
പഠിപ്പിക്കുന്നയാളായ ആഗ്നോലോ പോലിസിയാനോ യുടൊപ്പം നിൽക്കുന്നതും അതിലുൾപ്പെട്ടുന്നു. "പുനരുജ്ജീവനം" കാണിക്കുന്നത് ചിത്രകാരനെ തന്നെയാണ്.

1485-ൽ, ഫ്ലോറൻസിലേക്ക ഒരു ഫ്ലെമിഷ് പെയിന്ററായ ഹ്യൂഗോ വാൻ ഡെർ ഗോസ് വരച്ച ഒരു മാസ്റ്റർ പീസ് വര എത്തി.അത് പോർട്ടിനറി ആൾത്താർപീസ് എന്ന് അറിയപ്പെടുന്നു, അത് മെഡികി ബാങ്കിലെ ഒരു ഉദ്യോഹസ്ഥനായ തോമസ്സോ പോർട്ടിനറി കമ്മീഷൻ ചെയ്ത "അഡോറേഷൻ ഓഫ് ദി ഷെപ്പേർഡ്സ്" ആയിരുന്നു.ഈ പെയിന്റിങ്ങ് ഓയിൽ പെയിന്റിലാണ് ചെയ്തിരിക്കുന്നത്, പക്ഷേ ഇത് ഫ്ലോറൻസിലെ ടെമ്പറയും ഉൾക്കൊള്ളിച്ചുകൊണ്ടുള്ളതല്ല, പിന്നെ ഇതിലെ മാദ്ധ്യമത്തിന്റെ വഴക്കത്തെ അവതരിപ്പിച്ചിരിക്കുന്നത് 
രചനാവൈഭവവും, പ്രകാശത്തിന്റെ തീവ്രതയും, ഷെയിഡുകളും ഉപയോഗിച്ചായിരുന്നു. ഗിർലാൻഡൈയോ പ്രകൃതിവാദങ്ങൾ ഷെപ്പേർഡ്സ് -നെ ചിത്രീകരിച്ച സ്ഥലത്ത് ഉന്നയിക്കുന്ന നേരത്തായിരുന്നു ഈ പെയിന്റിങ്ങിന്റെ വീക്ഷണങ്ങൾക്ക് തീവ്രമായ ഫലങ്ങൾ ലഭിച്ചത്.
ഗിർലാൻഡൈയോ സാസ്സെറ്റി ചാപ്പലിലെ ആൽത്തറയിൽ ഒരു അഡോറേഷൻ ഓഫ് ദി ഷെപ്പേർഡ്സ്. ഇത് അദ്ദേഹത്തിന് പോർട്ടിനറി ആൽത്തറയിന്മേലിലുള്ള കടപ്പാടിനെ വിളിച്ചോതുന്നു.വരക്കാരന്റേ തന്നെ ചിത്രമായ ഷെഫേർഡ്സ് -നെ വരച്ചിരിക്കുന്നത് അക്കാലത്ത് ഫ്ലോറൻസിൽ നിലനിന്നിരുന്ന ഏറ്റവും നൂതനമായ വഴിയിലൂടെയായിരുന്നു. ഈ അൽത്തറ ചുമർചിത്രങ്ങളാൽ വളയപ്പെട്ട ഇടത്തിലെ നടുക്കിലായി തന്നെ ഇപ്പോഴും അതേ സ്ഥാനത്ത് സാന്റാ ട്രിനിറ്റിയിൽ തന്നെയാണുള്ളത്. മറ്റുള്ള വശങ്ങളിൽ മുട്ടുകുത്തിയിരിക്കുന്ന വാതിലുകളാണെങ്കിലും ആ ചുമരുകളിലും ആൾരൂപങ്ങൾ വരച്ചിട്ടുണ്ട്, പുറത്തെ പോർട്ടിനറി ആൽത്തറയിലും, നടുവിൽനിൽക്കുന്നതുമാ "ആരാധനയുടെ(അഡോറേഷൻ)" ചിത്രത്തിന്റെ അതേ സ്ഥലവും, ബന്ധവും അർഹിക്കുന്നവയാണ് മുകളിൽ പറഞ്ഞ ആൾരൂപങ്ങളും.

സാസ്സെറ്റി ചാപ്പലിലെ കമ്മീഷൻ അവസാനിച്ച ഉടനെ അദ്ദേഹം ഇന്ന് റിക്കി കുടുംബത്തിന്റെ ചാപ്പൽ ആയി മാറിയ സാന്റാ മറിയ നോവെല്ലാ യിലെ ഗായക സംഘത്തോട് അവിടത്തെ ചുമർചിത്രത്തെ പുതുക്കട്ടേ എന്ന ചോദിച്ചു.റിക്കി കുടുംബത്തേക്കാൾ പ്രമുഖമായ ടോർണാബുവോണി യും, ടോർണാക്വിന്നിയുടെ കുടുംബവും കരാറുസംബന്ധിച്ച ചില അവസ്ഥകൾക്കും, പുതുക്കലിനും ആവശ്യമായ പണം 
വിനിയോഗിക്കാമെന്ന് ഏറ്റെടുത്തു. മറിയവും, യഹ്യയും കേന്ദ്ര കഥാപത്രങ്ങളായ ഈ ചുമർ ചിത്രം നാല് സമയങ്ങളിലായി, മൂന്നു ചുമരുകൾക്ക് ചുറ്റും, ടോർണാ ബുവോണി ചാപ്പലിലാണ് പൂർത്തിയായത്.

ടോർണാബുവോണി ചാപ്പൽ പൂർത്തിയായത് 1490 -ൽ ഗിർലാൻഡൈയോയുടെ സഹോദരങ്ങളായ ഡേവിഡിന്റേയും, ബേൻഡേറ്റയുടേയും സഹായത്തോടെ
ആൽത്തറയേയും ഉൾപ്പെടുത്തികൊണ്ടായിരുന്നു. പിന്നെ ഗിർലാൻഡൈയോയുടെ ഒരു സ്വന്തം രൂപകൽപ്പനയെ കാണാനുള്ള തെളിഞ്ഞ കണ്ണാടി വച്ച ഒരു ജനാലയും.

എങ്കിലും അദ്ദേഹത്തിന്റെ ചുമർചിത്രങ്ങളുടെ വളയങ്ങൾക്കുമപ്പുറം ഏറ്റവും പ്രസിദ്ധമായവയിൽ
കുറച്ച് ആൽത്തറയിൽ വരച്ചകഷ്ണങ്ങളും, ഇപ്പോൾ ഉഫീസി ഗാലറിയിൽ വച്ചിരിക്കുന്ന സെയിന്റ് ജസ്റ്റസ് പള്ളിക്കായി വരച്ചുകൊടുത്ത "വിർജിൻ അഡോറെഡ് ബൈ സെയിന്റ് സെനോബിയസ് -ഉം, ജസ്റ്റസ് -ഉം, പിന്നെ മറ്റുള്ളവയും", അദ്ദേഹം തന്റെ ചിത്രം കൂടി ഇൾപ്പെടുത്തിയവയായ, ഫ്ലോറനുമായി ബന്ധപ്പെട്ട ഒരു അനാഥാലയത്തിലെ അഡോറേഷൻ ഓഫ് ദി മാഗിയും, ഓസ്പെഡൽ ഡെഗ്ലി ഇന്നസെന്റിയും ഉൾപ്പെടുന്നു. മറ്റ് പാനൽ പെയിന്റിങ്ങുകളായ ബാഡിയയിലെ വോൾട്ടെറ യിലെ "ക്രൈസ്റ് ഇൻ ഗ്ലോറി വിത്ത് റോമുവാൾഡ് ആന്റ് ദി അഥർ സെയിന്റ്സ്"-ും, ലൂവ്രേയിലെ വിസിറ്റേഷൻ 
എന്ന ചിത്രവുമാണ് അദ്ദേഹത്തിന്റെ ഏറ്റവും അവസാന വരകളുടെ തിയതിയിൽ (1491) പെടുന്നത്.

1488 -ൽ കമ്മീഷൻ ചെയ്ത ഗ്യോവന്ന ടോർണാബുവോണിയുടെ ചിത്രം പോലെ മറ്റുള്ളവരേയും ഗിർലാൻഡൈയോ ചായാഗ്രഹണം ചെയ്തിട്ടുണ്ട്.അവരിൽ ചിലരുടെ വിവരങ്ങളൊക്കെ ലഭ്യമാണ്. ഒരുപക്ഷഎ അദ്ദേഹത്തിന്റെ ഏറ്റവും അധികം അറിയപ്പെടുന്ന ചിത്രം എന്നു പറയാവുന്നത് "ഒരു വൃദ്ധന്റേയും, ആ വൃദ്ധന്റെ പേരകുട്ടിയുടേയും" ചിത്രമാണ്, അസാധാരണമായ രണ്ടിലും, രൂപം മാറിയ തരത്തിൽ വർണ്ണിച്ചിരിക്കുന്ന വൃദ്ധന്റെ മൂക്കിന്റേയും, യാഥാർത്ഥ്യങ്ങളുടേയും, മൃദുലമായ വികാരങ്ങളെ കാണാം.

വാസരിയുടെ വാക്കുകൾ അനുസരിച്ച, ഗിർലാൻഡൈയോ, ക്ലാസ്സിക്കുകളായി മാറിയ വ്യത്യസ്തതരം ആൾരൂപങ്ങളുടെ നഗ്ന ചിത്രങ്ങളും വരച്ചിട്ടുണ്ട്, അധിക കാലം നിലനിൽക്കാതെ നശിച്ചുപോയ, ലോറൻസോ ഡി മെഡികി രണ്ടാമനുവോണ്ടി വരച്ച "വൾക്കൻ ആന്റ് ഹിസ് അസിസ്റ്റന്റ്സ് ഫോർഗിങ്ങ് തണ്ടർബോൾട്ട് "
എന്ന ചിത്രവും അതിലുൾപ്പെടുന്നു. ഫ്ലോറൻസിലെ 
കാത്രെഡലിലെ പോർട്ടലിനുവേണ്ടി "വിളമ്പരം" പോലുള്ളതിനുവേണ്ടി അദ്ദേഹം വിവിധ തരം ഡിസൈനുകളും വരച്ചിട്ടുണ്ട്.

ഗിർലാൻഡൈയോ 1494 വളരെ വിഷമകരമായ ഒരു പനി ബാധിച്ചാണ് മരണടഞ്ഞത്.സാന്റാ മറിയ നോവെല്ല എന്ന പള്ളിയിലാണ് അടക്കം ചെയ്തിരിക്കുന്നത്. 
അദ്ദേഹത്തിന്റെ മരണവും, ജനനവും, ഊഹബോഹങ്ങളുടെ അടിസ്ഥാനത്തിലുണ്ടായവയാണ്.
എന്നാൽ അദ്ദേഹത്തിന്റെ മരണം നാൽപ്പത്തഞ്ചുകളിൽ ജനുവരിയ്ക്കു മുമ്പായി നടന്നുവെന്ന് കരുതുന്നു. ഗിർലാൻഡൈയോ രണ്ട്പ്രാവിശ്യം വിവാഹം കഴിക്കുകയും, ഉണ്ടായ ആറുമക്കളേയും ഉപേക്ഷിക്കുകയും ചെയ്തു. അദ്ദേഹത്തിന്റെ മൂന്നുമക്രളിലൊരുവനായ റിഡോൾഫോ ഗിർലാൻഡൈയോ, ഒരു ചിത്രകാരൻ തന്നെയായി. എന്നിരുന്നാലും അദ്ദേഹത്തിന് സ്വന്തക്കാരുടെ ഒരു നീണ്ട നിരതന്നെയുണ്ട്, ആ കുടുംബത്തിലെ അവസാനത്തെ അംഗം കന്ന്യാമഠത്തിലേക്ക് പ്രവേശിച്ചതോടെ പതിനേഴാം നൂറ്റാണ്ടിൽ ആ വംശം തന്നെ ഇല്ലാതായി.

ഗിർലാൻഡൈയോ ചുമർചിത്രങ്ങളായി, ടെമ്പറയിൽ പണിതീർത്ത വരകളാണ് ഭൂരിഭാഗവും ചെയ്തിരിക്കുന്നത്.
അവയിൽ ചിലതൊക്കെ സ്വർണ്ണം ചാലിച്ചതായിരന്നു.
അതിനുദാഹരണമായി ഒരു ആൽത്തറയുടെ കഷ്ണമായ "അഡോറേഷൻ ഓഫ് ദി ഷെഫേർഡ്സ്" (ഇപ്പോൾ ഫ്ലോറൻസ് അക്കാദമിയിൽ) 
എന്ന ചിത്രം എടുത്ത് പറയാം.

"15-ാം നൂറ്റാണ്ടിലെ നിയന്ത്രിച്ചതും, ശ്രേഷ്ഠമായതുമായ പരീക്ഷണങ്ങൾ പോലെ, വില്ല്യം മൈക്കൽ റോസ്സെറ്റിയുടെ വാക്കുകൾ അനുസരിച്ച് ഗിർലാൻഡൈയോയുടെ സമ്രിശ്ര്മാ വിവരണങ്ങൾ ഒരേസമയത്ത് യോഗ്യതയുള്ളതും, ശ്രേഷ്മായതുമായിരുന്നു.
അദ്ദേഹത്തിന്റെ കെയറോസ്കുറോ യിലെ ജീവനുള്ളതുപോലെയുള്ള നിഴലുകളും, ഷെയിഡിങ്ങുകളും,
ത്രിമാന തരം കാണിക്കുന്നതുമായ രചനാ വൈഭവം ഗിർലാൻഡൈയോയുടെ ദർശനങ്ങളിൽ നിന്ന് ഏറ്റവും ഉന്നതയിലുള്ളതായിരുന്നു".
വാസരിയുടെ വാക്കുകളനുസരിച്ച്, അദ്ദേഹം രൂപകൽപ്പന ചെയ്ത കൊളോസിയം പോലുള്ള പ്രാചീന റോമൻ സ്മാരകങ്ങളിൽ വളരെ ശ്രദ്ധേയോടൊയുള്ള കണ്ണുകൾകൊണ്ടുള്ള സൂക്ഷ്മതയുണ്ടായിരുന്നു. പിന്നീടുള്ള പഠനങ്ങളനുസരിച്ച് അവയിൽ ഗണിതപരമായ വരകൾകൊണ്ടുള്ള സൂക്ഷ്മതയുമുണ്ട് എന്ന മനസ്സിലായി.
ഗിർലാൻഡൈയോ മൈക്കലാഞ്ചലോയുടെ ഗുരുവായതിലും പ്രശസ്തി നേടിയിട്ടുണ്ട്. ഫ്രാൻസെസ്കോ ഗ്രാനക്കി അദ്ദേഹത്തിന്റെ മറ്റൊരു ശിഷ്യനാണ്. ലോറൻസോ ഡി മെഡികിയുടെ അഭ്യർത്ഥനയനുസരിച്ച് ഈ രണ്ടുപേരാണ് ഗിർലാൻഡൈയോയുടെ വഴി 
മെഡികി അക്കാദമിയിലേക്ക് പോയത്.എന്നിരുന്നാലും ഒരു ശിൽപ്പിയെന്ന നിലക്ക് മൈക്കലാഞ്ചലോ പ്രശസ്തനായിരുന്നു, 16-ാം നൂറ്റാണ്ടിൽ മൈക്കലാഞ്ചലോ അദ്ദേഹത്തിന്റെ ഗുരവിന്റെ സിസ്റ്റൈൻ ചാപ്പലിൽ ഒരു ചുമർചിത്രത്തിനായി സഹായിച്ചിട്ടുണ്ട്.

വാസരിയാണ് ഗിർലാൻഡൈയോ ഏറ്റവുമധികം പ്രശംസിച്ചിരിക്കുന്നത്:"ഗിർലാൻഡൈയോ, അദ്ദേഹത്തിന്റെ കഴിവുകളിൽ നിന്ന്, തിളക്കങ്ങൾ ആർജിച്ചവൻ, അദ്ദേഹത്തിന്റെ കുറേ വരകൾ ആ വയസ്സിലെ ആ കാലത്തെ ഏറ്റവും പ്രധാനപ്പട്ടവകൂടിയാണ്..." 19 -ാം നൂറ്റാണ്ടിൽ
ജേക്കബ് ബർജാക്ത് -ഉം മറ്റുള്ളവരും ഗിർലാൻഡൈയോയുടെ രചനകളേയും, സാങ്കേതിക തികവുകളേയും, ആർട്ടിബാൾഡ് ജോസെഫ് ക്രൗയോടും, ഗ്യോവന്നി ബാറ്റിസ്റ്റാ കാവാൽകാസല്ലേയോടും ചേർന്ന് പൂർത്തീകരിച്ച ജോട്ടോ പോലുള്ള ജീവനുള്ളതുപോലെ തോന്നിക്കുന്ന രൂപങ്ങളേയും പ്രശംസിച്ചിട്ടുണ്ട്. 
19-ാം നൂറ്റാണ്ടിലെ പ്രശാംസകരമായ ചിത്രങ്ങളിൽ പലതും 1994 മൂമ്പോ, പിന്പോ ആയി ക്ഷയിച്ചുപോയി. ഒരു കലാകാരന്റെ 500 -ാം ഓർമ്മദിനമായിരുന്നു ഗിർലാൻഡൈയോയെ വീണ്ടും ജ്വലിപ്പിച്ചത്.
ഈ സമയത്തിൽ ഒരു ചർച്ചായോഗം നടക്കുകയും, പിന്നീട് ആ വിഷയത്തിൽ ആഴത്തിലുള്ള ഏകവിഷയ പ്രബന്ധം കലാകാരൻ പ്രസിദ്ധീകരിച്ചതിനേകുറിച്ച് ഉണ്ടായി.അപ്പോൾ റോസനോർ ഗിർലാൻഡൈയോയുടെ ചിത്രങ്ങൾ ചിത്രങ്ങളടങ്ങുന്ന മാസികയിൽ പ്രസിദ്ധീകരിക്കാൻ യോജിച്ചതാണെന്ന് ചരിത്രകാരനോട് അഭിപ്രായപ്പെടുകയും ചെയ്തു. 





</doc>
<doc id="310856" url="https://ml.wikipedia.org/wiki?curid=310856" title="സ്വയ ഛായാഗ്രഹണം">
സ്വയ ഛായാഗ്രഹണം

ഒരു സ്വയ ഛായാഗ്രഹണം എന്നതർത്ഥമാക്കുന്നത് വരക്കുകയും,ഫോട്ടോയെടുക്കുകയും,ശിൽപ്പങ്ങൾ നിർമ്മിക്കുകയും ചെയ്യുന്ന കലാകാരന്റെ വർണ്ണനയായാണ്.


</doc>
<doc id="310874" url="https://ml.wikipedia.org/wiki?curid=310874" title="ആപസ്തംബൻ">
ആപസ്തംബൻ

അപസ്തംബയുടെ ധർമ്മസൂത്രം കല്പസൂത്രത്തിന്റെ ഒരു ഭാഗമാണ്‌.അപസ്തംബയാണ്‌ കല്പസൂത്രവും എഴുതിയിരിക്കുന്നത്‌.അതിൽ 30 ‘പ്രശ്ന’ങൾ ഉണ്ട്‌.സാഹിത്യ പരമായി ചോദ്യങ്ങളെന്നോ പുസ്തകങ്ങളെന്നോ അതിനെ പറയാം.നന്നായി ചിട്ടപ്പെടുത്തിയും സംരക്ഷിചിട്ടുമാണ്‌ ധർമ്മസൂത്രത്തിന്റെ ഇന്നത്തെ അവസ്ഥ.ഈ ‘പ്രശ്ന’ങളിൽ ശ്രൗതസൂത്രവും അതിനു ശേഷം മന്ത്രപഥവുമുണ്ട്‌.അവയിൽ ഗ്രഹ അനുഷ്ഠാനങ്ങളും അനുഷ്ഠാന നിയമങ്ങളുടെ സഞ്ചയവുമാണ്‌.ഗ്രഹ്യസൂത്രത്തിൽ ഗ്രഹ അനുഷ്ഠാനങ്ങളും.അവയി അവസാനത്തെ സുൽവ സൂത്രത്തിൽ വൈദിക കർമ്മത്തിൽ വേണ്ട ജ്യോമിതിയുടെ തത്ത്വങ്ങളും വിവരിക്കുന്നു.

അപസ്തംബ ഒരു ബ്രാഹ്മണ കുടുംബത്തിലാണ്‌ ജനിച്ചത്‌.വേദത്തിലെ തൈത്തിരിയ വിഭാഗമായ കൃഷ്ണ യജൂർവേദം അദ്ദേഹം പഠിച്ചു.കല്പസൂത്രം മുഴുവനായി എഴുതിയത്‌ ഇദ്ദേഹമാണനാണ്‌ വിശ്വാസം.കെൻ(Kane) പറയുന്നതെന്തെന്നാൽ “കല്പസൂത്രം മുഴുവനായി അപസ്തംബ എഴുതി എന്നതിൽ പല പണ്ഡിതന്മാരും പല അഭിപ്രായമാണ്‌ പറഞ്ഞിരിക്കുന്നത്.മാത്രമല്ല ധർമ്മസൂത്രം എഴുതിയത് ബി.സി 450-350 ഇടയ്ക്കാണ്‌” എന്നാണ്‌.

ധർമ്മസൂത്രത്തിന്റെ ചില പ്രാചീന ഭാഷ്യങ്ങളും എഴുതിയിടുണ്ട്.അവയിൽ ഏറ്റവും പ്രശസ്തവും കണ്ടുകിട്ടിയ ഒരേ ഒരു ഭാഷ്യമാണ്‌ ഹരദത്ത എഴുതിയത്.അദ്ദേഹം അപസ്തംബയുടെ ഗ്രഹ്യസൂത്രവും മന്ത്രപഥവും ഗൗതമന്റെ ധർമ്മസുത്രത്തിനും ഭാഷ്യങ്ങൾ ഴുതി.ഹരദത്ത ഒരു ദക്ഷിണ ഇന്ത്യക്കാരനായിരുന്നു.കെനിന്റെ അഭിപ്രായത്തിൽ 1100-1300 ഇടയ്ക്കാണ്‌ ഇദ്ദേഹം ജീവിച്ചിരുന്നത്.
ധർമ്മസൂത്രം മികച്ച രീതിയിൽ ചിട്ടപ്പെടുത്തിയതും, രണ്ടു പുസ്തകങ്ങളും ഉണ്ടായിരുന്നു.അദ്യ പുസ്തകം വിദ്യാർഥികൾക്ക് സമർപ്പിക്കപ്പെട്ടതായിരുന്നു.അതിൽ പൊതു നിയമങ്ങളും,ഉപനയനം,വിദ്യാർഥിത്വം,വീട്ടിലെക്ക് വിദ്യാർത്തിയുടെ തിരിച്ച് പോക്ക്,വേദപഠനം,പ്രണാമം,ശുദ്ധീകരണം,ആഹാരവുംവിലക്കപ്പെട്ട ആഹാരവും,നിയമനുസാര ഉപജീവനം,തപസ്സ് ഇന്നിവയെപറ്റിയാണ്‌ വിവരിക്കുന്നത്.രണ്ടാമത്തെ പുസ്തകം ഗ്രഹസ്ഥാശ്രമത്തെപറ്റി പ്രധിപാതിക്കുന്നു.ഗ്രഹസ്ഥാശ്രമിയുടെ ധർമ്മങ്ങൾ,പാരമ്പര്യസ്വത്ത്,ശവസംസ്ക്കാര തർപ്പണമെന്നിവയെപ്പറ്റിയും ചാതുർ വർണ്യത്തെപറ്റിയും രാജാവിനെപറ്റിയും പ്രതിപാധിക്കുന്നു.



</doc>
<doc id="310875" url="https://ml.wikipedia.org/wiki?curid=310875" title="ക്ലിപ്പർ പ്രോഗ്രാമിങ് ഭാഷ">
ക്ലിപ്പർ പ്രോഗ്രാമിങ് ഭാഷ

ഡോസ് ഓപ്പറേറ്റിങ് സിസ്റ്റത്തിനു വേണ്ടി പ്രോഗ്രാമുകൾ നിർമ്മിക്കുന്നതിനായി ഉപയോഗിച്ചിരുന്ന ഒരു പ്രോഗ്രാമിങ് ഭാഷയാണ് ക്ലിപ്പർ. ഏതുതരത്തിലുള്ള പ്രോഗ്രാമുകൾ തയ്യാറാക്കാനാവുന്ന ഒരു ജെനറൽ പർപ്പസ് പ്രോഗ്രാമിങ് ഭാഷയാണെങ്കിലും ഡേറ്റാബേസ് അടിസ്ഥാനത്തിലുള്ള പ്രോഗ്രാമുകൾ നിർമ്മിക്കുന്നതിനാണ് സാധാരണയായി ഉപയോഗിച്ചിരുന്നത്.
വളരെ പ്രശസ്തമായിരുന്ന ഡീബേസ് III എന്ന ഡേറ്റാബേസ് ഭാഷക്കുവേണ്ടിയുള്ള ഒരു കമ്പൈലർ ആയാണ് 1985-ൽ ക്ലിപ്പർ നിർമ്മിക്കപ്പെട്ടത്. പൊതുവേ ഇൻ്റർപ്രെട്ടർ ഉപയോഗിച്ച് പ്രവർത്തിപ്പിക്കേണ്ടുന്ന ഡീബേസ് കോഡിനെ, ഒരു ഇടനിലഭാഷയിലേക്കാണ് (പി-കോഡ്) ക്ലിപ്പർ കമ്പൈൽ ചെയ്തെടുക്കുന്നത്. ഇങ്ങനെ ലഭിക്കുന്ന പി-കോഡിന് നൈസർഗിക മെഷീൻ കോഡിനോളം വേഗതയിൽ പ്രവർത്തിക്കാനാവില്ല. അതേസമയം, പി-കോഡിനെ നൈസർഗിക മെഷീൻ കോഡ് ആണെന്ന് തോന്നിപ്പിക്കുംവിധം .obj ഫയലുകളിലാക്കിയായിരുന്നു ക്ലിപ്പർ കമ്പൈലർ ഫലം നൽകുന്നത്.

ബാരി റീബെൽ, ബ്രയാൻ റസൽ എന്നിവരുടെ നേതൃത്വത്തിലുള്ള നാൻ്റക്കെറ്റ് കോർപ്പറേഷനാണ് ക്ലിപ്പർ വികസിപ്പിച്ചത്. 1992-ൽ നാൻ്റക്കെറ്റ് കോർപ്പറേഷനെ കമ്പ്യൂട്ടർ അസോസിയോറ്റ്സ് എന്ന കമ്പനി സ്വന്തമാക്കി. ഇതോടെ ക്ലിപ്പറിൻ്റെ പേര് സി.എ-ക്ലിപ്പർ (CA-Clipper) എന്നാക്കി. 2002 മുതൽ സി.എ.ക്ലിപ്പറിൻ്റെ വിൽപ്പന-വിതരണ അവകാശങ്ങൾ ഗ്രാഫ്എക്സ് സോഫ്റ്റ്വെയറിനാണ്.

ഡീബേസ് കമ്പൈലർ എന്നതിനുപരിയായി സി, പാസ്കൽ എന്നീ പ്രോഗ്രാമിങ് ഭാഷകളുടെ സവിശേഷതകളും ഓബ്ജക്റ്റ് ഓറിയെൻ്റഡ് പ്രോഗ്രാമിങ് രീതികളും ക്ലിപ്പറിൽ സന്നിവേശിപ്പിച്ചിരുന്നു.

ക്ലിപ്പർ ഭാഷക്കുവേണ്ടിയുള്ള കമ്പൈലറുകൾ അനേകം സംഘടനകളും കമ്പനികളും ഇപ്പോഴും പുറത്തിറക്കുകയും വിപുലീകരിക്കുകയും ചെയ്യുന്നുണ്ട്. അലാസ്ക സോഫ്റ്റ്വെയറിൻ്റെ എക്സ്ബേസ്++, ഫ്ലാഗ്ഷിപ്, ഫ്രീ സോഫ്റ്റ്‌വേർ പദ്ധതിയായ ഹാർബർ, എക്സ്ഹാർബർ എന്നിവ ഇവയിൽച്ചിലതാണ്. ഇപ്പോഴത്തെ ക്ലിപ്പർ സാക്ഷാത്കാരങ്ങളിൽ മിക്കവയും ഏറെ പോർട്ടബിളാണ്; അവ മിക്കവാറും എല്ലാ ഓപ്പറേറ്റിങ് സിസ്റ്റങ്ങളെയും ഡീബേസിനു പുറമേ മറ്റു ഡേറ്റാബേസ് ഫോർമാറ്റുകളെയും പിന്തുണക്കുന്നു.

ക്ലിപ്പറിലെഴുതിയ ലളിതമായ hello world പ്രോഗ്രാം:
? "Hello World!"
ഡേറ്റാബേസിലേക്ക് വിവരങ്ങൾ സ്വീകരിക്കാനുള്ള ലളിതമായ പ്രോഗ്രാം: 
USE Customer SHARED NEW
clear
@ 1, 0 SAY "CustNum" GET Customer->CustNum PICT "999999" VALID Customer->CustNum > 0
@ 3, 0 SAY "Contact" GET Customer->Contact VALID !empty(Customer->Contact)
@ 4, 0 SAY "Address" GET Customer->Address
READ
നാൻ്റക്കെറ്റ് കോർപ്പറേഷൻ പുറത്തിറക്കിയ "സീസണൽ പതിപ്പുകൾ"; "ഡീബേസ് കമ്പൈലറുകൾ" എന്ന് വിളിച്ചിരുന്നു.


നാൻ്റക്കെറ്റ് കോർപ്പറേഷൻ പുറത്തിറക്കിയ; ക്ലിപ്പർ 5


കമ്പ്യൂട്ടർ അസോസിയേറ്റ്സ് പുറത്തിറക്കിയ; സി.എ-ക്ലിപ്പർ 5



</doc>
<doc id="310877" url="https://ml.wikipedia.org/wiki?curid=310877" title="പണ്ഡിറ്റ് ഓംകാർനാഥ് താക്കൂർ">
പണ്ഡിറ്റ് ഓംകാർനാഥ് താക്കൂർ

ഗ്വാളിയോർ ഘരാനയിലെ വിശ്രുത ഗായകനും, സംഗീതാദ്ധ്യാപകനും ആയിരുന്നു പണ്ഡിറ്റ് ഓംകാർനാഥ് താക്കൂർ ( ജ: 24, 1897. മഹാരാഷ്ട്ര - ഡിസം:29, 1967)."പ്രണവ് രംഗ്" എന്ന ചെല്ലപ്പേരിലും അദ്ദേഹം അറിയപ്പെട്ടിരുന്നു. ഡി.വി പുലസ്കറുടെ ശിഷ്യനുമായിരുന്നു അദ്ദേഹം. വൈരാഗിയായ പിതാവ് സന്യാസം സ്വീകരിച്ച സാഹചര്യത്തിൽ വളരെ ക്ലേശിച്ചാണ് മാതാവ് അദ്ദേഹത്തെ വളർത്തിയത്. പിന്നീട് ഡി. വി. പുലസ്കർ സ്ഥാപിച്ച ഗന്ധർവ്വ മഹാവിദ്യാലയത്തിൽ ചേർന്ന താക്കൂർ പുലസ്കറുടെ പ്രിയപ്പെട്ട ശിഷ്യനായി മാറുകയുണ്ടായി. ലാഹോറിലെ വിദ്യാലയത്തിന്റെ മേധാവിയായി അദ്ദേഹം പിന്നീട് ഉയർത്തപ്പെട്ടു. ബനാറസ് സർവ്വകലാശാലയിലെ സംഗീത വിഭാഗത്തിന്റെ ആദ്യത്തെ ഡീനുമായിരുന്നു അദ്ദേഹം. 
ഗാന്ധിജി നേതൃത്വം കൊടുത്ത നിസ്സഹകരണ പ്രസ്ഥാനവുമായും അദ്ദേഹം സഹകരിയ്ക്കുകയുണ്ടായി. കൂടാതെ ഭറൂച്ചിലെ ഇന്ത്യൻ നാഷണൽ കോൺഗ്രസ്സിന്റെ പ്രാദേശികാദ്ധ്യക്ഷനും ആയിരുന്നു അദ്ദേഹം.

O re Piya

</doc>
<doc id="310919" url="https://ml.wikipedia.org/wiki?curid=310919" title="കേരളഗൗതമീയം">
കേരളഗൗതമീയം

സംസ്‌കൃത പണ്ഡിതനും താർക്കികനും കവിയുമായിരുന്ന കുറിശ്ശേരി ഗോപാലപിള്ള രചിച്ച ഒരു തർക്കശാസ്ത്ര ഗ്രന്ഥമാണ് കേരളഗൗതമീയം. 1959-ലാണ് ആദ്യമായി പ്രസാധനം ചെയ്തത്. കൈക്കുളങ്ങര രാമവാര്യരുടെ മുക്താവലിയ്ക്കു ശേഷം ശ്രദ്ധേയമായ തർക്കശാസ്ത്രഗ്രന്ഥമാണിത്. ഈ കൃതിയുടെ രചന കുറിശ്ശേരിയെ 'കേരളഗൗതമൻ' എന്ന വിശേഷണത്തിനർഹനാക്കി.

കേരളഭാഷയിൽ ന്യായശാസ്ത്രസംബന്ധമായ ഒരു ആധികാരികകൃതി എന്നതായിരുന്നു കേരളഗൗതമീയത്തിന്റെ രചനയുടെ ഉദ്ദേശ്യം. അന്നംഭട്ടന്റെ "തർക്കസംഗ്രഹം", വിശ്വനാഥ പഞ്ചാനനന്റെ "കാരികാവലി" എന്നിവയിലെ പ്രതിപാദ്യ വിഷയങ്ങൾ ഇതിൽ പ്രതിപാദിയ്ക്കുന്നു. . അന്നത്തെ തിരുവനന്തപുരം സംസ്‌കൃതകോളേജ് പ്രിൻസിപ്പലായിരുന്ന എൻ. ഗോപാലപിള്ളയാണ് അവതാരിക രചിച്ചത്. 1959ൽ ഒന്നാം പതിപ്പായി പ്രസിദ്ധീകരിച്ച ഈ ന്യായശാസ്ത്രഗ്രന്ഥത്തിന് ഒരു രണ്ടാംപതിപ്പ് രചയിതാവിന്റെ ജീവിതകാലത്ത് ഉണ്ടായില്ല. 2013-ൽ കേരള ഭാഷാ ഇൻസ്റ്റിറ്റ്യൂട്ട് കേരളഗൗതമീയം പുനഃപ്രസാധനം ചെയ്തു.


</doc>
<doc id="310924" url="https://ml.wikipedia.org/wiki?curid=310924" title="ആർതർ ബെരിഡേൽ കീത്ത്">
ആർതർ ബെരിഡേൽ കീത്ത്

ഭാരതത്തെ സംബന്ധിച്ച പഠനങ്ങൾക്ക് നേതൃത്വം നൽകിയ സ്കോട്ടീഷ് സംസ്കൃതപണ്ഡിതനാണ് ആർതർ ബെരിഡേൽ കീത്ത്.(5 ഏപ്രിൽ 1879, അബർദീൻ.സ്കോട്ട്ലൻഡ് – 6 ഒക്ടോ:1944).ഓക്സ്ഫഡിൽ സംസ്ക്കൃതഭാഷയും പുരാണേതിഹാസങ്ങളും ഐച്ഛികവിഷയങ്ങളായെടുത്താണ് അദ്ദേഹം പഠിച്ചത്. ഡോക്ടർ മക്ഡൊണാൾഡിന്റെ ശിഷ്യനായിരുന്ന ആർതർ അദ്ദേഹവുമൊന്നിച്ച് വേദിക് ഇൻഡക്സ് ഓഫ് നെയിംസ് ആൻഡ് സബ്ജെക്ട്സ് എന്ന ഗ്രന്ഥം രചിയ്ക്കുകയുണ്ടായി.



</doc>
<doc id="310930" url="https://ml.wikipedia.org/wiki?curid=310930" title="മാണിക്യനന്ദി">
മാണിക്യനന്ദി

പതിനൊന്നാം ദശകത്തിൽ ജീവിച്ചിരുന്ന ജൈനദാർശനികനാണ് മാണിക്യനന്ദി ."പരീക്ഷാമുഖസൂത്രം" എന്ന ഗ്രന്ഥം രചിച്ചത് മാണിക്യനന്ദിയാണ്.അനുമാനത്തിന്റെ പ്രതിജ്ഞ,ഹേതു, ദൃഷ്ടാന്തം,ഉപനയം, നിഗമനം എന്നീ അഞ്ചു പിരിവുകളുടെ പ്രയോഗം വ്യക്തമാക്കിയിയ്ക്കുന്നു. മറ്റൊരു ദാർശനികനായ പ്രഭാചന്ദ്രൻ ഇതിനു "പ്രമേയകമല മാർത്താണ്ഡം" എന്ന ടീക രചിച്ചിട്ടുണ്ട്.


</doc>
<doc id="310934" url="https://ml.wikipedia.org/wiki?curid=310934" title="സായി പല്ലവി">
സായി പല്ലവി

ഒരു ഇന്ത്യൻ അഭിനയേത്രിയും നർത്തകിയും ആണ് സായി പല്ലവി(സായ്‌ പല്ലവി) . 2008ൽ തമിഴിൽ ധൂം ധാം എന്ന ചിത്രത്തിലൂടെ അഭിനയരംഗത്തെത്തിയ സായി പല്ലവി 2015ൽ അൽഫോൺസ് പുത്രൻ രചനയും സംവിധാനവും നിർവഹിച്ച പ്രേമം എന്ന സിനിമയിലൂടെയാണ് മലയാളസിനിമാ അഭിനയ രംഗത്ത് പ്രവേശിക്കുന്നത് . നിവിൻ പോളി, അനുപമ പരമേശ്വരൻ, മഡോണ സെബാസ്റ്റ്യൻ എന്നിവരാണ് പ്രേമം സിനിമയിലെ മറ്റു കഥാപാത്രങ്ങൾ. സൗത്ത്‌ ഇന്ത്യയിലെ ടെലിവിഷൻ ഡാൻസ്‌ റിയാലിറ്റി ഷോകളിൽ നർത്തകിയായി പ്രവർത്തിച്ച ശേഷമാണ് അഭിനയ രംഗത്തേക്ക് പ്രവേശിക്കുന്നത്. 2016-ൽ ദുൽഖർ സൽമാൻന്റെ നായിക ആയി കലി എന്ന ചിത്രത്തിലും അഭിനയിച്ചു.

തമിഴ്നാട് സംസ്ഥാനത്തെ നീലഗിരി ജില്ലയിലെ ഒരു മലമ്പ്രദേശമായ കോട്ടഗിരിയിൽ . ജനിച്ച സായി പല്ലവി വളർന്നത് കോയമ്പത്തൂരിലാണ്.അഭിനയ രംഗത്തും, നൃത്തരംഗത്തും പ്രവർത്തിച്ച സായി പല്ലവി ഒരു ഡോക്ടറായി ജോലി ചെയ്യുന്നു



</doc>
<doc id="310935" url="https://ml.wikipedia.org/wiki?curid=310935" title="രാജൻ-സാജൻ മിശ്രസഹോദരന്മാർ">
രാജൻ-സാജൻ മിശ്രസഹോദരന്മാർ

ഹിന്ദുസ്ഥാനി സംഗീതത്തിൽ ബനാറസ് ഘരാനയിലെ ഗായകരാണ് രാജനും സാജനും. ഇതിൽ മുതിർന്നയാളാണ് രാജൻ (ജ:1951). സാജൻ- (ജ:-1956 വാരണാസി)ഖയാൽ ആലാപനം കൂടാതെ ടപ്പ, ഭജൻ ആലാപനത്തിലും ഇവർ പ്രവീണരാണ്.
സംഗീതത്തിൽ ബനാറസ് ശാഖയിലെ പ്രമുഖ ഗായകനായിരുന്ന ബഡെ രാംദാസ് മിശ്രയുടെ കീഴിലാണ് സംഗീതാഭ്യസനം തുടങ്ങിയത്. അദ്ദേഹത്തിന്റെ പൗത്രരായ ഇവർക്ക് പിതാവായ ഹനുമാൻ പ്രസാദ് മിശ്രയുടേയും, സാരംഗ് വാദകനായിരുന്ന ഗോപാൽ പ്രസാദ് മിശ്രയുടേയും ശിക്ഷണവും ലഭിയ്ക്കുകയുണ്ടായി.


</doc>
<doc id="310939" url="https://ml.wikipedia.org/wiki?curid=310939" title="പർവീൺ സുൽത്താന">
പർവീൺ സുൽത്താന

പാട്യാല ഘരാനയിലെ വിശ്രുത ഗായികയാണ് ബീഗം പർവീൺ സുൽത്താന. (ജ:10 ജൂലൈ 1950, അസം) . ഖയാൽ, ഠുമ്രി, ഭജൻ എന്നീ രൂപങ്ങളിൽ പർവീണ കച്ചേരികൾ നടത്തിവരുന്നു.
പിതാവായ ഇക്രമുൽ മജീദിൽ നിന്നാണ് സംഗീതത്തിന്റെ ആദ്യ പാഠങ്ങൾ അവർ പഠിച്ചത്. തുടർന്നു ബംഗാളിൽ എത്തിയ പർവീണ ചിന്മൊയ് ലാഹിരിയുടെ ശിക്ഷണത്തിൽ സംഗീതാഭ്യസനം തുടർന്നു. പിതാമഹനായ മുഹമ്മദ് നജീഫ് ഖാനും പർവീണയെ പരിശീലിപ്പിയ്ക്കുകയുണ്ടായി.



</doc>
<doc id="310943" url="https://ml.wikipedia.org/wiki?curid=310943" title="സാൻഡ്രോ ബോട്ടിക്കെല്ലി">
സാൻഡ്രോ ബോട്ടിക്കെല്ലി

സാൻഡ്രോ ബോട്ടിക്കെല്ലി ഫ്ലോറൻസിലെ ഒരു നഗരത്തിൽ വയാ നുവോ എന്ന സ്ഥലത്താണ് ജനിച്ചത്.വാസരി പറഞ്ഞതിനനുസരിച്ച് അദ്ദേഹം സ്വർണ്ണ പണിക്കാവിശ്യമായുള്ള പ്രാഥമിക പാഠങ്ങൾ പഠിച്ചത് ആന്റോണിയോ എന്ന അദ്ദേഹത്തിന്റെ സഹോദരനിൽ നിന്നാണ്.അവിടെ കുറച്ച് കാര്യങ്ങൾ ബോട്ടിക്കെില്ലിയുടേതായിട്ടുണ്ട്, പക്ഷേ അതറിഞ്ഞത് ബോട്ടിക്കെല്ലി അദ്ദേഹത്തിന്റെ പതിനാലാം വയസ്സിൽ പരിശീലനം തുടങ്ങിയതിനു ശേഷമാണ്,അത് നമുക്ക് മറ്റേത് ചിത്രകാരനേയും അപേക്ഷിച്ച് ബോട്ടിക്കെല്ലി -ക്ക് ചിത്രകലയെകുറിച്ചുള്ള മുഴുവൻ പാഠവും അറിഞ്ഞിരിക്കാമെന്ന സൂചനയും തരുന്നു,മിക്കവാറും അദ്ദേഹം ഫിലിപ്പോ ലിപ്പി -യുടെ കീഴിലായിരിക്കാം പരിശീലനം ആരംഭിച്ചത് എന്ന് കരുതുന്നു.


</doc>
<doc id="310945" url="https://ml.wikipedia.org/wiki?curid=310945" title="കേരളത്തിലെ ഗുഹാക്ഷേത്രങ്ങൾ">
കേരളത്തിലെ ഗുഹാക്ഷേത്രങ്ങൾ

കേരളത്തിൽ അനേകം ഗുഹാ ക്ഷേത്രങ്ങൾ ഉണ്ട്. അവയിൽ പലതും കാലങ്ങളായി നശിച്ചുകൊണ്ടിരിക്കുന്നു. പ്രാചീന കേരളത്തിൽ പത്തോളം ഗുഹാക്ഷേത്രങ്ങളുണ്ടെന്ന് കണക്കാക്കുന്നു. അവയെ മൂന്ന് വിഭാഗങ്ങളിലായിട്ടാണ് തിരിച്ചിരിക്കുന്നത്. തെക്കേയറ്റത്തുള്ള വിഭാഗത്തിൽ തിരുനന്ദിക്കര, വിഴിഞ്ഞം, തുവരൻകാട്, ഭുതപ്പാണ്ടി എന്നിങ്ങനേയും മദ്ധ്യഭാഗത്തുള്ളവയെ കവിയൂർ, കോട്ടുക്കൽ, അയിരൂർപ്പാറ എന്നിങ്ങനേയും തിരിച്ചിട്ടുണ്ട്. വടക്കൻ വിഭാഗത്തിൽ ഇരുനിലംകോട്, തൃക്കൂർ, ഭരതൻപാറ എന്നിവയുമായി കണക്കാക്കുന്നു.


</doc>
<doc id="310953" url="https://ml.wikipedia.org/wiki?curid=310953" title="അൻവറുദ്ദീൻ ചൗധരി">
അൻവറുദ്ദീൻ ചൗധരി

ഇന്ത്യയിലെ പ്രശസ്തനായ ഒരു പ്രകൃതിശാസ്ത്രജ്ഞനാണ് അൻവറുദ്ദീൻ ചൗധരി . വടക്കുകിഴക്കൻ സംസ്ഥാനങ്ങൾ കേന്ദ്രീകരിച്ചാണ് അദ്ദേഹം പ്രവർത്തിച്ചത്. അവിടുത്തെ ജന്തുജാലങ്ങളെപ്പറ്റി അദ്ദേഹം പഠിച്ചു. 
അദ്ദേഹം ഒരു പക്ഷിശാസ്ത്രജ്ഞനും സസ്തനിശാസ്ത്രവിദഗ്ദ്ധനും ചിത്രകാരനും ഫോട്ടോഗ്രാഫറും ആണ്. 'റൈനോ ഫൗണ്ടേഷൻ ഫോർ നേച്ചർ ഇൻ നോർത്ത് ഈസ്റ്റ് ഇന്ത്യയുടെ ഓണററി ചീഫ് എക്സിക്യുട്ടീവും ആയിരുന്നു. 23 പുസ്തകങ്ങളുടെ കർത്താവായ അദ്ദേഹം 630 ശാസ്ത്രപ്രബന്ധങ്ങളുടെ രചയിതാവുമാണ്. വടക്കുകിഴക്കൻ സംസ്ഥാനങ്ങളിൽ പ്രകൃതിസംരക്ഷണത്തിന്റെ പ്രാധാന്യത്തെപ്പറ്റി അവബോധമുണ്ടാക്കാൻ അദ്ദേഹത്തിന്റെ പ്രവർത്തനങ്ങൾ സഹായിച്ചിട്ടുണ്ട്,
1959-ൽ മേഘാലയയിൽ ജനിച്ച ചൗധരി, ഭൂമിശാസ്ത്രത്തിൽ ബാച്ചിലർ ഓഫ് ആർട്സ് ബിരുദം നേടി. തുടർന്ന് 1981ൽ ഗൗഹാതി സർവ്വകലാശാലയിൽ നിന്നും ഭൂമിശാസ്ത്രത്തിൽ തബ്ബെ മാസ്റ്റേഴ്സ് ഡിഗ്രി നേടി. 1989ൽ പ്രിമേറ്റിനെപ്പറ്റി തന്റെ പി. എച്ച് ഡി നേടി. 


</doc>
<doc id="310954" url="https://ml.wikipedia.org/wiki?curid=310954" title="ഇന്ത്യൻ ഭരണഘടനയുടെ എട്ടാം പട്ടിക">
ഇന്ത്യൻ ഭരണഘടനയുടെ എട്ടാം പട്ടിക

ഇന്ത്യൻ ഭരണഘടനയുടെ എട്ടാമത്തെ പട്ടികയിൽ സ്വതന്ത്ര ഇന്ത്യയുടെ ഔദ്യോഗിക ഭാഷകൾ അടങ്ങിയിരിക്കുന്നു.ഇന്ത്യൻ ഭരണഘടനയുടെ അനുച്ച്ഛെദനം 344(1), അനുച്ച്ഛെദനം 351 അനുസരിച്ച് എട്ടാമത്തെ പട്ടികയിൽ 22 ഭാഷകൾക്ക് അംഗീകാരം നല്കിയിരിക്കുന്നു.


</doc>
<doc id="310955" url="https://ml.wikipedia.org/wiki?curid=310955" title="ഗോഥെൻബർഗ്">
ഗോഥെൻബർഗ്

സ്വീഡനിലെ രണ്ടാമത്തെ വലിയ നഗരവും നോർഡിക്ക് രാജ്യങ്ങളിലെ അഞ്ചാമത്തെ വലിയ നഗരവുമാണ് യാതെബോറിയ അല്ലെങ്കിൽ ഗോഥെൻബർഗ് (, , ). സ്വീഡന്റെ പടിഞ്ഞാറേ തീരത്ത് കട്ടെഘട്ടിൽ സ്ഥിതി ചെയ്യുന്ന നഗരത്തിൽ 543,005 പേർ വസിക്കുന്നു. 


</doc>
<doc id="310957" url="https://ml.wikipedia.org/wiki?curid=310957" title="കോശമർമ്മം">
കോശമർമ്മം

കോശജീവശാസ്ത്രമനുസരിച്ച്, യൂകാരിയോട്ടുകളിൽ കാണപ്പെടുന്ന കട്ടികുറഞ്ഞ ഒരു ആവരണത്താൽ പൊതിഞ്ഞ ഒരു കോശ ഘടകമാണ് കോശമർമ്മം (ഇംഗ്ലീഷ്: "cell nucleus"). യൂകാരിയോട്ടുകളിൽ സാധാരണ ഒറ്റ കോശമർമ്മമേ കാണുകയുള്ളു. കുറച്ചെണ്ണത്തിൽ കോശമർമ്മം കാണപ്പെടുന്നില്ല. ചിലവയിൽ ഒന്നിലധികം കോശമർമ്മങ്ങൾ അടങ്ങിയിരിക്കുന്നു.


</doc>
<doc id="310958" url="https://ml.wikipedia.org/wiki?curid=310958" title="ബാഗൽക്കോട്ട് ജില്ല">
ബാഗൽക്കോട്ട് ജില്ല

കർണാടക സംസ്ഥാനത്തിലെ ഒരു ജില്ലയാണ് ബാഗൽക്കോട്ട് ജില്ല (കന്നഡ: ಬಾಗಲಕೋಟೆ). ബാഗൽക്കോട്ട് നഗരമാണ് ജില്ലയുടെ ആസ്ഥാനം. വടക്കൻ കർണാടകത്തിൽ സ്ഥിതിചെയ്യുന്ന ഈ ജില്ലയുടെ അതിർത്തികൾ ബെൽഗാം ജില്ല, ബിജാപ്പൂർ ജില്ല, ഗടക്, കോപ്പൽ, റെയ്ച്ചൂർ എന്നിവയാണ്. 
ചാലൂക്യ രാജാവായിരുന്ന പുലകേശി I 550-ൽ ബാഗൽക്കോട്ട് ജില്ല കീഴടക്കിയതിനുശേഷം ബദാമി അവരുടെ തലസ്ഥാനമാക്കി. 753-ൽ കൃതവർമ്മൻ രണ്ടാമനെ രാഷ്ട്രകൂടർ പരാജയപ്പെടുത്തുന്നതുവരെ ബാഗൽക്കോട്ട് ചാലൂക്യതലസ്ഥാനമായിരുന്നു.

ഗ്രാമവ്യവസായങ്ങൾക്ക് പ്രാമുഖ്യമുള്ള ഇവിടം കൈത്തറി, പട്ട് എന്നിവക്ക് പ്രശസ്തമാണ്.


</doc>
<doc id="310965" url="https://ml.wikipedia.org/wiki?curid=310965" title="ബബാത്ത">
ബബാത്ത

റോമൻ അറേബ്യയിൽ പൊതുവർഷം രണ്ടാം നൂറ്റാണ്ടിൽ ജീവിച്ചിരുന്ന ഒരു യഹൂദവനിതയാണു ബബാത്ത. ബബാത്തയുടെ ജീവിതവുമായി ബന്ധപ്പെട്ട പപ്പൈറസ് രേഖകളുടെ ഒരു ശേഖരം ചാവുകടൽ തീരത്ത് നഹാൽ ഹെവറിലെ "കത്തുകളുടെ ഗുഹയിൽ" (Cave of Letters), 1960-ൽ കണ്ടുകിട്ടി. ആധുനിക ജോർദ്ദാനിൽപെടുന്ന തുറമുഖപട്ടണമായ മവോസയിൽ ഒന്നും-രണ്ടും നൂറ്റാണ്ടുകളുടെ സന്ധിയോടടുത്തെങ്ങോ ജനിച്ച ബബാത്ത, 132-135-ൽ സൈമൺ ബാർ കൊഖബയുടെ നേതൃത്വത്തിൽ റോമിനെതിരെ യഹൂദർ നടത്തിയ രണ്ടാം കലാപത്തിന്റെ തുടക്കത്തിൽ ഈ ഗുഹയിൽ അഭയം തേടുകയും കലാപകാലത്തു മരിക്കുകയും ചെയ്തെന്നാണ് കരുതപ്പെടുന്നത്. കലാപകാരികൾക്കൊപ്പം ഗുഹയിൽ ഒളിച്ചുകഴിഞ്ഞ ബബാത്ത കല്ലുകൾക്കിടെ സൂക്ഷിച്ച ഈ രേഖാസഞ്ചയം 18 നൂറ്റാണ്ടുകൾക്കു ശേഷം കണ്ടെത്തിയത് ഇസ്രയേലി പുരാവിജ്ഞാനി യിഗായേൽ യാദിൻ ആണ്. വില്പത്രങ്ങളും, ഭൂവുടമസ്ഥതാപ്രമാണങ്ങളും, വിവാഹഉടമ്പടികളും (കെത്തുബ്ബാ), വ്യവഹാരാപേക്ഷകളും ഉൾപ്പെടെയുള്ള ഈ രേഖകൾ രണ്ടാം നൂറ്റാണ്ടിലെ യഹൂദസമൂഹത്തിൽ സ്ത്രീകൾക്കുണ്ടായിരുന്ന നിലയെക്കുറിച്ച് വിലപ്പെട്ട അറിവുകൾ നൽകുന്നു. സ്വന്തം അവകാശങ്ങൾ സ്ഥാപിച്ചുകിട്ടാനായി വ്യാവഹാരികവും പ്രായോഗികവുമായ സമസ്തമാർഗ്ഗങ്ങളും അവലംബിക്കുന്ന ഒരു സ്ത്രീയുടെ ചിത്രമാണ്, ഈ രേഖകളിൽ തെളിയുന്നത്. ഗ്രീക്ക്, അരമായ, നബാത്തിയൻ ഭാഷകളിലാണ് ഈ രേഖകൾ എഴുതപ്പെട്ടിരിക്കുന്നത്.

ബബാത്തയ്ക്ക് കൂടപ്പിറപ്പുകൾ ഉണ്ടായിരുന്നതായി രേഖകളിൽ സൂചനയില്ല. മാതാപിതാക്കളുടെ ഏകസന്താനമായി രണ്ടാം നൂറ്റാണ്ടിന്റെ തുടക്കത്തിൽ അവൾ ജനിച്ചിരിക്കാം. മഹോസയിലെ ഭൂവുടമ ശിമോനും മെനാഹെമിന്റെ മകൾ മിര്യാമുമായിരുന്നു മാതാപിതാക്കൾ. പിതാവ് ശിമയോൻ വില്പത്രത്തിൽ, ഭാര്യയെ മഹോസയിലെ തന്റെ ഈന്തപ്പനന്തോട്ടങ്ങളുടെ ആദ്യാവകാശിയും ബബാത്തയെ ഭാര്യയുടെ കാലശേഷമുള്ള രണ്ടാം അവകാശിയുമാക്കി. ശിമയോന്റെ മരണത്തെ തുടർന്ന് പൊതുവർഷം 120-ൽ തോട്ടങ്ങൾ ബബാത്തയുടെ ഉടമസ്ഥതയിലായി. അവളുടെ ആദ്യവിവാഹം എന്നു നടന്നു എന്നു വ്യക്തമല്ല. ജോഷ്വാ എന്നായിരുന്നു ആദ്യഭർത്താവിന്റെ പേര്. അവർക്ക് ജോഷ്വ എന്നു തന്നെ പേരുള്ള ഒരാൺകുട്ടി ജനിച്ചതിനെ തുടർന്ന് പൊതുവർഷം 124-നകം ആദ്യഭർത്താവു മരിച്ചു. ബബാത്തയുടെ ജന്മദേശമായ മഹോസ, നേരത്തേ പെട്ര തലസ്ഥാനമായിരുന്ന സ്വതന്ത്രനബാത്തിയൻ രാജ്യത്തിന്റെ ഭാഗമായിരുന്നു. എന്നാൽ പൊതുവർഷം 106-ൽ റോമൻ ചക്രവർത്തി ട്രാജൻ നബാത്തിയ പിടിച്ചെടുത്തതോടെ അവിടം റോമൻ അറേബ്യയുടെ ഭാഗമായി. ബബാത്തയുടെ ആദ്യഭർത്താവിന്റെ മരണത്തെ തുടർന്ന് പെട്രായിലെ റോമൻ കൊടതി രണ്ടുപേരെ അവരുടെ മകൻ ജോഷ്വായുടെ രക്ഷാകർത്തക്കളായി നിയമിച്ചു. ആദ്യഭർത്താവിന്റെ ഭൂസ്വത്തിന്റെ കാര്യസ്ഥതയും ഈ രക്ഷാകർത്തക്കൾക്കായിരുന്നു. എന്നാൽ അവർ കുട്ടിയുടെ ചെലവിനുവേണ്ട വരുമാനം കിട്ടുമാറ് സ്വത്തുക്കൾ നോക്കി നടത്തുന്നില്ല എന്നു കരുതിയ ബബാത്ത, സ്വത്തുക്കളുടെ അവകാശത്തിനു വേണ്ടി വ്യവഹാരം നടത്തി.

ഇതിനിടെ 125-ൽ ബബാത്ത, യൂദയായിലെ എൻഗെദിയിൽ മൂന്ന് ഈന്തപ്പനന്തോട്ടങ്ങളുടെ ഉടമായായിരുന്ന യൂദായുടെ രണ്ടാം ഭാര്യയായി. യൂദായുടെ ആദ്യഭാര്യ മിറിയം എൻഗെദിയിൽ അപ്പോഴും ജീവിച്ചിരുന്നു. ആദ്യഭാര്യയിൽ അയാൾക്ക് വിവഹപ്രായമെത്തിയ ഷെലാംസിയോൺ എന്ന മകളും ഉണ്ടായിരുന്നു. അക്കാലത്ത് യഹൂദസമൂഹത്തിൽ ബഹുഭാര്യത്വം അനുവദനീയമായിരുന്നെങ്കിലും രണ്ടാം വിവാഹത്തിനുശേഷം ബബാത്ത എൻഗെദിയിൽ യൂദായുടെ വീട്ടിൽ ആദ്യഭാര്യക്കൊപ്പം ജീവിച്ചിരുന്നൊ എന്നു വ്യക്തമല്ല. രണ്ടാം ഭർത്താവുമായുള്ള ബബാത്തയുടെ ബന്ധത്തിൽ തികഞ്ഞ സാമ്പത്തികതുല്യതയും സഹകരണവും പ്രകടമാകുന്നു. മഹോസയിലെ തന്റെ സ്വത്തുക്കളുടെ വിവരങ്ങൾ റോമൻ അറേബ്യയിലെ കാനേഷുമാരി അധികാരികൾക്ക് സമർപ്പിക്കാനായി മൊവാബിലെ റബ്ബാത്തിലേക്ക് ബബാത്ത പോയത് രണ്ടാംഭർത്താവിനൊപ്പമാണ്. ആദ്യഭാര്യയിൽ പിറന്ന മകൾ ഷെലാംസിയോണിന്റെ വിവാഹച്ചെലവിനു 500 ദിനാർ വേണ്ടിവന്നപ്പോൾ, ബബാത്ത ഭർത്താവിനു 300 ദിനാർ കടം കൊടുക്കുകയും ചെയ്തു. ബബാത്തയോ അവൾ അധികാരപ്പെടുത്തുന്ന മാറ്റാരെങ്കിലുമോ തിരികെ ആവശ്യപ്പെടുന്നതുവരെ കടം കൊടുത്തസംഖ്യ കൈവശംവച്ചനുഭവിക്കാമെന്നും, തിരികെ ആവശ്യപ്പെടുമ്പോൾ ഉടനടി കിട്ടാത്തപക്ഷം, കൊടുത്തതിലിരട്ടിയും നഷ്ടപരിഹാരവും ഈടാക്കാനായി യൂദായുടെ എവിടേയുമുള്ള വസ്തുവകകളിന്മേൾ ബബാത്തയ്ക്ക് അവകാശം ഉണ്ടായിരിക്കുമെന്നുമായിരുന്നു 128-ആമാണ്ട് ഫെബ്രുവരി 21-നെഴുതിയ കടംകൊടുക്കൽ രേഖയിലെ വ്യവസ്ഥ. 

പൊതുവർഷം 130-നത്ത് ബബാത്തയുടെ രണ്ടാം ഭർത്താവ് യൂദാ മരിച്ചു. തുടർന്ന്, വിവാഹ ഉടമ്പടിപ്രകാരമുള്ള വിധവാശുൽക്കവും കടം വാങ്ങിയ 300 ദിനാറും ഭർത്താവിന്റെ കുടുംബത്തിൽ നിന്നു കിട്ടുകയില്ലെന്നു ഭയന്ന ബബാത്ത, യൂദയായിലെ എൻഗെദിയിൽ അയാൾക്കുണ്ടായിരുന്ന ഈന്തപ്പനന്തോട്ടങ്ങൾ പിടിച്ചെടുത്തു. അതോടെ യൂദായുടെ കുടുംബവും ബബാത്തയുമായി വ്യവഹാരം തുടങ്ങി. ഈന്തപ്പനത്തോട്ടങ്ങൾ പിടിച്ചെടുത്തതിനെതിരെ രണ്ടാം ഭാർത്താവിന്റെ ആദ്യഭാര്യ മിറിയം കൊടുത്ത പരാതിയെതുടർന്നുള്ള കോടതിസമൻസ് ആണ് ഈ രേഖാസമുച്ചയത്തിലെ ഏറ്റവും ഒടുവിലത്തെ ഇനം.

ബാർ കൊഖബാ കലാപത്തിന്റെ തുടക്കത്തിൽ, ബബാത്ത "കത്തുകളുടെ ഗുഹയിൽ" എത്തിയതിന്റെ സാഹചര്യത്തെക്കുറിച്ച് ഊഹാപോഹങ്ങൾ മാത്രമേ സാദ്ധ്യമായുള്ളു. അവൾ കലാപകാരികളുമായി രാഷ്ടീയസഹമതിയിലോ സഹകരണത്തിലോ ആയിരുന്നോ എന്നു വ്യക്തമല്ല. ഭർത്താവിന്റെ മരണത്തെ തുടർന്ന് പിടിച്ചെടുത്ത എൻഗെദിയിലെ ഈന്തപ്പനന്തോട്ടങ്ങൾ സന്ദർശിക്കവേ, കലാപത്തിന്റെ കോലാഹലത്തിൽ അവൾ മനസ്സില്ലാതെയാണെങ്കിലും പെട്ടുപോയതാകാമെന്നാണ് ഒരു വിശദീകരണം. എൻഗെദിയിൽ ബാർ കൊഖബായുടെ സൈന്യാധിപനായിരുന്ന യെഹോനാഥൻ, ബബാത്തയുടെ രണ്ടാംഭർത്താവിന്റെ ആദ്യഭാര്യ മിറിയമിന്റെ സഹോദരൻ ആയിരുന്നുവെന്ന് പറയപ്പെടുന്നു. മിറിയമിന്റെ മകൾ ഷെലാംസിയോണിന്റെ വിവാഹ ഉടമ്പടിയും ബബാത്ത സൂക്ഷിച്ചുവച്ച രേഖാസഞ്ചയത്തിൽ ഉൾപ്പെട്ടിരുന്നത് ശ്രദ്ധിക്കപ്പെട്ടിട്ടുണ്ട്. മിറിയമുമായി വ്യവഹാരത്തിൽ ഏർപ്പെട്ടിരുന്നെങ്കിലും ഷെലാംസിയോണുമായി ബബാത്ത മമതയിലായിരുന്നിരിക്കാമെന്നും, ഗുഹയിൽ അവരൊന്നിച്ച് അഭയം തേടിയതാകാമെന്നും ഒക്കെ അനുമാനങ്ങളുണ്ട്. ഗുഹയിൽ എത്തിയശേഷം ബബാത്തക്ക് എന്തു സംഭവിച്ചുവെന്നും വ്യക്തമല്ല. അവിടെ അവളുടെ ജീവനൊടുങ്ങി എന്ന സാമാന്യഅനുമാനം, രേഖാസഞ്ചയം അവിടെ ഉപേക്ഷിക്കപ്പെട്ടതും 132-ആം വർഷത്തിനുശേഷമുള്ള രേഖകളൊന്നും അതിൽ ഇല്ലാതിരുന്നതും പരിഗണിച്ചാണ്.

ഗ്രെക്കോ-റോമൻ പലസ്തീനയിൽ യഹൂദസ്ത്രീകൾക്കുണ്ടായിരുന്ന അവകാശങ്ങളെക്കുറിച്ചുള്ള അറിവിന് ബബാത്തയുടെ രേഖാസഞ്ചയം വിലപ്പെട്ട മുതൽക്കൂട്ടാണ്. ഈ അവകാശങ്ങൾ ഏതളവുവരെ യഹൂദപാരമ്പര്യത്തേയും യഹൂദേതരനിയമങ്ങളേയും ആശ്രയിച്ചിരുന്നു എന്നതിന്റെ സൂചനകൾ അതിലുണ്ട്. യഹൂദസമൂഹത്തിലെ വഴക്കങ്ങൾ റബൈനിക അനുശാസങ്ങളെ മാത്രം ആശ്രയിച്ചിരുന്നു എന്ന ധാരണയെ അതു തിരുത്തുന്നു. പൊതുവേ അവർ ഒഴിച്ചു നിർത്തപ്പെട്ടിരുന്ന വസ്തുഉടമസ്ഥത, പണമിടപാട് തുടങ്ങിയ മേഖലകളിൽ സ്ത്രീകൾ അപൂർവമായെങ്കിലും വ്യാപരിക്കുന്നതിന്റെ തെളിവായ ഉദാഹരണവും ബാബാത്തയിലുണ്ട്.


</doc>
<doc id="311009" url="https://ml.wikipedia.org/wiki?curid=311009" title="ക്രിസ്റ്റഫർ ലീ">
ക്രിസ്റ്റഫർ ലീ

ഡ്രാക്കുള ചലച്ചിത്രങ്ങളിലെ ഡ്രാക്കുള വേഷങ്ങളിലൂടെ പ്രശസ്തി ആർജ്ജിച്ച നടനാണ്‌ ക്രിസ്റ്റഫർ ലീ.ലണ്ടനിലെ ബെൽഗ്രാവിയയിൽ പട്ടാളക്കാരനായ അച്ഛന്റെയും അഭിജാതയായ അമ്മയുടെയും മകനായി 1922ൽ ജനിച്ചു. പഠന ശേഷം റോയൽ എയർഫോഴ്‌സിൽ സേവനമനുഷ്ടിച്ചു. 1947ൽ റാങ്ക് ഓർഗനൈസേഷൻ എന്ന ചലച്ചിത്രകമ്പനിയിൽ അഭിനയപരിശീലനത്തിന് ചേർന്ന് തന്റെ അഭിനയ ജീവിതത്തിന് ലീ തുടക്കമിട്ടു. 250ലധികം സിനിമകളിൽ അഭിനയിച്ച ലീ ലണ്ടനിലെ ചെൽസി ആൻഡ് വെസ്റ്റ്മിൻസ്റ്റർ ആസ്പത്രിയിൽ ശ്വാസകോശ, ഹൃദയപ്രശ്‌നങ്ങളെത്തുടർന്ന് 2015 ജൂൺ 7ആം തീയതി രാവിലെ 8.30 ന് അന്തരിച്ചു.


</doc>
<doc id="311019" url="https://ml.wikipedia.org/wiki?curid=311019" title="ധാർവാഡ് ജില്ല">
ധാർവാഡ് ജില്ല

കർണാടക സംസ്ഥാനത്തിലെ ഒരു ജില്ലയാണ് ധാർവാഡ് ജില്ല. വടക്കൻ കർണാടകത്തിന്റെ സാംസ്കാരിക തലസ്ഥാനമാണ് ധാർവാഡ്. ധാർവാഡ് നഗരമാണ് ജില്ലാ ആസ്ഥാനം. ധാർവാർ എന്നും അറിയപ്പെടുന്ന ഈ സ്ഥലം ധാർവാഡ് പേടക്ക് പ്രശസ്തമാണ്. 1997-ന് മുമ്പേ 13738 ച. കി. മീ വിസ്തീർണ്ണമുണ്ടായിരുന്ന ഈ ജില്ല വിഭജിച്ചാണ് ഗദഗ്, ഹാവേരി, എന്നീ ജില്ലകൾ ഉണ്ടാക്കിയത്.


</doc>
<doc id="311035" url="https://ml.wikipedia.org/wiki?curid=311035" title="തുടങ്ങനാട്">
തുടങ്ങനാട്

ഇടുക്കി, കോട്ടയം ജില്ലകളുടെ അതിർത്തിയിൽ, മുട്ടം പഞ്ചായത്തിൽ സ്ഥിതി ചെയ്യുന്ന ഗ്രാമമാണ് തുടങ്ങനാട്. കോച്ചേരി, പന്നികുന്ന്, കുടക്കല്ല്, കന്യാമല, വാഴമല എന്നീ അഞ്ചു മലകളാൽ ചുറ്റപ്പെട്ടു കിടക്കുന്നതാണ് ഗ്രാമം. 


</doc>
<doc id="311056" url="https://ml.wikipedia.org/wiki?curid=311056" title="കലാമണ്ഡലം രാംമോഹൻ">
കലാമണ്ഡലം രാംമോഹൻ

കഥകളി, കൂടിയാട്ടം, നങ്ങ്യാർകൂത്ത് കോപ്പുകളുടെ ഭംഗിക്ക് മുഖ്യ സംഭാവന നൽകിയ കലാകാരനാണ് കലാമണ്ഡലം റാം മോഹൻ. 2014 ലെ കേന്ദ്ര സംഗീത നാടക അക്കാദമി അവാർഡ് നേടി.

1947 ഏപ്രിൽ 26ന് പാലക്കാട്, ചെർപ്പുളശേരി കരുമാനാംകുറുശിയിൽ ജനിച്ചു. ഗുരു വാഴങ്ങാട്ട് ഗോവിന്ദവാര്യരിൽനിന്നും രാമവാര്യരിൽ നിന്നും പരിശീലനം നേടി. 1967ൽ കലാമണ്ഡലത്തിൽ നിന്ന് ചുട്ടിയിൽ ഡിപ്ളോമ നേടി. 1978 ൽ കലാമണ്ഡലത്തിൽ അധ്യാപകനായി. അവിടുന്ന് പ്രൊഫസറായിട്ടാണ് വിരമിച്ചത്. നിലവിലുള്ള ചുട്ടി, കോപ്പ് കലാകാരൻമാരിൽ നിരവധി പേർ റാം മോഹന്റെ ശിഷ്യരാണ്. ചെറുതുരുത്തിക്കടുത്ത പൈങ്കുളത്ത് ശ്രീഭദ്രത്തിലാണ് താമസം.


</doc>
<doc id="311067" url="https://ml.wikipedia.org/wiki?curid=311067" title="രവീന്ദർ കൗശിക്ക്">
രവീന്ദർ കൗശിക്ക്

റോയുടെ ഒരു ചാരപ്രവർത്തകനായിരുന്നു രവീന്ദർ കൗശിക് എന്ന നബി അഹമ്മദ് ഷാക്കിർ.
1952 ഏപ്രിൽ 11 ന് രാജസ്ഥാനിലെ ശ്രീഗംഗാനഗറിൽ ജനിച്ചു. നല്ലൊരു നാടക നടനായിരുന്ന അദ്ദേഹം ലഖ്‌നൗൽ വെച്ച് നടന്ന ദേശിയതല നാടക മീറ്റിങ്ങിൽ തന്റെ അഭിനയ പാടവം പ്രദർശിപ്പിക്കുകയുണ്ടായി. ഇതിന് റോയിലെ ചില ഉദ്യോഗസ്ഥർ സാക്ഷ്യം വഹിക്കുകയുണ്ടായി. തുടർന്ന് റോ കൗശിയുമായി ബന്ധപ്പെടുകയും റോയിലെ ഇന്ത്യയുടെ പാകിസ്താനിലെ ചാരപണിക്ക് വിളിക്കുകയും ചെയ്തു. അങ്ങനെ തന്റെ 23ആം വയസ്സിൽ കൗശി പാകിസ്താനിലേക്ക് അയയ്ക്കപ്പെട്ടു. ഇസ്‌ലാം മതത്തിലേക്ക് പരിവർത്തനം ചെയ്ത് പാകിസ്താനിൽ പോയ ശേഷം അവിടെ നിന്ന് പഠിച്ചു, അവിടെ നിന്നു തന്നെ വിവാഹം കഴിച്ച്, പാക് സൈന്യത്തിൽ ജോലി നേടുക. പിന്നീട് അവിടുത്തെ വിവരങ്ങൾ ഇന്ത്യയ്ക്ക് കൈമാറുക എന്നതായിരുന്നു കൗശിക്കിന്റെ ദൗത്യം.

യാത്രക്ക് മുന്നോടിയായി കൗശി ദില്ലിയിൽ രണ്ട് വർഷം കഠിന പരിശീലനം നേടി. പിന്നീട് മതം മാറി സുന്നത്ത് ചെയ്ത് നബി അഹമ്മദ് ഷാക്കിർ എന്ന പേര് സ്വീകരിച്ചു. ഉർദുവും ഇസ്ലാം മതപഠനവും പഠിച്ചു. പാകിസ്താന്റെ ഭൂപ്രകൃതിയെയും സംസ്‌കാരത്തെയും കുറിച്ച് നന്നായി മനസ്സിലാക്കി. പാകിസ്താനിൽ ഏറ്റവും കൂടുതൽ സംസാരിക്കുന്ന പഞ്ചാബി ഭാഷയിൽ കൗശി നിപുണനായിരുന്നു. പിന്നീട്, 1975ൽ പാകിസ്താനിലേക്ക് പോയി. വൈകാതെ കൗശിക്ക് കറാച്ചി സർവകലാശാലയിൽ നിയമ ബിരുദത്തിന് ചേർന്നു. ബിരുദ കോഴ്‌സ് പൂർത്തിയാക്കിയ ശേഷം പാക് സൈന്യത്തിൽ കമീഷൻഡ് ഓഫീസറായി ചേർന്നു. അതിവേഗം സൈന്യത്തിൽ ശ്രദ്ധേയനായ കൗശിക്കിന് മേജർ പദവി ലഭിച്ചു. ഇതിനിടെ, പാക് കുടുംബത്തിൽനിന്ന് വിവാഹം കഴിച്ചു. അപ്പോഴും മുറ തെറ്റാതെ കൗശി തന്റെ സ്വന്തം വീട്ടിലേക്ക് കത്തുകൾ അയക്കുമായിരുന്നു.1979 മുതൽ 1983 വരെ പാക് സൈന്യത്തിൽ പ്രവർത്തിച്ച കൗശിക്ക് അതീവ നിർണായകമായ വിവരങ്ങൾണ് ഇന്ത്യയ്ക്ക് കൈമാറി. ഇന്ത്യൻ സൈന മുന്നേറ്റത്തിന് ഏറ്റവും സഹായകരമായ അനേകം വിവരങ്ങൾ അതിലുൾപ്പെടുന്നു. പാക് സൈന്യത്തിന്റെ തന്ത്രങ്ങൾ മുൻ കൂട്ടി അറിഞ്ഞത് ഇന്ത്യയ്ക്ക് മുൻകൈ ലഭിക്കാൻ സഹായകമായി. രാജസ്ഥാൻ വഴി ഇന്ത്യയിലേക്ക് നുഴഞ്ഞു കയറാൻ പാക് സൈന്യം നടത്തിയ ശ്രമങ്ങളെല്ലാം ഇന്ത്യ പരാജയപ്പെടുത്തിയത് കൗശിക്ക് നൽകിയ വിവരങ്ങൾ വഴിയായിരുന്നു. അന്നത്തെ ഇന്ത്യൻ പ്രധാനമന്ത്രി ഇന്ദിരാഗാന്ധി കൗശിക്കിന്റെ ചങ്കൂറ്റത്തെ മാനിച്ച് ബ്ലാക്ക് ടൈഗർ എന്ന ഓമന പേര് നൽകി.
1983ൽ കൗശിക്കുമായുള്ള ബന്ധങ്ങൾ കൂടുതൽ ശക്തമാക്കുന്നതിന് ഇന്ത്യ ഇനായത്ത് മസിഹ എന്ന ഒരു ചാരനെ കൂടി പാകിസ്താനിലേക്ക് അയയ്ക്കുകയുണ്ടായി. പക്ഷേ പാക് ചാരൻമാർ ഇനായത്തിനെ കുടുക്കി. ഇനായത്തിലൂടെ കൗശിക്കിന്റെ യഥാർത്ഥ മുഖം പാക് സൈന്യം തിരിച്ചറിഞ്ഞു. അധികം വൈകാതെ അവർ കൗശിക്കിനെ പിടികൂടി. രണ്ട് വർഷത്തോളം സിലിക്കോട്ടിലെ രഹസ്യ താവളത്തിൽ അദ്ദേഹത്തെ അവർ കഠിനമായി ചോദ്യം ചെയ്തു. പക്ഷേ രവീന്ദർ കൗശിക്കിൽ നിന്ന് ഒരു വിവരവും കിട്ടാതായപ്പോൾ പാക്‌ കൊടും പീഡനങ്ങൾക്ക് ഇരയാക്കി. കൗശിക്കിന്റെ പുരികങ്ങൾ ഉറങ്ങാതിരിക്കാൻ പാക് സൈന്യം മുറിച്ചെടുത്തു. രഹസ്യ ഭാഗങ്ങളിൽ മുറിവേൽപ്പിച്ചു. കാതുകളിൽ ഇരുമ്പു ദണ്ഡ് ചൂടാക്കി കുത്തിയിറക്കി. 16 വർഷം സിലിക്കോട്ട്, കോട് ലാക്പത്, മയാൻ വാലി എന്നിങ്ങനെ പല ജയിലുകളിൽ മാറി മാറി താമസിപ്പിച്ചു. കഠിനമായ പീഡനങ്ങൾക്കിടെ, 18 വർഷത്തെ പീഡനങ്ങൾക്കു ശേഷം കൗശിക്കിന് ആസ്തമയും ക്ഷയരോഗവും പിടിപെട്ടു. കൂടാതെ അന്ത്യനാളുകളിൽ ഹൃദ്രോഗവും പിടിക്കൂടിയാതോടെ 2001 സെപ്റ്റംബർ 21ൽ മുൾട്ടാനിലെ ന്യൂ സെൻട്രൽ ജയിലിൽ വെച്ച് രവീന്ദർ കൗശിക്ക് അന്തരിച്ചു. 
ഇന്ത്യ ഒരിക്കലും കൗശിക്കിന്റെ വിവരങ്ങൾ വെളിപ്പെടുത്താൻ തയ്യാറായില്ല. എങ്കിലും, അദ്ദേഹത്തിന്റെ കുടുംബത്തിന് മാസം 500 രൂപ പ്രതിമാസ പെൻഷൻ അനുവദിച്ചു. പിന്നീടിത് 2006ൽ അമ്മ അമലാദേവി മരിക്കുന്നത് വരെ രണ്ടായിരമാക്കി വർദ്ധിപ്പിച്ചു. ഇതല്ലാതെ, ഇന്ത്യയ്ക്കു വേണ്ടി ജീവൻ നൽകിയ ആ പോരാളിക്കു വേണ്ടി മറ്റൊന്നും ചെയ്യാൻ മാറി മാറി വന്ന സർക്കാറുകൾ തയ്യാറായില്ല. ചാരവൃത്തി സമ്മതിക്കുന്നതിലുള്ള നിയമപ്രശ്‌നങ്ങളായിരുന്നു പ്രധാന കാരണം.

ജയിലിലുള്ളപ്പോഴും അദ്ദേഹം കുടുംബത്തിന് സ്വന്തം അവസ്ഥകൾ വിവരിച്ച് കത്തുകൾ എഴുതുമായിരുന്നു. അങ്ങനെയൊരു കത്തിൽ അദ്ദേഹം എഴുതി-

രവീന്ദർ കൗശിക്കിന്റെ ജീവിതത്തെ ആസ്പദമാക്കി ഇന്ത്യൻ ചാര സംഘടനയായ റോയുടെ മുൻ ജോയിന്റ് ഡയരക്ടർ മലോയ് കൃഷ്ണ ധർ എഴുതിയ പുസ്തകമാണ് "മിഷൻ റ്റു പാകിസ്താൻ: ഏൻ ഇന്റലിജൻസ് ഏജന്റ്". ആ പുസ്തകം പറഞ്ഞത് കഥ ആയിരുന്നുവെങ്കിലും ആ പേര് അതിൽ വെളിപ്പെടുത്തിയിരുന്നില്ല. വെറുമൊരു സിനിമാക്കഥയാക്കി ആ ജീവിതത്തെ വില കുറച്ചെങ്കിലുംഏക് ഥാ ടൈഗർ എന്ന സിനിമ വന്നതോടെയാണ് കൗശിക്കിന്റെ പേര് പുറത്തറിഞ്ഞത്. സത്യത്തിൽ, സിനിമയിലും കൗശിക്കിന്റെ പേര് ഉപയോഗിച്ചില്ലെങ്കിലും സിനിമക്കാധാരമായ ജീവിതം എന്ന നിലയിൽ ചില മാധ്യമങ്ങൾ ആ ജീവിതം പകർത്തി പുറത്തുവിടുകയായിരുന്നു.


</doc>
<doc id="311068" url="https://ml.wikipedia.org/wiki?curid=311068" title="വാരണാസി വിഷ്ണു നമ്പൂതിരി">
വാരണാസി വിഷ്ണു നമ്പൂതിരി

മദ്ദളം ആശാനാണ് വാരണാസി വിഷ്ണു നമ്പൂതിരി . 2014 ലെ കേന്ദ്ര സംഗീത നാടക അക്കാദമി അവാർഡ് നേടി. 
ആലപ്പുഴ ജില്ലയിലെ മാവേലിക്കര വാരണാസി മഠത്തിൽ നാരായണൻ നമ്പൂതിരിയുടേയും, ദ്രൌപതി അന്തർജ്ജനത്തിന്റേയും മകനാണ്. പ്രമുഖ ചെണ്ട ആശാനായിരുന്ന പരേതനായ മാധവൻ നമ്പൂതിരിയുടെ സഹോദരനാണ്. വാരണാസി സഹോദരന്മാർ എന്ന പേരിൽ കഥകളി ആ്വാദകരുടെയിടയിൽ സുപരിചിതരാണ് രണ്ടു പേരും. 


</doc>
<doc id="311072" url="https://ml.wikipedia.org/wiki?curid=311072" title="എം.എസ്. സത്യു">
എം.എസ്. സത്യു

ചലച്ചിത്ര, നാടക സംവിധായകനാണ് മൈസൂർ ശ്രീനിവാസ് സത്യു എന്ന എം.എസ്. സത്യു . 1975 ൽ പത്മശ്രീയും 2014 ൽ കേന്ദ്ര സംഗീത നാടക അക്കാദമി അവാർഡും ലഭിച്ചു. ദേശീയ ചലച്ചിത്ര അവാർഡും ലഭിച്ചിട്ടണ്ട്.


</doc>
<doc id="311104" url="https://ml.wikipedia.org/wiki?curid=311104" title="അന്ന മൽഹോത്ര">
അന്ന മൽഹോത്ര

ഐഎഎസ് നേടിയ ആദ്യ വനിത, ആദ്യ വനിതാ സബ്‌കല്‌ടർ, മദ്രാസ് സർക്കാരിന്റെ ആദ്യ വനിതാ സെക്രട്ടറി, കേന്ദ്ര സർക്കാർ സെക്രട്ടറിയായി നിയമിക്കപ്പെട്ട ആദ്യ വനിത തുടങ്ങിയ റെക്കോർഡുകൾക്ക് ഉടമയാണു മലയാളിയായ അന്ന മൽഹോത്ര (ജൂലൈ 17, 1927 - സെപ്റ്റംബർ 17, 2018). മൽഹോത്ര 1951 ബാച്ച് ഐ.എ.എസ്. അംഗംമാണ്. അവരുടെ ബാച്ച്മേറ്റ് ആർ. എൻ. മൽഹോത്രയെ വിവാഹം കഴിച്ചു. 1989- ൽ അവർക്ക് പത്മഭൂഷൺ അവാർഡും ലഭിച്ചു.

ആലപ്പുഴ ജില്ലയിലെ നിരണത്ത് 1927 ജൂലൈ 17ന് ഒ. എ. ജോർജിന്റെയും അന്ന പോളിന്റെയും മകളായി ജനിച്ചു. പിതാവു കോഴിക്കോട്ടായിരുന്നതിനാൽ അന്നയുടെ പ്രാഥമിക വിദ്യാഭ്യാസം അവിടത്തെ പ്രോവിഡൻസ് സ്‌കൂളിൽ ആയിരുന്നു. പിന്നീടു മലബാർ ക്രിസ്‌ത്യൻ കോളജിലും. 1949ൽ മദ്രാസിൽനിന്ന് ഇംഗ്ലിഷ് സാഹിത്യത്തിൽ ബിരുദാനന്തര ബിരുദം നേടിയ അന്നയ്‌ക്ക് 51ൽ ഐ.എ.എസ് ലഭിച്ചു. മുംബൈയിലെ നവഷേവ തുറമുഖത്തിന്റെ ആദ്യചെയർപഴ്‌സനും അന്നയായിരുന്നു. 

ധനകാര്യ വകുപ്പ് സെക്രട്ടറിയും റിസർവ് ബാങ്ക് ഓഫ് ഇന്ത്യ ഗവർണറുമായിരുന്ന ആർ.എൻ. മൽഹോത്രയാണ് അന്നയുടെ ഭർത്താവ്


</doc>
<doc id="311141" url="https://ml.wikipedia.org/wiki?curid=311141" title="ബസേലിയോസ് പൌലോസ് ദ്വിതിയൻ">
ബസേലിയോസ് പൌലോസ് ദ്വിതിയൻ

സുറിയാനി ഓർത്തഡോക്സ് സഭയുടെ മഫ്രിയോനോ/കാതോലിക്കയും യാക്കോബായ സുറിയാനി ക്രിസ്ത്യാനി സഭയുടെ പ്രാദേശിക തലവനും ആയിരുന്നു ബസേലിയോസ് പൌലോസ് ദ്വിതിയൻ കാതോലിക്കാ ബാവ(ജൂൺ 12, 1914 - 1996). 'കിഴക്കിന്റെ കാതോലിക്ക' എന്ന സ്ഥാനം ഔദ്യോഗികമായി വഹിച്ച അവസാനത്തെ സുറിയാനി ഓർത്തഡോക്സ് കാതോലിക്കയാണ് ഇദ്ദേഹം. 1980-ൽ അന്ത്യോഖ്യാ പാത്രിയർക്കീസ് ആയി തെരഞ്ഞെടുക്കപ്പെട്ട മോർ സേവേറിയോസ് സാഖയെ ഇഗ്നാത്തിയോസ് സാഖാ പ്രഥമൻ എന്ന പേരിൽ വാഴിച്ച ഇദ്ദേഹം ഒരു പാത്രിയർക്കീസിനെ വാഴിച്ച ആദ്യ ഭാരതീയനുമായി. 
 


</doc>
<doc id="311146" url="https://ml.wikipedia.org/wiki?curid=311146" title="ശബരീഷ് വർമ്മ">
ശബരീഷ് വർമ്മ

മലയാളത്തിലെ ചലച്ചിത്രഗാനരചയിതാവും,പാട്ടുകാരനും നടനുമാണ് ശബരീഷ് വർമ്മ . 2013ൽ അൽഫോൺസ് പുത്രൻ സംവിധാനം ചെയ്ത നേരം എന്ന മലയാളചിത്രത്തിലൂടെയാണ് ശബരീഷ്‌ വർമ്മ ചലച്ചിത്ര മേഖലയിലേക്ക്‌ പ്രവേശിക്കുന്നത് ചിത്രത്തിൽ ജഗതി ശ്രീകുമാർ രചിച്ച പിസ്സ സുമാക്കിറായ എന്ന ഗാനമാലപിച്ചു. .2015ൽ അൽഫോൺസ് പുത്രന്റെതന്നെ സംവിധാനത്തിൽ പുറത്തിറങ്ങിയ പ്രേമം എന്ന സിനിമയിൽ ഗാനരചയിതാവും ഗായകനും ആയിരുന്നു. കൂടാതെ ചിത്രത്തിലെ ശംഭു എന്ന കഥാഒആത്രത്തെയും അവതരിപ്പിച്ചു.

പ്രശസ്ത എഴുത്തുകാരൻ പി.കെ നന്ദവർമ്മയുടെയും വയലിനിസ്റ്റ് സുലേഖ വർമ്മയുടെയും മകനായി ഏറണാകുളത്തെ നോർത്ത്‌ പറവൂരിൽ ജനനം .സ്കൂൾ വിദ്യാഭ്യാസത്തിനു ശേഷം .എസ്.എ.ഇ ഇൻസ്റിറ്റ്യൂട്ടിൽ ഓഡിയോ എഞ്ചിനീയറിങ്ങിൽ ബിരുദം നേടിയ ശബരീഷ് തമിഴ്‌,തെലുങ്ക്,കന്നട സിനിമകളിൽ റിക്കോർഡിസ്റ്റായി പ്രവർത്തിച്ചു.



</doc>
<doc id="311192" url="https://ml.wikipedia.org/wiki?curid=311192" title="അനുപമ പരമേശ്വരൻ">
അനുപമ പരമേശ്വരൻ

മലയാള ചലചിത്ര രംഗത്തെ അഭിനേത്രിയാണ് അനുപമ പരമേശ്വരൻ.2015ൽ അൽഫോൺസ് പുത്രൻ രചനയും സംവിധാനവും നിർവഹിച്ച പ്രേമം എന്ന മലയാളചിത്രത്തിൽ "മേരി" എന്ന കഥാപാത്രത്തെ അവതരിപ്പിച്ചുകൊണ്ടാണ് അനുപമ സിനിമാ രംഗത്ത് ചുവടുറപ്പിക്കുന്നത്.

ഇ.പരമേശ്വരന്റെയും സുനിതാ പരമേശ്വരന്റെയും മകളായ് 1996-ൽ ഇരിഞ്ഞാലക്കുടയിൽ ജനിച്ചു. ഡോൺ ബോസ്കോ സെൻട്രൽ സ്കൂൾ, നാഷണൽ ഹയർ സെക്കന്ററി സ്കൂൾ ഇരിങ്ങാലക്കുട എന്നിവിടങ്ങളിലെ സ്കൂൾ വിദ്യാഭ്യാസത്തിനു ശേഷം കോട്ടയം സി.എം.എസ്. കോളേജിൽ ബി.എ. ലിറ്റെറേച്ചർ കമ്മ്യൂണിക്കേഷൻ & ജേർണലിസം പഠിച്ചു. സഹോദരൻ അക്ഷയ് പരമേശ്വരൻ. 



</doc>
<doc id="311232" url="https://ml.wikipedia.org/wiki?curid=311232" title="അരോൺ നിംസോവിച്ച്">
അരോൺ നിംസോവിച്ച്

പഴയകാല റഷ്യയിൽ ഉൾപ്പെട്ടിരുന്ന ലാത്വിയയിൽ ജനിച്ച് ഡെന്മാർക്കിനെ പ്രതിനിധീകരിച്ചിരുന്ന ചെസ്സ് ഗ്രാൻഡ്മാസ്റ്ററും ചെസ്സിനെ സംബന്ധിച്ച അനേകം ഗ്രന്ഥങ്ങളുടെ രചയിതാവുമാണ് അരോൺ നിംസോവിച്ച് .(നവം:7 1886 – 16 മാർച്ച് 1935). ആധുനിക കളിരീതികളെ നിംസോവിച്ച് ഏറെക്കുറെ സ്വാധീനിച്ചിട്ടുണ്ട്.
നിംസോവിച്ചിന്റെ പിതാവുതന്നെയാണ് ചെസ്സിൽ ആദ്യപാഠങ്ങൾ അദ്ദേഹത്തെ അഭ്യസിപ്പിച്ചത്.തത്വശാസ്ത്രം പഠിയ്ക്കുന്നതിനു ജർമ്മനിയിലേയ്ക്കു പോയ നിംസോവിച്ച് പഠനം മുഴുമിപ്പിക്കാതെ ചെസ്സിൽ പൂർണ്ണസമയം ആകൃഷ്ടനാകുകയാണ് ചെയ്തത്. 1906 ൽ മ്യൂണിക്കിൽ വച്ച് ആദ്യമായി ഒരു അന്താരാഷ്ട്രമത്സരം വിജയിയ്ക്കുകയും ചെയ്തു. 1917 റഷ്യൻ വിപ്ലവകാലത്ത് ബാൾട്ടിക് യുദ്ധമുഖത്തായിരുന്ന നിംസോവിച്ച് യുദ്ധമേഖലയിൽ നിന്നും ഭ്രാന്ത് അഭിനയിച്ച് രക്ഷപെടുകയായിരുന്നു.

1927 മുതൽ 1931 വരെയുള്ള കാലയളവിൽ ഏറ്റവും മികച്ച കളിക്കാരിൽ അലഖീനും,കാപബ്ലാങ്കയ്ക്കും പിന്നിലായി നിംസോവിച്ചിനെ പരിഗണിച്ചിരുന്നു..
അന്നത്തെ കളിരീതികളിൽ നിന്നും വ്യതിചലിച്ച് പരീക്ഷണാത്മകമായ ചില രീതികൾക്ക് നിംസോവിച്ച് തുടക്കമിടുകയുണ്ടായി. ചെസ്സിലെ ചില പ്രതിരോധ,വ്യതിചലനങ്ങൾക്കും നിംസോവിച്ചിന്റെ പേരു നൽകപെട്ടിട്ടുണ്ട്. നിംസോ-ഇന്ത്യൻ പ്രതിരോധംഅതിലൊന്നാണ്. "(1.d4 Nf6 2.c4 e6 3.Nc3 Bb4)" ."1 .e4 Nc6" എന്നത് നിംസോവിച്ച് പ്രതിരോധം ആയി അറിയപ്പെടുന്നു.



</doc>
<doc id="311258" url="https://ml.wikipedia.org/wiki?curid=311258" title="പോൾ ഗ്രഹാം">
പോൾ ഗ്രഹാം

ഇംഗ്ലീഷുകാരനായ ഒരു സോഫ്റ്റ്‌വെയർ പ്രോഗ്രാമർ ആണ് പോൾ ഗ്രഹാം (13 നവംബർ 1964) . വ്യവസായ സംരംഭകൻ, ഉപന്യാസകാരൻ എന്നീ നിലകളിലും ഗ്രഹാം അറിയപ്പെടുന്നു. LISP എന്ന പ്രോഗ്രാമിംഗ് ഭാഷയിലുള്ള പ്രവർത്തനങ്ങൾക്കും, യാഹൂ! സ്റ്റോർ (yahoo! Store) എന്ന പേരിൽ പിന്നീട് അറിയപ്പെട്ട വയാവെബ് (Viaweb), സ്റ്റാർട്ടപ്പ് കമ്പനികൾക്ക് തുടക്കമൂലധനം നൽകുന്ന സ്ഥാപനമായ വൈ കോമ്പിനേറ്റർ (Y Combinator) എന്നീ സ്ഥാപനങ്ങളുടെ സ്ഥാപകനെന്ന നിലയിലുമാണ് പോൾ ഗ്രഹാം പ്രശസ്തനായത്. ഓൺ ലിസ്പ് (On Lisp) (1993) ,ആൻസി കോമൺ ലിസ്പ് (ANSI Common Lisp) (1995) ,ഹാക്കെർസ് & പെയിന്റെർസ് (Hackers & Painters) (2004) എന്നീ പുസ്തകങ്ങൾ ഇദ്ദേഹം രചിച്ചിട്ടുണ്ട്. 


</doc>
<doc id="311278" url="https://ml.wikipedia.org/wiki?curid=311278" title="നെയ്‌വേലി സന്താനഗോപാലം">
നെയ്‌വേലി സന്താനഗോപാലം

കർണാടക സംഗീതജ്ഞനാണ് നെയ്‌വേലി സന്താനഗോപാലം. 2014 ലെ കേന്ദ്ര സംഗീത നാടക അക്കാദമി അവാർഡ് നേടി. 


</doc>
<doc id="311279" url="https://ml.wikipedia.org/wiki?curid=311279" title="മാറ്റ് പ്രയർ">
മാറ്റ് പ്രയർ

ഇംഗ്ലീഷ് വിക്കറ്റ് കീപ്പർ ബാറ്റ്‌സ്മാൻ ആയിരുന്നു മാറ്റ് പ്രയർ.ഇംഗ്ലീഷ് കൗണ്ടിയിൽ സസ്സെക്‌സിനുവേണ്ടിയും ഏറെക്കാലം കളിച്ചു. പത്തൊമ്പതാം വയസ്സിൽ സസ്സക്‌സിന് വേണ്ടിയാണ് കൗണ്ടിയിൽ അരങ്ങേറിയത്.2007 മുതൽ 2014 വരെ ഇംഗ്ലീഷ് ദേശീയ ടീം അംഗമായിരുന്നു.2007 ൽ വെസ്റ്റ് ഇൻഡീസിനെതിരെ അരങ്ങേറ്റ ടെസ്റ്റിൽ 126 റൺസടിച്ചു.79 ടെസ്റ്റുകളും 68 ഏകദിനങ്ങളും 10 ട്വന്റി 20 മത്സരങ്ങളും കളിച്ച ശേഷമാണ് വിരമിച്ചത്. 79 ടെസ്റ്റുകളിൽ നിന്ന് പ്രയർ 265 പേരെ പുറത്താക്കി. 4099 റൺസുകളും അടിച്ചിട്ടുണ്ട്.മൂന്ന് ആഷസ് കിരീടം നേടാനും ലോക ഒന്നാം നമ്പർ ടീമായി ഇംഗ്ലണ്ടിനെ മാറ്റാനും ദക്ഷിണാഫ്രിക്കക്കാരനായ പ്രയറിന് ഇക്കാലയളവിൽ കഴിഞ്ഞു.രണ്ടു ആഷസ് കിരീടനേട്ടങ്ങളുടെ എൻജിൻ റൂം എന്നറിയപ്പെട്ടിരുന്ന പ്രയർ ഇംഗ്ലണ്ടിന് വേണ്ടി ഏറ്റവും അധികം പേരെ വിക്കറ്റിനു പിന്നിൽ പുറത്താക്കിയവരുടെ പട്ടികയിൽ പ്രയർ രണ്ടാം സ്ഥാനത്താണ്



</doc>
<doc id="311282" url="https://ml.wikipedia.org/wiki?curid=311282" title="ക്രെയ്ഗ് കീസ്വെറ്റർ">
ക്രെയ്ഗ് കീസ്വെറ്റർ

ഇംഗ്ളണ്ട് ഏകദിന, ട്വൻറി20 ക്രിക്കറ്റ് ടീം വിക്കറ്റ് കീപ്പർ ആയിരുന്നു ക്രെയ്ഗ് കീസ്വെറ്റർ. ഇംഗ്ളണ്ട് ചാമ്പ്യനായ 2010 ട്വൻറി20 ലോകകപ്പ് ഫൈനലിലെ മാൻ ഓഫ് ദ മാച്ച് കീസ്വെറ്റർ ആയിരുന്നു.
സൊമർസെറ്റിനായി നോർത്തെൻസിനെതിരെ ബാറ്റ്‌ ചെയ്യുമ്പോഴാണ്‌ അപകടം ഉണ്ടായത്‌. തുടർന്ന്‌ താരത്തെ നിരവധി അടിയന്തര ശസ്‌ത്രക്രിയകൾക്ക്‌ വിധേയമാക്കിയിരുന്നു.

46 ഏകദിനങ്ങളിൽ നിന്നും 1054 റൺസാണ്‌ കീസ്‌വെറ്റർ നേടിയിട്ടുണ്ട്. 107 റൺസാണ്‌ ഉയർന്ന വ്യക്‌തിഗത സ്‌കോർ. അഞ്ച്‌ അർധസെഞ്ചുറികളും ഒരു സെഞ്ചുറിയും താരം നേടിയിട്ടുണ്ട്‌. 25 ട്വന്റി20 മത്സരങ്ങളിൽ നിന്നും 526 റൺസ്‌ കീസ്‌വെറ്റർ നേടിയിട്ടുണ്ട്‌. ഇതിൽ മൂന്ന്‌ അർധശസഞ്ചുറികളും ഉൾപ്പെടുന്നു.

2014 ജൂലൈയിൽ കൗണ്ടി ക്രിക്കറ്റിൽ വച്ചാണ്‌ ബാറ്റ്‌ ചെയ്യുന്നതിനിടെ പന്ത്‌ കൊണ്ട്‌ കീസ്‌വെറ്ററുടെ കണ്ണിനും മൂക്കിനും സാരമായി പരുക്ക്‌ പറ്റിയത്‌.കൗണ്ടി ക്രിക്കറ്റിൽ സോമർസെറ്റിന് വേണ്ടി നോർത്താംപ്ടൺ ഷെയറിനെതിരെ കളിക്കുന്നതിനിടയിലാണ് കീസ്വെറ്റർക്ക് പരിക്കേറ്റത്. ഹെൽമെറ്റിൻെറ ഗ്രില്ല് തുളച്ച പന്ത് മൂക്കിനും കണ്ണിനും ഗുരുതരമായ പരിക്കാണ് ഏൽപിച്ചത്.
ഇതത്തേുടർന്ന് മത്സരത്തിൽനിന്ന് കുറച്ചുകാലം മാറിനിന്ന ശേഷം കളത്തിലിറങ്ങിയെങ്കിലും പരിക്ക് തൻെറ കരിയറിന് അവസാനം കുറിച്ചതായി തിരിച്ചറിയുകയായിരുന്നു. തുടർന്ന 2015 ജൂണിൽ വിരമിച്ചത്.

ഏകദിന സെഞ്ചുറികൾ :



</doc>
<doc id="311291" url="https://ml.wikipedia.org/wiki?curid=311291" title="കെയ്ൽ മിൽസ്">
കെയ്ൽ മിൽസ്

ന്യൂസിലൻഡ് പേസ് ബൗളർ ആയിരുന്നു കെയ്ൽ മിൽസ്.14 വർഷം നീണ്ട കരിയറിൽ തുടർച്ചയായി ആദ്യ 10 ബൗളർമാരിൽ സ്ഥാനംപിടിച്ച താരം വളരെക്കാലം ഒന്നാം നമ്പറുമായിരുന്നു.
നീണ്ട 14 വർഷത്തെ കരിയറിനിടയിൽ 170 ഏകദിനങ്ങളിൽ നിന്നായി 240 വിക്കറ്റുകളാണ് മിൽസ് നേടിയത്.വെട്ടോറിക്ക് ശേഷം ന്യൂസിലാൻഡിനായി ഏറ്റവുമധികം വിക്കറ്റുകൾ നേടുന്ന താരമാണ് മിൽസ്.22 ാമത്തെ വയസ്സിൽ 2001ൽ ഷാർജയിൽ വെച്ച് പാകിസ്താനെതിരായിട്ടാണ് മിൽസ് ഏകദിന ക്രിക്കറ്റിൽ അരങ്ങേറ്റം കുറിച്ചത്.2007 നവംബറിൽ ഡർബനിൽ ദക്ഷിണാഫ്രിക്കക്കെതിരെ 25 റൺസിന് അഞ്ച് വിക്കറ്റ് വീഴ്ത്തിയതാണ് ഏകദിന കരിയറിലെ മികച്ച പ്രകടനം.
1047 റൺസും ഏകദിനത്തിൽ നേടിയിട്ടുണ്ട്.2015 ജനുവരി 31ന് പാകിസ്താനെതിരെ വെല്ലിംഗ്ടണിലാണ് മിൽസ് അവസാന ഏകദിനം കളിച്ചത്. ന്യൂസിലാൻഡിന് വേണ്ടി 3 ലോകകപ്പുകളിൽ കളിച്ചിട്ടുള്ള മിൽസ് 2015 ലോകകപ്പ് ടീമിലും സ്ഥാനം പിടിച്ചിരുന്നു.എന്നാൽ ടീം ഫൈനൽ വരെ എത്തിയിരുന്നെങ്കിലും ഒറ്റ മത്സരത്തിൽ പോലും അദ്ദേഹത്തിന് കളിക്കാനായിരുന്നില്ല.അന്താരാഷ്ട്ര ക്രിക്കറ്റ് കൗൺസിൽ നടത്തുന്ന ചാമ്പ്യൻസ് ട്രോഫി ക്രിക്കറ്റ് ടൂർണമെന്റിൽ ഏറ്റവും അധികം വിക്കറ്റുകൾ നേടിയ താരം കെയിൽ മിൽസ് ആണ്

ട്വൻറി20 ഫോർമാറ്റിൻെറ ആദ്യ മത്സരമായ 2005 ഫെബ്രുവരി 17 ലെ ആസ്ട്രേലിയ-ന്യൂസിലൻഡ് പോരാട്ടത്തിൽ മിൽസ് മൂന്നു വിക്കറ്റുകൾ നേടിയിരുന്നു.2014 ഡിസംബർ അഞ്ചിന് പാകിസ്താനെതിരെ ദുബൈയിൽ നടന്നതാണ് ഈ ഫോർമാറ്റിലെ അവസാന അന്താരാഷ്ട്ര മത്സരം.26 റൺസിന് മൂന്നുവിക്കറ്റ് എന്നതാണ് ട്വൻറി20യിലെ മികച്ച പ്രകടനം.42 ട്വന്റി 20യിൽ നിന്നായി 43 വിക്കറ്റുകളാണ് സ്വന്തമാക്കിയിട്ടുള്ളത്.
19 ടെസ്റ്റ് മത്സരങ്ങളിൽനിന്ന് 44 വിക്കറ്റുകൾ നേടിയിട്ടുണ്ട്.
2004 ൽ ഇംഗ്ളണ്ടിനെതിരെ നോട്ടിങ്ഹാമിൽ നടന്ന മത്സരത്തിലൂടെ ടെസ്റ്റിൽ അരങ്ങേറി.2009 മാർച്ച് 18ന് ഇന്ത്യക്കെതിരെയാണ് അവസാന ടെസ്റ്റ് കളിച്ചു. ആറിന് 77 ആണ് ടെസ്റ്റിലെ മികച്ച വ്യക്തിഗത പ്രകടനം.
സഹതാരമായ ഡാനിയൽ വെട്ടോറി വിരമിച്ചതിന് പിന്നാലെയാണ് മിൽസും ക്രിക്കറ്റിനോട് വിട പറഞ്ഞത്.


</doc>
<doc id="311292" url="https://ml.wikipedia.org/wiki?curid=311292" title="കെ. സുരേന്ദ്രൻ (രാഷ്ട്രീയ പ്രവർത്തകൻ)">
കെ. സുരേന്ദ്രൻ (രാഷ്ട്രീയ പ്രവർത്തകൻ)

കേരളത്തിൽനിന്നുള്ള ഒരു രാഷ്ട്രീയ പ്രവർത്തകനാണ് കെ. സുരേന്ദ്രൻ. ഭാരതീയ ജനതാ പാർട്ടിയുടെ കേരളത്തിലെ സംസ്ഥാന അധ്യക്ഷനാണ് ഇദ്ദേഹം.

കോഴിക്കോട് ജില്ലയിലെ ഉള്ളിയേരിയിൽ കുഞ്ഞിരാമന്റെയും കല്യാണിയുടെയും മകൻ ആയി 10-03-1970 ഇൽ ആണ് കെ. സുരേന്ദ്രന്റെ ജനനം. ഗുരുവായൂരപ്പൻ കോളേജിൽ നിന്നും രസതന്ത്രത്തിൽ ബിരുദം നേടിയ ഇദ്ദേഹം വിദ്യാർത്ഥി പ്രസ്ഥാനമായ അഖില ഭാരതീയ വിദ്യാർത്ഥി പരിഷത്തിലൂടെ ആണ് പൊതുരംഗത്ത് വന്നത്.

2018 നവംബർ 17 ന് ശബരിമലയിൽ ദർശനത്തിനു പോയ കെ സുരേന്ദ്രനെയും കൂടയുണ്ടായിരുന്നവരെയും നിലയ്ക്കലിൽ വച്ച് ക്രമസമാധാന പ്രശ്നങ്ങൾ ചൂണ്ടിക്കാട്ടി പോലീസ് ആറസ്റ്റ് ചെയ്യ്തു. ക്രമസമാധാന പ്രശ്നങ്ങൾ തടയാനുള്ള മുൻകരുതൽ നടപടിയുടെ ഭാഗമായിരുന്നു ഈ ആറസ്റ്റ്. ശബരിമലയിൽ സ്ത്രീകളെ തടയാൻ ശ്രമിച്ച കേസുകളിലുൾപ്പെടെ നിരവധി കേസുകളിൽ പ്രതിചേർക്കപ്പെട്ട സുരേന്ദ്രന് ഇരുപത്തിയൊന്ന് ദിവസങ്ങൾക്ക് ശേഷമാണ് ജാമ്യം ലഭിച്ചത്. പത്തനംതിട്ട ജില്ലയിൽ പ്രവേശിക്കരുത് തുടങ്ങിയ കർശന ഉപാധികളോടെയായിരുന്നു ഹൈക്കോടതി ജാമ്യം അനുവധിച്ചത്.


</doc>
<doc id="311297" url="https://ml.wikipedia.org/wiki?curid=311297" title="തതേന്ദ തയ്ബു">
തതേന്ദ തയ്ബു

മുൻ സിംബാബ്വെ ക്രിക്കറ്റ് ടീം ക്യാപ്റ്റൻ ആയിരുന്നു തതേന്ദ തയ്ബു.ടെസ്റ്റ് ക്രിക്കറ്റ് ചരിത്രത്തിലെ ഏറ്റവും പ്രായം കുറഞ്ഞ ക്യാപ്റ്റൻ എന്ന ബഹുമതി തയ്ബുവിന്റെ പേരിലാണ്.

2004ൽ 21ാമത്തെ വയസ്സിലാണ് സിംബാബ്വെ ടെസ്റ്റ് ക്രിക്കറ്റ് ടീമിന്റെ ക്യാപ്റ്റനായി തയ്ബു ചുമതലേയേൽക്കുന്നത്.2001ൽ ആൻഡി ഫ്ളവറിന് പിൻഗാമിയായിട്ടാണ് തയ്ബു എന്ന വിക്കറ്റ് കീപ്പർ ബാറ്റ്സ്മാൻ സിംബാബ്വെ ടീമിലെത്തുന്നത്.11 വർഷം നീണ്ട അന്താരാഷ്ട്ര കരിയറിൽ സിംബാബ്വെക്കായി 28 ടെസ്റ്റുകളിലും 150 ഏകദിനങ്ങളിലും തയ്ബു കളിച്ചിട്ടുണ്ട്.




</doc>
<doc id="311304" url="https://ml.wikipedia.org/wiki?curid=311304" title="തളാപ്പ്">
തളാപ്പ്

ദേശീയപാത 17-ൽ കണ്ണൂരിനും പയ്യന്നൂരിനും ഇടയിലായി സ്ഥിതിചെയ്യുന്ന ഒരു പ്രദേശമാണ് തളാപ്പ്. പള്ളിക്കുന്ന് ഗ്രാമപഞ്ചായത്തിൽ ഉൾപ്പെടുന്ന ഈ സ്ഥലത്താണ് ശ്രീ സുന്ദരേശ്വര ക്ഷേത്രം, എ.കെ.ജി സ്മാരക സഹകരണ ആശുപത്രി, കൊയിലി ആശുപത്രി എന്നിവ സ്ഥിതിചെയ്യുന്നത്.


</doc>
<doc id="311314" url="https://ml.wikipedia.org/wiki?curid=311314" title="ഹേഡ്രിയൻ മതിൽ">
ഹേഡ്രിയൻ മതിൽ

റോമൻ ചക്രവർത്തി ഹേഡ്രിയൻ്റെ ഭരണകാലത്ത് ബ്രിട്ടീഷ് ദ്വീപിനു കുറുകെ പണിത ഒരു പ്രതിരോധമതിലാണ് ഹേഡ്രിയൻ മതിൽ (, "ഹേഡ്രിയൻസ് വോൾ"), (). റോമൻ മതിൽ, പിക്റ്റ്സ് മതിൽ എന്നിവ ഈ മതിലിൻ്റെ മറ്റു പേരുകളാണ്. ക്രിസ്തുവർഷം 122-ൽ പണിയാരംഭിച്ച ഈ മതിൽ കിഴക്ക് ന്യൂ കാസിൽ നഗരത്തിൽ ടൈൻ നദിക്കരയിൽ നിന്ന് തുടങ്ങി പടിഞ്ഞാറ് സോൾവേയ് ഉൾക്കടൽ വരെ നീണ്ടുകിടക്കുന്നു.
ഏതാണ് 73 മൈലാണ് (117 കിലോമീറ്റർ) ഇതിൻ്റെ നീളം.
മതിലും അടിത്തറയും കല്ലുകൊണ്ടാണ് നിർമ്മിച്ചിരിക്കുന്നത്. രണ്ട് താഴികക്കുടങ്ങളോടുകൂടിയ മൈൽക്കോട്ടകൾ മതിലിൽ ഇടക്കിടെയുണ്ട്. ഇതിനുപുറമേ ഓരോ അഞ്ച് മൈൽ ഇടവിട്ട് കോട്ടകളുമുണ്ട്. വടക്കേയരികിൽ ഒരു കിടങ്ങ്, അതിനെത്തുടർന്ന് കൽമതിൽ, സൈനികർക്കുള്ള പാത, തെക്കേയരികിൽ മൺതിട്ടകളോടൂകൂടിയ മറ്റൊരു കിടങ്ങ് എന്നിവയടങ്ങിയതാണ് ഹേഡ്രിയൻ മതിലിൻ്റെ ഘടന. റോമൻ സാമ്രാജ്യകാലത്ത് മൈൽക്കോട്ടകളിലും കോട്ടകളിലും സൈനികരെ വിന്യസിച്ചിരുന്നു. പ്രതിരോധാവശ്യത്തിനുപുറമേ, മതിലിനിടയിലെ കവാടങ്ങൾ നികുതിപിരിവിനായും ഉപയോഗിച്ചിരുന്നു.

ഹേഡ്രിയൻ മതിലിൻ്റെ കുറേ ഭാഗങ്ങളും സമാന്തരമായ നടപ്പാതയും ഇന്നും നിലനിൽക്കുന്നുണ്ട്. വടക്കൻ ഇംഗ്ലണ്ടിലെ ഏറ്റവും പ്രധാനപ്പെട്ട വിനോദസഞ്ചാരകേന്ദ്രമായ ഇത് യുനെസ്കോ ലോകപൈതൃകസ്ഥാനങ്ങളുടെ കൂട്ടത്തിൽ 1987-ൽ ഉൾപ്പെടുത്തിയിട്ടുണ്ട്.


</doc>
<doc id="311323" url="https://ml.wikipedia.org/wiki?curid=311323" title="വിജയ് കിച്​ലു">
വിജയ് കിച്​ലു

ദ്രുപദ് ഗായകനാണ് വിജയ് കിച്​ലു(Kashmiri: विजय किचलू (Devanagari), وجے کچلو (Nastaleeq)). 2014 ൽ കേന്ദ്ര സംഗീത നാടക അക്കാദമി ഫെല്ലോഷിപ്പ് ലഭിച്ചു. 
ദാഗർ സഹോദരന്മാരുടെ പക്കൽ ദ്രുപദ് സംഗീതത്തിലും ലത്താഫത് ഹുസൈൻ ഖാന്റെ പക്കൽ ഖയാലിലും പരിശീലനം നേടി. രവി കിച്‌ലുവുമൊത്ത് നിരവധി സംഗീത കച്ചേരികളഅ നടത്തിയിട്ടുണ്ട്. 25 വർഷത്തോളം ഐ.ടി.സി മ്യൂസിക് അക്കാദമിക്ക് നേതൃത്വം നൽകി.


</doc>
<doc id="311329" url="https://ml.wikipedia.org/wiki?curid=311329" title="കെ.വി. അക്ഷര">
കെ.വി. അക്ഷര

കന്നഡ നാടക പ്രവർത്തകനും സംവിധായകനുമാണ് കെ.വി. അക്ഷര. സമഗ്ര സംഭാവനയ്ക്കു 2014 ലെ കേന്ദ്ര സംഗീത നാടക അക്കാദമി അവാർഡ് നേടി. 
നാടക പ്രവർത്തകനായിരുന്ന കെ.വി. സുബ്ബണ്ണയുടെ മകനാണ്. അച്ഛൻ സ്ഫാപിച്ച നിനാസം എന്ന തിയേറ്റർ ഗ്രൂപ്പിനു നേതൃത്വം നൽകുന്നു. 'നിനാസം' ഗ്രൂപ്പിന്റെ ട്രഷററാണ്. നാഷണൽ സ്കൂൾ ഓഫ് ഡ്രാമയിലും ലീഡ്സ് സർവ്വകലാശാലയിലും നാടക പഠനം നടത്തി. 
നാടകങ്ങളുൾപ്പെടെ 15 കൃതികൾ രചിച്ചു. ഷേക്സ്പിയർ നാടകങ്ങൾ കന്നഡയിലേക്കു മൊഴിമാറ്റുകയും രംഗത്തവതരപ്പിക്കുകയും ചെയ്തു.


</doc>
<doc id="311344" url="https://ml.wikipedia.org/wiki?curid=311344" title="ഇന്ദുധർ നിരോധി">
ഇന്ദുധർ നിരോധി

ഹിന്ദുസ്ഥാനി സംഗീതജ്ഞനാണ് പണ്ഡിറ്റ് ഇന്ദുധർ നിരോധി. 2014 ൽ സമഗ്ര സംഭാവനക്കുള്ള കേന്ദ്ര സംഗീത നാടക അക്കാദമി അവാർഡ് നേടി. 
ആഗ്ര ഖരാന ശൈലി പിന്തുടരുന്ന ഹിന്ദുസ്ഥാനി സംഗീതജ്ഞനാണ് പണ്ഡിറ്റ് ഇന്ദുധർ നിരോധി. നൂറു വർഷത്തിലധികം പഴക്കമുള്ള ഭക്തഖാണ്ഡെയുടെ 2000 ലധികം കൃതികളുൾപ്പെടുന്ന ക്രമിക് പുസ്തക് മാലിക സിഡി രൂപത്തിൽ പ്രസദ്ധീകരിച്ചു.


</doc>
<doc id="311357" url="https://ml.wikipedia.org/wiki?curid=311357" title="ഫ്രാങ്ക് റിബറി">
ഫ്രാങ്ക് റിബറി

ഫ്രാങ്ക് ഹെൻറി പിയറി റിബെറി (ജനനം: 7 ഏപ്രിൽ 1983) എന്ന ഫ്രാങ്ക് റിബെറി
ഒരു ഫ്രഞ്ച് പ്രൊഫഷണൽ ഫുട്ബോൾ കളിക്കാരനാണ്. ജർമൻ ക്ലബ് ബയേൺ മ്യൂനിക്കിനു വേണ്ടി കളിക്കുന്ന അദ്ദേഹം 
മുൻപ് ഫ്രാൻസിലെ ദേശീയ ടീം കളിക്കാരനായിരുന്നു.
സിദാന്റെ പിൻഗാമിയെന്ന വിശേഷണവുമായി കളിക്കളത്തിലെത്തിയ കളിക്കാരനാണ്‌ ഫ്രാങ്ക് റിബറി.മിഷേൽ പ്ലാറ്റിനിയും സിദാനുമൊക്കെ കളിച്ചിരുന്ന ഫ്രഞ്ച് മിഡ് ഫീൽഡിൽ കളിക്കരനായിരുന്നു റിബറി.

കരിയറിലെ ആദ്യ നാലു വർഷങ്ങൾ ഫ്രാൻസിലെ നാലു ക്ലബ്ബുകളിലായി ചിലവഴിച്ച റിബറി അന്ന് വമ്പൻ ക്ലബ്ബുകൾ കരാറിനായി സമീപിച്ചിരുന്നു
.തുർക്കിയിലെ മുൻനിര ക്ലബ്ബായ ഗളത്‌സരെയാണ് റിബറിയെ ടീമിലെടുക്കുന്നതിൽ വിജയിച്ചത്.തുർക്കി ക്ലബ്ബിനു വേണ്ടി 20 മത്സരങ്ങളേ കളിച്ചുള്ളുവെങ്കിലും ടീമിനൊപ്പം തുർക്കി കപ്പും യുവേഫ ഇന്റർ ടോട്ടോ കപ്പും നേടാൻ റിബറിക്ക് കഴിഞ്ഞു.

നേട്ടങ്ങൾക്കിടയിലും തുർക്കിയിലെ സാഹചര്യങ്ങളുമായി പൊരുത്തപ്പെടാനാകാതെ ടീം വിട്ട് റിബറി നാട്ടിലേക്ക് മടങ്ങി.ഇതിനെതിരെ ഗളത്‌സരെ കോടതിയിൽ പോയെങ്കിലും വിധി താരത്തിന് അനുകൂലമായി.

ഫ്രാൻസിൽ മടങ്ങിയെത്തിയ റിബറിയെ നാട്ടിലെ വമ്പൻമാരായ മാഴ്‌സെക്ക് വേണ്ടി കളിച്ചു.ടീമിനു വേണ്ടി നടത്തിയ പ്രകടനങ്ങളാണ് ഫ്രഞ്ച് ദേശീയ ടീമിലേക്കും തുടർന്ന് ജർമനിയിലെ കരുത്തരായ ബയറൺ മ്യൂണിക്കിലേക്കും റിബറിക്ക് വഴിതുറന്നത്.

ബയറണിലേക്ക്
2006 ലോകകപ്പിലെ പ്രകടനത്തോടെ യൂറോപ്പിലെ വമ്പൻ ക്ലബ്ബുകളെല്ലാം റിബറിയെ സമീപിച്ചിരുന്നു.എങ്കിലും ഒരു സീസൺ കൂടെ റിബറി മാഴ്‌സെയിൽ തുടർന്നു.2007-08 സീസണിന്റെ തുടക്കത്തിൽ റിബറി ഫ്രാൻസ് വിട്ട് ജർമനിയിലെത്തി.2.5കോടി യൂറോയ്ക്കാണ് റിബറിയെ ബയറൺ സ്വന്തമാക്കിയത്.
ജർമൻ ലീഗിൽ ആദ്യ രണ്ടു സ്ഥാനങ്ങളിലെത്താതെ തകർന്ന ബയറൺ പുതിയ സീസണിൽ ട്രോഫികൾ നേടാനായാണ് റിബറിയെയും ഇറ്റലിയുടെ ലോകകപ്പ് ഹീറോ ലൂക്കാ ടോണിയെയുമൊക്കെ ടീമിലെത്തിച്ചത്.തുടക്കം മുതൽ ടീമധികൃതരുടെ പ്രതീക്ഷ കാക്കാൻ റിബറിക്കായി.

ജർമൻ ലീഗ് കപ്പിൽ വെർഡർ ബ്രെമനെതിരെ ഇരട്ടഗോളടിച്ചായിരുന്നു റിബറിയുടെ അരങ്ങേറ്റം.മുന്നേറ്റ നിരയിലെ ലൂക്കാ ടോണി-മിറാസ്ലോവ് ക്ലോസെ സഖ്യത്തിന് ഗോളടിക്കാൻ സ്ഥിരം പന്തെത്തിച്ച് ടീമിന്റെ താരമായി മാറി.ഏപ്രിലിൽ അപ്പോഴത്തെ ജർമൻ ചാമ്പ്യൻമാരായ വി.എഫ്.ബി.സ്റ്റുർട്ഗട്ടിനെതിരെ 35 വാര അകലെ നിന്ന് നേടിയ ഗോൾ ജർമൻ ഫുട്‌ബോൾ ലോകത്തെ ഞെട്ടിച്ചു.ഇതിനിടെ ടീമിനെ ജർമൻ കപ്പ് ചാമ്പ്യൻമാരാക്കാനും ജർമൻ ലീഗ് കിരീടം വീണ്ടെടുത്തു കൊടുക്കാനും റിബറിക്കായി.

സിദാന്റെ പിൻമുറക്കാരൻ
2006 ലോകകപ്പിന് തൊട്ടു മുമ്പ് മെക്‌സിക്കോയ്‌ക്കെതിരെയായിരുന്നു ഫ്രഞ്ച് ടീമിൽ റിബറിയുടെ അരങ്ങേറ്റം.കോച്ച് റെയ്മണ്ട് ഡൊമെനെക്ക് റിബറിയെ ലോകകപ്പ് ടീമിലെടുത്തപ്പോൾ അഭിപ്രായവ്യത്യാസങ്ങളുണ്ടായിരുന്നു.ഫ്രാൻസിന്റെ വയസ്സൻ പട തുടക്കത്തിൽ തപ്പിത്തടഞ്ഞപ്പോളും കരുത്തോടെ റിബറി ടീമിന്റെ രക്ഷകനായി.

സ്‌പെയിനിനെതിരായ പ്രീ-ക്വാർട്ടർ മത്സരത്തിലാണ് റിബറിയെന്ന ഗോൾ സ്‌കോറർ ശ്രദ്ധേയനായത്.ഡേവിഡ് വിയയുടെ പെനാൽറ്റി ഗോളിൽ മുന്നിലെത്തിയ സ്‌പെയിനെ റിബറിയുടെ ഗോളിലാണ് ഫ്രാൻസ് സമനിലയിൽ തളച്ചത്.തുടർന്ന് രണ്ടാം പകുതിയിൽ വിയേറയുടെയും സിദാന്റെയും ഗോളുകളിൽ ഫ്രാൻസ് വിജയച്ചു.
ബ്രസീലിനെതിരെ ക്വാർട്ടറിലും റിബറി ഫ്രാൻസിന്റെ മുന്നേറ്റത്തിൽ നിർണായക പങ്ക് വഹിച്ചു.
ഇറ്റലിക്കെതിരായ ഫൈനലിൽ സിദാൻ ചുവപ്പു കാർഡ് കണ്ട് പുറത്തായപ്പോൾ ഫ്രാൻസ് തകർന്നതോടെ ലോകകിരീടമെന്ന റിബറിയുടെ സ്വപ്‌നവും പൊലിഞ്ഞു. ഫ്രാൻസിനു വേണ്ടി 25 മത്സരങ്ങൾ കളിച്ച റിബറി ഇതുവരെ മൂന്നു ഗോളും നേടിയിട്ടുണ്ട്.

റിബറിയ്ക്ക് രണ്ടു വയസ്സുള്ളപ്പോൾ കുടുംബത്തോടൊപ്പം സഞ്ചരിച്ചിരിക്കവെ കാർ ഒരു ട്രക്കുമായി കൂട്ടിയിടിക്കുകയും റിബറിയുടെ മുഖത്തിന്റെ വലതു വശത്തു പരിക്ക് സംഭവിക്കുകയും ചെയ്തു. അപകടത്തിന്റെ വടുക്കൾ ഇപ്പോഴും റിബറിയുടെ മുഖത്ത് ഉള്ളതിനാൽ 'സ്‌കാർസ് മാൻ' എന്ന വിളിപ്പേരും ലഭിച്ചു.

ഫ്രാൻസിന്റെ ലോകകപ്പ് ടീമിൽ ഫ്രാങ്ക് റിബറിക്ക് സ്ഥാനം കിട്ടിയില്ല. പുറത്തുപറ്റിയ പരുക്കാണ് ഫ്രാൻസിന്റെ പ്ലേയർക്ക് ബ്രസീൽ ലോകകപ്പ് നഷ്ടമാക്കിയത്.ഇത് തന്റെ അവസാന ലോകകപ്പ് ആയിരിക്കുമെന്നും താരം പ്രഖ്യാപിച്ചിരുന്നു.
ടീനേജിൽ പരിചയപ്പെട്ട അൾജീരിയൻ വംശജയായ വാഹിബയാണ് റിബറിയുടെ ഭാര്യ.ഇസ്ലാം മതത്തിലേക്ക് പരിവർത്തനം ചെയ്ത ശേഷമാണ് റിബറി,വാഹിബയെ വിവാഹം ചെയ്തത്.ഇവർക്ക് രണ്ടു പെൺമക്കളുണ്ട്-ഹിസിയയും ഷാഹിനെസും.

ഫ്രാങ്ക്‌ റിബറി 2014ൽ രാജ്യാന്തര ഫുട്‌ബാളിൽ നിന്ന്‌ വിരമിച്ചു. 31ാം വയസ്സിലാണ്‌ കളമൊഴിയാനുള്ള റിബറിയുടെ തീരുമാനം.പരിക്കേറ്റതിനാൽ കളിഞ്ഞ ലോകകപ്പിൽ ഫ്രഞ്ച്‌ കുപ്പായമണിയാൻ റിബറിക്ക്‌ കഴിഞ്ഞിരുന്നില്ല. ചാന്പ്യൻമാരായ ജർമനിയോട്‌ തോറ്റ്‌ ഫ്രാൻസ്‌ ക്വാർട്ടർ ഫൈനലിൽ പുറത്താവുകയും ചെയ്‌തു. 2006ൽ കളി തുടങ്ങിയ റിബറി 80 മത്സരങ്ങളിൽ നിന്നായി 16 ഗോളുകൾ നേടിയിട്ടുണ്ട്‌.







</doc>
<doc id="311384" url="https://ml.wikipedia.org/wiki?curid=311384" title="തുളസീദാസ് ബോർക്കർ">
തുളസീദാസ് ബോർക്കർ

ഹിന്ദുസ്ഥാനി സംഗീതജ്ഞനും ഹാർമോണിയം വാദകനുമാണ് പണ്ഡിറ്റ്തുളസീദാസ് ബോർക്കർ. 2014 ലെ കേന്ദ്ര സംഗീത നാടക അക്കാദമി അവാർഡ് നേടി. 

ഗോവ സ്വദേശിയായ തുളസീദാസ് ബോർക്കർ, ഹിന്ദുസ്ഥാനി സംഗീത ശാഖയിലെ പ്രതിഭകൾക്കൊപ്പം കച്ചേരികളിൽ ഹാർമോണിയം വായിച്ചിട്ടുണ്ട്. 


</doc>
<doc id="311405" url="https://ml.wikipedia.org/wiki?curid=311405" title="മലയാളം കമ്യൂണിക്കേഷൻസ്">
മലയാളം കമ്യൂണിക്കേഷൻസ്

കൈരളി ടി.വി., പീപ്പിൾ ടി.വി., കൈരളി അറേബ്യ, വീ ടി.വി. എന്നീ മാധ്യമസ്ഥാപനങ്ങളുടെ മാതൃകമ്പനിയാണ് മലയാളം കമ്യൂണിക്കേഷൻസ്. കേരള തലസ്ഥാനമായ തിരുവനന്തപുരം ആണ് ഇതിന്റെ ആസ്ഥാനം. മലയാളത്തിലെ സിനിമാ താരമായ മമ്മൂട്ടിയാണ് മലയാളം കമ്യൂണിക്കേഷൻസിന്റെ ചെയർമാൻ. മാധ്യമപ്രവർത്തകനായ ജോൺ ബ്രിട്ടാസാണ് എംഡി.
കേരളത്തിലെ ഇടതുപക്ഷ പ്രസ്ഥാനങ്ങളിൽ പ്രമുഖമായ കമ്യൂണിസ്റ്റ് പാർട്ടി ഓഫ് ഇന്ത്യ( മാർക്സിസ്റ്റ്) ന്റെ നേതൃത്വത്തിൽ ഒരു ടി വി ചാനൽ എന്ന ആശയം ഉടലെടുക്കുകയും ഇതിനായുള്ള ശ്രമങ്ങൾ ആരംഭിക്കുകയും ചെയ്തു. പാർട്ടി പ്രവർത്തകരിൽ നിന്നും വ്യവസായികളിൽ നിന്നും ഓഹരികൾക്കായി നിക്ഷേപം സ്വീകരിച്ചാണ് ചാനൽ തുടങ്ങാനുള്ള മൂലധനം സമാഹരിച്ചത്. രണ്ടായിരം ആഗസ്ത് പതിനേഴിനാണ് ( ചിങ്ങം ഒന്ന്) ചാനൽ പ്രവർത്തനം തുടങ്ങിയത്.


</doc>
<doc id="311409" url="https://ml.wikipedia.org/wiki?curid=311409" title="രജതകമലം">
രജതകമലം

ഇന്ത്യൻ സിനിമയ്ക്ക് നൽകുന്ന ഒരു പുരസ്കാരമാണ് രജതകമലം. ഇന്ത്യൻ സിനിമയിൽ മികവു തെളിയിക്കുന്നവർക്ക് എല്ലാ വർഷവും നൽകുന്ന പുരസ്ക്കാരങ്ങളാണ് സുവർണ്ണകമലവും രജതകമലവും. വെള്ളി താമര എന്നാണ് ഇതിന്റെ മലയാള തർജ്ജമ. 1954ൽ ആണ് ദേശീയ ചലച്ചിത്രപുരസ്ക്കാരങ്ങൾ ഏർപ്പെടുത്തുന്നത്. ഇന്ത്യൻ ഗവർമെൻറിന്റെ നേരിട്ടുള്ള നിയന്ത്രണത്തിൽ ഡയറക്ടറേറ്റ് ഓഫ് ഫിലിം ഫെസ്റ്റിവൽ ആണ് പുരസ്ക്കാരങ്ങൾ നിർണ്ണയിക്കുന്നത്. രാഷ്ട്രപതിയാണ് പുരസ്ക്കാരം വിതരണം ചെയ്യുന്നത്.

മികച്ച സിനിമയും സംവിധായകനുമെല്ലാം സുവർണ്ണ കമലം വിഭാഗത്തിലാണ് വരുന്നത് . രജതകമലത്തിൽ വരുന്നത് താഴെപറയുന്ന വിഭാഗങ്ങളാണ്.


ഭരണഘടനയുടെ എട്ടാം ഷെഡ്യൂളിൽ പെടുത്തിയ ഭാഷകളിൽ നിന്നും ഓരോ മികച്ച സിനിമകളും തെരഞ്ഞെടുക്കും. അതുപോലെ എട്ടാം ഷെഡ്യൂളിൽ പെടുത്താത്ത ഭാഷകളിൽ വരുന്ന ചിത്രത്തിനും രജത ചകോരം പുരസ്ക്കാരം നൽകുന്നുണ്ട്. 
സിനിമേതര വിഭാഗത്തിലും ഈ പുരസ്ക്കാരം ഏർപ്പെടുത്തിയിട്ടുണ്ട്.


</doc>
<doc id="311424" url="https://ml.wikipedia.org/wiki?curid=311424" title="അനു എലിസബത്ത് ജോസ്‌">
അനു എലിസബത്ത് ജോസ്

മലയാളചലച്ചിത്രഗാനരചയിതാവാണ് അനു എലിസബത്ത് ജോസ്‌. 2012ൽ വിനീത് ശ്രീനിവാസൻ സംവിധാനം നിർവഹിച്ച തട്ടത്തിൻ മറയത്ത് എന്ന മലയാള ചിത്രത്തിൽ "മുത്തുച്ചിപ്പി പോലൊരു" എന്ന ഗാനം രചിച്ചുകൊണ്ടാണ് ചലച്ചിത്ര മേഖലയിലേക്ക് അനു പ്രവേശിക്കുന്നത്. ഷാൻ റഹ്മാൻ സംഗീതം നിർവഹിച്ച തട്ടത്തിൻ മറയത്തിൽ മൂന്നു ഗാനങ്ങളാണ് അനു രചിച്ചത് "ശ്യാമാംബരം", "തട്ടത്തിൻ മറയത്തെ പെണ്ണേ, മുത്തുച്ചിപ്പിപോലൊരു
ജോസ് സേവ്യറിന്റെയും മറിയാമ്മ ജോസിന്റെയും മകളായ് കേരളത്തിലെ ആലപ്പുഴ ജില്ലയിലാണ് അനു എലിസബത്ത് ജനിച്ചത്. ആലപ്പുഴ ജില്ലയിലാണ് ജനനമെങ്കിലും കൊച്ചിയിലെ ഇടപ്പള്ളിയിലാണ് പഠിച്ചതും വളർന്നതും.അച്ഛൻ ജോസ് സേവ്യർ ഓറിയന്റൽ ഇൻഷൂറൻസ് മുംബൈയുടെ റീജനൽ മാനേജറാണ്. അമ്മ മറിയാമ്മ ജോസ്, കോളേജ് വിദ്യാർഥിനിയായ അനുജത്തി എന്നിവർക്കൊപ്പം ഇടപ്പിള്ളിയിലെ ക്ലബ്ബ് ജംഗ്ഷനിലാണ് താമസം.അങ്കമാലിയിലെ ഫെഡറൽ ഇൻസ്റിറ്റ്യൂട്ട് ഓഫ് സയൻസ് ആൻറ്‌ ടെക്നോളജിയിൽ നിന്ന് എഞ്ചിനീയറിംഗ് പൂർത്തിയാക്കി.ചെന്നൈയിൽ ടിസിഎസ്സിൽ ജോലിചെയ്യുന്നതിനിടയിലാണ് തട്ടത്തിൻ മറയത്തിലെ പാട്ടുകൾ എഴുതുവാൻ അവസരം അനുവിന് ലഭിച്ചത് .പന്ത്രാണ്ടാം ക്ലാസിലെ പഠനകാലത്താണ് അനു ആദ്യമായി ഒരു പാട്ടിന് വരികൾ എഴുതുന്നത് പിന്നീട് കോളേജിൽ പഠിക്കുമ്പോൾ ഒരു ആൽബത്തിനുവേണ്ടി വരികൾ എഴുതി. കോളേജിലെ സീനിയർ സ്റ്റുഡന്റും, സുഹൃത്തും തട്ടത്തിൻ മറയത്തിന്റെ സഹസംവിധായകനും കൂടിയായ ഗണേശ് രാജാണ് അനു എലിസബത്തെന്ന പുതുമുഖ എഴുത്തുകാരിയെ വിനീത് ശ്രീനിവാസനു പരിചയപെടുത്തിയത്



</doc>
<doc id="311525" url="https://ml.wikipedia.org/wiki?curid=311525" title="ഗാഡുലോസോറസ്">
ഗാഡുലോസോറസ്

ഒർനിതോപോഡ് വിഭാഗത്തിൽ പെട്ടത് എന്ന് കരുതുന്ന ഒരു ദിനോസർ ആണ് ഗാഡുലോസോറസ് . ഇവ ജീവിച്ചിരുന്നത് അന്ത്യ ക്രിറ്റേഷ്യസ് കാലത്ത് ആണ് . ഈ പേര് നോമെൻ നുഡം ആണ് , ഇവയെ ഇത് വരെ ആധികാരികമായി വിശദീകരിക്കുകയോ വർഗ്ഗീകരിക്കുക്കയൊ ചെയ്തിട്ടിലാ.



</doc>
<doc id="311527" url="https://ml.wikipedia.org/wiki?curid=311527" title="അൽഫോൺസ് പുത്രൻ">
അൽഫോൺസ് പുത്രൻ

മലയാളം, തമിഴ് ചലച്ചിത്രസംവിധായകനാണ് അൽഫോൺസ് പുത്രൻ.

ആലുവ കളത്തിൽ ലെയിൻ മാഞ്ഞൂരാൻ വീട്ടിൽ പുത്രൻ പോളിന്റെയും ഡെയ്സി പുത്രന്റെയും മകനായി ജനിച്ചു. ഊട്ടി ലവ്‌ഡേൽ സ്‌കൂളിൽ സ്കൂൾ വിദ്യാഭ്യാസവും ചെന്നൈയിലെ എസ്.എ.ഇ കോളേജിൽ നിന്ന് ഡിജിറ്റൽ ഫിലിം മേക്കിങ് കോഴ്‌സും പൂർത്തിയാക്കി.


</doc>
<doc id="311533" url="https://ml.wikipedia.org/wiki?curid=311533" title="വടയാർ">
വടയാർ

തലയോലപ്പറമ്പ് ഗ്രാമപഞ്ചായത്തിൽ ഉൾപ്പെടുന്ന ഒരു സ്ഥലമാണ് വടയാർ.


</doc>
<doc id="311620" url="https://ml.wikipedia.org/wiki?curid=311620" title="അരുവിക്കര ഉപതെരഞ്ഞെടുപ്പ്, 2015">
അരുവിക്കര ഉപതെരഞ്ഞെടുപ്പ്, 2015

സംസ്ഥാന നിയമസഭാ സ്പീക്കറും അരുവിക്കര നിയമസഭാമണ്ഡലത്തിലെ എം.എൽ.എ-യുമായിരുന്ന ജി. കാർത്തികേയന്റെ മരണത്തെ തുടർന്ന് 2015-ൽ നടന്ന തെരഞ്ഞെടുപ്പായിരുന്നു അരുവിക്കര ഉപതെരെഞ്ഞെടുപ്പ്, 2015. 2015 ജൂൺ 27-നു നടന്ന ഉപതെരഞ്ഞെടുപ്പിൽ 77.35% പോളിംഗ് രേഖപ്പെടുത്തിയിരുന്നു. നിലവിലെ യു.ഡി.എഫ് ഗവൺമെന്റിന്റെ വിലയിരുത്തലാവും എന്ന് കരുതുന്നതിനാൽ ഈ ഉപതെരെഞ്ഞെടുപ്പിന് രാഷ്ട്രീയ നിരീക്ഷകർ പ്രാധാന്യം കൽപ്പിച്ചിരുന്നു.
ജൂൺ 30-നു നടന്ന വോട്ടെണ്ണലിൽ യു.ഡി.എഫ് സ്ഥാനാർഥി കെ.എസ്. ശബരീനാഥൻ 10128 വോട്ടുകളുടെ ഭൂരിപക്ഷത്തിൽ വിജയിച്ചു.


</doc>
<doc id="311623" url="https://ml.wikipedia.org/wiki?curid=311623" title="എതുക">
എതുക

എതുക ഒരു ശബ്‌ദാലങ്കാരമാണ്. പദ്യങ്ങളിലെ ഓരോ വരിയിലെയും ദ്വിതീയാക്ഷരങ്ങൾ ഒരുപോലെതന്നെ വരുന്ന പ്രാസവിശേഷത്തിനാണ്‌ 'എതുക' എന്നു പറയുന്നത്‌. 'ദ്വിതീയാക്ഷരപ്രാസം' എന്ന പേരിലും ഇത്‌ അറിയപ്പെടുന്നു. പാട്ടിന് നിർവ്വചനം നല്കുമ്പോൾ ലീലാതിലകകാരൻ എതുകയെ പരാമർശിക്കുന്നുണ്ട്. 

എന്നാണ് ലീലാതിലകത്തിൽ പാട്ടിന് ലക്ഷണം നല്കിയിരിക്കുന്നത്‌. 'മോന' ആദ്യാക്ഷരപ്രാസമാണ്‌. എതുക, മോന, അന്താദിപ്രാസം എന്നിവ പ്രാചീന പാട്ടുകൃതികളിൽ സാർവ്വത്രികമായി ഉപയോഗിച്ചുവന്നിരുന്നു. രാമചരിതം, ഭാരതമാല, കണ്ണശരാമായണം, രാമകഥാപ്പാട്ട്‌, ഭാഷാ ഭഗവദ്‌ഗീത എന്നീ കൃതികളിൽ എതുക പൂർണമായും പ്രയോഗിച്ചിട്ടുണ്ടെന്നു കാണാം. ചെറുശ്ശേരിയും എഴുത്തച്ഛനും കുഞ്ചൻനമ്പ്യാരും ദ്വിതീയാക്ഷരപ്രാസം ധാരാളമായി പ്രയോഗിച്ചിരുന്നു. അതുപോലെ രാമപുരത്തുവാര്യരും ഉണ്ണായിവാര്യരും തങ്ങളുടെ കൃതികളിൽ ദ്വിതീയാക്ഷരപ്രാസം നിബന്ധിച്ചിരുന്നു.

ഉദാഹരണം 1
ഉദാഹരണം 2


</doc>
<doc id="311636" url="https://ml.wikipedia.org/wiki?curid=311636" title="അഴിമതി വിരുദ്ധ ജനാധിപത്യ മുന്നണി">
അഴിമതി വിരുദ്ധ ജനാധിപത്യ മുന്നണി

കേരളത്തിലെ രാഷ്ട്രീയ നിലപാടുള്ളതും സാമുദായികവുമായ സംഘടനകളുടെ കോർഡിനേഷനാണ് അഴിമതി വിരുദ്ധ ജനാധിപത്യ മുന്നണി അഥവാ എ.സി.ഡി.എഫ് (ACDF - Anti Corruption Democratic Front). 2014 ജൂലൈ 14നാണ് സംഘടന രൂപം കൊണ്ടത്‌. മുൻ കേരള ചീഫ് വിപ്പും എം.എൽ.എയുമായ പി.സി. ജോർജ്ജ് അടക്കമുള്ളവർ മുൻകൈയ്യെടുത്താണ് ഇത് രൂപീകരിച്ചത്. പിന്നീട് നിരവധി ചെറുതും വലുതുമായ പിന്നോക്ക - സാമുദായിക സംഘടനകൾ ഇതിന്റെ ഭാഗമായി. നിലവിൽ വി.എസ്.ഡി.പി, ഡി.എച്ച്.ആർ.എം തുടങ്ങി മുപ്പതോളം സംഘടനകൾ ഈ മുന്നണിയുടെ ഭാഗമാണ്. എസ്.ഡി.പി.ഐ തുടങ്ങിയ രാഷ്ട്രീയ പാർട്ടികളുടെയും പിന്തുണ അഴിമതി വിരുദ്ധ ജനാധിപത്യ മുന്നണിക്കുണ്ട്. വി.എസ്.ഡി.പി നേതാവായ വിഷ്ണുപുരം ചന്ദ്രശേഖരനാണ് പ്രസിഡന്റ്. ഡി.എച്ച്.ആർ.എം നേതാവ് സെലീന പ്രക്കാനമാണ് ഓർഗനൈസർ. ജില്ലാ കമ്മറ്റികളും കീഴ്ഘടകങ്ങളുമായി പല ജില്ലകളിലും സജീവമാണ് എ.സി.ഡി.എഫ്.

പ്രവർത്തനത്തിന്റെ ഭാഗമായി ജനവിരുദ്ധ പ്രവർത്തനങ്ങൾ നടത്തുന്നവരെ കുറിച്ചു വിവരശേഖരണം നടത്താൻ പീപ്പിൾസ് ഇൻവസ്റ്റിഗേഷൻ സെല്ലും സർക്കാർ ഓഫീസുകളിലും പൊതുപണം ചിലവിടുന്ന ഇടങ്ങളും കേന്ദ്രീകരിച്ച് വിജിലൻസ് സെല്ലുകളും രൂപീകരിക്കുക തുടങ്ങിയ പ്രവർത്തനങ്ങളും നടത്തുമെന്ന് സംഘടന ഭാരവാഹികൾ പ്രസ്താവിക്കുകയുണ്ടായി

അരുവിക്കര ഉപതെരെഞ്ഞെടുപ്പിൽ സ്ഥാനാർഥിയെ നിർത്തിയതോടെ അഴിമതി വിരുദ്ധ ജനാധിപത്യ മുന്നണി ശ്രദ്ധയാകർഷിച്ചിട്ടുണ്ട്. സ്ഥാനാർഥിയെ നിർണയിച്ച രീതിയും ശ്രദ്ധേയമായിരുന്നു. പൊതു സമ്മതരായ നാല് പേരുടെ പാനൽ തയ്യാറാക്കിയ ശേഷം അരുവിക്കരയിലെ എട്ടു പഞ്ചായത്തുകളിലായി അച്ചടിച്ച ബാലറ്റിൽ അഭിപ്രായ വോട്ടെടുപ്പ് നടന്നു. കൂടുതൽ വോട്ടു നേടിയ ഗവ:തമിഴ്.V.H.S.S പ്രിൻസിപ്പാൾ ആയി റിട്ടയേർഡ് ചെയ്ത കെ.ദാസ് ആണ് സ്ഥാനാർഥിയായി തിരെഞ്ഞെടുക്കപ്പെട്ടത്‌. അരുവിക്കരയിൽ എ.സി.ഡി.എഫ് ഇരുമുന്നണികൾക്കും ആശങ്ക ഉയർത്തുന്ന രീതിയിൽ പ്രവർത്തനം നടത്തുന്നുണ്ട് 



</doc>
<doc id="311639" url="https://ml.wikipedia.org/wiki?curid=311639" title="പരംബ്രത ചാറ്റർജി">
പരംബ്രത ചാറ്റർജി

പരംബ്രത ചാറ്റർജി (; ജനനം ജൂൺ 27, 1981) ഇതൊരു നടനാണ്. ബംഗാളി സിനിമകളിലും പരമ്പര വേഷം ചെയ്തിട്ടുണ്ട്. 2012 കഥ , അത് പോലീസ് ചിത്രങ്ങൾ പങ്ക് പേരുകേട്ടതാണ്.


</doc>
<doc id="311642" url="https://ml.wikipedia.org/wiki?curid=311642" title="നാടാർ (ജാതി)">
നാടാർ (ജാതി)

ഒരു ദക്ഷിണേന്ത്യൻ സമുദായമാണ് നാടാർ ക്ഷത്രിയ സമുദായം. ഷാൻേറ്റാർ എന്ന പേരിലും ഇവർ അറിയപ്പെട്ടിരുന്നു. നാടാർ എന്ന പദത്തിന് തമിഴിൽ 'ഭരിക്കുന്നവൻ' എന്നാണർഥം. 1921 മുതലാണ് നാടാർ എന്ന് ഔദ്യോഗികമായി പ്രയോഗിച്ചു കാണുന്നത്. ദക്ഷിണ തിരുവിതാംകൂർ, തിരുനെൽവേലി ജില്ല, രാമനാഥപുരം, മധുര, തഞ്ചാവൂർ, ചെന്നൈ, ചെങ്കൽപട്ട് എന്നിവിടങ്ങളിലെ ജനസംഖ്യയിൽ ഒരു നിർണായകവിഭാഗം ഈ സമുദായക്കാരാണ്. നാടാർ സമുദായം പൊതുവിൽ അംഗീകരിച്ചു പോന്നിരുന്നത് ഹിന്ദുമതമാണ്. എന്നാൽ നാടാർ സമുദായക്കാരിൽനിന്നും ക്രിസ്തുമതത്തിലേക്ക് പരിവർത്തനം ചെയ്തിട്ടുള്ളവർ ഏറെയുണ്ട്. 1680 കാലത്താണ് മതപരിവർത്തനം ആരംഭിച്ചത്. തമിഴ്നാട്ടിലെ വടക്കൻകുളത്ത് 1685-ൽ ആദ്യത്തെ പള്ളി സ്ഥാപിക്കപ്പെട്ടു. തുടർന്ന് തമിഴ്നാട്ടിൽ 40 ശ.മാ. നാടാർ സമുദായാംഗങ്ങളും ക്രിസ്താനികളായി. പോർച്ചുഗീസ് കാലഘട്ടത്തിൽ കത്തോലിക്കാ സഭയിലും ബ്രിട്ടീഷ് കാലത്തോടെ പ്രൊട്ടസ്റ്റന്റ് സഭയിലും ഇവർ ചേർന്നുതുടങ്ങുകയായിരുന്നു. സ്വമതം വിട്ട് അന്യമതം സ്വീകരിച്ചിട്ടുണ്ടെങ്കിലും പിന്നീടും ഏകോദര സഹോദരഭാവത്തിൽത്തന്നെയാണ് അവർ കഴിഞ്ഞുപോരുന്നത്.നാടാർ വിഭാഗം അവർണ ജാതിയിൽ ഉൾപ്പെടുന്നു.മാറുമറയ്ക്കാൻ ഉള്ള അവകാശങ്ങൾക്കു വേണ്ടി,പൊതുനിരത്തിൽ കുടി നടക്കാൻ ഉള്ള സഞ്ചാര സ്വാതന്ദ്രത്തിനുവേണ്ടി,നാടാർ വിഭാഗങ്ങൾ നടത്തിയ ചാന്നാർ ലഹള പ്രശസ്തമാണ്. വൈകുണ്ഠസ്വാമി ഇവരുടെ നേതൃസ്ഥാനീയനും നവോത്ഥാന നായകനും ആണ്.

ദക്ഷിണ തിരുവിതാംകൂറിൽ നാടാർ സമുദായത്തിലെ സ്ത്രീകൾ മാറുമറയ്ക്കാൻ പാടില്ല എന്ന ആചാരം നിലവിലിരുന്നു. ഹിന്ദുമതത്തിൽപ്പെട്ടവർക്കുമേൽ അടിച്ചേല്പിച്ച ഈ അവകാശലംഘനത്തെ ക്രിസ്തുമതത്തിലേക്ക് പരിവർത്തനം ചെയ്തവർക്ക് കുറെയൊക്കെ മറികടക്കാനായി. എന്നാൽ ക്രിസ്തുമതം സ്വീകരിച്ച നാടാർ സ്ത്രീകൾക്കെതിരെ അധികാരികൾ പല നടപടികളും പീഡനമുറകളും കൈക്കൊണ്ടു. അതിനെതിരായ സംഘടിത പ്രതിരോധങ്ങളാണ് ചാന്നാർ ലഹള എന്ന പേരിൽ അറിയപ്പെടുന്നത്. 
J C Daniel




</doc>
<doc id="311643" url="https://ml.wikipedia.org/wiki?curid=311643" title="വി.എസ്.ഡി.പി">
വി.എസ്.ഡി.പി

നാടാർ സമുദായത്തിനിടയിൽ പ്രവർത്തിക്കുന്ന ഒരു സാമൂഹിക സംഘടനയാണ് വി.എസ്.ഡി.പി. വൈകുണ്ഠ സ്വാമി ധർമപരിപാലന യോഗം എന്നാണ് സംഘടനയുടെ പൂർണ്ണ നാമം. ഹിന്ദു ക്രിസ്ത്യൻ മതവ്യത്യാസം ഇല്ലാതെ നാടാർ ജാതിയെ പ്രതിനിധീകരിക്കുന്നു എന്ന് എന്ന് വി.എസ്.ഡി.പി അവകാശപ്പെടുന്നു. വിഷ്ണുപുരം ചന്ദ്രശേഖരനാണ് നിലവിൽ വി.എസ്.ഡി.പി പ്രസിഡന്റ്.


</doc>
<doc id="311645" url="https://ml.wikipedia.org/wiki?curid=311645" title="നേച്ചർ കൺസർവേഷൻ ഫൗണ്ടേഷൻ">
നേച്ചർ കൺസർവേഷൻ ഫൗണ്ടേഷൻ

മൈസൂർ ആസ്ഥാനമായ ഒരു സർക്കാറിതര വന്യജീവി സംരക്ഷണ, ഗവേഷണ സ്ഥാപനമാണ്‌ നേച്ചർ കൺസർവേഷൻ ഫൗണ്ടേഷൻ. ഇന്ത്യയിൽ വന്യജീവി സംരക്ഷണത്തിൽ ശാസ്ത്രത്തിന്റെ ഉപയോഗം അവർ പ്രചരിപ്പിക്കുന്നു.
സംഘടന 1996ൽ സ്ഥാപിച്ചു. ശാസ്ത്രാധിഷ്ഠിതവും, സാമൂഹിക പ്രതിബന്ധതയോടെയുമുള്ള പരിപാലനം നിർവഹിക്കുക എന്നതാണ് അവരുടെ ലക്ഷ്യം.

ഈ സംഘടന വൈവിധ്യമുള്ള വാസസ്ഥലങ്ങളിൽ പ്രവർത്തിച്ചുവരുന്നു. ഉയർന്ന പ്രദേശങ്ങളിൽ നടത്തുന്ന പ്രവർത്തനങ്ങൾ മനുഷ്യനും മൃഗങ്ങളുമായുള്ള സംഘർഷത്തിലും, വംശനാശഭീഷണിയുള്ള സ്പീഷീസുകളായ മഞ്ഞുപുലികളേയും ടിബറ്റൻ ഗസെല്ലാകളേയും സംരക്ഷിക്കുന്നതിലും കേന്ദ്രീകരിച്ചിരിക്കുന്നു. 
പ്രദേശവാസികളുടെ വളർത്തുമൃഗങ്ങളെ ഇരകളാക്കുന്നതിനു തിരിച്ചടിയായി സ്നോ ലെപാർഡുകളെ കൊല്ലുന്നതിനെ തടയാൻ വേണ്ടി ഒരു വളർത്തുമൃഗ ഇൻഷുറൻസ് പദ്ധതിക്ക് തുടക്കമിട്ടു. സംഘടന ഇന്റർനാഷനൽ സ്നോ ലെപാർഡ് ട്രസ്റ്റ്, ഇന്ത്യാ ഗവണ്മെന്റ് എന്നിവയുടെ സഹകരണത്തോടെ പ്രോജക്റ്റ് ടൈഗർ പോലെ ഹിമാലയൻ ഭൂപ്രകൃതിയിലെ വന്യജീവികളുടെ സംരക്ഷണത്തിനായുള്ള പ്രോജക്റ്റ് ലെപാർഡ് ആരംഭിച്ചു. 

സ്ഥാപകരായ ചാരുദത്ത് മിശ്ര, എം.ഡി. മധുസുദൻ എന്നിവർ "ഗ്രീൻ ഓസ്ക്കാർ" എന്നറിയപ്പെടുന്ന വിറ്റ് ലി പുരസ്ക്കാരം യഥാക്രമം 2005, 2009 വർഷങ്ങളിൽ നേടി. ചാരുദത്ത് മിശ്രയ്ക്ക് അവാർഡ് ലഭിച്ചത് ഉയർന്ന പ്രദേശങ്ങളിലെ സംരക്ഷണ പ്രവർത്തനങ്ങൾക്കാണ്. പശ്ചിമഘട്ട മലനിരകളിലെ മനുഷ്യനും, പ്രകൃതിയും തമ്മിലുള്ള സംഘർഷം കുറയ്ക്കാനായി നടത്തിയ പ്രവർത്തനങ്ങൾക്കുള്ള അംഗീകാരമായാണ് മധുസൂധന് ബഹുമതി നൽകിയത്. 2013ൽ ഒരു ദശാബ്ദക്കാലം നീണ്ടുനിന്ന വേഴാമ്പാലുകളെ സംരക്ഷിക്കാൻ വേണ്ടി നടത്തിയ പ്രവർത്തനങ്ങൾക്ക് അപരാജിത ദത്തയ്ക്ക് വിറ്റ് ലി പുരസ്ക്കാരം സമ്മാനിച്ചു.2006ൽ പ്രകൃതി സംരക്ഷണത്തിലെ ശ്രദ്ധേയമായ പ്രവർത്തനങ്ങൾക്ക് സംഘടന സൊസൈറ്റി ഫോർ കൺസർവേഷൻ ബയോളജിയിൽ നിന്നും ഡിസ്റ്റിങ്യൂഷ്ഡ് സർവ്വീസ് പുരസ്ക്കാരം നേടി. സംഘടനയുടെ ഫീൽഡ് കോർഡിനേറ്ററായ സുശിൽ ഡോർജേയ്ക്ക് സ്പിതി, ലഡാക്ക് എന്നിവിടങ്ങളിലെ മനുഷ്യനും, പ്രകൃതിയും തമ്മിലുള്ള സംഘർഷത്തിലെ പ്രവർത്തനങ്ങൾക്ക് വാൻ ടിയൻഹോവൻ ഫൗണ്ടേഷൻ അവാർഡ് ലഭിച്ചു.ref>Details of the Award from the website of the Van Tienhoven Foundation for International Nature Protection</ref> എൻ. സി. എഫിലെ മുതിർന്ന ശാസ്ത്രജ്ഞയായ അപരാജിത ദത്തയ്ക്ക് ന്യൂയോർക്ക് ആസ്ഥാനമായുള്ള വിങ്സ് വേൾഡ് ക്വിസ്റ്റിന്റെ 2009 ലെ വിമൺ ഓഫ് ഡിസ്ക്കവറി ഹ്യുമാനിറ്റി പുരസ്ക്കാരം വൈൽഡ് ലൈഫ് ബയോളജിയിലെ ആജീവനാന്തസമർപ്പണത്തിനും, നംദഫ ടൈഗർ റിസർവിലെ പ്രവർത്തനങ്ങൾക്കും അർഹമായി. അതുകൂടാതെ നാഷനൽ ജ്യോഗ്രഫിക്കൽ സൊസൈറ്റി 2010ലെ എമേർജിംഗ് എക്സ്പ്ലോററായി അവരെ തിരഞ്ഞെടുത്തു. അത് ലോകത്തിലെ "14 മാർഗദർശകരെ അംഗീകരിച്ചു".ശാസ്ത്രജ്ഞനായ എം. അനന്ദകുമാറിന് 2015-ൽ വിറ്റ് ലി പുരസ്ക്കാരം ലഭിച്ചു.



</doc>
<doc id="311687" url="https://ml.wikipedia.org/wiki?curid=311687" title="ഇശ്റത്ത് ജഹാൻ വ്യാജ ഏറ്റുമുട്ടൽ കൊല">
ഇശ്റത്ത് ജഹാൻ വ്യാജ ഏറ്റുമുട്ടൽ കൊല

2004 ജൂൺ 15ന് അന്നത്തെ ഗുജറാത്ത് മുഖ്യമന്ത്രിയായിരുന്ന നരേന്ദ്ര മോഡിയെ വധിക്കാൻ വന്നവർ എന്നാരോപിച്ച് അഹമ്മദാബാദിന് സമീപമുള്ള കൊത്താർപൂരിൽ വെച്ച് നാലു പേരെ ഗുജറാത്ത് പോലീസ് വെടിവെച്ചു കൊന്ന സംഭവമാണ് ഇശ്റത്ത് ജഹാൻ വ്യാജ ഏറ്റുമുട്ടൽ കൊല എന്ന പേരിൽ അറിയപ്പെടുന്നത്. മുബൈ സ്വദേശിനിയും കോളേജ് വിദ്യാർഥിനിയുമായ 19വയസ്സുകാരി ഇശ്റത്ത് ജഹാൻ, മലയാളിയും മുംബൈയിൽ വ്യാപാരിയുമായ പ്രാണേഷ് കുമാർ എന്ന ജാവീദ് ശൈഖ്, പാകിസ്താൻ സ്വദേശികളെന്നാരോപിക്കുന്ന അംജദ് അലി റാണ, സീഷാൻ ജൗഹർ അബ്ദുൽ ഗനി എന്നിവരാണ് കൊല്ലപ്പെട്ട നാലുപേർ. സംഭവം പിന്നീട് ഗുജറാത്ത് പോലീസിലെ ഒരു വിഭാഗം സർക്കാറിലെ ചിലരുടെ പിന്തുണയോടെ നടത്തിയ ക്രൂരമായ കൊലപാതകമായിരുന്നു എന്ന് തെളിഞ്ഞു.

മുംബൈയിൽ നിന്നും തീവ്രവാദി സംഘം നീല ഇൻഡിക്ക കാറിൽ ഗാന്ധിനഗറിലേക്ക് വരുന്നുണ്ടെന്ന കേന്ദ്ര ഇന്റലിജെൻസ് റിപ്പോർട്ട് പ്രകാരം നടത്തിയതാണ് ഏറ്റുമുട്ടൽ എന്നായിരുന്നു പോലീസ് ഭാഷ്യം. എന്നാൽ കേന്ദ്ര രഹസ്യാന്വേഷണ ഏജൻസി അത്തരം ഒരു വിവരം നൽകിയിട്ടില്ലെന്ന് അൽപദിവസങ്ങൾക്കകം വെളിപ്പെട്ടു. അന്ന് തന്നെ ഏറ്റുമുട്ടൽ വ്യാജമാണെന്ന് ആരോപണമുയർന്നു. എന്നാൽ മുഖ്യധാരാ മാധ്യമങ്ങളെ കൂട്ട് പിടിച്ചു മോഡി സർക്കാരും ഗുജറാത്ത് പോലീസും അതിനെ എതിർത്തു.


</doc>
<doc id="311690" url="https://ml.wikipedia.org/wiki?curid=311690" title="മോറോ ഇസ്‌ലാമിക്ക് ലിബറേഷൻ ഫ്രണ്ട്">
മോറോ ഇസ്‌ലാമിക്ക് ലിബറേഷൻ ഫ്രണ്ട്

ദക്ഷിണ ഫിലിപ്പൈൻസിലെ മുസ്‌ലിം ന്യൂനപക്ഷമായ മോറോ മുസ്‌ലിങ്ങൾക്കിടയിൽ സ്വാധീനമുള്ള ഒരു സായുധ ഗ്രൂപ്പാണ് മോറോ ഇസ്‌ലാമിക്ക് ലിബറേഷൻ ഫ്രണ്ട്. 1978 മുതൽ സർക്കാറുമായി പോരാട്ടരംഗത്തുള്ള ഇവർ 2014ലെ സമാധാന ചർച്ചകളെ തുടർന്ന് ഇന്ന് സമാധാനത്തിന്റെ പാതയിലാണ്.


</doc>
<doc id="311696" url="https://ml.wikipedia.org/wiki?curid=311696" title="ഹാവേരി ജില്ല">
ഹാവേരി ജില്ല

കർണാടക സംസ്ഥാനത്തിന്റെ മദ്ധ്യഭാഗത്തായി സ്ഥിതിചെയ്യുന്ന ജില്ലയാണ് ഹാവേരി ജില്ല.  2001-ലെ കണക്കുകൾ പ്രകാരം ജനംസഖ്യ 14,39,116 ആണ്, ഇതിൽ  20.78% ആളുകൾ നഗരങ്ങളിലാണ് താമസിക്കുന്നത്.

ഈ ജില്ലയുടെ ആസ്ഥാനമായ ഹവേരി ബാംഗ്ലൂരിൽ നിന്നും 335 കിലോമീറ്റർ അകലെയായി സ്ഥിതിചെയുന്നു. വടക്കു ധാർവാഡ് ജില്ല, വടക്കുകിഴക്ക് ഗദഗ് ജില്ല. കിഴക്കു ബെല്ലാരി ജില്ല . തെക്ക് ദാവൺഗരെ ജില്ല, തെക്കുപടിഞ്ഞാറ് ഷിമോഗ ജില്ല, പടിഞ്ഞാറും വടക്കുപടിഞ്ഞാറും ഉത്തര കന്നഡ ജില്ല എന്നിവയാണ് ഹാവേരി ജില്ലയുടെ അതിർത്തികൾ. ഈ ജില്ലയിൽ ഉൾപ്പെടുന്ന പ്രദേശങ്ങൾ നേരത്തെ ധാർവാഡ് ജില്ലയുടെ ഭാഗമായിരുന്നു. .


</doc>
<doc id="311703" url="https://ml.wikipedia.org/wiki?curid=311703" title="എസ്.ആർ. ജാനകീരാമൻ">
എസ്.ആർ. ജാനകീരാമൻ

കർണാടക സംഗീതജ്ഞനും സംഗീത പണ്ഡിതനുമാണ്എസ്.ആർ. ജാനകീരാമൻ. കേന്ദ്ര സംഗീതനാടക അക്കാദമി അവാർഡ്, കേന്ദ്ര സംഗീതനാടക അക്കാദമി ഫെലോഷിപ് തുടങ്ങിയവ ലഭിച്ചിട്ടുണ്ട്
ലാൽഗുഡിയിൽ ജനിച്ചു. ടൈഗർ വരദാചാരി, ടി. ബൃന്ദ, മുസിരി സുബ്രമണ്യ അയ്യർ ഉൾപ്പെടെ നിരവധി പ്രമുഖരുടെ പക്കൽ സംഗീതമഭ്യസിച്ചു. തിരുപ്പതി ശ്രീ വെങ്കിടേശ്വര സംദീത കോളേജിലെ സംഗീത വകുപ്പു മേധാവിയായിരുന്നു. 


</doc>
<doc id="311705" url="https://ml.wikipedia.org/wiki?curid=311705" title="ദ്വാരം ദുർഗാപ്രസാദ് റാവു">
ദ്വാരം ദുർഗാപ്രസാദ് റാവു

വയലിൻ വാദകനാണ് ദ്വാരം ദുർഗാപ്രസാദ് റാവു. 2014 ലെ കേന്ദ്ര സംഗീത നാടക അക്കാദമി അവാർഡ് ലഭിച്ചിട്ടുണ്ട്. 
പ്രസിദ്ധ വയലിൻ വാദകനായ ദ്വാരം നരസിംഹ റാവു നായിഡുവിന്റെ മകനാണ്. 


</doc>
<doc id="311707" url="https://ml.wikipedia.org/wiki?curid=311707" title="ടി.എ. കലിയമൂർത്തി">
ടി.എ. കലിയമൂർത്തി

തവിൽ വാദകനാണ് ടി.എ. കലിയമൂർത്തി. 2014 ലെ കേന്ദ്ര സംഗീത നാടക അക്കാദമി അവാർഡ് നേടിയിട്ടുണ്ട്.

നാമഗിരിപേട്ടൈ കൃഷ്ണനും ഷേക്ക് ചിന്ന മൗലാനയുമുൾപ്പെടുള്ള നാഗസ്വര കലാകാരന്മാർക്ക് തവിലിൽ അകമ്പടി സേവിച്ചിട്ടുണ്ട്.


</doc>
<doc id="311757" url="https://ml.wikipedia.org/wiki?curid=311757" title="വാട്ടർലൂ യുദ്ധം">
വാട്ടർലൂ യുദ്ധം

നെപ്പോളിയൻ ബോണപ്പാർട്ടിന്റെ നേതൃത്വത്തിലുള്ള ഫ്രഞ്ച് സൈന്യവും ബ്രിട്ടന്റെ നേതൃത്വത്തിൽ യൂറോപ്യൻ സഖ്യ സൈന്യവും തമ്മിൽ ഫ്രാൻസിലെ വാട്ടർലൂവിൽ 1815 ജൂൺ 18 ഞായറാഴ്ച നടന്ന യുദ്ധമാണ് വാട്ടർലൂ യുദ്ധം. യുദ്ധവീരനും ഫ്രഞ്ച് ചക്രവർത്തിയുമായ നെപ്പോളിയൻ ബോണപ്പാർട്ടിന്റെ അവസാന യുദ്ധം എന്ന നിലയിൽ ചരിത്രപ്രസിദ്ധമാണ് ഈ യുദ്ധം. ഈ യുദ്ധത്തിലെ പരാജയത്തോടെ ഫ്രാൻസിൽ നെപ്പോളിയന്റെ ഭരണം അവസാനിച്ചെന്നു മാത്രമല്ല, യൂറോപ്പിൽ ഫ്രാൻസിന്റെ മേൽക്കോയ്മയും അവസാനിച്ചു. 
ആറാം സൈനികക്കൂട്ടായ്മയുടെ സംഘടിതമായ ആക്രമണത്തിൽ പരാജയമടഞ്ഞ നെപ്പോളിയൻ നിരുപാധികമായ സ്ഥാനത്യാഗത്തിന് തയ്യാറായി. 1814 ഏപ്രിൽ 11-ന് ഫോൺടേൻബ്ലു ഉടമ്പടിയിൽ ഒപ്പു വെച്ചു.ഈ ഉടമ്പടിപ്രകാരം നെപോളിയനും പത്നി മരിയാ ലൂയിസക്കും നാമമാത്രമായെങ്കിലും ചക്രവർത്തി പദം ഉപയോഗിക്കാനുള്ള അനുവാദം ലഭിച്ചു. പാർമാ, പ്ലാസെൻഷിയാ, ഗാലെൻസിയ എന്നീ നാട്ടുരാജ്യങ്ങൾ മരിയാ ലൂയിസക്ക് പതിച്ചു കിട്ടി. നെപോളിയനും കുടുംബത്തിനും മുൻപത്നി ജോസ്ഫൈനും വാർഷികവേതനവും അനുവദിച്ചിരുന്നു. പക്ഷേ മുഖ്യ നിബന്ധന നെപ്പോളിയൻ ഫ്രാൻസിനു പുറത്ത്, എഴുനൂറുമൈലകലെ, കോഴ്സിക്കക്കു കിഴക്കായുള്ള, എൽബാ ദ്വീപിലേക്കു താമസം മാറ്റണമെന്നതായിരുന്നു. കൂടെ ഒരു ചെറിയ സംഘം അംഗരക്ഷകരെ കൊണ്ടുപോവുകയുമാവാം, പക്ഷേ മരിയാ ലൂയിസക്കും പുത്രനും നെപോളിയനെ അനുഗമിക്കാൻ അനുവാദം ലഭിച്ചില്ല. ഫ്രഞ്ചു രാഷ്ട്രീയരംഗത്തു നിന്ന് നെപോളിയൻ അപ്രത്യക്ഷനായതോടെ രാജപക്ഷവും റിപബ്ലിക്കൻ കക്ഷിയും തീവ്രവാദികളും തമ്മിലുള്ള ഭിന്നിപ്പുകൾ വീണ്ടും രൂക്ഷമായി. സഖ്യകക്ഷികളുടെ പിന്തുണ രാജപക്ഷത്തിനായിരുന്നു.

യുദ്ധാനന്തരം ഫ്രാൻസിനു മേൽ സഖ്യകക്ഷികൾ പലേ നിബന്ധനകളും ചുമത്തി. പാരിസ് ഉടമ്പടി എന്നറിയപ്പെടുന്ന ഈ ഉടമ്പടിയിൽ
1814 മെയ് 30-ന്- ഒപ്പു വെച്ചത് ലൂയി പതിനെട്ടാമന്റെ സഹോദരൻ അർത്വാ പ്രഭുവായിരുന്നു. ലൂയി പതിനെട്ടാമൻ സിംഹാസനത്തിലേക്ക് ക്ഷണിക്കപ്പെട്ടു, ബർബോൺ രാജവാഴ്ച പുനസ്ഥാപിക്കപ്പെട്ടു. യുദ്ധത്തിലൂടെ ഫ്രാൻസ് അനധികൃതമായി പിടിച്ചെടുത്ത പ്രവിശ്യകൾ തിരിച്ചു കൊടുക്കണമെന്നതും കരാറിലെ നിബന്ധനയായിരുന്നു. ലൂയി പതിനെട്ടാമൻ എല്ലാം സമ്മതിച്ചുകൊടുത്തു. ലൂയി പതിനെട്ടാമന്റെ രീതികൾ ഫ്രഞ്ചു ജനതക്ക് രുചിച്ചില്ല.മാത്രമല്ല ഫ്രഞ്ചു താത്പര്യങ്ങൾ പരിഗണിക്കാതെ, രാജാവ് സഖ്യകക്ഷികൾക്ക് വളരെയധികം ആനുകൂല്യങ്ങൾ നല്കുകയും ചെയ്തു. ഇതോടെ നെപ്പോളിയന് അനുകൂലമായ ശബ്ദങ്ങൾ ജനങ്ങൾക്കിടയിൽ ഉയർന്നു തുടങ്ങി.
എൽബയിൽ വിവരങ്ങൾ എത്തിക്കൊണ്ടിരുന്നു. ഫോൺടേൻബ്ലു ഉടമ്പടി പ്രകാരം നെപോളിയന് ലഭിക്കേണ്ടിയിരുന്ന വാർഷികവേതനം നല്കുന്നതിൽ ഫ്രഞ്ചു കിരീടം വീഴ്ച്ച വരുത്തി. മാത്രമല്ല, മറ്റു ഉപാധികൾ സംഖ്യകക്ഷികളും പാലിച്ചില്ല. അതോടെ ഉടമ്പടി പാലിക്കാൻ താനും പ്രതിബന്ധനല്ലെന്ന് നെപ്പോളിയനും നിശ്ചയിച്ചു. തിരിച്ചു ചെന്നാൽ ഫ്രഞ്ചുജനത തനിക്ക് പൂർണപിന്തുണ നല്കുമെന്ന് നെപ്പോളിയനു വിവരം ലഭിച്ചു. 1815 ഫെബ്രുവരി 27-ന് നന്നേ പുലർച്ചെ നെപ്പോളിയൻ തന്റെ കൊച്ചു കപ്പലിലും ആയിരത്തോളം വരുന്ന അകമ്പടി സൈന്യം മൂന്നു ചരക്കു കപ്പലുകളിലായി എൽബ വിട്ടു. 

നെപോളിയനെ എൽബയിലേക്കു ബഹിഷ്കരിച്ചശേഷം സഖ്യകക്ഷികൾ 1814 സപ്റ്റമ്പറിൽ വിയന്നയിൽ വെച്ചു സമ്മേളിച്ചു. ഈ സമ്മേളനം, ഒരു കണക്കിന് പാരിസ് ഉടമ്പടിയുടെ തുടർച്ചയായിരുന്നു. ഫ്രാൻസിന്റെ അധീനതയിൽ നിന്ന് വിമുക്തമാക്കപ്പെട്ട പ്രദേശങ്ങൾ എങ്ങനെ ഭാഗിക്കണമെന്നതായിരുന്നു പ്രധാന വിഷയം. പല മേഖലകളേയും കുറിച്ച് നിർണായകമായ തീരുമാനം കുഴപ്പം പിടിച്ചതായിരുന്നു. കാരണം അവ ചെലപ്പോഴൊക്കെ സ്വതന്ത്രപ്രവിശ്യകളായിരുന്നു. മറ്റു ചെലപ്പോൾ പലരും മാറിമാറി കൈവശം വച്ചിരുന്നു. യൂറോപ്പിൽ സമാധാനം ഉറപ്പു വരുത്താൻ അധികാരസന്തുലനം നിലനിർത്തേണ്ടത് അത്യാവശ്യമാണെന്ന കാര്യത്തിൽ ആർക്കും സംശയമില്ലായിരുന്നു. ഈ ഉന്നതതലസമ്മേളനത്തിൽ ഫ്രാൻസിനെ ഉൾക്കൊള്ളിക്കേണ്ട എന്നായിരുന്നു ആദ്യ തീരുമാനമെങ്കിലും പിന്നീട് ഫ്രഞ്ചു നയതന്ത്രവിദഗ്ദ്ധൻ ടാലിറാങ്ങ് പങ്കു ചേർന്നു. സംഖ്യകക്ഷികൾക്കിടയിലും രഹസ്യ വാഗ്ദാനങ്ങളും ഒത്തു തീർപ്പുകളും ഉണ്ടായി. ചർച്ച ഒരു വിധത്തിൽ കരക്കടുക്കുമ്പോഴായിരുന്നു നെപോളിയൻ പാരീസിൽ തിരിച്ചെത്തിയത്. നെപോളിയനെ ക്ഷീണിപ്പിക്കാൻ ഫ്രാൻസിനെ വിഭജിക്കേണ്ട നില വരുമെന്നായപ്പോൾ ടാലിറാങ്ങ് അതിനെ ശക്തമായി എതിർത്തു. ശത്രു ഫ്രാൻസല്ല, നെപോളിയനാണെന്ന് വാദിച്ചു. സഖ്യകക്ഷികൾ അതു ശരിവെച്ചു,

നെപോളിയൻ ഫ്രഞ്ചു മണ്ണിൽ തിരിച്ചെത്തിയതറിഞ്ഞ വിയന്ന കോൺഗ്രസ് , 1815 മാർച് 13-ന് വിഖ്യാപനം പുറപ്പെടുവിച്ചു. കരാറു ലംഘിച്ച് എൽബയിൽ നിന്നു പുറത്തു കടന്നതിനും ദുരുദ്ദേശപരമായി ഫ്രാൻസിലേക്ക് പ്രവേശിച്ചതിനും നെപോളിയൻ നിയമദൃഷ്ട്യാ കുറ്റവാളിയാണന്നായിരുന്നു ചുരുക്കം. ബ്രിട്ടൻ, ഓസ്ട്രിയ, റഷ്യ, പ്രഷ്യ, പോർട്ടുഗൽ, സ്പെയിൻ, സ്വീഡൻ എന്നീ രാഷ്ട്രങ്ങളിലെ പ്രതിനിധികളോടൊപ്പം ഫ്രാൻസിനു വേണ്ടി ടാലിറാങ്ങും ഇതിൽ ഒപ്പു വെച്ചു.

മാർച്ച് ഒന്നിന് കാൻ തുറമുഖത്തിനടുത്ത് ഇറങ്ങിയ നെപ്പോളിയനും സംഖവും പാരീസ് ലക്ഷ്യമാക്കി യാത്രതിരിച്ചു. വഴിനീളെ ജനങ്ങളും, പഴയ സൈനികരും ഈ സംഘത്തിന് സ്വാഗതമോതുകയും ഒപ്പം ചേരുകയും ചെയ്തു. മാർഗ്ഗമദ്ധ്യേ ഒരിക്കൽ പോലും രക്തം ചിന്താതെ നെപ്പോളിയനും സംഖവും, വമ്പിച്ച ജനപിന്തുണയോടെ മാർച്ച് 20-ന് പാരിസിൽ ടുയിലെറി കൊട്ടാരത്തിലെത്തി.. ലൂയി പതിനെട്ടാമനും രാജകുടുംബാംഗങ്ങളും ഭയാശങ്കകളോടെ തലസ്ഥാനം ഉപേക്ഷിച്ച് മറ്റിടങ്ങളിൽ അഭയം തേടിയിരുന്നു . സമയം ഒട്ടും പാഴാക്കാതെ നെപോളിയൻ ഭരണകാര്യങ്ങളിൽ ശ്രദ്ധ ചെലുത്തി. 
നെപോളിയന്റെ സൈന്യസന്നാഹങ്ങളെക്കുറിച്ചറിവു കിട്ടിയതോടെ സഖ്യകക്ഷികളും ഒരുക്കങ്ങൾ തുടങ്ങി. 
ഫ്രാൻസിനെ വിവിധദിശകളിൽ നിന്ന് ആക്രമിക്കാനായിരുന്നു സഖ്യശക്തികളുടെ തന്ത്രം. എല്ലാ സൈന്യനിരകളുടെയും ലക്ഷ്യസ്ഥാനം പാരീസായിരിക്കും. വടക്ക് ബ്രസൽസ്സിൽ നിന്ന് ഇംഗ്ലീഷ് ജനറൽ വെല്ലിംഗ്ടണിന്റേയും പ്രഷ്യൻ ജനറൽ ബ്ലൂഷറുടേയും നേതൃത്വത്തിൽ യഥാക്രമം ആംഗ്ലോ-ഡച്ചു സൈനികരും പ്രഷ്യൻ സൈനികരും ഓരോ ലക്ഷം വീതം. റൈൻ നദിയുടെ തീരത്ത് ഷ്വാസെൻബർഗന്റെ കീഴിൽ രണ്ടരലക്ഷത്തിലധികം പ്രഷ്യൻ സൈനികർ,ജർമനിയിലൂടെ രണ്ടു ലക്ഷം റഷ്യൻപടയാളികൾ, ആൽപ്സ് മലയടിവാരത്തിലൂടെ അറുപതിനായിരം ഓസ്ട്രിയൻ പടയാളികൾ. ഈ സൈനികർക്കൊക്കെ വേണ്ടവിധത്തിൽ സഹായങ്ങളെത്തിച്ചുകൊടുക്കാൻ ബ്രിട്ടീഷ് നാവികസൈന്യവും തയ്യാറായി നിന്നു.
സഖ്യശക്തികളുടെ മുഖ്യസൈന്യാധിപൻ വെല്ലിംഗ്ടൺ പ്രഭു ആയിരുന്നു. 
ദേശഭക്തിയും, ഫ്രാൻസിന്റെ അഭിമാനവും അഖണ്ഡതയും എടുത്തുകാട്ടി വളരെ ചുരുങ്ങിയ സമയം കൊണ്ട് രണ്ടുലക്ഷത്തിൽപ്പരം സൈനികരെ സംഘടിപ്പിക്കാൻ നെപ്പോളിയനു കഴിഞ്ഞു. പക്ഷേ ശത്രുസൈന്യത്തിന്റെ കൂട്ടുബലത്തിനു മുന്നിൽ ഇത് നിസ്സാരമായിരുന്നു. നെപോളിയന്റെ മുന്നിൽ രണ്ടു സാധ്യതകളാണ് ഉണ്ടായിരുന്നത്. ഒന്നുകിൽ ,സർവസൈനികശക്തിയും പാരീസിൽ കേന്ദ്രീകരിച്ച് ശത്രുവിന്റെ വരവും പ്രതീക്ഷിച്ചിരിക്കുക. അതല്ലെങ്കിൽ, പാരിസിന്റെ രക്ഷക്കായി ഒരു ചെറുസൈന്യത്തെ നിർത്തി ബാക്കിയുള്ളവരേയും കൂട്ടി മുന്നോട്ടു ചെന്ന് അതിർത്തിക്കപ്പുറത്ത് ശത്രുവിനെനേരിടുക. നെപോളിയൻ രണ്ടാമത്തെ മാർഗ്ഗമാണ് സ്വീകരിച്ചത്. ശത്രുസൈന്യങ്ങളെ അവർ ഒറ്റക്കെട്ടാകുംമുമ്പ് , ഒറ്റക്കൊറ്റക്ക് നേരിടണം, അതും അതിവേഗം, ആകസ്മികമായി. ഇത്തരമൊരു പദ്ധതിയാണ് നെപോളിയൻ ആസൂത്രണം ചെയ്തത്. ആദ്യമായി വടക്ക് വെല്ലിംഗണിന്റേയും ബ്ലൂഷറുടേയും സൈന്യങ്ങൾ ബ്രസൽസിൽവെച്ച് ഒന്നു ചേരുന്നതു തടയാൻ നെപോളിയൻ തീരുമാനിച്ചു.

ജൂൺ 12-ന് അതിരാവിലെ പാരിസിൽ നിന്നു പുറപ്പെട്ട്, നെപോളിയനും സൈന്യവും ഇരുനൂറ്റിയൻപതുമൈൽ അകലെ ഫ്രാൻസിന്റെ വടക്കൻ അതിർത്തിയിൽ അവെസ്നെസിൽ എത്തിച്ചേർന്നു. അമ്പതു മൈലകലെയായിരുന്ന ബ്രസൽസ്. വെല്ലിംഗ്ടണിന്റെ സൈന്യം അവിടെ താവളമടിച്ചിരുന്നു. പക്ഷേ ബ്ലുഷറുടെ സൈന്യം ഏതാനും മൈലുകൾ അകലെയായിരുന്നു.ജൂൺ 15-ന് നന്നേ പുലർച്ചെ തീരെ പ്രതീക്ഷിച്ചിരിക്കാത്ത അവസരത്തിലാണ് ജനറൽ സീറ്റന്റെ നേതൃത്വത്തിലുള്ള പ്രഷ്യൻ പടയെ നെപ്പോളിയൻ ആക്രമിച്ചു തോൽപിച്ചത്. അവിടന്ന് ഏതാനും മൈലകലെ പടിഞ്ഞാറു ഭാഗത്തായി ബ്രസ്സൽസിലേക്കുള്ള തന്ത്രപ്രാധാന്യവുമുള്ള നാൽക്കവല പട്ടണം, ക്വാത്ര്-ബ്രാസ്, കിഴക്ക് ബ്ലൂഷറുടെ സൈനികത്താവളം നമൂർ. ക്വാത്ര്-ബ്രാസ് കൈയടക്കിയാൽ പ്രഷ്യൻ പടയുടെ നീക്കങ്ങളെ തടുക്കാം. നാല്പതിനായിരം സൈനികരേയും കൊണ്ട് ക്വാത്ര്-ബ്രാസ് ഉടൻ സ്വന്തം അധീനതയിലാക്കാൻ ജനറൽ നേയ്ക്ക് നിർദ്ദേശം നല്കിയശേഷം നെപോളിയനും ഒരുസംഘം സൈനികരും അന്നു സായാഹ്നത്തോടെ ലിഗ്നിയിലേക്കു നീങ്ങി.
ജനറൽ നേ ജൂൺ പതിനഞ്ചിനു രാത്രിതന്നെ ക്വാത്ര് -ബ്രാസിലെത്തിയെങ്കിലും തന്ത്രപ്രധാനമായ നാല്ക്കവല പ്രതിരോധിക്കുന്നതിൽ കാലതാമസം വരുത്തി. മൂന്നു ദിവസമായി തുടർച്ചയായി പെയ്തുകൊണ്ടിരുന്ന കനത്തമഴകാരണം പാതകൾ ചളിക്കുണ്ടുകളായി മാറിയിരുന്നു, സൈന്യവും അത്യന്തം ക്ഷീണിതരായിരുന്നു. ഇരുട്ടും മഴയും കാരണം കാലാൾപ്പടക്കും കുതിരപ്പടക്കും സുഗമമായി മുന്നോട്ടു നീങ്ങാനായില്ല. കവല വളയുന്നത് പിറ്റേന്ന് അതിരാവിലേക്കു മാറ്റിവെച്ച് ജനറൽ നേയുടെ സൈന്യം അന്നു രാത്രി വിശ്രമിച്ചു. പക്ഷേ ക്വാത്ര്-ബ്രാസ് സുരക്ഷിതമാക്കിയെന്ന സന്ദേശം നെപോളിയന് എത്തിച്ചു.എന്നാൽ വേണ്ടത്ര സൈനികശക്തി ഇല്ലാഞ്ഞതുകൊണ്ടാണ് താനപ്രകാരം ചെയ്തതെന്ന് ജനറൽ നേ പിന്നീട് രേഖപ്പെടുത്തുകയുണ്ടായി.ജനറൽ നേയുടെ ഭാഗത്തുണ്ടായ ഈ വീഴ്ച നെപോളിയന്റെ പരാജയകാരണങ്ങളിലൊന്നായി കണക്കാക്കപ്പെടുന്നു. 
ക്വാത്ര്-ബ്രാസിൽ നിന്ന് ബ്രസ്സൽസിലേക്ക് പതിനഞ്ചു കിലോമീറ്ററേ ഉണ്ടായിരുന്നുള്ളു. ജൂൺ പതിനഞ്ചിന് രാത്രിതന്നെ ചാരന്മാർ വഴി ക്വാത്ര്-ബ്രാസിലെ ഫ്രഞ്ചു സാന്നിധ്യത്തെക്കുറിച്ച് വിവരം ലഭിച്ചയുടൻ, വെല്ലിംഗ്ടൺ രായ്ക്കുരാമാനം സൈന്യത്തോടൊപ്പം അവിടെയെത്തി നാല്ക്കവല കൈയടക്കി. ഇതോടെ സഖ്യസൈന്യങ്ങൾക്ക് വടക്കോട്ടു നീങ്ങാൻ യാതൊരു വിധ തടസ്സങ്ങളും ഇല്ലാതായി. 
ജൂൺ പതിനാറിന് അതിരാവിലെ ഒരു വിഭാഗം സൈന്യത്തെ പ്രതിരോധത്തിനായി ക്വാത്ര്-ബ്രാസിൽ നിറുത്തിയശേഷം ബാക്കി സൈന്യവുമായി വെല്ലിംഗ്ടൺ സുഗമമായി ബ്രസൽസിലേക്കു തിരിച്ചു. . അന്നു തന്നെ രാവിലെ നെമൂറിലെ ബ്ലുഷറുടെ പ്രഷ്യൻ സൈന്യം ലിഗ്നിയിൽ വെച്ച് നെപോളിയനുമായി ഏറ്റുമുട്ടി. രാത്രിയോളം നീണ്ടുനിന്ന അതിഘോരമായ യുദ്ധത്തിലൂടെ പ്രഷ്യൻ പട്ടാളത്തെ തടഞ്ഞു നിർത്തി, വാവ്രിലേക്ക് പിന്തിരിപ്പിക്കാൻ നെപോളിയനു കഴിഞ്ഞു. 

ബ്ലൂഷറുടെ പിൻവാങ്ങലിനെക്കുറിച്ചറിഞ്ഞ വെല്ലിംഗ്ടൺ ബ്രസൽസിലേക്കു തിരിച്ചുപോകാതെ വാവ്രിനടുത്ത് വാട്ടർലൂയിൽ താവളമടിച്ചു. ബ്ലൂഷറുടെ സൈന്യത്തെ പിന്തുടർന്ന് വാവ്രിൽത്തന്നെ തടുത്തുനിറുത്താനുള്ള നിർദ്ദേശവുമായി മാർഷൽ ഗ്രൗഷിയെ വലിയൊരു സൈന്യ വിഭാഗത്തോടൊപ്പം നെപ്പോളിയൻ അയച്ചു. നെപോളിയനും ജനറൽ നേയും ബാക്കി സൈന്യത്തോടൊപ്പം വെല്ലിംഗ്ടണിനെ നേരിടാൻ ബ്രസ്സൽസ് ലക്ഷ്യമാക്കി സൈന്യത്തെ നയിച്ചു.
ഇതിനകം സൈന്യസമേതം വാട്ടർലൂവിലെത്തിക്കഴിഞ്ഞിരുന്ന.വെല്ലിംഗ്ടണിന് യുദ്ധക്കളത്തേയും സമീപപ്രദേശങ്ങളേയും പറ്റി വിശദമായി മനസ്സിലാക്കി തന്ത്രപൂർവം സൈനികരെ വിന്യസിക്കാൻ വെല്ലിംഗ്ടണിന് ആവോളം സമയം ലഭിച്ചു.ഉഴുതുമറിച്ചിട്ട വയൽപ്രദേശമായിരുന്നു വാട്ടർലൂ. ഒഴിഞ്ഞുകിടന്നിരുന്ന തോട്ടവളപ്പുകളും അതിനകത്തെ വിശാലമായ വീടുകളും (La Haye Sainte and Hougoumont) വെല്ലിംഗ്ടണിന്റെ സൈന്യവിഭാഗങ്ങൾക്ക് ഏറെ ഉപകാരപ്രദമായിത്തീർന്നു. അധികം ഉയരമില്ലാത്ത കുന്നിനു പുറകിലായി (reverse slope) സൈന്യത്തിന്റെ ഭൂരിഭാഗത്തേയും നിറുത്തി , വളരെ കുറച്ചുപേരെ മാത്രം വെല്ലിംഗ്ടൺ മുന്നിൽ അണിനിരത്തി. കുന്നിൻമുകളിൽനിന്ന് ചുറ്റുമുള്ള പ്രദേശങ്ങൾ വ്യക്തമായി കാണാൻ വെല്ലിംഗ്ടണിനു കഴിഞ്ഞു. ബ്ലൂഷറുടെ സൈന്യം വന്നെത്താൻ കാത്തിരിക്കയായിരുന്നു വെല്ലിംഗ്ടൺ. 
രാത്രിയോടേയാണ് നെപോളിയന്റെ സൈന്യവും വാട്ടർലൂവിലെത്തിയത്. ഇരുട്ടും മഴയും കാരണം യുദ്ധക്കളത്തിന്റെ കിടപ്പും സാധ്യതകളും വേണ്ടപോലെ മനസ്സിലാക്കാൻ നെപോളിയനു കഴിഞ്ഞില്ല. ശത്രുസൈന്യത്തിനു സമാന്തരമായി താഴ്വാരത്തു നിന്നിരുന്ന നെപോളിയന് ശത്രുവിന്റെ സംഖ്യാബലത്തെക്കുറിച്ചും വ്യക്തമായ ധാരണകളില്ലായിരുന്നു. എത്രയും പെട്ടെന്ന് സൈന്യസമേതം എത്തിച്ചേരാൻ മാർഷൽ ഗ്രൗഷിക്ക് നെപോളിയൻ സന്ദേശമെത്തിച്ചു. പക്ഷേ ഈ സന്ദേശം തനിക്കു ലഭിച്ചില്ലെന്ന് ഗ്രൗഷി പിന്നീട് പ്രസ്താവിച്ചു. ഗ്രൗഷിയുടെ സൈന്യവ്യൂഹം തക്കസമയത്ത് എത്തിച്ചേരാഞ്ഞതും നെപോളിയന്റെ പരാജയകാരണങ്ങളിലൊന്നായി കണക്കാക്കപ്പെടുന്നു. 
ലായെസാന്റ് തോട്ടവളപ്പും വീടും പിടിച്ചെടുക്കുക എന്ന ലക്ഷ്യത്തോടെ ഫ്രഞ്ചു സൈന്യും മുന്നേറി. തുടർച്ചയായുള്ള മഴകാരണം ചെളിക്കണ്ടങ്ങളിലൂടെ നീങ്ങാൻ ഫ്രഞ്ചുസൈന്യം നിർബന്ധിതരായി. പതിനൊന്നുമണിക്കാണ് യുദ്ധം ആരംഭിച്ചത്. അനേകം മണിക്കൂറുകളോളം നീണ്ടുനില്ക്കയും ചെയ്തു. ഉച്ചയോടെ വെല്ലിംഗ്ടണിന്റെ സൈന്യനിരയിൽ പിളർപ്പുകൾ പ്രത്യക്ഷപ്പെട്ടു. വിജയം സുനിശ്ചിതമെന്ന് നെപോളിയൻ ഉറപ്പിച്ച സമയത്ത് ബ്ലൂഷറുടെ വമ്പിച്ച സൈന്യം സ്ഥലത്തെത്തി.ഫ്രഞ്ചു സൈന്യം അതിശക്തമായി ചെറുത്തു നിന്നെങ്കിലും ശത്രുവിന്റെ സൈന്യബലം കാരണം ചിന്നിച്ചിതറിപ്പോയി. ഫ്രഞ്ചുസൈന്യത്തേക്കാൾ മൂന്നിരട്ടി സംഖ്യബലമുണ്ടായിരുന്നു ശത്രുസൈന്യത്തിന്. ഒടുവിൽ ഇംപീരിയൽ ഗാർഡ്സ് എന്ന സ്വന്തം ബറ്റാലിയനോടൊപ്പം നെപോളിയനും രംഗത്തിറങ്ങി. പക്ഷേ ഫലമുണ്ടായില്ല.വെല്ലിംഗ്ടൺ വിജയക്കൊടി പറത്തി, ബ്ലൂഷർ ഫ്രഞ്ചുസൈന്യത്തെ യുദ്ധത്തളത്തിൽ നിന്നു തുരത്താനുള്ള ചുമതല ബ്ലൂഷറിനു നല്കി. 
നെപോളിയനും ശേഷിച്ച സൈനികരും കഴിയുന്നത്ര വേഗത്തിൽ പാരിസിലേക്കു കുതിച്ചു. 
പാരിസിൽ തിരിച്ചെത്തിയ നെപോളിയൻ വീണ്ടും ഒരിക്കൽ കൂടി യുദ്ധം ചെയ്യാൻ സന്നദ്ധനായിരുന്നു. പക്ഷേ സാഹചര്യങ്ങൾ അനുകൂലമായിരുന്നില്ല.കിരീടാവകാശിയായി പുത്രൻ നെപോളിയൻ രണ്ടാമനെ പ്രഖ്യാപിച്ച് , നെപോളിയൻ സ്ഥാനത്യാഗം ചെയ്തു. അമേരിക്കയിലേക്കു കടൽമാർഗ്ഗം പോകുന്നതിന്ടെ ബ്രിട്ടീഷ് കപ്പൽ വഴിതടഞ്ഞ് ഇംഗ്ലീഷു തീരത്ത് എത്തിച്ചു. ഒടുവിൽ സെന്റ് ഹെലേനയിൽ ബ്രിട്ടീഷ് തടങ്ങലിൽ മരണം വരെ കഴിയേണ്ടിവന്നു. 1821 മെയ് 5-ന് നെപോളിയൻ അന്തരിച്ചു. ഭൗതികശരീരം അവിടെത്തന്നെ അടക്കം ചെയ്യപ്പെട്ടു. പിന്നീട് ദശാബ്ദങ്ങൾക്കുശേഷം 1840-ൽ നെപോളിയന്റെ അസ്ഥികൾ വലിയ ആർഭാടത്തോടെ പാരീസിലേക്കു കൊണ്ടുവന്ന് സൈനിക മന്ദിരത്തിൽ സ്ഥാപിക്കുകയുണ്ടായി.

വെല്ലിംഗ്ടൺ പ്രഭുവിന്റെ സൈനിക ജീവിതത്തിലെ വൻവിജയമായി വാട്ടർലൂ കണക്കാക്കപ്പെടുന്നു. വർഷങ്ങൾക്കുശേഷം സൈനികജീവിതം ഉപേക്ഷിച്ച് വെല്ലിംഗ്ടൺ രാഷ്ട്രീയത്തിലിറങ്ങി. രണ്ടു തവണ ബ്രിട്ടന്റെ പ്രധാനമന്ത്രി പദത്തിൽ ഇരിക്കുകയും ചെയ്തു.1846-ൽ സജീവരാഷ്ട്രീയത്തിൽ നിന്ന് വിരമിച്ചു. 1852 സപ്റ്റമ്പർ 14-ന് അന്തരിച്ചു.

ഫ്രാൻസിൽ ബൂർബോൺ രാജവംശം വീണ്ടും അധികാരത്തിലെത്തി. പൂർണമായ ജനപിന്തുണ ഇല്ലായിരുന്നെങ്കിലും ലൂയി പതിനെട്ടാമൻ, മരണം വരെ (1824) ഭരിച്ചു. സന്താനങ്ങളില്ലാതിരുന്നതിനാൽ സഹോദരൻ അർത്വാ പ്രഭു, ചാൾസ് പത്താമനായി അധികാരമേറ്റു. രാജാവിന്റെ നയങ്ങളോട് ജനങ്ങൾ പ്രക്ഷോഭത്തിലൂടെ പ്രതികരിച്ചപ്പോൾ ചാൾസ് പത്താമൻ 1830-ൽ പാലായനം ചെയ്ത് ഇംഗ്ലണ്ടിൽ അഭയം തേടി. പിന്നീട് ഒർല്യാൻസ് രാജവംശജനായിരുന്ന ലൂയി ഫിലിപ്പ് സിംഹാസനത്തിലിരുന്നു. 1830മുതൽ-48 വരേയുള്ള ഈ പതിനെട്ടു വർഷങ്ങൾ ജൂലൈ മോണാർകി എന്നാണ് ഫ്രഞ്ചു ചരിത്രത്തിൽ അറിയപ്പെടുന്നത്. . ലൂയി ഫിലിപ്പിനും പിടിച്ചു നില്ക്കാനായില്ല. 1848-ലെ ജനകീയപ്രക്ഷോഭം രാജവാഴ്ച അവസാനിപ്പിച്ചു; ഫ്രാൻസ് വീണ്ടും ഹ്രസ്വ കാലത്തേക്ക് (1848-52) റിപബ്ലിക്കായി, നെപോളിയന്റെ സഹോദരൻ ലൂയിസിന്റെ പുത്രൻ ലൂയി നെപോളിയനെ പ്രസിഡൻഡു സ്ഥാനത്ത് അവരോധിച്ചു. പക്ഷേ ലൂയി നെപോളിയൻ 1852-ൽ സ്വയം ചക്രവർത്തിയായി പ്രഖ്യാപിച്ചു, നെപ്പോളിയൻ മൂന്നാമൻ എന്ന പേരിൽ പതിനെട്ടു വർഷം ഭരിച്ചു. ജർമനിയുമായുണ്ടായ യുദ്ധത്തിൽ പരാജയപ്പെട്ട് സ്ഥാനത്യാഗം ചെയ്യേണ്ടിവന്നു. 1870-ൽ ഫ്രാൻസ് വീണ്ടും റിപബ്ലിക്കായി

വാട്ടർലൂ യുദ്ധത്തിനുശേഷം യൂറോപ്പിന്റെ ഭൂപടത്തിൽ പലേ മാറ്റങ്ങളുണ്ടായി. ഇറ്റാലിയൻ പ്രവിശ്യകൾക്ക് അവയുടെ സ്വാതന്ത്ര്യം തിരിച്ചു കിട്ടി. പിന്നീട്, ഗരിബാൾഡിയുടെ വർഷങ്ങൾ നീണ്ടു നിന്ന ശ്രമത്തിലൂടെ ഇറ്റലിയുടെ ഏകീകരണം നടന്നു, വടക്കൻയൂറോപ്പിൽ പുതിയൊരു സംയുക്തരാഷ്ട്രം, German Confederation രൂപം കൊണ്ടു. ഓസ്ട്രിയയും പ്രഷ്യയുമടക്കം മറ്റു 38 പ്രവിശ്യകൾ ജർമൻ സംയുക്തരാഷ്ട്രം ഉൾക്കൊണ്ടു. പക്ഷേ ഓസ്ട്രിയയും പ്രഷ്യയും തമ്മിലുള്ള അധികാരവടംവലി തുടർച്ചയായ ഉരസലുകൾക്കും പിന്നീട് പിളർപ്പിനും കാരണമായി. 1866-ൽ ബിസ്മാർക്ക് ഉത്തരജർമൻ സംയുക്തരാഷ്ട്രത്തിന് രൂപം നല്കി ഇതാണ് 1871-ൽ സെക്കൻഡ് റൈഷ് (Second Reich) ആയും പിന്നീട് ജർമനിയായും പരിണമിച്ചത്. 

1848-ൽ യുറോപ്പിൽ ജനകീയ വിപ്ലവം പടർന്നു പിടിച്ചു യൂറോപ്പിന്റെ ചരിത്രത്തിൽ വിപ്ലവവർഷം എന്നാണ് ഇത് അറിയപ്പെടുന്നത്. വിവിധരാജ്യങ്ങളിൽ വിവിധ കാരണങ്ങളാണ് ജനങ്ങളെ പ്രക്ഷോഭിപ്പിച്ചതെങ്കിലും ഫ്യൂഡൽ വ്യവസ്ഥിതിയിൽ നിന്ന് ജനാധിപത്യത്തിലേക്കുള്ള മാറ്റമാാണ് ജനങ്ങൾ ആഗ്രഹിച്ചത്. ഇതേ വർഷം തന്നേയാണ് മാർക്സും ഏംഗൽസും ചേർന്നെഴുതിയ കമ്മ്യൂണിസ്റ്റ് മാനിഫെസ്റ്റോ പ്രസിദ്ധീകരിക്കപ്പെട്ടത്.
യുദ്ധം അവസാനിച്ചതുമുതൽ ഇന്നു വരെ വാട്ടർലൂ ചർച്ചകൾക്കും വിശ്ലേഷണങ്ങൾക്കും വിധേയമായ ചരിത്രസംഭവമായി തുടരുന്നു. ,, . ചില പഠനങ്ങളിൽ സഖ്യശക്തികളുടെ യുദ്ധസാമർഥ്യവും വെല്ലിംഗ്ടൺ പ്രഭുവിന്റെ സന്ദർഭോചിതമായ സൈനികനേതൃത്വവും ഏറെ പ്രശംസകൾക്ക് പാത്രമായിട്ടുണ്ട്, . അതേ സമയം ഫ്രഞ്ചു പരാജയത്തിനു കാരണമായി ചൂണ്ടിക്കാട്ടപ്പെടുന്നത് നെപോളിയന്റെ ക്ഷയിച്ചുകൊണ്ടിരുന്ന ആരോഗ്യനിലയും നിർണായക ഘട്ടങ്ങളിൽ മാർഷൽ നേ, മാർഷൽ ഗ്രൗഷി എന്നിവർക്കു പറ്റിയ വീഴ്ചകളുമാണ്. 

അധികം താമസിയാതെത്തന്നെ വില്യം താക്കറേയുടെ വാനിറ്റി ഫെയർ(1847) വിക്റ്റർ യൂഗോയുടെ ലെ മിസ്റാബ്ലെ (1862), എന്നീ സാഹിത്യകൃതികളിൽ വാട്ടർലൂ പരാമർശിക്കപ്പെട്ടു. വാട്ടർലൂ യുദ്ധത്തെക്കുറിച്ചുള്ള ചരിത്രാംശങ്ങൾ ജോർജെറ്റ് ഹെയറുടെ ആൻ ഇൻഫേമസ് ആർമി(1937) എന്ന നോവലിലുണ്ട്. 1990-ലാണ് ബെർണാഡ് കോൺവെല്ലിന്റെ നോവൽ ഷാർപ്പിന്റെ വാട്ടർലൂ (Sahrpe's Waterloo) പ്രസിദ്ധീകരിക്കപ്പെട്ടത്. വാട്ടർലൂ യുദ്ധത്തിൽ പങ്കെടുക്കുന്ന റിചാർഡ് ഷാർപ് എന്ന കാല്പനിക ഇംഗ്ലീഷു സൈനികന്റെ കഥ പിന്നീട് ടെലിവിഷൻ സീരിയലും ആയി. 1970-ൽ റഷ്യൻ-ഇറ്റാലിയൻ സംരംഭമായ വാട്ടർലൂ എന്ന പടം പുറത്തിറങ്ങി.

സന്ദർഭാനുസരണം "നിർണായകമത്സരം, സമ്പൂർണ പരാജയം" എന്നീ വിവക്ഷകളോടെ "വാട്ടർലൂ" എന്ന പദം ഇംഗ്ലീഷു ഭാഷയിൽ ഉപയോഗിക്കപ്പെടുന്നു.


</doc>
<doc id="311775" url="https://ml.wikipedia.org/wiki?curid=311775" title="വില്യം യൂജിൻ സ്മിത്ത്">
വില്യം യൂജിൻ സ്മിത്ത്

വില്യം യൂജിൻ സ്മിത്ത് (W. Eugene Smith) - (ഡിസംബർ 30, 1918 – ഒക്ടോബർ 15, 1978) അമേരിക്കൻ ഫോട്ടോ ജേർണലിസ്റ്റ് ആയിരുന്നു.ഒരു വാർത്തയുടെ നിരവധി ചിത്രങ്ങൾ എടുത്ത് ഫോട്ടോ എസ്സേ ( Photo Essay) രൂപത്തിൽ ആധുനിക രീതിയിൽ ആവിഷ്കരിച്ചത് ഇദ്ദേഹം ആയിരുന്നു. രണ്ടാം ലോകമഹായുദ്ധം കാലത്തെ ഫ്രഞ്ച് ഇക്വറ്റൊറിയൽ ആഫ്രിക്കയിലെ ഡോ.ഷ്വൈസെർ ന്റെ ക്ലിനിക്ക്, ജപ്പാനിലെ മിനമാറ്റ നഗരത്തിലെ പരിസര മലിനീകരണം എന്നിവ അദ്ദേഹത്തിന്റെ പ്രസിദ്ധ ഫോട്ടോഗ്രാഫുകൾ ആണ്..

ലോകം ഒരിക്കലും 35mm ക്യാമറ ഫിലിമിന്റെ സൌകര്യത്തിനു ഒതുങ്ങിത്തരില്ല (The world just does not fit conveniently into the format of a 35mm camera) എന്ന അദ്ദേഹത്തിന്റെ ഉദ്ധരണി പ്രസിദ്ധമാണ്.


</doc>
<doc id="311781" url="https://ml.wikipedia.org/wiki?curid=311781" title="ഇവോ ജിമയിലെ ധ്വജാരോഹണം">
ഇവോ ജിമയിലെ ധ്വജാരോഹണം

ജോ റോസേന്താൽ എടുത്ത ചരിത്രപ്രസിദ്ധമായ നിശ്ചലഛായാചിത്രമാണ് ഇവോ ജിമ യിലെ ധ്വജാരോഹണം (Raising the Flag on Iwo Jima). രണ്ടാം ലോകമഹായുദ്ധത്തിന്റെ ഭാഗമായി നടന്ന യുദ്ധത്തിൽ, 23 ഫെബ്രുവരി 1945 നു ഇന്നത്തെ ജപ്പാനിൽ സ്ഥിതിചെയ്യുന്ന ഇവോ ജിമ ദ്വീപിൽ അമേരിക്കൻ നാവികസേനയുടെ അഞ്ചു സൈനികർ അമേരിക്കൻ പതാക നാട്ടുന്നതാണ് ചിത്രം.

പിന്നീട് പ്രചുര പ്രചാരം നേടിയ ഈ ചിത്രം നിരവധി പ്രസിദ്ധീകരണങ്ങളിൽ ഇടം നേടി. ഫോട്ടോഗ്രാഫ് ചെയ്യപ്പെട്ട അതെ വർഷം തന്നെ പുലിറ്റ്സർ സമ്മാനം നേടിയ ഒരേ ഒരു നിശ്ചലഛായാചിത്രമാണ് ഇവോ ജിമ യിലെ ധ്വജാരോഹണം. ഈ ചിത്രത്തിൽ ഉണ്ടായിരുന്ന മൂന്നു നാവികർ ഹാർലോൺ ബ്ലോക്ക്,ഫ്രാങ്ക്ലിൻ സൌസ്ലെ, മിഖായേൽ സ്റ്റ്രാങ്ക് എന്നിവർ തുടർന്ന നടന്ന യുദ്ധങ്ങളിൽ ഏതാനും ദിവസങ്ങൾക്ക് ശേഷം കൊല്ലപ്പെട്ടു. ചിത്രത്തിൽ ഉണ്ടായിരുന്ന റെനെ ഗാഗ്നൺ, ഇറാ ഹേയ്സ്, ജോൺ ബ്രാഡ്ലി എന്നിവർ രണ്ടാം ലോക മഹായുദ്ധത്തെ അതിജീവിക്കുകയും യുദ്ധാനന്തരം പ്രസിദ്ധി നേടുകയും ചെയ്തു.


</doc>
<doc id="311784" url="https://ml.wikipedia.org/wiki?curid=311784" title="വിറ്റ്‌ലി പുരസ്കാരം">
വിറ്റ്‌ലി പുരസ്കാരം

വിറ്റ് ലി ഫണ്ട് ഫോർ നേച്ചർ (WFN) വർഷം തോറും, പരിസ്ഥിതി സംരക്ഷണത്തിൽ വ്യാപൃതരായിരിക്കുന്ന പ്രാദേശിക,ദേശീയ തലത്തിലുള്ള വ്യക്തികൾക്ക് ലോകവ്യാപകമായി നൽകിവരുന്ന പുരസ്ക്കാരമാണ് വിറ്റ് ലി പുരസ്ക്കാരം. ഗ്രീൻ ഓസ്ക്കാറുകൾ എന്നറിയപ്പെടുന്ന ഈ പുരസ്ക്കാരങ്ങൾ പരിസ്ഥിതി സംരക്ഷണത്തിനു വേണ്ടിയുള്ള ലോകത്തെ ഏറ്റവും വിലമതിക്കുന്ന പുരസ്ക്കാരങ്ങളിലൊന്നാണ്. 30,000 ബ്രിട്ടീഷ് പൗണ്ട് ആണ് പുരസ്ക്കാരത്തുക. വികസിതരാജ്യങ്ങൾക്കു പുറത്തുള്ള വികസ്വര-അവികസിത രാജ്യങ്ങളിൽ നിന്നുള്ള പരിസ്ഥിതിസംരക്ഷണത്തിന് സംഭാവനകൾ നൽകിയ വ്യക്തികൾക്കുള്ള അംഗീകാരമായിട്ടാണ് ഈ പുരസ്ക്കാരം നൽകുക. വ്യക്തിയെ നിർദ്ദേശിക്കുക, അപേക്ഷ സ്വീകരിക്കുക, അഭിമുഖം നടത്തുക എന്നീ പ്രക്രിയകൾക്കു ശേഷമാണ് പുരസ്ക്കാരം നൽകുന്നത്. 

1994ൽ എഡ്വാർഡ് വിറ്റ് ലി യാണ് അദ്ദേഹത്തിന്റെ പേരിലുള്ള പുരസ്ക്കാരം ഏർപ്പെടുത്തിയത്. അന്ന് 15,000 പൗണ്ടായിരുന്നു പുരസ്ക്കാര തുക. 2007ൽ 8 വിവിധ പുരസ്ക്കാരങ്ങൾ ഈ പേരിൽ നൽകി. 

ചില വിറ്റ് ലി പുരസ്ക്കാരങ്ങൾ മറ്റു ചില സംഘടനകൾ സ്പോൺസർ ചെയ്ത്, ചില പ്രത്യേക മേഖലകളിൽ നൽകിവരുന്നുണ്ട്. 

ഓരോ വർഷവും വിറ്റ് ലി പുരസ്ക്കാര ജേതാക്കളിൽ ഒരാൾക്ക് വിറ്റ് ലി ഗോൾഡ് പുരസ്ക്കാരവും 30,000 പൗണ്ട് തുകയും ലഭിക്കും.
കൊളംബിയായിലെ ആമസോൺ നദീജല ഡോൾഫിനുകളെ സംരക്ഷിക്കുന്നതിനുള്ള പ്രവർത്തനങ്ങളിൽ മുഴുകിയ ഡോ. ഫെർനാണ്ടോ ട്രുജില്ലോയ്ക്കാണ് 2007ലെ സ്വർണ പുരസ്ക്കാരം ലഭിച്ചത്.





</doc>
<doc id="311787" url="https://ml.wikipedia.org/wiki?curid=311787" title="മൈസൂർ ദൊരെസ്വാമി മധുസുദൻ">
മൈസൂർ ദൊരെസ്വാമി മധുസുദൻ

മൈസൂർ ദൊരെസ്വാമി മധുസുദൻ ಮೈಸೂರು ದೊರೆಸ್ವಾಮಿ ಮಧುಸೂದನ Ph. D ഇന്ത്യയിലെ വന്യജീവി ജീവശാസ്ത്രജ്ഞനും, പരിസ്ഥിതിശാസ്ത്രജ്ഞനുമാണ്. അദ്ദേഹം, മൈസൂർ നേച്ചർ കൺസർവേഷ്ൻ ഫൗണ്ടേഷന്റെ സഹസ്ഥാപകനും, ലീഡ്സ് സർവകലാശാലയിലെ വിസിറ്റിംഗ് റിസേർച്ച് ഫെലോയുമാണ്. തെക്കേയിന്ത്യയിലെ നീലഗിരി ബയോസ്ഫിയർ റിസർവിലെ മനുഷ്യനും വന്യജീവികളുമായുള്ള സംഘർഷത്തെപ്പറ്റി പഠിച്ചു. ഹിമാലയത്തിലേയും ഇന്ത്യയുടെ വടക്കു-കിഴക്കൻ പ്രദേശങ്ങളിലേയും വനങ്ങളിൽ പഠനം നടത്തിയിട്ടുണ്ട്. 2004ൽ അരുണാചൽ മകാകിനെപ്പറ്റി പഠിച്ച ജീവശാസ്ത്രജ്ഞരുടെ സംഘത്തിലുണ്ടായിരുന്ന അദ്ദേഹം അരുണാചൽ മകാകിനെ ഒരു പുതിയ സ്പീഷീസായി സ്ഥിരീകരിച്ചു. 







</doc>
<doc id="311793" url="https://ml.wikipedia.org/wiki?curid=311793" title="മാടായി ചൈനാക്ലേ വിരുദ്ധ സമരം">
മാടായി ചൈനാക്ലേ വിരുദ്ധ സമരം

കണ്ണൂർ ജില്ലയിലെ മാടായി പഞ്ചായത്തിൽ കേരള ക്ലേയ്സ് ആൻഡ് സെറാമിക്സ് എന്ന കമ്പനി നടത്തുന്ന ഖനനവുമായി ബന്ധപ്പെട്ട് ഉണ്ടാകുന്ന മലിനീകരണത്തിനെതിരെ നിരവധി വർഷങ്ങളായി പ്രദേശവാസികളും പരിസ്ഥിതി പ്രവർത്തകരും ചേർന്ന് നടത്തുന്ന സമരമാണ് മാടായി ചൈനാക്ലേ മലിനീകരണ വിരുദ്ധ സമരം അല്ലെങ്കിൽ മാടായി ചൈനാക്ലേ വിരുദ്ധ സമരം എന്നറിയപ്പെടുന്നത്. മേധ പാട്കർ, സുഗതകുമാരി അടക്കമുള്ളവർ വിവിധകാലങ്ങളിലായി പങ്കാളികളായ സമരങ്ങൾ ഇപ്പോഴും വിജയം കണ്ടിട്ടില്ല. 

മാടായി പഞ്ചായത്തിലെ മാടായിപ്പാറയിലാണ് ഖനനം നടക്കുന്നത്. 1951ൽ സാമുവൽ ആറോൺ ആരംഭിച്ച ഹിന്ദുസ്ഥാൻ ചൈനാക്ലേ വർക്സ് എന്ന സ്ഥാപനം 1987ൽ കേരള ക്ലേയ്സ് ആൻഡ് സെറാമിക്സ് ലിമിറ്റഡ് എന്ന പേരിൽ സർക്കാർ ഏറ്റെടുത്ത ശേഷമാണ് ഇവിടെ ഖനനം ആരംഭിച്ചത്. ആദ്യ ഘട്ടത്തിൽ ചെറിയ തോതിൽ ആരംഭിച്ച ഖനനം പിന്നീട് വ്യാപകമാവുകയും മാടായിപ്പാറയുടെയും പഞ്ചായത്തിലെ ജനവാസ പ്രദേശങ്ങളുടെയും നിലനിൽപ്പിന് തന്നെ ഭീഷണിയുയർത്തുന്ന നിലയിലേക്കായിത്തീർന്നു. വിഷ മാലിന്യം ഒഴുക്കി വിടാൻ ആരംഭിച്ചതോടെ നാശ നഷ്ടങ്ങൾ വ്യാപകമായിത്തീരാൻ തുടങ്ങി.

കുഴിച്ചെടുക്കുന്ന ചൈനാക്ലേയുടെ ബ്ലീച്ചിംഗ് പ്രോസസിനു ശേഷം ബാക്കിവരുന്ന വിഷമാലിന്യങ്ങൾ അടങ്ങിയ ജലം യാതൊരു മാനദണ്ഡങ്ങളും പാലിക്കാതെ അതെ രൂപത്തിൽ പുറത്തേക്ക് ഒഴുക്കി വിടുന്നതാണ് മലിനീകരണത്തിന് പ്രധാന കാരണം. ഇതോടൊപ്പം ഖനനം ചെയ്തെടുക്കുന്ന ക്ലേയിലെ വിഷമയമായ ധാതുക്കളും ചേർന്നതോടെ വീര്യം ഇരട്ടിച്ച വിഷ മാലിന്യം പടർന്നു വേങ്ങര, മുട്ടം, കക്കാടപ്പുറം തുടങ്ങിയ പ്രദേശങ്ങൾ മൊത്തം മലിനമായി. കമ്പനിയുടെ സമീപത്തു കൂടെ പോകുന്ന കാവിലെ വളപ്പ് തോടിലേക്കാണ് വിഷമാലിന്യം പടർന്നത്. തോട് വഴി അത് വിവിധ പ്രദേശങ്ങളിലേക്ക് വ്യാപിച്ചു. 

ഏക്കർ കണക്കിന് കൃഷിഭൂമി ഇത് മൂലം നശിച്ചു, തെങ്ങുകൾ മുഴുവൻ കരിഞ്ഞുണങ്ങി, പ്രദേശത്തെ കിണറുകൾ മുഴുവൻ വിഷമയമായി, കിണറുകളിലെ വെള്ളം ഉപയോഗ ശൂന്യമായി. സ്വാഭാവിക നീരോഴുള്ള പ്രദേശമായ ഇവിടെ ഭൂമിക്കടിയിലെ നീരുരവകളിൽ വരെ വിഷത്തിന്റെ അംശം കണ്ടെത്തിയിട്ടുണ്ട്. ഇത് മൂലം നാട്ടുകാരിൽ പലവിധ രോഗങ്ങൾ പടർന്നു പിടിച്ചു. കാൻസർ പോലുള്ള രോഗങ്ങൾ പ്രദേശത്ത് സാധാരണയായി. മാറാരോഗങ്ങളാൽ പ്രദേശവാസികൾ ദുരിതം അനുഭവിച്ചു.

ജൈവ വൈവിധ്യത്തിന്റെ കലവറയായ മാടായിപ്പാറയുടെ പ്രകൃതി സമ്പത്തിന്റെ നാശത്തിനും ക്ലേ ഖനനം കാരണമായി. മാടായിപ്പാറയുടെ 22 ഏക്കറോളം സ്ഥലം ഖനനം മൂലം ഇല്ലാതാവുന്ന അവസ്ഥ ഉണ്ടായി.


</doc>
<doc id="311795" url="https://ml.wikipedia.org/wiki?curid=311795" title="മാസ്റ്റർപീസ്">
മാസ്റ്റർപീസ്

ഒരു കലാകാരൻ്റെ ഏറ്റവും പ്രശസ്തമായ കലാസൃഷ്ടിയെയാണ് മാസ്റ്റർപീസ് എന്ന് വിളിക്കുന്നത്.
മാസ്റ്റർപീസുകൾ രൂപംകൊള്ളുന്നത്, കലാകാരന്റെ ഒരു കല അദ്ദേഹത്തിന്റെ കഴിവും, കലാബോധവും നിറഞ്ഞ് ആ കലാകാരന്റെ ഏറ്റവും മൂർത്തവും, സവിഷേവുമാകുമ്പോഴാണ്.


</doc>
<doc id="311808" url="https://ml.wikipedia.org/wiki?curid=311808" title="ഓം മീറ്റർ">
ഓം മീറ്റർ

ഓം മീറ്റർ വൈദ്യുതപ്രവാഹത്തിനെതിരെയുള്ള വൈദ്യുതപ്രതിരോധം അളക്കുന്നതിനുള്ള ഒരു ഉപകരണമാണ്. മൈക്രോ-ഓം മീറ്ററുകൾ(മൈക്രോം മീറ്റർ അല്ലെങ്കിൽ മൈക്രോ ഓം മീറ്റർ) താഴ്ന്ന പ്രതിരോധം അളക്കുന്നു. മെഗാ ഓം മീറ്ററുകൾ ഉയർന്ന പ്രതിരോധമളക്കുന്നു. പ്രതിരോധമളക്കുന്നതിനായുള്ള ഏകകം ഓം ആണ് (Ω). 

ആദ്യ ഓം മീറ്ററുകൾ 'റേഷിയോമീറ്റർ' എന്ന ഒരു തരം മീറ്റർ ചലനത്തെ അടിസ്ഥാനമാക്കിയതാണ്. ഇവയ്ക്ക് ഗാൽവിനോ മീറ്ററിലെ പോലെയുള്ള ചലനമുള്ള മുമ്പുള്ള ഉപകരണങ്ങളുമായി സാദൃശ്യമുണ്ട്. എന്നാൽ ഹെയർസ്പ്രിങ്ങുകൾക്കു പകരം റീസ്റ്റോറിങ്ങ് ബലം പ്രദാനം ചെയ്യാനായി അവ വൈദ്യുതചാലകനാരുകൾ ഉപയോഗിച്ചു. അവ ചലനത്തിന് നെറ്റ് റൊട്ടേഷണൽ ബലം പ്രദാനം ചെയ്തില്ല. കൂടാതെ രണ്ട് ചുരുളുകൾ ചുറ്റിയതോടുകൂടെയായിരുന്നു ചലനം. ആദ്യത്തേത് ശ്രേണിപ്രതിരോധം വഴി ബാറ്ററിയുമായും, രണ്ടാമത്തേത് അതേ ബാറ്ററിയോട് പരിശോധനയ്ക്ക് കീഴിലുള്ള രണ്ടാമത്തെ പ്രതിരോധത്തോടുമാണ് ബന്ധിപ്പിച്ചിരുന്നത്. മീറ്ററിലെ സൂചന രണ്ട് ചുരുളുകളിലൂടെയുമുള്ള വൈദ്യുദ പ്രവാഹത്തിനാനുപാതികമാണ്. ഈ അനുപാതം നിർണയിക്കുന്നത് പരിശോധനയ്ക്ക് കീഴിലുള്ള പ്രതിരോധത്തിന്റെ അളവനുസരിച്ചാണ്. 

അരു കൂടുതൽ കൃത്യതയുള്ള തരം ഓം മീറ്ററിന് ഒരു ഇലക്ട്രോണിക് സർക്യൂട്ടുണ്ട്. അത് വൈദ്യുതിയെ ( I ) പ്രതിരോധത്തിലൂടെ കടത്തി വിടുന്നു. മറ്റൊരു സർക്യൂട്ട് വോൾട്ടേജിനെതിരെയുള്ള ( V ) പ്രതിരോധം അളക്കുന്നു. 


</doc>
<doc id="311809" url="https://ml.wikipedia.org/wiki?curid=311809" title="ഗാൽവനോമീറ്റർ">
ഗാൽവനോമീറ്റർ

ഗാൽവനോമീറ്റർ വൈദ്യുത പ്രവാഹം അളക്കാനുള്ള വളരെ കൃത്യതയുള്ള ഒരു തരം അമ്മീറ്റർ ആണ്. 
==ചരിത്

രം==



</doc>
<doc id="311811" url="https://ml.wikipedia.org/wiki?curid=311811" title="ഇന്ത്യൻ ഭരണഘടനയുടെ നാലാം പട്ടിക">
ഇന്ത്യൻ ഭരണഘടനയുടെ നാലാം പട്ടിക

ഇന്ത്യൻ ഭരണഘടനയുടെ നാലാമത്തെ പട്ടികയിൽ ഓരോ സംസ്ഥാനങ്ങൾക്കും കേന്ദ്രഭരണ പ്രദേശങ്ങൾക്കും അനുവദിച്ച രാജ്യസഭ സീറ്റുകളുടെ എണ്ണം അടങ്ങിയിരിക്കുന്നു.

താഴെ നൽകിയിരിക്കുന്ന പട്ടികയിൽ ഓരോ സംസ്ഥാനങ്ങൾ അല്ലെങ്കിൽ കേന്ദ്രഭരണ പ്രദേശങ്ങൾ എന്നിവയ്ക്ക് അനുവദിച്ചിരിക്കുന്ന രാജ്യസഭ സീറ്റുകളുടെ എണ്ണം ചേർക്കുന്നു.



</doc>
<doc id="311846" url="https://ml.wikipedia.org/wiki?curid=311846" title="കന്യക ടാക്കീസ്‌">
കന്യക ടാക്കീസ്

ദേശീയ ചലച്ചിത്രപുരസ്കാര ജേതാവായ കെ ആർ മനോജ് 2013 ൽ സംവിധാനം ചെയ്ത മലയാളചലച്ചിത്രമാണ് കന്യകാ ടാക്കീസ് (ഇംഗ്ലീഷ് ശീർഷകം:Virgin Talkies). പി.വി. ഷാജികുമാറിന്റെ 18+ എന്ന ചെറുകഥയെ അവലംബിച്ചാണ് ചിത്രം നിർമ്മിച്ചിരിക്കുന്നത്. 2013-ലെ മുംബൈ ചലച്ചിത്രോത്സവത്തിന്റെ മത്സരവിഭാഗത്തിലായിരുന്നു ആദ്യ പ്രദർശനം. തുടർന്ന് 2013 -ലെ ഇന്ത്യൻ അന്താരാഷ്ട്ര ചലച്ചിത്ര മേളയിൽ (ഐ. എഫ്. എഫ്. ഐ, ഗോവ ) ഇന്ത്യൻ പനോരമ വിഭാഗത്തിന്റെ ഉദ്‌ഘാടന ചിത്രമായി തെരഞ്ഞെടുക്കപ്പെട്ടു. തിരുവനന്തപുരം, കൊൽക്കത്ത, ബംഗളുരു, പുനെ, ന്യൂയോർക്, കൊളോമ്പോ, ലണ്ടൻ, ഹോങ് കോങ് തുടങ്ങി ഇന്ത്യയിലും വിദേശങ്ങളിലുമായി നിരവധി രാജ്യാന്തര ചലച്ചിത്രോത്സവങ്ങളിൽ പ്രദർശിപ്പിച്ചു. ഫോബ്സ് മാഗസിൻ 2014 -ൽ കണ്ടിരിക്കേണ്ട അഞ്ചു ഇന്ത്യൻ സിനിമകളിൽ ഒന്നായി കന്യക ടാക്കീസിനെ തെരഞ്ഞെടുത്തു. 2014 -ലെ കൊച്ചി മുസിരിസ് ബിനാലെ യുടെ 'ആർട്ടിസ്റ്റ് സിനിമ' വിഭാഗത്തിൽ കന്യക ടാക്കീസും അതിന്റെ ഭാഗമായി പ്രിയരഞ്ജൻലാൽ രചിച്ച "കുളിയും മറ്റു സീനുകളും" എന്ന പ്രതിഷ്ഠാപനവും പദർശിപ്പിക്കപ്പെട്ടു.
ഇരുപതു വർഷത്തോളം പഴക്കമുള്ള കന്യക ടാക്കീസ് മലയോര ഗ്രാമമായ കുയ്യാലിയിൽ പിടിച്ചു നിന്നത് 'പ്രായപൂർത്തി'യായവർക്കുള്ള സിനിമകൾ കാണിച്ചുകൊണ്ട് തന്നെയാണ്.പക്ഷേ ഉടമ യാക്കോബിന്റെ ജീവിതത്തെ അടിക്കടി ദുരന്തങ്ങൾ വേട്ടയാടിയപ്പോൾ അയാൾ ഒരു കടുത്ത തീരുമാനമെടുത്തു - കന്യക ടാക്കീസ് പള്ളിവകയിലേക്ക് എഴുതിക്കൊടുത്ത് നാടുവിടുക.യാക്കോബിന്റെ അപേക്ഷ പ്രകാരം കെട്ടിടവും സ്ഥലവും ഏറ്റെടുത്ത ഇടവക കന്യക ടാക്കീസിനെ ഒരു പള്ളിയായി 'പരിവർത്തി'പ്പിക്കാൻ തീരുമാനമെടുക്കുന്നു -കുയ്യാലിയിലെ ആദ്യത്തെ പള്ളി.പുതിയ പള്ളിയിലേക്ക് ഫാദർ മൈക്കിൾ നിയമിതനാകുന്നു.അവിടേക്ക് ഒരുപാട് അനുവാചകർ കടന്നു വരുന്നു.ഹോംനേഴ്സ് ആയും രതിസിനിമകളിലെ 'എക്സ്ട്രാ' നടിയായും നഗരത്തിൽ 'ഇരട്ട' ജീവിതം നയിക്കുന്ന ആൻസി അവരിൽ ഒരാളാണ്.പുതിയ പള്ളിയിൽ നിയമിതനായ ശേഷം ഫാദർ മൈക്കിൾ അപ്രതീക്ഷിതമായ ചില ശബ്ദങ്ങൾ കേട്ടു തുടങ്ങുന്നു... തുടർന്നുള്ള ദിവസങ്ങളിൽ കുയ്യാലിയിൽ ഉണ്ടാവുന്ന സംഭവങ്ങൾ ഫാദർ മൈക്കിളിന്റെയും യാക്കോബിന്റെയും ആൻസിയുടെയും ജീവിതങ്ങളെ ഒരു ത്രികോണത്തിലെ ബിന്ദുക്കൾ പോലെ പരസ്പരം ബന്ധിപ്പിക്കുന്നു.കൊളോണിയലിസവും മതവും സിനിമയും ഇടനിലക്കാരകുന്ന ഒരിടത്തിലെ മനുഷ്യരുടെ തൃഷ്ണയെ കുറിച്ചാണ് കന്യക ടാക്കീസ്. ശരീരം, തൃഷ്ണ, ആനന്ദം, പാപബോധം എന്നിവ ഇഴചേരുന്ന സാമൂഹ്യ സാംസ്കാരിക അന്തരീക്ഷത്തിന്റെ ആഴങ്ങളിലേക്കാണ് അതിന്റെ യാത്ര. 

2013 -ലെ കേരള രാജ്യാന്തര ചലച്ചിത്രോത്സവം 

2013 -ലെ കേരളസംസ്ഥാന ചലച്ചിത്രപുരസ്കാരം

2014 -ലെ ന്യൂയോർക് ഇന്ത്യൻ ചലച്ചിത്രോത്സവം


</doc>
<doc id="311858" url="https://ml.wikipedia.org/wiki?curid=311858" title="തട്ടയിൽ ഒരിപ്പുറത്ത് ഭഗവതി ക്ഷേത്രം">
തട്ടയിൽ ഒരിപ്പുറത്ത് ഭഗവതി ക്ഷേത്രം

പത്തനംതിട്ട ജില്ലയിൽ തട്ടയിൽ ഗ്രാമത്തിൽ സ്ഥിതി ചെയ്യുന്ന പ്രശസ്ത ക്ഷേത്രമാണ് തട്ടയിൽ ഒരിപ്പുറത്ത് ഭഗവതി ക്ഷേത്രം.

ചരിത്രസ്മരണകൾ ഉറങ്ങികിടക്കുന്ന തട്ടയിൽ ദേശത്തിന്റെ തിലകകുറിയായി നിലകൊളളുന്ന 'തട്ടയിൽ ഒരിപ്പുറത്ത് ഭഗവതിക്ഷേത്രം' പഴയ പന്തളം നാട്ടുരാജ്യത്തിന്റെ തെക്കേക്കരയായ, ഇപ്പോഴത്തെ പന്തളം തെക്കേക്കര പഞ്ചായത്തിലെ, തട്ടയിൽ സ്ഥിതി ചെയ്യുന്നു. ഏതാണ്ട് ആയിരം വർഷങ്ങൾക്കുമുൻപ്, യോഗീശ്വരന്റെ കാലശേഷം കാടുമൂടിക്കിടന്നിരുന്ന ദേവീവിഗ്രഹം അടിയാളസ്ത്രീ അരിവാളുരസ്സിയപ്പോൾ രക്തം പൊടിഞ്ഞ് ദേവീചൈതന്യം വെളിപ്പെടുകയും, ഭൂവുടമയുടെ നേതൃത്വത്തിൽ ഒരു പുറം മാത്രമുള്ള താൽക്കാലിക ക്ഷേത്രം നിർമ്മിച്ച് പ്രതിഷ്ഠ നടത്തുകയും ചെയ്തു. തന്മൂലം ഒരിപ്പുറം എന്ന നാമം സിദ്ധിച്ചു.
ഇരുനിലകളുള്ള ഇപ്പോഴത്തെ ശ്രീകോവിൽ ശില്പാലംകൃതമായ കൃഷ്ണശിലയിൽ നിർമ്മിച്ച് പിത്തള പൊതിഞ്ഞിരിക്കുന്നു. ഉഗ്രമൂർത്തിയും അഷ്ടബാഹുക്കളിലും ആയുധവുമേന്തിയ ശ്രീഭദ്രകാളിയുടെ മൂലപ്രതിഷ്ഠയും, മുമ്പിലായി ശാന്തഭാവത്തിൽ ശ്രീഭദ്രയുമായി ദേവിയുടെ ശിലാനിർമ്മിതമായ രണ്ടു വിഗ്രഹങ്ങൾ ശ്രീകോവിലിൽ പ്രതിഷ്ഠിച്ചിരിക്കുന്നു. ഇവയിൽ തുല്യപ്രാധാന്യത്തോടെ അഭിഷേകവും സപരിവാര പൂജയും ചെയ്യുന്നു.
ചുറ്റുമതിലുകൾ ഇല്ലാത്ത ഈ ക്ഷേത്രത്തിൽ മഹാഗണപതി, ശ്രീകൃഷ്ണൻ, മാടൻ മുഹൂർത്തി, നാഗ രാജാവ്, നാഗയക്ഷി, രക്ഷസ്സ്, യോഗീശ്വരൻ, യക്ഷിയമ്മ എന്നീ ഉപദേവാലയങ്ങൾ ഉണ്ട്.
വടക്ക് ദർശനമായി പ്രതിഷ്ഠയുളള അപൂർവ്വം ക്ഷേത്രങ്ങളിലൊന്നാണ് ഒരിപ്പുറത്ത് ഭഗവതി ക്ഷേത്രം.
ഏഴംകുളം ദേവിയുമായുളള ഒരിപ്പുറത്തമ്മയുടെ ബന്ധമാണ് മറ്റൊരു ഐതീഹൃം. ഒരിപ്പുറത്തമ്മയുടെ സഹോദരിയാണ് ഏഴംകുളത്തമ്മ എന്നാണ് ഇരുദേശവാസികളും വിശ്വസിക്കുന്നത്. ക്ഷേത്രാചാരങ്ങളിലും ഇത് നിഴലിയ്ക്കുന്നു.

ഒരിപ്പുറം നേർച്ചതൂക്കം.


</doc>
<doc id="311870" url="https://ml.wikipedia.org/wiki?curid=311870" title="മണ്ണുജീവശാസ്ത്രം">
മണ്ണുജീവശാസ്ത്രം

മണ്ണുജീവശാസ്ത്രം മണ്ണിലെ ജീവികളേയും മണ്ണിന്റെ ആവാസ വിജ്ഞാനത്തെപ്പറ്റി പഠിക്കുന്നു. മണ്ണിൽ ജീവിക്കുന്ന വിവിധ സസ്യജാലങ്ങൾ, ജന്തുക്കൾ, സൂക്ഷ്മജീവികൾ തുറ്റങ്ങിയവയുടെ ജീവിതചകരം മണ്ണിൽ ചെലവിടുന്നുണ്ടെങ്കിൽ അവയെല്ലാം ഈ ശാസ്ത്രശാഖയുടെ പഠനമേഖലയിൽ പെടും. മണ്ണിര, നീമാറ്റോഡുകൾ, പ്രോട്ടോസോവകൾ, ഫംഗസുകൾ, ബാക്ടീരിയാകൾ വിവിധതരം |ആർത്രോപോഡുകൾ ഇവ ഈ പഠനശാഖയിൽ പെടും. മണ്ണിന്റെ വിവിധ സ്വഭാവങ്ങൾകണ്ടെത്താൻ ഈ ശാസ്ത്രശാഖ സഹായിക്കുന്നു. മണ്ണിന്റെ ഫലപുഷ്ടത, സസ്യവളർച്ച, മണ്ണിന്റെ രൂപഘടന, കാർബൺ ശേഖരണശേഷി എന്നിവയെ മണ്ണിലുള്ള ജീവികൾ നടത്തുന്ന ജൈവാവശിഷ്ടങ്ങളുടെ വിഘടനം വളരെയധികം സ്വാധീനിക്കുന്നുണ്ട്. ജീവശാസ്ത്രത്തിന്റെ താരതമ്യേന പുതിയ ശാഖയാണിത് എന്നതിനാൽ മണ്ണിന്റെ ആവാസവിജ്ഞാനത്തെപ്പറ്റിയും ഘടനയെപ്പറ്റിയും വളരെക്കുറച്ചേ ഇന്നറിയുകയുള്ളൂ.
ലോകത്തെ ജൈവവൈവിധ്യം നിലനിൽക്കുന്നതിന്റെ പ്രധാനഭാഗം മണ്ണാണ്. ജീവികളും മണ്ണിന്റെ ഘടനയും ധർമ്മവും തമ്മിലുള്ള ബന്ധം വളരെ സങ്കീർണ്ണമാണ്. മണ്ണിലെ ജീവികൾ തമ്മിലുള്ള പരസ്പരമുള്ള സങ്കീർണ്ണബന്ധങ്ങൾ കണക്കിലെടുത്തു വേണം മണ്ണിന്റെ എതൊരു പ്രവർത്തനത്തെയും വിലയിരുത്താൻ. മണ്ണിലുള്ള സൂക്ഷ്മജീവികൾ ജൈവവസ്തുക്കൾ വിഘടിപ്പിക്കുകയും അങ്ങനെ സസ്യങ്ങൾക്കും മറ്റു ജീവികൾക്കും വേണ്ട പോഷകവസ്തുക്കൾ ഉല്പാദിപ്പിക്കുകയും ചെയ്യുന്നു. leaching വഴി നഷ്ടപ്പെടാതെ ഈ പോഷകവസ്തുക്കൾ മണ്ണിലെ സൂക്ഷ്മജീവികൾ തങ്ങളുടെ ശരീരത്തിൽ സൂക്ഷിച്ചുവയ്ക്കുന്നു.


</doc>
<doc id="311871" url="https://ml.wikipedia.org/wiki?curid=311871" title="മധ്യശിലായുഗം">
മധ്യശിലായുഗം

പ്രാചീനശിലായുഗത്തിനും നവീനശിലായുഗത്തിനും ഇടയ്ക്കുഌ കാലഗട്ടമാണു മധ്യശിലായുഗം. ഇക്കാലത്ത് കാലാവസ്ഥയിൽ കാര്യമായ മാറ്റങ്ങൾ


</doc>
<doc id="311873" url="https://ml.wikipedia.org/wiki?curid=311873" title="കാൽക്കുട">
കാൽക്കുട

ഓലകൊണ്ടു നിർമ്മിയ്ക്കുന്ന കുടകളിൽ പ്രധാനപ്പെട്ടതാണ് കാൽക്കുട.
മുളയുടെ ഇഴകൊണ്ട് ആദ്യം വൃത്തത്തിൽ ഒരു കൂട് (തട്ട്) ഉണ്ടാക്കുന്നു.അതിനു ശേഷം പനയോലയുടെ തണ്ട് നേരിയ രീതിയിൽ ചീന്തിയെടുക്കുന്നു.തണ്ടിന്റെ നടുക്ക് മുളയുടെ കാൽ നന്നായി ഉറപ്പിച്ച ശേഷം മീതെ ഓല പൊതിയുന്നു. ഓല വിട്ടുപോകാതെയിരിയ്ക്കാനും സ്ഥാനം മാറാതെയിരിയ്ക്കാനും കൂർത്ത ചീളുകൾ കൊണ്ട് ബലമായി കുത്തിഉറപ്പിയ്ക്കുന്നു.


</doc>
<doc id="311879" url="https://ml.wikipedia.org/wiki?curid=311879" title="ജൈവവസ്തുക്കൾ">
ജൈവവസ്തുക്കൾ

സസ്യങ്ങൾ ജന്തുക്കൾ തുറ്റങ്ങിയ ജീവികളുടെ അവശിഷ്ടങ്ങളിൽനിന്നോ അവയുടെ വിസർജ്ജ്യങ്ങളിൽ നിന്നോ പ്രകൃതിയിൽ ലഭിക്കുന്ന ജൈവസംയുക്തങ്ങൾ ജൈവവസ്തുക്കൾ എന്നു പറയുന്നു. ജീവനുമായി ബന്ധപ്പെടാതെ രാസപ്രവർത്തനം മൂലവും ഇത്തരം ജൈവവസ്തുക്കൾ ഉണ്ടാകാം. സെല്ലുലോസ്, ടാനിൻ, ക്യൂട്ടിൻ, ലിഗ്നിൻ എന്നിവ കൂടാതെ പ്രോട്ടീനുകൾ, കൊഴുപ്പുകൾ, അന്നജം എന്നിവ ചേർന്നാണ് അടിസ്ഥാനഘടനയുണ്ടായിരിക്കുന്നത്. നമ്മുടെ ഗ്രഹത്തിൽ ജലം നിലനിർത്തുന്നതിലും പോഷകവസ്തുക്കളുടെ ചലനത്തിലും ഇതിനു വലിയ പങ്കുണ്ട്.


</doc>
<doc id="311884" url="https://ml.wikipedia.org/wiki?curid=311884" title="ക്യൂട്ടിൻ">
ക്യൂട്ടിൻ

ക്യൂട്ടിൻ സസ്യങ്ങളുടെ മണ്ണിനു വെളിയിലുള്ള ഭാഗങ്ങളെ പൊതിയുന്ന സസ്യ ക്യൂട്ടിക്കിൾ നിർമ്മിച്ചിരിക്കുന്ന മെഴുകുരുപത്തിലുള്ള രണ്ടു പൊളിമറുകളിലൊന്ന്.


</doc>
<doc id="311898" url="https://ml.wikipedia.org/wiki?curid=311898" title="ലിഗ്നിൻ">
ലിഗ്നിൻ

ലിഗ്നിൻ സസ്യശരീരം കഠിന്യമുള്ളതുമായിരിക്കാൻ കാരണമായ ജൈവ പോളിമർ ആണിത്. ഇതു നാശത്തെ ചെറുക്കുന്നു. 
1813 ൽ സ്വിസ് സസ്യശാസ്ത്രജ്ഞൻ എ. പി. ഡി കാൻഡെലോൾ ആണ് ലിഗ്നൈനെപ്പറ്റി ആദ്യമായി പരാമർശിച്ചത്. വെള്ളത്തിലും ആൾക്കൊഹോളിലും ലയിക്കാത്തതും, ദുർബലമായ ആൽക്കലൈൻ ലായകങ്ങളിൽ ലയിക്കുന്നതും, ആസിഡ് ഉപയോഗിച്ചുള്ള ലായകങ്ങളിൽ നിന്നു് നീക്കാൻ കഴിയുന്നതുമാണ്. ലാറ്റിൻ വാക്കായ ലിഗ്നൂം എന്ന പദത്തിൽ നിന്നാണ് ലിനനെയിൻ എന്ന പേരുണ്ടായത്. ഭൂമിയിലെ ഏറ്റവും സമൃദ്ധമായ ഓർഗാനിക് പോളിമറുകളിൽ ഒന്നാണ് സെല്ലുലോസ്. ഫോസിൽ കാർബണിന്റെ 30% ഉം ഉണങ്ങിയ ജൈവപിണ്ഡത്തിന്റെ 20-35% വും ലിനിൻ ഉൾക്കൊള്ളുന്നു.] ഭൂഗർഭവിജ്ഞാനീയത്തിൽ കാർബണിഫെറസ് കാലഘട്ടത്തിലാണു് ലിഗ്നിൻ രൂപപ്പെടാൻ തുടങ്ങിയതു്.

ഓരോരോ സ്പീഷിസുകളിലും ലഗ്നിനിലെ ഘടന വ്യത്യാസപ്പെട്ടിരിക്കുന്നു. ദേവതരുവർഗ്ഗത്തിൽ പെട്ട ഒരു മരത്തിന്റെ സാമ്പിളിൽ ലിഗ്നിന്റെ ഘടന 63.4% കാർബൺ, 5.9% ഹൈഡ്രജൻ, 0.7% ചാരം (ധാതുഘടകങ്ങൾ), 30% ഓക്സിജൻ എന്നിങ്ങനെയാണു്. ഇവയെ ഏകദേശം താരതമ്യപ്പെടുത്തിയാൽ സമാനമായ രാസരൂപം (C31H34O11) n ആയിരിക്കും. ഒരു ബയോപൊളിമർ എന്ന നിലയിൽ, ലിഗ്നൈന്റെ സവിശേഷത അതിന്റെ ബഹുതാനതയാണു്. മറ്റു പോളിമറുകളെപ്പോലെ പ്രാഥമികമായ ഒരു ഏകതാനഘടകം ലിഗ്നിനുകളിൽ ഇല്ല. നാളീസസ്യങ്ങളിലെ ‘തടി‘ (പ്രധാനമായും ക്സൈലം സെല്ലുകളും ദൃഡരൂപത്തിലുള്ള സ്ക്ലെറെൻ‌കൈമാ തന്തുക്കളും ഉൾപ്പെടെയുള്ളവ) ശക്തിപ്പെടുത്തുക എന്നതാണു് ലിഗ്നിന്റെ ജീവശാസ്ത്രപരമായ ധർമ്മം.

ലിഗ്നൈനിന്റെ ആഗോളവാണിജ്യഉല്പാദനം ഓരോ വർഷവും 1.1 ദശലക്ഷം മെട്രിക് ടൺ ആണ്. ഓരോ ആവശ്യത്തിനും വളരെ കുറഞ്ഞ അളവിലാണെങ്കിലും വളരെ വിശാലമായ പല മേഖലകളിലും ലിഗ്നിൻ ഉപയോഗിക്കപ്പെടുന്നുണ്ടു്.  പദാർത്ഥത്തിന്റെ കൃത്യമായ പരിശുദ്ധിയേക്കാൾ ആകൃതിയും ഘടനയും ബലവുമാണു് ലിഗ്നിൻ വ്യാവസായികപ്രാധാന്യം നേടുന്നതു്.


</doc>
<doc id="311929" url="https://ml.wikipedia.org/wiki?curid=311929" title="ഇന്തോനേഷ്യൻ പഗായ് ഐലന്റ് മകാക്">
ഇന്തോനേഷ്യൻ പഗായ് ഐലന്റ് മകാക്

ഇന്തോനേഷ്യൻ പഗായ് ഐലന്റ് മകാക് (Macaca pagensis) അല്ലെങ്കിൽ പഗായ് മകാക് ഇന്തോനേഷ്യയിലെ സുമാത്ര ദ്വീപിനടുത്തു സ്ഥിതിചെയ്യുന്ന മെന്തവായ് ദ്വീപുകളിലെ കാടുകളിൽ മാത്രം ഒതുങ്ങി നിൽക്കുന്ന കുരങ്ങുവർഗ്ഗമാണ്. ഇതിന്റെ സ്വാഭാവിക വാസസ്ഥലം ഇല്ലാതായി വന്നതിനാൽ ഐ. യു. സി. എൻ റെഡ് ലിസ്റ്റിൽ ഏറ്റവും ഗുരുതരമായ വംസനാശം നെരിടുന്ന ജീവിവർഗ്ഗമായി കണക്കാക്കിവരുന്നു. 


</doc>
<doc id="311932" url="https://ml.wikipedia.org/wiki?curid=311932" title="ടിബറ്റൻ മകാകു">
ടിബറ്റൻ മകാകു

ടിബറ്റൻ മകാകു (Macaca thibetana) Chinese stump-tailed macaque or Milne-Edwards' macaque ചൈനയിലെ കിഴക്കൻ ടിബറ്റിലും ഷാങ്സിയിലും കാണപ്പെടുന്നു. 
വടക്കുകിഴക്കൻ ഇന്ത്യയിലും ഇതിനെ കണ്ടിട്ടുള്ളതായി റിപ്പോറ്ട്ടുണ്ട്. 800 മുതൽ 2500 മീറ്റർ വരെ ഉയരമുള്ള ഇലപൊഴിയാത്തതോ ഇല പൊഴിയുന്നതോ ആയ വനപ്രദേശങ്ങളിലാണിതിനെ സാധാരണ കാണുക. 
നാലു വ്യതിരിക്ത സ്പീഷീസുകളെ തിരിച്ചറിഞ്ഞിട്ടുണ്ട്: 


</doc>
<doc id="311933" url="https://ml.wikipedia.org/wiki?curid=311933" title="ഷാങ്സി">
ഷാങ്സി

ഷാങ്സി (Chinese: 陕西; pinyin: About this sound Shǎnxī; Postal map spelling: Shensi) ചൈനയിലെ ഒരു പ്രവിശ്യയായ ഭരണപ്രദേശമാണ്. വടക്കു പടിഞ്ഞാറൻ ചൈനയുടെ ഭാഗമാണീ പ്രദേശം.
 

</doc>
<doc id="311937" url="https://ml.wikipedia.org/wiki?curid=311937" title="ആൾ ഇന്ത്യ ഇമാംസ് കൗൺസിൽ">
ആൾ ഇന്ത്യ ഇമാംസ് കൗൺസിൽ

ഇന്ത്യയിൽ മുസ്‌ലിം സമുദായത്തിനിടയിലെ ഇമാമുകൾക്കും പണ്ഡിതന്മാർക്കും ഇടയിൽ പ്രവർത്തിക്കുന്ന ഒരു സംഘടനയാണ് ഇമാംസ് കൗൺസിൽ അഥവാ ആൾ ഇന്ത്യ ഇമാംസ് കൗൺസിൽ. മറ്റു മുസ്‌ലിം സാമുദായിക സംഘടനങ്ങളിൽ നിന്ന് വ്യത്യസ്തമായി സാമുദായിക - സാമൂഹിക വിഷയങ്ങളിൽ സജീവമായി ഇടപെടുന്ന ഒരു സംഘടന കൂടിയാണിത്. കർണാടകയിൽ നിന്നുള്ള മൗലാന ഉസ്‌മാൻ ബേഗ്‌ റഷാദിയാണ് ഇമാംസ് കൗൺസിൽ ദേശീയ പ്രസിഡന്റ്.
കേരളത്തിലാണ് ഈ ഇമാംസ് കൗൺസിൽ സംഘടന രൂപം കൊള്ളുന്നത്‌. 2009ൽ ആൾ ഇന്ത്യ ഇമാംസ് കൗൺസിൽ എന്ന പേരിൽ ദേശീയ തലത്തിലേക്ക് സംഘടന പ്രവർത്തനം വ്യാപിപ്പിച്ചു. നിലവിൽ ഇന്ത്യയിലെ 23സംസ്ഥാനങ്ങളിൽ സംഘടന പ്രവർത്തിക്കുന്നുണ്ട്.

മുസ്‌ലിം സമുദായതിന്റെ ഉന്നമനത്തിനായി പ്രവർത്തനങ്ങളിൽ പണ്ഡിതരെയും ഇമാമുകളെയും കാര്യക്ഷമമായി ഭാഗവാക്കാക്കുക, സമൂഹത്തിലെയും മുസ്‌ലിം സമുദായതിനിടയിലെയും അന്ധവിശ്വാസങ്ങൾക്കും അനാചാരങ്ങൾക്കും എതിരെ ബോധവൽക്കരണം തുടങ്ങി പല പ്രവർത്തനങ്ങളും ഇമാംസ് കൗൺസിൽ നടത്തി വരുന്നു. സമൂഹത്തിൽ വളർന്നുവരുന്ന അധാർമ്മിക പ്രവണതകൾക്കെതിരെ ജനങ്ങളെ ബോധവത്‌കരിച്ചും ജനകീയ കൂട്ടായ്‌മകൾ രൂപീകരിച്ചും ലഹരി വസ്‌തുക്കളുടെ ഉപയോഗം, പലിശ, വിവാഹ ധൂർത്ത്‌, സ്‌ത്രീ-ബാലപീഡനങ്ങൾ എന്നിവയ്‌ക്കെതിരെ കാമ്പയിനുകളും പ്രവർത്തനങ്ങളും സംഘടിപ്പിച്ചു വരുന്നു. സ്ത്രീധനത്തെ പാടെ നിരാകരിക്കുന്ന നിലപാടെടുക്കുന്ന സംഘടന സ്ത്രീധന രഹിത വിവാഹങ്ങൾക്ക് സാമ്പത്തിക സഹായം നൽകുന്നുമുണ്ട്. തങ്ങളുടെ സംഘടനയിൽ അംഗമായ ഇമാമുകൾ സ്ത്രീധന വിവാഹങ്ങൾ നടത്തിക്കൊടുക്കില്ല എന്ന തീരുമാനം എടുത്തിട്ടുണ്ട്. സമ്പൂർണ്ണമായ മധ്യനിരോധനമാണ് ഇമാംസ് കൗൺസിൽ പ്രചരണം നടത്തുന്ന മറ്റൊരു മേഖല. നിർധനരായ പള്ളി ഇമാമുമാരുടെയും മദ്രസ അധ്യാപകരുടയും മുഅദ്ദിനുകളുടെയും മക്കൾക്ക്‌ വിദ്യാഭ്യാസത്തിനു സ്കോളർഷിപ്പ്‌ നൽകുന്ന പ്രവർത്തനവും നടത്തി വരുന്നു.

ലൗ ജിഹാദ് വിവാദ സമയത്ത് ഇമാംസ് കൗൺസിൽ സംഘടിപ്പിച്ച "ഇസ്‌ലാമിനെ അറിയുക, അടുക്കുക" എന്ന പരിപാടി ശ്രദ്ധിക്കപ്പെട്ടിരുന്നു.

ഇമാം എന്ന പേരിൽ ഒരു ത്രൈമാസിക പ്രസിദ്ധീകരിക്കുന്നുണ്ട്.

അഖിലേന്ത്യാ മുസ്‌ലിം പേഴ്‌സണൽ ലോ ബോർഡ് മുൻകയ്യെടുത്ത് സ്ഥാപിച്ച ദാറുൽ ഖദ എന്ന മുസ്‌ലിം വിഭാഗതിനിടയിലെ തർക്ക പരിഹാര കോടതികൾ കേരളത്തിൽ അടക്കം പല സംസ്ഥാനങ്ങളിലും പ്രവർത്തിക്കുന്നത് ഇമാംസ് കൗൺസിലിന്റെ കീഴിലാണ്. മുസ്‌ലിങ്ങൾക്കിടയിലെ വൈവാഹിക,കുടുംബ, സ്വത്ത് തർക്കങ്ങൾ കോടതികൾക്ക് പുറത്ത് ഒത്തുതീർക്കുന്നതിനാണ് ദാറുൽ ഖദ എന്ന പേരിൽ തർക്കപരിഹാരകോടതികൾ ഒരുക്കിയിരിക്കുന്നത്. മുഹമ്മദ് ഈസാ മൗലവിയാണ് കേരളത്തിൽ ദാറുൽ ഖദ ചെയർമാൻ.

ദാറുൽ ഖദക്കെതിരെ പല ആരോപണങ്ങളും പ്രചരിക്കുന്നുണ്ടെങ്കിലും 1937ലെ ശരീഅത്ത് നിയമം അനുസരിച്ചാണ് ഈ സംവിധാനം പ്രവർത്തിക്കുന്നതെന്നും ഇതിനെതിരെ ഉയരുന്ന ആരോപണങ്ങൾ അടിസ്ഥാന രഹിതമാണെന്നും 2014 ഫെബ്രുവരി 25ലെ ഒരു വിധിയിലൂടെ സുപ്രീം കോടതി പ്രസ്താവിക്കുകയുണ്ടായി. മൗലികാവകാശത്തെ ഹനിക്കാത്ത കാലത്തോളം മുസ്‌ലിം വ്യക്തിനിയമത്തിൽ ഇടപെടാൻ ആഗ്രഹിക്കുന്നില്ലെന്നും ഫത്‌വകൾ വെറും മതപരമായ അഭിപ്രായങ്ങളാണെന്നും കേന്ദ്ര സർക്കാരും സുപ്രീംകോടതിയെ അറിയിച്ചു.


</doc>
<doc id="311946" url="https://ml.wikipedia.org/wiki?curid=311946" title="വാൻഡൽ ജനത">
വാൻഡൽ ജനത

യൂറോപ്പിലെ കിഴക്കൻ ജെർമാനിക് ഗോത്രവിഭാഗങ്ങളിൽപ്പെട്ട ഒരു കൂട്ടരാണ് വാൻഡലുകൾ (). ഇവരെക്കുറിച്ചുള്ള വിവരങ്ങൾ ആദ്യമായി കേൾക്കുന്നത് തെക്കൻ പോളണ്ടിൽനിന്നാണ്. പിൽക്കാലത്ത് അഞ്ചാം നൂറ്റാണ്ടിൽ ഇവർ സ്പെയിനിലേക്കും പിന്നീട് വടക്കൻ ആഫ്രിക്കയിലേക്കും നീങ്ങുകയും സാമ്രാജ്യങ്ങൾ സ്ഥാപിക്കുകയും ചെയ്തു.

വാൻഡലുകൾ അടക്കമുള്ള ജെർമാനിക് ജനവിഭാഗങ്ങളെ മുഴുവൻ ബാർബേറിയൻമാർ എന്ന പേരിലാണ് റോമാക്കാർ പരാമർശിച്ചിരുന്നത്.
പടിഞ്ഞാറൻ റോമൻ സാമ്രാജ്യത്തിൻ്റെ ശിഥിലീകരണത്തിന് പ്രധാന കാരണക്കാരായാണ് വാൻഡലുകളെ കണക്കാക്കുന്നത്. എ.ഡി. 406-409 കാലഘട്ടത്തിൽ ഗോളിലും സ്പെയിനിലും വാൻഡലുകൾ നടത്തിയ ആക്രമണങ്ങൾ മൂലം റോമാക്കാർക്ക് ആ മേഖലയിലെ സ്വാധീനം നഷ്ടമാകുകയും മറ്റു ജെർമാനിക് വംശജർക്ക് മുന്നേറാൻ അവസരമൊരുങ്ങുകയും ചെയ്തു. തുടർന്ന് 429-ൽ ജിബ്രാൾട്ടർ കടലിടുക്ക് കടന്ന് ആഫ്രിക്കൻ തീരത്തെത്തിയ വാൻഡലുകൾ, വടക്കൻ ആഫ്രിക്കൻ തീരം മുഴുവൻ റോമാ സാമ്രാജ്യത്തിൽ നിന്നും കീഴടക്കി. തുടർന്ന് ആഫ്രിക്കയിൽനിന്ന് റോമിലേക്കുള്ള ഭക്ഷ്യധാന്യങ്ങളുടെ നീക്കവും തടഞ്ഞു. അക്കാലത്ത് റോമിലേക്കുള്ള ഭക്ഷ്യധാന്യങ്ങൾ ഏറിയപങ്കും വടക്കൻ ആഫ്രിക്കയിൽ നിന്നായിരുന്നു വന്നിരുന്നത്. വടക്കേ ആഫ്രിക്കയിലെ കാർത്തേജ് കേന്ദ്രമാക്കിയ വാൻഡലുകൾ മെഡിറ്ററേനിയൻ കടലിൽ ആധിപത്യം സ്ഥാപിച്ചു.
മെഡിറ്ററേനിയൻ ദ്വീപുകളായ കോർസിക്ക, സിസിലി, സർഡീനിയ, മാൾട്ട, ബലിയാറിക്ക് ദ്വീപസമൂഹങ്ങൾ തുടങ്ങിയവ കൈയടക്കി.
പിന്നീട് റോമിനുനേരെ ആക്രമണങ്ങൾ അഴിച്ചുവിട്ട് പടിഞ്ഞാറൻ റോമൻ സാമ്രാജ്യത്തിൻ്റെ പതനം പൂർത്തിയാക്കുകയും ചെയ്തു.

ഗൈസറിക് എന്ന നേതാവിൻ്റെ കീഴിലാണ് വാൻഡലുകൾ വടക്കേ ആഫ്രിക്കയിലേക്ക് കടന്ന് പ്രദേശം മുഴുവൻ ആധിപത്യത്തിലാക്കിയത്. ഗൈസറിക്കിനു ശേഷം വാൻഡലുകൾക്ക് വലിയ പുരോഗതിയുണ്ടായില്ല. ആറാം നൂറ്റാണ്ടിന്റെ മധ്യഭാഗത്തുണ്ടായ യുദ്ധത്തിൽ (എ.ഡി. 533) കിഴക്കൻ റോമാ സാമ്രാജ്യം ഈ പ്രദേശങ്ങൾ കീഴടക്കിയതോടെ ഈ വാൻഡൽ രാജ്യം നാമാവശേഷമായി.


</doc>
<doc id="311965" url="https://ml.wikipedia.org/wiki?curid=311965" title="സാജു നവോദയ">
സാജു നവോദയ

ഒരു മലയാളചലച്ചിത്രനടനാണ്‌ സാജു നവോദയ. 
എറണാകുളം ഉദയംപേരൂർ സ്വദേശിയാണൂ. യഥാർത്ഥ നാമം പി.ടി. സാജു. കൊച്ചിൻ നവോദയ എന്ന മിമിക്രി ട്രൂപ്പിലൂടെയാണൂ മിമിക്രി വേദികളിൽ സജീവമാകുന്നത്. പിന്നീട് മഴവിൽ മനോരമയുടെ കോമഡി ഫെസ്റ്റിവൽ എന്ന റിയാലിറ്റി ഷോയിൽ തിരഞ്ഞെടുക്കപ്പെട്ടു. ആ ഷോയിൽ അവതരിപ്പിച്ച പാഷാണം ഷാജി എന്ന കഥാപാത്രം സ്കിറ്റുകളിൽ വളരേയേറെ ശ്രദ്ധിയ്ക്കപ്പെട്ടു. ആ റിയാലിറ്റി ഷോയിൽ സാജുവിന്റെ സ്റ്റാർസ് ഓഫ് കൊച്ചിൻ ടീമിനു ഒന്നാം സ്ഥാനം ലഭിച്ചു. ഈ ഷോയിലെ പ്രകടനം ആണൂ ചലച്ചിത്ര മേഖലയിലേക്ക് വഴി തുറന്നത്. മമ്മാസ് സംവിധാനം ചെയ്ത മാന്നാർ മത്തായി സ്‌പീക്കിംഗ്‌ 2 എന്ന ചിത്രത്തിലാണൂ ആദ്യം അഭിനയിച്ചത്. ജിബു ജേക്കബ് സംവിധാനം ചെയ്ത വെള്ളിമൂങ്ങയിലെ കഥാപാത്രം വഴിത്തിരിവായി.


</doc>
<doc id="311973" url="https://ml.wikipedia.org/wiki?curid=311973" title="വിജയ്‌ മർചൻറ്">
വിജയ്‌ മർചന്റ്

വിജയ്‌ മാധവ്ജി മർചൻറ് (12 ഒക്ടോബർ 1911 – 27 ഒക്ടോബർ 1987) യഥാർത്ഥ നാമം വിജയ്‌ മാധവ്ജി താക്കർസേ, ആദ്യകാല ഇന്ത്യൻ ക്രിക്കറ്റർ ആയിരുന്നു. വലംകയ്യൻ ബാറ്റ്സ്മാൻ ആയിരുന്ന വിജയ്‌, വലംകയ്യൻ മീഡിയം പേസ് ബൌളറും ആയിരുന്നു. ബോംബെ ക്രിക്കറ്റ് ടീമിന് വേണ്ടി ഫസ്റ്റ്ക്ലാസ് മത്സരങ്ങൾ കളിച്ചിരുന്ന വിജയ്‌, ഇന്ത്യക്ക് വേണ്ടി (1933-1951) കാലഘട്ടത്തിൽ പത്ത് ടെസ്റ്റ്‌ മത്സരങ്ങളും കളിച്ചു. 150 ഫസ്റ്റ്ക്ലാസ് മത്സരങ്ങൾ കളിച്ച മർചൻറ് ന്റെ ഫസ്റ്റ്ക്ലാസ് ബാറ്റിംഗ് ശരാശരി 71.64 ആണ്. ലോകത്തിൽ ബ്രാഡ്മാന് ശേഷം ഏറ്റവും ഉയർന്ന ഫസ്റ്റ്ക്ലാസ് ബാറ്റിംഗ് ശരാശരി വിജയ്‌ വിജയ്‌ മർചന്റിന്റെതാണ്.


</doc>
<doc id="311985" url="https://ml.wikipedia.org/wiki?curid=311985" title="പി. മുഹമ്മദ്‌ മൈതീൻ">
പി. മുഹമ്മദ്‌ മൈതീൻ

കേരളത്തിൽ ജീവിച്ചിരുന്ന ഒരു പ്രമുഖ മുസ്‌ലിം പണ്ഡിതനും എഴുത്തുകാരനും ഭാഷാ പണ്ഡിതനും ഗ്രന്ഥകർത്താവുമായിരുന്നു പി. മുഹമ്മദ്‌ മൈതീൻ (1899 - 1967 മെയ്‌ 10). പ്രമുഖ സാമൂഹിക പരിഷ്കർത്താവും സ്വദേശാഭിമാനി പത്രം ഉടമയുമായിരുന്ന വക്കം അബ്ദുൽ ഖാദർ മൗലവി ഇദ്ദേഹത്തിന്റെ മാതൃസഹോദനായിരുന്നു. നിരവധി ഗ്രന്ഥങ്ങൾ ഇദ്ദേഹം മലയാളത്തിലേക്ക് മൊഴിമാറ്റവും നടത്തിട്ടുണ്ട്‌.


</doc>
<doc id="311989" url="https://ml.wikipedia.org/wiki?curid=311989" title="മുസാ അരുണാചലൻസിസ്">
മുസാ അരുണാചലൻസിസ്

അരുണാചൽപ്രദേശിലെ മഴക്കാടുകളിൽ നിന്ന് കോഴിക്കോട് സർവ്വകലാശാലയിലെ ഗവേഷകസംഘം കണ്ടെത്തിയ ഒരിനം പുതിയ വാഴയാണ് മുസാ അരുണാചലൻസിസ്. 9 മീറ്ററോളം ഉയരത്തിൽ വളരുന്ന ഇവയുടെ കുലകൾ സാധാരണ വാഴയുടേതുപോലെ താഴേക്കല്ല മുകളിലേക്കാണ് നിൽക്കുക. 40 സെ മീ നീളമുള്ള 30ഓളം കായ്കൾ ഉണ്ടാവാറുണ്ട്. വാഴക്കുടപ്പന് നല്ല ചുമപ്പ് നിറമാണ് ഉള്ളത്


</doc>
<doc id="311991" url="https://ml.wikipedia.org/wiki?curid=311991" title="മൌഷുമി ചാറ്റർജി">
മൌഷുമി ചാറ്റർജി

ബോളിവുഡ് അഭിനേത്രിയാണ് മൌഷുമി ചാറ്റർജി Bengali: মৌসুমি চ্যাটার্জী; Moushumi Chāţārjī. (ജനനം 26 ഏപ്രിൽ 1953)
രാജേഷ് ഖന്ന,ശശി കപൂർ,ജിതേന്ദ്ര,സഞ്ജീവ് കുമാർ,വിനോദ് മെഹ്റ എന്നിവരുടെ നായികയായി നിരവധി ഹിന്ദി ചലച്ചിത്രങ്ങളിൽ 1973-1984 കാലഘട്ടത്തിൽ അഭിനയിച്ചു. ആ കാലത്ത് ഏറ്റവും കൂടുതൽ പ്രതിഫലം വാങ്ങുന്ന മൂന്നാമത്തെ ഹിന്ദി നടി ആയിരുന്നു ഇവർ. ഇവർ ഏതാനും ബംഗാളി ചലച്ചിത്രങ്ങളിലും അഭിനയിച്ചിട്ടുണ്ട്. 

തരുൺ മജുംദാർ സംവിധാനം ചെയ്ത ബംഗാളി ഹിറ്റ് സിനിമയായ ബാലികാ ബധുവിൽ (1967) അഭിനയിച്ചുകൊണ്ടാണ് തന്റെ പതിനഞ്ചാം വയസ്സിൽ മൌഷുമി സിനിമാഭിനയം തുടങ്ങുന്നത്. ആദ്യത്തെ ഹിന്ദി സിനിമ ശക്തി സാമന്ത സംവിധാനം ചെയ്ത അനുരാഗ് (1972) ആണ്. ആ സിനിമ വളരെ വിജയമായിരുന്നു. അന്ധയായിട്ടാണ് അതിൽ അഭിനയിച്ചത്. ഏറ്റവും നല്ല നടിക്കുള്ള ഫിലിം ഫെയർ നാമനിർദ്ദേശം അതിലെ അഭിനയത്തിനു ലഭിച്ചു. ഏറ്റവും നല്ല ചിത്രത്തിനുള്ള ഫിലിം ഫെയർ അവാർഡ് അനുരാഗ് നേടി. 1973 ൽ മൌഷുമി നിരവധി ചിത്രങ്ങളിൽ അഭിനയിച്ചു. ശശി കപൂറിനൊപ്പം നൈനയിലും, കച്ചേ ദാഗേയിൽ വിനോദ്ഖന്നയ്ക്കൊപ്പവും ഉസ് പാർ എന്ന ചിത്രത്തിൽ വിനോദ് മെഹ്‌റയ്ക്കൊപ്പവും അഭിനയിച്ചു. 1974ൽ ബേനാം എന്ന ചിത്രത്തിൽ അമിതാഭ് ബച്ചനൊപ്പവും, ഹംശകൽ എന്ന ചിത്രത്തിൽ രാജേഷ് ഖന്നയ്ക്കൊപ്പവും അഭിനയിച്ചു. 1974 ന്റെ ഒടുവിൽ മനോജ് കുമാറിന്റെ റോട്ടി കപ്പടാ ഔർ മക്കാൻ എന്ന ചിത്രമായിരുന്നു ഹിറ്റ് ചിത്രം. അതിൽ റേപ്പ് ചെയ്യപ്പെടുന്ന ഒരുവളായിട്ടാണ് അഭിനയിച്ചത്. ഏറ്റവും നല്ല സഹനടിക്കുള്ള ഫിലിം ഫെയർ അവാർഡിനു നാമനിർദ്ദേശം ചെയ്യപ്പെട്ടു. ജിതേന്ദ്രയ്ക്കൊപ്പമുള്ള സ്വർഗ്ഗ് നരക്, രാകേഷ് റോഷനൊപ്പമുള്ള ആനന്ദ് ആശ്രം എന്നിവയും വിജയചിത്രങ്ങളായിരുന്നു. സഞ്ജീവ് കുമാറിനൊപ്പം അംഗൂറിലും നല്ല അഭിനയം കാഴ്ച വെച്ചു. 

വിനോദ് മെഹ്‌റയുടെ നായികയായിട്ട് പത്തു ചിത്രങ്ങളിൽ അഭിനയിച്ചു. ഏകദേശം പതിമൂന്നോളം ചിത്രങ്ങളിൽ അവർ ഒരുമിച്ച് അഭിനയിച്ചിട്ടുണ്ട്. അനുരാഗ്, ഉസ് പാർ, രഫ്താർ, ഉമർ കൈദ്, മസാക്ക്, സിന്ദഗി, ജ്യോതി ബനേ ജ്വാല എന്നിവ അവയിൽ ചിലതാണ്. 1979ൽ ബസു ചാറ്റർജിയുടെ മൻസിൽ എന്ന ചിത്രത്തിൽ അഭിനയിച്ചു. 1981ൽ ഉത്തം കുമാറിനൊപ്പം, ബംഗാളി സിനിമയായ ഓഗു ബോധു സുന്ദരി എന്ന ചിത്രത്തിൽ അഭിനയിച്ചു. ആ സിനിമ ഹിറ്റ് ആയിരുന്നു. 1982ൽ ഭന്നത് ഭാനു എന്ന മറാത്തി ചിത്രത്തിൽ അഭിനയിച്ചു. 

ശശി കപൂർ, രാജേഷ് ഖന്ന, ജിതേന്ദ്ര, സഞ്ജീവ് കുമാർ എന്നിവരോടൊപ്പവും പല ചിത്രങ്ങളിലും അഭിനയിച്ചു. രാജേഷ് ഖന്നയ്ക്കൊപ്പമുള്ള ഭോലാ ഭാലാ, പ്രേം ബന്ധൻ, ഘർ പരിവാർ എന്നിവ വിജയചിത്രങ്ങളായിരുന്നു. 1984ൽ മാംഗ് ഭരോ സജ്‌നാ, ഘർ ഏക് മന്ദിർ, പേട് പ്യാർ ഔർ പാപ് എന്നീ മൂന്നു ചിത്രങ്ങളിൽ നായികയായി. 1985ൽ ബംഗാളി ചിത്രമായ പ്രതിജ്ഞയിൽ അഭിനയിച്ചു. 

ബാലികാ ബധു (1969), പരിനീത (1969), അനിന്ദിത (1972), ആനന്ദ് ആശ്രം (1977), ഒഗു ബൊധു സുന്ദരി (1981), പ്രാർത്ഥന (1984), ശതരൂപ (1989), കരി ദിയേ കിൻലാം (1989), ഭിധിലിപി (1991), എന്നീ ബംഗാളി സിനിമകളിൽ നായികയായിട്ടും, നാട്ടേർ ഗുരു (2003), ഭാലോബസർ അനേക് നാം (2005), ദി ജാപ്പനീസ് വൈഫ് (2010), ഗോയ്നാർ ബക്ഷോ (2013) എന്നീ ചിത്രങ്ങളിൽ സഹനടിയായും അഭിനയിച്ചു. 2009 ൽ മല്ലിക്ക് ബാരി എന്ന ചിത്രത്തിൽ തൊമാർ ദുവാരേ എന്ന ഒരു ഗാനവും ആലപിച്ചു. 2004ൽ രാഷ്ട്രീയത്തിൽ പ്രവേശിച്ചു. 

ഏറ്റവും നല്ല നടിയ്ക്കുള്ള BFJA പുരസ്കാരം, 1968ൽ ബാലികാ വധുവിലെ അഭിനയത്തിനു ലഭിച്ചു. 

2014 ൽ ഏറ്റവും നല്ല സഹനടിയ്ക്കുള്ള ഫിലിം ഫെയർ പുരസ്കാരം ബംഗാളി ചിത്രമായ ഗോയ്നാർ ബക്ഷോയിലെ അഭിനയത്തിനു ലഭിച്ചു. 
2015ൽ ഫിലിം ഫെയറിന്റെ ലൈഫ് ടൈം അച്ചീവ്മെന്റ് പുരസ്കാരം ലഭിച്ചു. 

സിനിമകൾ 
പുറത്തേക്കുള്ള കണ്ണികൾ


</doc>
<doc id="312006" url="https://ml.wikipedia.org/wiki?curid=312006" title="ടോം ആൾട്ടർ">
ടോം ആൾട്ടർ

ഇന്ത്യയിലെ ഒരു സിനിമ-നാടക നടനാണ് ടോം ആൾട്ടർ "Tom Alter". 1950 ജൂൺ മാസം മസൂറിയിൽ ഒരു അമേരിക്കൻ ക്രിസ്ത്യൻ മിഷനറിയുടെ മകനായി ജനിച്ചു. അനേകം സിനിമകളിലും നാടകങ്ങളിലും പ്രവർത്തിച്ചിട്ടുള്ള ഇദ്ദേഹത്തെ 2008-ൽ പദ്മശ്രീ നൽകി ആദരിച്ചു.


</doc>
<doc id="312009" url="https://ml.wikipedia.org/wiki?curid=312009" title="ശ്രീവിജയ സാമ്രാജ്യം">
ശ്രീവിജയ സാമ്രാജ്യം

ശ്രീവിജയ സാമ്രാജ്യം തെക്കു കിഴക്കൻ ഏഷ്യയിൽ ഇന്നത്തെ ഇന്തോനേഷ്യയിലെ സുമാത്ര ദ്വീപ് കേന്ദ്രമാക്കി സി. ഇ. 650 മുതൽ 1377 നിലനിന്നു. ഇതിന്റെ തലസ്ഥാനം ആദ്യം പലെംബാങ്ങ് ആയിരുന്നു. ശൈലെന്ദ്ര രാജാവിന്റെ കാലത്ത് മധ്യ ജാവയായിരുന്നു തലസ്ഥാനം. പിന്നീടത് ജംബി ആയി മാറി. ബുദ്ധമതത്തിന്റെ പ്രധാന കേന്ദ്രം ആയിരുന്നു. സംസ്കൃതത്തിൽ ശ്രീ എന്നാൽ സംർദ്ധി, സന്തോഷം, ഉയർച്ച എന്നൊക്കെയാണർത്ഥം. വിജയ എന്നാൽ ജയം മേന്മ, മഹിമ എന്നൊക്കെ സംസ്കൃതത്തിൽ അർത്ഥം. 

ചൈനക്കാരനായ ബുദ്ധസന്യാസിയായ, യിജിങ് താൻ 671ൽ 6 മാസം ശ്രീവിജയ സാമ്രാജ്യത്തിൽ താമസിച്ചതായി എഴുതിവച്ചിരുന്നതാണ് ഈ സാമ്രാജ്യത്തെപ്പറ്റിയുള്ള ആദ്യത്തെ തെളിവ്. ഏഴാം നൂറ്റാണ്ടിലെ ഒരു ലിഖിതത്തിലാണ് ആദ്യമായി ശ്രിവിജയം എന്ന പെര് ആദ്യം പ്രത്യക്ഷപ്പെടുന്നത്. കെദുക്കാൻ ബുക്കിത്ത് എന്ന ലിഖിതം സുമാത്ര ദ്വിപിലെ പലംബങ്ങിൽ നിന്നും കണ്ടെടുക്കുകയുണ്ടായി. 682 ജൂൺ 16ലെതാണീ ലിഖിതം. ഏഴാം നുറ്റാണ്ടുമുതൽ പതിനൊന്നാം നൂറ്റാണ്ടിന്റെ ആദ്യപാദം വരെ തെക്കു കിഴക്കനേഷ്യ മുഴുവൻ ഈ സാമ്രാജ്യം നെടുനായകത്വം വഹിച്ചു. ഇവർ ആ പ്രദെശത്തെ സമുദ്രവനിജ്യത്തെ നിയന്ത്രിച്ചു വന്നു. 

ഇന്തോനേഷ്യൻ ചരിത്രത്തിൽത്തന്നെ തുടർച്ചയില്ലാത്ത അറിവേ ഈ സാമ്രാജ്യത്തെപ്പറ്റിയുള്ളൂ. 
പ്പാശ്ചാത്യ ചരിതകാരന്മാരായ പണ്ഡിതന്മാരാണ് വിസ്മൃതിയിലായ ഭൂതകാലത്തെ ഇന്നറിയപ്പെടുന്നതരത്തിൽ പുനരാവിഷ്കരിച്ചത് . 1920ൽ ഇന്തോനേഷ്യൻ ഭാഷാപത്രങ്ങളിലും ഡച്ചിലും ഫ്രെഞ്ച് പണ്ഡിതനായിരുന്ന ജോർജ് സെഡോസ് തന്റെ കണ്ടുപിടിത്തങ്ങളും വ്യാഖ്യാനങ്ങളും പ്രസിദ്ധീകരിക്കുംവരെ ശ്രീവിജയ സാമ്രാജ്യം നിലനിന്ന ഇന്തോനേഷ്യയിലെ പലെംബാങ് എന്ന സ്ഥലത്തിനു ചുറ്റുമുള്ള ആധുനികരായ ഒരു ഇന്തോനേഷ്യൻ പോലും ഇങ്ങനെ ഒരു മഹത്തായ സാമ്രാജ്യം നിലനിന്നതായി കേട്ടിരുന്നില്ല. സെഡോസ് ചൈനീസ് ഭാഷയിലെ സാൻഫോഘി എന്ന പദം മുൻപ് ശ്രീഭോജ എന്നു വായിക്കപ്പെട്ടു എന്ന് പഴയ മലയൻ ഭാഷയിലെ ചില രേഖകൾ കാണിക്കുന്നതായി അദ്ദേഹം മനസ്സിലാക്കി. 

ശ്രീവിജയ സാമ്രാജ്യത്തിന്റെ ചരിത്രം അനേകം ശിലാലിഖിതങ്ങളിൽനിന്നുമാണ് പുനരാവിഷ്കരിച്ചത്. മിക്കതും പഴയ മലയൻ ഭാഷയിൽ എഴുതപ്പെട്ട, കെടുകാൻ ബുക്കിറ്റ്, തലാങ് തുവോ, തെലഗ ബാതു, കോട കപുർ തുടങ്ങിയ ശിലാലിഖിതങ്ങളിൽ ആണ് എഴുതപ്പെട്ടത്. അന്നു കിഴക്കു ഭാഗത്തു ജാവയിൽ നിലനിന്ന മജാപാഹിത് രാജ്യത്തിന്റെ അതേകാലത്ത് ശ്രീവിജയം നിലനിന്നു. ഡച്ച് ഈസ്റ്റ് ഇന്ത്യാരാജ്യത്തെ സ്വതന്ത്രമാക്കാനായി അന്നു പോരാടിയ രാജ്യസ്നേഹികളായ ബുദ്ധിജീവികൾ ഈ രണ്ടു സാമ്രാജ്യങ്ങളേയും തങ്ങളുടെ സ്വന്തം ഇന്തോനേഷ്യൻ സ്വത്വത്തിന്റെ രണ്ടു പ്രതീകങ്ങളായി ഉയർത്തിക്കൊണ്ടുവന്നിരുന്നു. 

ശ്രീവിജയത്തെ വ്യത്യസ്ത കാലത്ത് വിവിധ ജനതതി വ്യത്യസ്ത പേരുകളിൽ വിളിക്കപ്പെട്ടു. ചൈനക്കാർ അതിനെ സാൻഫോഘി എന്നു വിളിച്ചു. ഇതിനും മുൻപുണ്ടായിരുന്ന മറ്റൊരു രാജ്യമായിരുന്നു, കാന്തൊളി. ഇതിനെ ശ്രീവിജയത്തിന്റെ മുൻഗാമിയായി കണക്കാക്കിവരുന്നു. സംസ്കൃതത്തിലും പാലിഭാഷയിലും ഇതിനെ യവദേശ് എന്നും ജാവദേഹ് എന്നും സൂചിപ്പിക്കുന്നു. അറബുകൾ അതിനെ സബഗ് രാജവംശം എന്നും ഖമർ ജനങ്ങൾ അതിനെ മെലായു എന്നും വിളിച്ചു. ഇതൊക്കെയാണു ശ്രീവിജയത്തെ ചരിത്രത്തിൽ കണ്ടെത്താൻ പ്രയാസമായതിനു മറ്റൊരു കാരണം. ഈ പേരുകളിൽ ചിലത്, ജാവയുടെ പേരിന്റെ അവശിഷ്ടമാകാം. പകരം സുമാത്രയെ അവർ സൂചിപ്പിച്ചതുമാകാൻ ഇടയുണ്ട്. 

ശ്രീവിജയസാമ്രാജ്യത്തിന്റെ ഭൗതികമായ തെളിവുകൾ വളരെക്കുറച്ചേ നിലനിൽക്കുന്നുള്ളൂ. കെടുക്കാൻ ബുക്കിറ്റ് ശിലാലിഖിതമനുസരിച്ച്, (683 സി. ഇ)ദാപുണ്ട ഹയാങ്ങ് ശ്രീ ജയനാസ ആയിരുന്നു ശ്രീവിജയ സാമ്രാജ്യത്തിന്റെ സ്ഥാപകൻ. അദ്ദേഹം ഒരു വിശുദ്ധമായ സിദ്ധയാത്ര നടത്തിയത്രെ. മിനങ്ങ തംവാനിൽ നിന്നും ജമ്പി, പലെംബാംഗ് എന്നി സ്ഥലങ്ങളിലേയ്ക്ക് 20000 പട്ടാളക്കാരും ബോട്ടിൽ 312 ആളുകളും 1312 കാലാൾപടയും ചേർന്നാണ് പോയത്. 

ഇന്നത്തെ പലെംബാങ്ങിലാണ് ആദ്യമായി ശ്രീവിജയ രാജ്യം സ്ഥാപിതമായത് എന്ന് ഈ ലിഖിതത്തിൽ കാണുന്നു. മിനങ്ങ തംവാൻ എന്നത് എവിടെയാണെന്നത് ഇന്നും തർക്കവിഷയമാണ്. 

ആധുനിക ഇന്തോനേഷ്യയുടെ പ്രദേശങ്ങളായ പലെംബാങ്ങ്, സുമാത്ര എന്നിവിടങ്ങളുടെ ചുറ്റുപാടുമായാണ് പടർന്നത്. 
സംസ്കൃതരേഖകൾ പ്രകാരം ദാപുണ്ട ഹയാങ്ങ് ശ്രീ ജയനാസയുടെ നേതൃത്വത്തിലുള്ള ശ്രീവിജയരാജ്യത്തോട് ആദ്യമായി ചേർക്കപ്പെട്ട രാജ്യം മെലായു രാജ്യമാണ്. 680ൽ ആണിതു നടന്നതെന്നു കാണുന്നു. ജംബി എന്നും മെലായു അറിയപ്പെട്ടു. മെലായു സ്വർണ്ണം തൂടങ്ങിയ സമ്പത്തുകളാൽ കീർത്തികേട്ടതായിരുന്നു. മെലായുവുമായി ചേർന്ന് ശ്രീവിജയത്തിന്റെ ശക്തി വർധിച്ചു.

ബാങ്ങ്കാ ദ്വീപിൽനിന്നും ലഭിച്ച കോടാ കപൂർ ലിഖിതമനുസരിച്ച്, ലമ്പുങ്ങും ബാങ്ങ്കായുടെ മുക്കാലും ഭാഗങ്ങളും ശ്രീവിജയം കീഴടക്കിയെന്നു കാണുന്നു. ഏഴാം നൂറ്റാണ്ടിൽ ദാപുണ്ട ഹയാങ്ങ് ശ്രീ ജയനാസ ജാവയും കീഴടക്കിയതായി കാണുന്നു. ഈ സമയം പടിഞ്ഞാറൻ ജാവയിലുള്ള തരുമനഗര, മധ്യജാവയിലുള്ള കലിംഗ രാജ്യം എന്നിവ തകർച്ചയുടെ വക്കിലായിരുന്നു. അങ്ങനെ ശ്രീവിജയചക്രവർത്തി മലാക്കകടൽ, സുന്ദ കടൽ, ദക്ഷിണ ചൈനാ കടൽ, ജാവാകടൽ, കരിമാതാ ഉൾക്കടൽ എന്നിവിടങ്ങളിലെ വ്യാപരം നിയന്ത്രിക്കാൻ ആരംഭിച്ചു. 

ഈ കാലത്ത് ശ്രീവിജയരാജ്യവുമായി ബന്ധപ്പെട്ട ഒരു കുടുംബം മധ്യജാവയിൽ കൂടുതൽ സ്വാധീനം ചെലുത്തിയിരുന്നതായി ചൈനീസ് രേഖകൾ പറയുന്നു. ഇതു മിക്കവാറും ശൈലേന്ദ്രന്മാർ ആകാനാണു സാധ്യത. 

ചില ശ്രീവിജയൻ ക്ഷേത്രങ്ങളുടെ അവശിഷ്ടങ്ങൾ തായ്ലന്റിലും കംബോഡിയായിലും കാണാൻ കഴിയും. 13ആം നൂറ്റാണ്ടു വരെ ശ്രീവിജയ മലയൻ അർദ്ധദ്വീപിലും ജാവയുടെ ഏതാണ്ട് മിക്കഭാഗത്തും തങ്ങളുടെ സ്വാധീനം ചെലുത്തി നിലനിന്നു. തായ് ലന്റിലെ ചൈയ്യ പ്രവിശ്യയുടെ പേര് ചില പണ്ഡ്തന്മാർ പറയുന്നതുപോലെ ശ്രീവിജയം എന്ന പേരിൽനിന്നും വന്നതാണെന്നു വരാം. ആ സ്ഥലം ശ്രീവിജയത്തിന്റെ അഞ്ചാം നൂറ്റാണ്ടു മുതൽ 13ആം നൂറ്റാണ്ടു വരെയുള്ള കാലഘട്ടത്തിലെ പ്രാദേശിക തലസ്ഥാനമായിരുന്നു. 

ഏഴാം നൂറ്റാണ്ടിൽ ഇന്തോചൈനയിലെ ചാം തുറമുഖം വികസിക്കുകയും അത് കച്ചവടക്കാരെ ആകർഷിക്കുകയും ചെയ്തപ്പോൾ ശ്രീവിജയത്തിന്റെ പ്രാധാന്യം കുറഞ്ഞു. അപ്പോൾ ശ്രീവിജയ രാജാവായ മഹാരാജ ധർമ്മസേതു ചാം തുറമുഖത്തെയും തീര പട്ടണങ്ങളേയും പലപ്രാവശ്യം ആക്രമിക്കുകയുണ്ടായി. മെക്കോങ്ങ് നദിയുടെ കരയിലുള്ള ഇന്ദ്രപുര എന്ന പട്ടണം പലെമ്പാങ്ങ് എട്ടാം നൂറ്റാണ്ടിൽ കുറച്ചുനാളത്തേയ്ക്കു കൈവശം വച്ചിരുന്നു. ഖമർ രാജാവായ ജയവർമൻ രണ്ടാമൻ തോൽപ്പിക്കുന്നതുവരെ ഖമർ സാമ്രാജ്യത്തിന്റെ മിക്ക ഭാഗങ്ങളും ശ്രിവിജയത്തിന്റെ കൈവശമായിരുന്നു. ധർമസേതുവിനു ശേഷം സമരതുങ്ങ ആയിരുന്നു ശ്രിവിജയത്തിന്റെ രാജാവായത്. 792 മുതൽ 835 വരെ അദ്ദേഹം രാജാവായി വാണു. ജാവയിൽ കൂടുതൽ ശക്തിനേടാൻ ശ്രമിക്കുകയല്ലാതെ തന്റെ സാമ്രാജ്യം വിപുലീകരിക്കാൻ അദ്ദേഹം ശ്രമിച്ചില്ല. അദ്ദേഹത്തിന്റെ കാലത്താണ് ബൊറോബുദുർ ക്ഷേത്രം പണികഴിപ്പിച്ചത്. 825ൽ ആണ് ഈ ക്ഷേത്രം പണി പൂർത്തിയായത്.

ഈ സാമ്രാജ്യം അതിന്റെ അതിരുകളെ അതിന്റെ സ്വാധീന പ്രദേശമായ സമുദ്രതീരപ്രദേശത്തുനിന്നും അധികമൊന്നും വിസ്തൃമാക്കാൻ ശ്രമിച്ചു കാണുന്നില്ല. തെക്കൻ ഏഷ്യയിൽത്തന്നെ അത് ഒതുങ്ങിനിന്നു. 

മലയ ഉപദ്വിപിൽനിന്നുമുള്ള സുഗന്ധദ്രവ്യങ്ങളും മറ്റും കയറ്റി അയച്ചും അന്നത്തെ ഇന്ത്യയിലെ ചില ശക്തമായ രാജ്യങ്ങളും ചൈനയുമായുള്ള വ്യാപരത്തില്ലും ശ്രീവിജയത്തിന് നേട്ടം ലഭിച്ചു. തീരപ്രദേശങ്ങൾ ഈ രാജ്യത്തിന്റെ കൈവശമായിരുന്നതിനാൽ സമുദ്രവ്യാപരം ഏതാണ്ട് ശ്രീവിജയത്തിന്റെ നിയന്ത്രണത്തിലായിരുന്നു. അതിൽനിന്നും വലിയ വരുമാനം അവർക്കു ലഭിച്ചു. സമുദ്രവ്യാപാരത്തിൽ ഹങ്ങളുടെ നിയന്ത്രണം നിലനിർത്താൻ എതിരാളിക്ലായി തങ്ങളുടെ താല്പര്യങ്ങൾക്കെതിരായ രാജ്യങ്ങളെ അവർ കീഴടക്കി അങ്ങനെ അവരുടെ സാമ്രാജ്യം വളർന്നുവന്നു. ജംബിയിലെ മലയു തുറമുഖം, ബങ്ക ദ്വിപിലെ കോട്ടകാപൂർ, പടിഞ്ഞാറൻ ജാവയിലെ തരുമനഗര, സുന്ദ, മധ്യ ജാവയിലെ കലിംഗ, മലയായിലെ കേദാ, ചൈയ്യ എന്നിവ ഇങ്ങനെ ശ്രീവിജയത്തിന്റെ താല്പര്യത്തിന് എതിരു നിന്നതിനാൽ പിടിച്ചെടുത്ത് സാമ്രജ്യത്തോടു ചേർത്ത പ്രദേശങ്ങളാണ്. ചമ്പ കംബോഡിയ എന്നീ തുറമുഖങ്ങളും ഇങ്ങനെ പിടിച്ചെടുക്കപ്പെട്ടു. 

ബൊറോബുധൂരിൽ ഇവർ ഉപയൊഗിച്ചിരുന്ന കപ്പലുകൾ ആലേഖനം ചെയ്തിരിക്കുന്നതു കാണാനാകും.

ഏഴാം നൂറ്റാണ്ടിലെ തെലാഗ ബാതു എഴുത്തുകൾ പലെംബാങ്ങിലെ സാബോകിങ്ങിങിൽ നിന്നും ലഭിച്ചു. ഇതിൽ ശ്രീവിജയത്തിലെ ഉദ്യോഗസ്ഥരുടെ സ്ഥാനപ്പെരുകൾ കാണാൻ കഴിയും അവ വളരെ സങ്കീർണ്ണമാണ്. രാജപുത്ര: രാജാവിന്റെ പുത്രന്മാർ; കുമാരാമാത്യ: മന്ത്രിമാർ; ഭൂപതി: പ്രാദേശിക ഭരണാധികാരികൾ; സേനാപതി: സേനയുടെ തലവൻ; നായക: പ്രാദേശിക സമൂഹത്തിലെ നായകന്മാർ; പ്രത്യയ: ഉന്നതകുലജാതർ; ദൻഡനായക: ജഡ്ജിമാർ; തുഹാൻ വാദക്: ജോലിക്കാരുടെ മേൽനോട്ടക്കാർ; വുറുഹ്: ജോലിക്കാർ; അദ്ധ്യാക്സി നിജവർണ്ണ: താഴ്ന്നകുലത്തിലുള്ള മേൽനോട്ടക്കാർ; വാസികരണ:ഇരുമ്പുപണിക്കാരും ആയുധനിർമ്മാതാക്കളും; കാഠഭാത:പട്ടാളക്കാർ; അധികരണ: ഉദ്യോഗസ്ഥർ; കായസ്ഥ: സ്റ്റോറ് ജോലിക്കാർ; സ്ഥാപക:കൈത്തൊഴിൽകാർ; പുഹാവം: കപ്പൽ ക്യാപ്റ്റൻ; വാാണിയഗ: കച്ചവടക്കാർ;

ശ്രീവിജയത്തിലെ ബുദ്ധകലകൾ ഇന്ത്യയിലെ ഗുപ്തസാമ്രാജ്യവും പാല സാമ്രാജ്യവും സ്വാധീനിച്ചിരിക്കുന്നു. വജ്രായന ബുദ്ധമതമാൺ` ഇവിടെ ആചരിച്ചിരുന്നത്.

ശ്രീവിജയസാമ്രാജ്യം അതു പിടിച്ചടക്കിയ സ്ഥലങ്ങളായ ജാവ, മലയ തുടങ്ങിയ പ്രദേശങ്ങളിൽ ബുദ്ധമതം പ്രചരിപ്പിച്ചു. ഇന്ത്യയിലേയ്ക്കു അന്നു തീർത്ഥാടനത്തിനു പോയിരുന്ന തീർഥാടകരെ തലസ്ഥാനമായ പലെംബാങ്ങിൽ ബുദ്ധമതഭിക്ഷുക്കളുമായി സമ്പർക്കത്തിൽപ്പെടാനും അവരുമായി സമയം ചെലവൊഴിക്കാനും പ്രോത്സാഹിപ്പിച്ചിരുന്നു.

വജ്രായന ബുദ്ധമതത്തിന്റെ ശക്തിദുർഗ്ഗമായ ശ്രീവിജയസാമ്രാജ്യം ഏഷ്യയുടെ മറ്റു ഭാഗങ്ങളിൽനിന്നുപോലുമുള്ള പണ്ഡിതന്മാരേയും തീർഥാടകരേയും ആകർഷിച്ചിരുന്നു. ഇവരിൽ ചൈനയിലെ അക്കാലത്തെ പ്രശസ്ത പണ്ഡിതനായിരുന്ന ചിങ് ഇന്ത്യയിലെ നളന്ദ സർവ്വകലാശാലയിൽ പഠനം നടത്തുവനുള്ള യാത്രാമദ്ധ്യേ 671 മുതൽ 695 വരെ സുമാത്രയിലേയ്ക്ക് വളരെ നീണ്ട സന്ദർശനങ്ങൾ നടത്തിയിരുന്നു. അതുപോലെ 11ആം നൂറ്റാണ്ടിലെ ബംഗാളിയായ ബുദ്ധമതപണ്ഡിതനായ അതിഷ ടിബറ്റിലെ വജ്രായന ബുദ്ധമതത്തിന്റെ വളർച്ചയ്ക്ക് ഒരു പ്രധാന പങ്കു വഹിച്ചു. ഐ ചിങ് ആണ് അന്നത്തെ പ്രസിദ്ധനായ മറ്റൊരു പണ്ഡിതൻ. അദ്ദേഹം യിജിങ് എന്നും വിളിക്കപ്പെട്ടു. അദ്ദേഹവും സമകാലികരായ മറ്റു ബുദ്ധ പുരോഹിതരും ശുദ്ധബുദ്ധമതത്തെ ഉപാസിച്ചു. അദ്ദേഹം ബുദ്ധമതത്തിലെ പല വിഭാഗത്തിൽപ്പെട്ട പുസ്തകങ്ങളും പരിഭാഷപ്പെടുത്തിയതിൽ പ്രസിദ്ധനാണ്. 
ഐചിങ് പറയുന്നത് ആ രാജ്യം ആയിരക്കണക്കിനു ബുദ്ധമത പണ്ഡിതന്മാരുടെ വാസസ്ഥാനമായിരുന്നു എന്നാണ്. ശ്രീവിജയരാജ്യത്തു താമസിച്ചപ്പോഴാണ് അദ്ദേഹം തന്റെ കാലഘട്ടത്തിലെ ബുദ്ധമതത്തിന്റെ ഓർമ്മക്കുറിപ്പുകൾ എഴുതിവച്ചത്. ഇവിടെ സന്ദർശിച്ച ചിലർ എഴുതിയത് ശ്രീവിജയത്തിന്റെ തീരപ്രദേശങ്ങളിൽ സ്വർണ്ണനാണയങ്ങൾ പ്രചാരത്തിലുണ്ടായിരുന്നുവെന്നും ഉൽനാടുകളിൽ അവ പ്രചാരത്തിലില്ലായിരുന്നുവെന്നും ആണ്.



</doc>
<doc id="312020" url="https://ml.wikipedia.org/wiki?curid=312020" title="ഹിദേക്കി ടോജോ">
ഹിദേക്കി ടോജോ

ഹിദേക്കി ടോജോ (ഡിസംബർ 30, 1884 – ഡിസംബർ 23, 1948) ജപ്പാനിലെ നാല്പതാമത്തെ പ്രധാനമന്ത്രി ആയിരുന്നു. രണ്ടാം ലോകമഹായുദ്ധ സമയത്ത് (ഒക്ടോബർ 17, 1941 മുതൽ ജൂലൈ 22, 1944)വരെ ഇദ്ദേഹം ആയിരുന്നു ജപ്പാൻ പ്രധാനമന്ത്രി. ഇംപീരിയൽ ജാപ്പനീസ് ആർമിയുടെ ജനറൽ , ഇംപീരിയൽ റൂൾ അസോസിയേഷൻ ലീഡർ എന്നീ നിലകളിലും ഇയാൾ അറിയപ്പെട്ടു. ജപ്പാന്റെ പ്രധാനമന്ത്രി എന്ന നിലയിൽ പേൾ ഹാർബർ ആക്രമണത്തിനു ടോജോ ആയിരുന്നു ഉത്തരവാദി. 

രണ്ടാം ലോകമഹായുദ്ധത്തിന്റെ അവസാനം ടോജോ അറസ്റ്റിൽ ആയി. ജാപ്പനീസ് യുദ്ധ കുറ്റകൃത്യങ്ങളുടെ പേരിൽ ഇൻറർനാഷണൽ മിലിട്ടറി ട്രിബ്യൂണൽ ഫോർ ദി ഫാർ ഈസ്റ്റ് ഇദ്ദേഹത്തിനു വധശിക്ഷ വിധിച്ചു. ഹിദേക്കി ടോജോയെ ഡിസംബർ 23, 1948 നു തൂക്കിലേറ്റി.


</doc>
<doc id="312026" url="https://ml.wikipedia.org/wiki?curid=312026" title="ജെ. സുരേഷ്">
ജെ. സുരേഷ്

കേരളീയനായ നിശ്ചലച്ഛായാഗ്രാഹകനും മാധ്യമ പ്രവർത്തകുനുമാണ് ജെ. സുരേഷ്. മലയാള മനോരമ ഡൽഹി ബ്യൂറോയിലെ ചീഫ് ഫോട്ടോഗ്രാഫറാണ് ഇദ്ദേഹം.

തിരുവനന്തപുരം നന്തൻകോട് എൻ .ജയപ്രകാശിന്റെയും ലളിതാംബികയുടെയും മകനാണ്. 



</doc>
<doc id="312031" url="https://ml.wikipedia.org/wiki?curid=312031" title="കോന്നിയൂർ മീനാക്ഷിയമ്മ">
കോന്നിയൂർ മീനാക്ഷിയമ്മ

20-ആം നൂറ്റാണ്ടിന്റെ ആദ്യപാദങ്ങളിൽ കേരളത്തിലെ സാമൂഹ്യ-സാംസ്ക്കാരിക രംഗത്ത് വ്യാപരിച്ചിരുന്ന വിദ്യാഭ്യാസപ്രവർത്തകയും എഴുത്തുകാരിയും ആയിരുന്നു കോന്നിയൂർ മീനാക്ഷിയമ്മ-(ജ: 1901 മാർച്ച് 3-മ:ആഗസ്റ്റ് 28 1980). വേലുപ്പിള്ളയും മാതാവ് കുട്ടിയമ്മയും ആണ് മാതാപിതാക്കൾ.
സ്കൂൾ വിദ്യാഭ്യാസം കോന്നി,ചെങ്ങന്നൂർ എന്നിവിടങ്ങളിലായി പൂർത്തിയാക്കുകയും ഉപരിപഠനം തിരുവനന്തപുരത്ത് പൂർത്തിയാക്കുകയും ചെയ്തു.
സാഹിത്യരംഗത്ത് ചില നൂനതരീതികൾ അക്കാലത്ത് മീനാക്ഷിയമ്മ പരീക്ഷിച്ചു. കത്തുകളിൽക്കൂടി കഥപറയുന്ന "നീണ്ടനിഴൽ" എന്ന കൃതി അവർ രചിച്ചു.


</doc>
<doc id="312044" url="https://ml.wikipedia.org/wiki?curid=312044" title="അഞ്ചുതെങ്ങ് വിളക്കുമാടം">
അഞ്ചുതെങ്ങ് വിളക്കുമാടം

തിരുവനന്തപുരം ജില്ലയിലെ രണ്ട് വിളക്കുമാടങ്ങളിൽ ഒന്നാണ് അഞ്ചുതെങ്ങ് വിളക്കുമാടം. കടക്കാവൂർ തീവണ്ടി സ്റ്റേഷനിൽ നിന്ന് ഇവിടേയ്ക്ക് 6 കിലോമീറ്റർ ദൂരമാണുള്ളത്. 36 മീറ്റർ ഉയരമുള്ള വൃത്താകൃതിയിലുള്ള കോൺക്രീറ്റ് സ്തംഭമാണിതിനുള്ളത്. കറുപ്പും വെളുപ്പും വലയങ്ങളായാണ് നിറം കൊടുത്തിരിക്കുന്നത്. 1988 ഏപ്രിൽ 30നാണ് ഇത് ഉപയോഗിക്കാൻ തുടങ്ങിയത്. 
ആറ്റിങ്ങൽ റാണിയുടെ ഭരണത്തിൻ കീഴിലായിരുന്ന ഈ പ്രദേശം പിന്നീട് തിരുവിതാം കൂറിൽ ലയിക്കുകയായിരുന്നു. പതിനേഴാം നൂറ്റാണ്ടിന്റെ മദ്ധ്യത്തിൽ ഡച്ചുകാർ ഇവിടെ ഒരു കോട്ടയുടെ പണിയാരംഭിച്ചിരുന്നു. ഇവരുടെ പിന്മാറ്റത്തെത്തുടർന്ന് ബ്രിട്ടീഷ് ഈസ്റ്റ് ഇന്ത്യാ കമ്പനിക്ക് ഇവിടെ ഒരു കച്ചവടകേന്ദ്രം തുടങ്ങാനുള്ള അനുമതി ലഭിച്ചു. 1684-ൽ കച്ചവടകേന്ദ്രം സ്ഥാപിക്കുകയും കോട്ടയുടെ പണി പൂർത്തിയാക്കുകയും ചെയ്തു. ഇപ്പോഴുള്ള വിളക്കുമാടം കോട്ടയ്ക്ക് വളരെ അടുത്താണ് സ്ഥിതിചെയ്യുന്നത്. 

ഇപോഴുള്ള വിളക്കുമാടത്തിനു മുന്നേ ഇവിടെ കടൽ യാത്രയ്ക്ക് സഹായകമായ എന്തെങ്കിലും സംവിധാനം ഉണ്ടായിരുന്നു എന്നതിന് തെളിവുകളൊന്നുമില്ല. പതിനെട്ടാം നൂറ്റാണ്ടിന്റെ തുടക്കത്തിൽ കോട്ടയുടെ കടലിനടുത്തുള്ള കൊത്തളങ്ങളിലൊന്നിൽ കപ്പലടുക്കാൻ സാദ്ധ്യതയുള്ള സമയങ്ങളിൽ വിളക്ക് കൊളുത്തി വയ്ക്കുമായിരുന്നുവെന്ന് ഊഹിക്കപ്പെടുന്നു. 

പ്രകാശസ്രോതസ്സ് 2003 ഏപ്രിൽ മുപ്പതിന് പരിഷ്കരിക്കപ്പെടുകയുണ്ടായി.
ഭൂസ്ഥാനം: 


</doc>
<doc id="312045" url="https://ml.wikipedia.org/wiki?curid=312045" title="മാടായിക്കോട്ട">
മാടായിക്കോട്ട

കണ്ണൂർ ജില്ലയിലെ മാടായി പഞ്ചായത്തിലെ മാടായിപ്പാറക്ക് മുകളിൽ തെക്കേയറ്റത്തായി സ്ഥിതിചെയ്യുന്ന ഒരു പുരാതന കോട്ടയാണ് മാടായിക്കോട്ട. തെക്കിനാക്കീൽ കോട്ട എന്നും ഇത് അറിയപ്പെടുന്നുണ്ട്. 2000 വർഷം മുമ്പ് മൂഷകവംശത്തിലെ ഭല്ലവൻ രാജാവ് പണികഴിപ്പിച്ചതാണ് മാടായിപ്പാറയിലെ ഈ കോട്ട. 1765-68 കാലഘട്ടത്തിൽ ഹൈദരലിയുടെയും കോലത്തുരാജാവിന്റെയും സൈന്യങ്ങൾ ഏറ്റുമുട്ടിയത്‌ ഇതിന് സമീപമുള്ള പാളയം ഗ്രൗണ്ടിലാണ്‌. അനേകം യുദ്ധങ്ങൾക്കും ചരിത്രസംഭവങ്ങൾക്കും സാക്ഷ്യം വഹിച്ച കോട്ട പിന്നീട് തകരുകയായിരുന്നു.

ആറു ഗോപുരങ്ങളും നടുവിലായി നിരീക്ഷണ ഗോപുരവുമുള്ള രൂപമായിരുന്നു കോട്ടക്ക്. ഗോപുരങ്ങൾ മുൻപേ നശിച്ചു കഴിഞ്ഞെങ്കിലും അതിന്റെ അടിത്തറകൾ മാത്രമായിരുന്നു ബാക്കിയായത്. ഉള്ളിലായി ആഴമേറിയ മൂന്നു കിണറുകൾ ഇപ്പോഴും അവശേഷിക്കുന്നുണ്ട്. പിൽക്കാലത്ത് വിവിധ പ്രകൃതി ക്ഷോഭങ്ങളിൽ കോട്ടക്ക് കേടുപാടുകൾ സംഭവിച്ചു മുക്കാൽ ഭാഗവും ഇല്ലാതായി. സമീപത്ത് വേറെയും ചില കോട്ടകൾ ഉണ്ടായിരുന്നുവെങ്കിലും അവയെല്ലാം കാലക്രമേണ അവശിഷ്ടങ്ങൾ പോലുമില്ലാത്ത രീതിയിൽ നശിച്ചു കഴിഞ്ഞു.

ഏഴിമല രാജവംശത്തിന്റെ രാജസ്ഥാനങ്ങളിലൊന്നായ ഉപസ്ഥാനത്തിന്റെ ആസ്ഥാനമായിരുന്നു മാടായിക്കോട്ടയെന്നു ചരിത്രത്തിൽ കാണാം. ഏഴിമല രാജാക്കന്മാരുടെ സ്ഥാനാരോഹണ ചടങ്ങുകൾക്ക് സാക്ഷ്യം വഹിച്ച സ്ഥലം കൂടിയാണ് ഈ കോട്ട. 

പിൽകാലത്ത് കോലത്തിരി രാജാവിന്റെ പടനായകനായ മുരിക്കഞ്ചേരി കേളുവിന്റെ അധീനതയിലായിരുന്നു ഈ കോട്ട (ഉറുമി എന്ന മലയാള ചലച്ചിത്രത്തിലെ കേന്ദ്രകഥാപാത്രമായ കേളു നായനാർ ആധാരമാക്കിയത് മുരിക്കഞ്ചേരി കേളു നായനാരെയായിരുന്നു). പാരമ്പര്യമായി കോലത്തിരി രാജാവിന്റെ മന്ത്രിസ്ഥാനം വഹിച്ചിരുന്നവരാണ്‌ മുരിക്കഞ്ചേരി കുടുംബക്കാർ. പല നാടൻ പാട്ടുകളിലും മുരിക്കഞ്ചേരി കുടുംബത്തെക്കുറിച്ച്‌ പരാമർശമുണ്ട്‌.

വടക്കൻ കേരളത്തിലെ കോട്ടകൾ പുതുക്കിപ്പണിയാനായി പുരാവസ്തു വകുപ്പിന്റെ തീരുമാനിച്ച പ്രകാരം 2010ൽ കോട്ടയുടെ ചില ഭാഗങ്ങൾ പുരാവസ്തു വകുപ്പ് പുനരുദ്ധരിക്കുകയുണ്ടായി. എന്നാൽ ഉദ്ധാരണ പ്രവർത്തികൾ പൂർത്തിയാക്കപ്പെട്ടില്ല. കോട്ടയുടെ ഭാഗങ്ങൾ മാത്രമാണ് കല്ലുകെട്ടി നവീകരിച്ചിട്ടുള്ളത്. ഇതോടൊപ്പം ജൂതക്കുളവും ചതുരക്കുളവും നവീകരിക്കാൻ പദ്ധതിയിട്ടിരുന്നെങ്കിലും നടന്നില്ല. സംരക്ഷണം ഏറ്റെടുക്കാൻ വന്ന കേന്ദ്ര പുരാവസ്തു വകുപ്പ് ഉപേക്ഷിച്ചു എന്നും റിപ്പോർട്ടുകൾ ഉണ്ട്. ഇപ്പോൾ കോട്ട ഭാഗികമായി കാടുമൂടിക്കിടക്കുകയാണ്. ജൈവ സമ്പത്തുകളുടെ കലവറയും പ്രകൃതി രമണീയവുമായ മാടായിപ്പാറയിലെ ഈ കോട്ട സംരക്ഷിക്കണമെന്ന ആവശ്യം ശക്തമാണ്. മാടായി പഞ്ചായത്ത് പരിധിയിൽ വരുന്ന കോട്ട ചിറക്കൽ ദേവസ്വത്തിന്റെ കീഴിൽ നിന്നും ടൂറിസം വകുപ്പ് ഏറ്റെടുക്കണമെന്ന അഭിപ്രായം ഉയർന്നു വന്നു കഴിഞ്ഞു.


</doc>
<doc id="312049" url="https://ml.wikipedia.org/wiki?curid=312049" title="കടലൂർ പോയിന്റ് വിളക്കുമാടം">
കടലൂർ പോയിന്റ് വിളക്കുമാടം

കോഴിക്കോട് ജില്ലയിൽ ഇപ്പോൾ പ്രവർത്തനത്തിലുള്ള രണ്ട് വിളക്കുമാടങ്ങളിൽ ഒന്നാണ് കടലൂർ പോയിന്റ് ലൈറ്റ് ഹൗസ്. തിക്കൊടി വിളക്കുമാടമെന്നും ഇത് അറിയപ്പെടുന്നു. കൊയിലാണ്ടി റെയിൽവേ സ്റ്റേഷന് 9 കിലോമീറ്റർ അകലെയാണിത്. 34 മീറ്ററാണ് ഇപ്പോഴുള്ള വിളക്കുമാടത്തിന്റെ ഉയരം. വൃത്താകൃതിയാണ് സ്തംഭത്തിനുള്ളത്. ഇടവിട്ട കറുപ്പും വെളുപ്പും വരകളായാണ് നിറം കൊടുത്തിരിക്കുന്നത്. 1909 ഒക്ടോബർ 20-നായിരുന്നു ഈ വിളക്കുമാടം ഉപയോഗത്തിൽ വന്നത്. മെറ്റൽ ഹാലൈഡ് ദീപമാണ് പ്രകാശസ്രോതസ്സായി ഉപയോഗിക്കുന്നത്. കടൽത്തീരത്തുനിന്ന് 10 കിലോമീറ്റർ ഉള്ളിലായി സമുദ്രോപരിതലത്തിനു താഴെയുള്ള വെള്ളിയം കല്ല് എന്നറിയപ്പെടുന്ന പാറക്കല്ലുകളെപ്പറ്റി നാവികരെ താക്കീതുചെയ്യാനായിരുന്നുവത്രേ ഈ ദീപസ്തംഭം നിർമ്മിക്കപ്പെട്ടത്. 

1906-07 കാലഘട്ടത്തിലാണ് നിർമ്മാണം തുടങ്ങിയത്. 1909-ൽ പൂർത്തീകരിക്കപ്പെട്ടു. അന്ന് ഉപയോഗിക്കാൻ തുടങ്ങിയ പ്രകാശസംവിധാനം (ബിർമിംഗ്ഹാമിലെ ചാൻസ് ബ്രദേഴ്സ് നിർമിച്ചുനൽകിയത്) 1995 മാർച്ച് 16-ന് മാറ്റുന്നതുവരെ പ്രവർത്തിക്കുന്നുണ്ടായിരുന്നുവത്രേ. അതിനുശേഷം 1996 ആഗസ്റ്റ് 8-ന് മെറ്റൽ ഹാലൈഡ് ലാമ്പ് ഉപയോഗത്തിൽ വരുന്നതുവരെ ഇൻകാൻഡസെന്റ് ദീപങ്ങളായിരുന്നു ഉപയോഗിക്കപ്പെട്ടിരുന്നത്. ഇതോടൊപ്പം ഡയറക്റ്റ് ഡ്രൈവ് സിസ്റ്റവും ഉപയോഗിച്ചുതുടങ്ങി. 


</doc>
<doc id="312052" url="https://ml.wikipedia.org/wiki?curid=312052" title="മാരാർ">
മാരാർ

അമ്പലവാസികളിൽ പെടുന്ന ഒരു ജാതിയാണ് മാരാർ. ഇവർ അന്തരാളജാതിക്കാരാണ്. ക്ഷേത്ര അടിയന്തര വാദ്യോപകരണ പ്രയോഗം ആണ് പ്രധാന ജോലി. കുടാതെ മറ്റു അമ്പലവാസികളെപ്പോലെ കഴക പ്രവൃത്തി ചെയ്യുന്നവരും ഉണ്ട്.

തിരുവിതാംകൂറിൽ മാരാർ പണിക്കർ, പിളള, കുറുപ്പ് തുടങ്ങിയ സ്ഥാനപ്പേരിലും അറിയപ്പെടുന്നുണ്ട്. കുറുപ്പ് പണിക്കർ എന്നിവർ വാദ്യവിഭാഗം കൂടാതെ ഭദ്രകാളീപ്രീതികരങ്ങളായ അനുഷ്ടാനങ്ങളും ചെയ്തത് വരുന്നു. സ്ത്രീകളുടെ പേരിനൊപ്പം മാരാസ്യാർ അല്ലെങ്കിൽ അമ്മ എന്നും അവരുടെ ഗൃഹങ്ങൾ മാരാത്ത് എന്നും പറയപ്പെടുന്നു. മാരാർ സമുദായത്തിന്റെ സംഘടനയാണ് മാരാർ ക്ഷേമ സഭ




</doc>
<doc id="312067" url="https://ml.wikipedia.org/wiki?curid=312067" title="അന്താരാഷ്ട്ര യോഗ ദിനം">
അന്താരാഷ്ട്ര യോഗ ദിനം

ജൂൺ 21 അന്താരാഷ്ട്ര യോഗാദിനമായി ആചരിക്കുന്നു. 2014 ഡിസംബർ 11 ന് ഐക്യരാഷ്ട്രസഭയുടെ സമ്മേളന പ്രകാരം ഈ പ്രഖ്യാപനം നടന്നു. ജൂൺ 21 അന്താരാഷ്‌ട്ര യോഗാദിനമായി ഐക്യരാഷ്ട്രസംഘടനയുടെ പൊതുസമ്മേളനത്തിൽ നിർദ്ദേശിച്ചത് ഇന്ത്യൻ പ്രധാനമന്ത്രി നരേന്ദ്ര മോദിയാണ്. ഭാരതത്തിൽ ഉത്ഭവം കൊണ്ട യോഗ, ശാരീരികവും മാനസികവും ആത്മീയവുമായ തലങ്ങളെ സ്പർശിച്ച്‌ ശരീരത്തിന്റേയും മനസ്സിന്റേയും മാറ്റം ലക്ഷ്യമിടുന്നു. ഉത്തരായനാന്ത ദിവസമായ ജൂൺ 21 അന്താരാഷ്ട്ര യോഗാ ദിനത്തിനായി നിർദ്ദേശിക്കുമ്പോൾ അദ്ദേഹം പറഞ്ഞു - ഉത്തരാർദ്ധഗോളത്തിലെ എറ്റവും നീണ്ട ദിനമായ ഇതിന് ലോകത്തിന്റെ പല ഭാഗത്തും പ്രത്യേക പ്രാധാന്യമുണ്ട്. 

യോഗയുമായുള്ള കാഴ്ചപ്പാടിൽ, ഉത്തരായനാന്തം ദക്ഷിണായനത്തിലേക്കുള്ള ചുവടുവെയ്പാണ്. ഉത്തരായനാന്തത്തിനു ശേഷമുള്ള ആദ്യ വെളുത്തവാവ് ഗുരുപൂർണിമ എന്നറിയപ്പെടുന്നു. യോഗ പണ്ഡിതൻ സത്ഗുരു ജഗ്ഗി വാസുദേവിന്റെ അഭിപ്രായത്തിൽ ഈ ദിവസമാണ് യോഗയുടെ ആദി ഗുരുവായ ശിവനിൽ നിന്ന് ആദ്യമായി നമ്മളിലേക്ക് എത്തിയത്. ആത്മിയ കാര്യങ്ങൾ തുടങ്ങുന്നതിനുള്ള പിന്തുണ കിട്ടുന്നതിന് ദക്ഷിണായനമാണ് എറ്റവും നല്ല സമയം. 

2014 സെപ്റ്റംബർ 27 ന് പ്രധാനമന്ത്രി ശ്രീ. നരേന്ദ്ര മോദി ഐക്യരാഷ്ട്രസഭയുടെ പൊതുസഭയെ അഭിസംബോധന ചെയ്തപ്പോഴാണ് ജൂൺ 21 അന്താരാഷ്ട്ര യോഗദിനമായി തിരഞ്ഞെടുത്തത്. അന്ന് അദ്ദേഹം പറഞ്ഞു:
. 2014 സെപ്‌റ്റംബർ 14–ന്‌ യു.എൻ സമ്മേളന വേദിയിൽവച്ച്‌ ഇന്ത്യൻ പ്രധാനമന്ത്രി നരേന്ദ്ര മോദി, ഈ ആശയം അവതരിപ്പിച്ചു. 193 അംഗരാഷ്ട്രങ്ങളിൽ 175 എണ്ണത്തിന്റെ സഹകരണ ബലത്തോടെ പ്രമേയാവതരണം വോട്ടിനിടപ്പെടാതെതന്നെ 2014 ഡിസംബർ 14–ന്‌ അംഗീകരിയ്ക്കപ്പെടുകയുണ്ടായി . 2015 ജൂൺ 21 ന് ആദ്യ യോഗാദിനം ആചരിച്ചു . വിവിധ രാജ്യങ്ങളിൽ യോഗാദിനം അതീവ പ്രാധാന്യത്തോടെ ആചരിക്കുന്നു .




</doc>
<doc id="312074" url="https://ml.wikipedia.org/wiki?curid=312074" title="സുൽത്താൻ കനാൽ">
സുൽത്താൻ കനാൽ

കണ്ണൂർ ജില്ലയിലെ മാടായി പഞ്ചായത്തിലുള്ള കുപ്പം പുഴയും, പെരുമ്പ പുഴയിലെ മൂലക്കീൽ ഭാഗവും തമ്മിൽ ബന്ധിപ്പിക്കുന്ന ഒരു കനാൽ ആണ് സുൽത്താൻ കനാൽ. സുൽത്താൻ തോട് എന്നും ഇത് അറിയപ്പെടുന്നു. മൈസൂർ സുൽത്താൻ ആയിരുന്ന ഹൈദർ അലി മുൻകൈ എടുത്താണ് 1766ൽ ഈ കനാൽ നിർമ്മിച്ചത്‌ എനതിനാലാണ് കനാൽ ഈ പേരിൽ അറിയപ്പെടുന്നത്. റോഡുമാർഗ്ഗം ഗതാഗതം ഇല്ലാതിരുന്ന കാലത്ത് രണ്ട് നൂറ്റാണ്ടിലധികം വൻതോതിലുള്ള ഉൾനാടൻ ജലഗതാഗതത്തിന് ഈ കനാൽ ഉപയോഗിച്ചിരുന്നു. അതിനാൽ തന്നെ "കണ്ണൂർ ജില്ലയുടെ സൂയസ് കനാൽ" എന്ന് ഇതിനെ വിശേഷിപ്പിച്ചിരുന്നു.

സുൽത്താൻ ഹൈദരാലിയുടെ മലബാർ പടയോട്ടക്കാലത്താണ് ഈ കനാൽ നിർമ്മിക്കാനുള്ള പദ്ധതി തയ്യാറാവുന്നത്. ഹൈദരാലിക്കുവേണ്ടി എ.ഡി.1766-ല് കണ്ണൂരിലെ അറയ്ക്കൽ രാജവംശത്തിലെ അറയ്ക്കൽ ബീവിയുടെ ഭർത്താവായ സുൽത്താൻ ആലിരാജയാണ്  ഈ കനാൽ വെട്ടിയുണ്ടാക്കിയത്. കോലത്തിരി രാജാധിപത്യത്തിന്റെ കാര്യങ്ങളിൽ ഹൈദർ ആലിക്കു വേണ്ടി അറയ്ക്കൽ രാജവംശം മെൽനോട്ടം ചെയ്യുന്ന കാലത്ത് തളിപ്പറബ്, വളപട്ടണം പുഴകൾ കടലിൽ ചേരുന്ന ഭാഗത്ത് രൂപം കൊണ്ട 'മാപ്പിള ബേ ' അന്നത്തെ പ്രമുഖ തുറമുഖമായിരുന്ന ഏഴിമലയുമായി ബന്ധിപ്പിക്കുന്നത്ൻ വേണ്ടി വെട്ടിയതാൺ സുൽത്താൻ തോട്. എല്ലാ കാലത്തും ഇടതടവില്ലാതെ ജലമാർഗ്ഗാവാർത്തനവിനിമയും വ്യാപാര ബന്ധവും നിലനിർത്തുകയെന്നതയിരുന്നു ഇതിന്റെ ഉദ്ദേശം. റോഡുസൌകര്യമില്ലാതിരുന്ന പഴയകാലത്ത് ശ്രീകണ്ഠാപുരം, വളപട്ടണം, തളിപ്പറമ്പ് പ്രദേശങ്ങളിലെ ജലഗതാഗതപാത, പഴയങ്ങാടിപ്പുഴ വഴി സുൽത്താൻ തോടുമായി ബന്ധിക്കപ്പെട്ടിരുന്നു.

പഴയങ്ങാടിയിൽ 1978ൽ പാലം വന്നതോടെ ഈ കനാലിന്റെ പ്രാധാന്യം കുറഞ്ഞു. 1999ൽ നായനാർ സർക്കാരിന്റെ കാലത്ത് ഉൾനാടൻ ജലഗതാഗത വികസന പദ്ധതിയിൽ ഉൾപ്പെടുത്തി കനാൽ മുഴുവൻ ആഴം കൂട്ടി ഭിത്തികൾ പിടിപ്പിച്ചു നവീകരിക്കുകയുണ്ടായി. 11 കോടി ചെലവിൽ വൃത്തിയാക്കിയ സുൽത്താൻതോട്, 1999 മെയ് 26 ന് ഈ നാടിന്റെ ജലഗതാഗതത്തിനു തുറന്നു കൊടുത്തു. കുറെ കാലം ബോട്ടുകൾ സർവീസ് നടത്തുകയുണ്ടായെങ്കിലും ഇന്ന് പൂർണ്ണമായും നിലച്ച മട്ടാണ്. ഗതാഗതം പൂർണ്ണമായി നിലച്ച് മാലിന്യ നിക്ഷേപവും മറ്റുമായി ഉപേക്ഷികപ്പെട്ട നിലയിലാണ് കനാൽ ഇന്ന്.


</doc>
<doc id="312077" url="https://ml.wikipedia.org/wiki?curid=312077" title="മുരിക്കഞ്ചേരി കേളു">
മുരിക്കഞ്ചേരി കേളു

പതിനാറാം നൂറ്റാണ്ടിൽ ജീവിച്ചിരുന്ന കോലത്തിരി രാജാവിന്റെ പ്രമുഖ പടനായകനായിരുന്ന വ്യക്തിയാണ് മുരിക്കഞ്ചേരി കേളു നായനാർ. കണ്ണൂർ ജില്ലയിലെ മാടായി ആയിരുന്നു ഇദ്ദേഹത്തിന്റെ ആസ്ഥാനം. മാടായിപ്പാറയിലെ കോട്ടകൾ ഇദ്ദേഹത്തിന്റെ അധീനതയിലായിരുന്നു. ഇവിടെ തന്നെയായിരുന്നു ഇദ്ദേഹത്തിന്റെ ആസ്ഥാനവും. ചിറക്കൽ സ്വരൂപവുമായുള്ള വാസ്ക്കോ ഡ ഗാമയുടെ ബന്ധത്തിന് ഏറ്റവും എതിര് നിന്നത് ഇദ്ദേഹമായിരുന്നു. പോർച്ചുഗീസുകാരുമായി നടന്ന ഏറ്റുമുട്ടലിലായിരുന്നു മുരിക്കഞ്ചേരി കേളുവിന്റെ അന്ത്യം. കണ്ണൂരിലെ പയ്യാമ്പലത്ത് ഏഴടി നീളമുള്ള ഒരു കല്ലറയിലാണ് അദ്ദേഹത്തെ അടക്കം ചെയ്തത്. ആറടി നീളമുണ്ടായിരുന്ന കേളു , ഒരടി നീളമുള്ള വാൾ പിടിച്ചു കൈ മുന്നോട്ടു നീട്ടി കിടന്ന അതേ അവസ്ഥയിലാണ് അടക്കം ചെയ്യപ്പെട്ടത് എന്ന് പറയപ്പെടുന്നു. ഈ പുരാതന കല്ലറ ഇപ്പോൾ അറിയപ്പെടാതെ കാടുമൂടി മറഞ്ഞു കിടക്കുകയാണ് 

2011ൽ പുറത്തിറങ്ങിയ ഉറുമി എന്ന സിനിമയിലെ കേന്ദ്ര കഥാപാത്രം ഇദ്ദേഹത്തെ ആധാരമാക്കിയാണ്.



</doc>
<doc id="312082" url="https://ml.wikipedia.org/wiki?curid=312082" title="ഐപോഡ് ടച്ച്">
ഐപോഡ് ടച്ച്

ആപ്പിൾ ഇൻകോർപ്പറേറ്റഡ് നിർമ്മിക്കുന്ന ഒരു ഇലക്ട്രോണിക്‌ പോക്കറ്റ്‌ കമ്പ്യൂട്ടറാണ്‌ ഐപോഡ്‌ ടച്ച്‌. ഇത്‌ ഒരു ടെച്ച്‌ സ്ക്രീൻ ഉപകരണമാണ്‌. ഇതിൽ പാട്ടു കേൾക്കാനും വീഡിയൊ കാണാനും ഗെയിം കളിക്കാനും ഫോട്ടോ എടുക്കാനും കഴിയും. ഇതിൽ സിം കാർഡ്‌ ഉപയോഗിക്കാനാവില്ല. ഇന്റർനെറ്റുമായി ബന്ധിപ്പിക്കാൻ വൈ ഫൈ ആണുപയോഗിക്കുന്നത്‌. ഇത്‌ സ്മാർട്‌ ഫോണുകളുടെ ഗണത്തിൽ പെടുന്നില്ല. മെയ്‌ 2013 ലെ കണക്കു പ്രകാരം 10 കോടി ഐപോഡ്‌ ടച്ചുകൾ വിറ്റഴിഞ്ഞു.

=പുറംകണ്ണികൾ=


</doc>
<doc id="312099" url="https://ml.wikipedia.org/wiki?curid=312099" title="പാമ്പ് വേലായുധൻ">
പാമ്പ് വേലായുധൻ

കേരളത്തിലെ പ്രശസ്തനായ പാമ്പുപിടുത്തക്കാരനും സർപ്പയജ്ഞക്കാരനുമായിരുന്നു പാമ്പ് വേലായുധൻ എന്ന പേരിൽ അറിയപ്പെട്ടിരുന്ന വേലായുധൻ (ജീവിതകാലം:1946/7 - 2000 മേയ് 1). നൂറു വിഷപ്പാമ്പുകളുമായി 683 മണിക്കൂർ വേലായുധൻ ചെലവഴിച്ചു നടത്തിയ യജ്ഞം ഏറെ ജനശ്രദ്ധയാകർഷിച്ചിരുന്നു.

1947-ൽ കോഴിക്കോട് ജില്ലയിലെ ഒളവണ്ണയിൽ ജനിച്ച വേലായുധൻ ആദ്യം കെ.എസ്.ഇ.ബി.യിലെ പ്യൂണായിരുന്നു. വളരെ ചെറുപ്പം തൊട്ടേ പാമ്പുകളെ ഇഷ്ടപ്പെട്ടിരുന്ന അദ്ദേഹം ഇവയെക്കുറിച്ച് വിശദമായി പഠനം നടത്തി. 1980-ൽ കോഴിക്കോട് സ്റ്റേഡിയം ഗ്രൗണ്ടിൽ വച്ച് നടത്തിയ സർപ്പയജ്ഞത്തിലൂടെയാണ് തമലിപ്പറമ്പ് വേലായുധൻ ശ്രദ്ധേയനാകുന്നതും. നൂറു വിഷപ്പാമ്പുകളുമായി 683 മണിക്കൂർ (ഏതാണ്ട് ഒരു മാസം) കണ്ണാടിക്കൂട്ടിൽ കഴിഞ്ഞ അദ്ദേഹം അങ്ങനെ ശ്രദ്ധേയനാകുകയായിരുന്നു. ഈ 'സർപ്പയജ്ഞം' അദ്ദേഹത്തെ ഗിന്നസ്സ് റെക്കോർഡിലെത്തിച്ചു. പിന്നീട് പല സ്ഥലങ്ങളിൽ അദ്ദേഹം സർപ്പയജ്ഞം നടത്തിയിട്ടുണ്ട്.
അവസാനകാലത്ത് സർപ്പയജ്ഞം നിർത്തിയ വേലായുധൻ പാമ്പിൻവിഷത്തെക്കുറിച്ചുള്ള പഠനത്തിൽ മുഴുകി. അങ്ങനെയിരിയ്ക്കേ, 2000 മേയ് 1-ന് ബേപ്പൂരിൽ നിന്ന് പിടിച്ചുകൊണ്ടുവന്ന ഒരു കരിമുർഖന് തീറ്റ കൊടുത്തപ്പോൾ അതിന്റെ കടിയേറ്റ് അദ്ദേഹം അന്തരിച്ചു. 53 വയസ്സായിരുന്നു അപ്പോൾ അദ്ദേഹത്തിന്. മുമ്പും പല തവണ പാമ്പുകടിയേറ്റിരുന്നിട്ടും രക്ഷപ്പെട്ട വേലായുധൻ ഒടുവിൽ മരണത്തിന് കീഴടങ്ങിയത് വൃക്കകളെ ബാധിച്ച വിഷബാധയെത്തുടർന്നാണ്.



</doc>
<doc id="312106" url="https://ml.wikipedia.org/wiki?curid=312106" title="ഒറ്റക്കൽ തടയണ">
ഒറ്റക്കൽ തടയണ

കേരളത്തിലെ കൊല്ലം ജില്ലയിലെ പുനലൂർ -ചെങ്കോട്ട ( തമിഴ്നാട് ) റൂട്ടിൽ തെന്മല ഗ്രാമപഞ്ചായത്തിലെ ഒറ്റക്കൽ എന്ന പ്രദേശത്തു കല്ലടയാറിനു കുറുകെ നിർമിച്ച തടയണയാണ് ഒറ്റക്കൽ തടയണ .കല്ലട ജലസേചനപദ്ധതി , , യുടെ ഭാഗമായി ആണ് ഈ തടയണ നിർമ്മിച്ചത്. കല്ലട ഇറിഗേഷൻ ആന്റ് ട്രീ ക്രോപ് ഡെവലപ്പ്മെന്റ് പ്രൊജക്റ്റിന്റെ കീഴിലാണ് നിർമ്മാണം നടത്തിയത്. 

തെന്മല ഇക്കോടൂറിസത്തിന്റെ കവാടം എന്നറിയപ്പെടുന്ന പ്രദേശമാണ് ഒറ്റയ്കൽ ഔട്ട് ലുക്ക്. ദേശീയ പാത 208ൽ പുനലൂരിൽ നിന്നും 16 കിലോമീറ്റർ ദൂരെയാണ് ഇത്. തടയണ മൂലം ഇവിടെ ഒരു ചെറിയ തടാകം രൂപപ്പെട്ടിട്ടുണ്ട്. വർണ്ണനാതീതമായ പ്രകൃതിഭംഗിയും അതു കാണാനുള്ള നിരീക്ഷണ ഗോപുരവും ഇവിടുത്തെ പ്രത്യേകതയാണ്.



</doc>
<doc id="312135" url="https://ml.wikipedia.org/wiki?curid=312135" title="മകാക്">
മകാക്

മകാക്പഴയലോക കുരങ്ങുകൾ എന്നവർ അറിയപ്പെടുന്നു. 23 സ്പീഷീസുകൾ ലോകവ്യാപകമായി ഇന്നു കാണപ്പെടുന്നു.
മനുഷ്യനിൽ നിന്ന് വ്യത്യസ്തമായി മകാകുകൾ പ്രൈമേറ്റ് ജീനസ്സിലെ ഏറ്റവും വ്യാപിച്ച കുരങ്ങുകളാണ്. അവ ജപ്പാൻ മുതൽ അഫ്ഗാനിസ്ഥാൻ വരെ അവ വ്യാപിച്ചിരിക്കുന്നു. ബാർബറി മകാക് വടക്കൻ ആഫ്രിക്കയും, തെക്കൻ യൂറോപ്പും വരെ വ്യാപിച്ചിരിക്കുന്നു. 22 മകാക് സ്പീഷീസുകൾ നിലവിൽ തിരിച്ചറിഞ്ഞിട്ടുണ്ട്. അവയിൽ ജന്തുശാസ്ത്രജ്ഞരല്ലാത്തവർക്ക് ഏറ്റവും കൂടുതലറിയുന്ന റീസസ് മകാക്, ബാർബറി മകാക് എന്നിവ ഇതിൽ ഉൾപ്പെടുന്നു. ബാർബറി മകാകിന്റെ ഒരു കുടിയേറ്റ സംഘം ജിബ്രാൾട്ടർ പാറയിൽ ജീവിക്കുന്നു. എങ്കിലും അനേകം സ്പീഷീസുകൾകളെ വാലില്ലാത്തതിനാലും, അവയുടെ പൊതു പേരുകൾ കാരണവും എയ്പ്പുകളായി പരാമർശിക്കപ്പെടുന്നുണ്ട്. ഇവ യഥാർത്ഥ കുരങ്ങുകളാണ്. അവയ്ക്ക് മറ്റേതെങ്കിലും Old World കുരങ്ങുകളുമായുള്ളതിനേക്കാൾ വലിയബന്ധം യഥാർത്ഥ എയ്പ്പുകളോടില്ല.

മകാകുകൾക്ക് ഒരു വളരെ ആഴത്തിലുള്ള സാമൂഹികഘടനയും, അധികാരക്രമവുമുണ്ട്. താഴ്ന്ന തലത്തിലെ സാമൂഹികചങ്ങലയിലെ ഒരു മകാക് ബെറികൾ തിന്നുകയും, ഉയർന്ന തലത്തിലെ മകാകിന് ബാക്കിവയ്ക്കാതിരിയ്ക്കുകയും ചെയ്താൽ സാമൂഹിക ഘടനയിൽ പദവിയിൽ ഉയർന്ന ഒന്ന് കുരങ്ങിന്റെ വായിൽ നിന്ന് ബെറികൾ നീക്കം ചെയ്യും. 
മകാകുവിന്റെ അനേകം സ്പീഷീസുകളെ സമഗ്രമായ മൃഗപരിശോധനയ്ക്ക് വിധേയമാക്കി. വിശേഷിച്ച് കാഴ്ച്ചയുടേയും, ദൃശ്യവ്യവസ്ഥയുടേയും നാഡീശാസ്ത്രത്തെ. 

ഏകദേശം എല്ലാ വളർത്തുമൃഗങ്ങളും, കൂട്ടിലടയ്ക്കപ്പെട്ട മകാകുകളും ഹേർപ്പീസ് ബി വൈറസ് വഹിക്കുന്നു. ഈ വൈറസ് മകാകുകൾക്ക് ദോഷമുണ്ടാക്കുന്നില്ല. എന്നാൽ അപൂർവ്വമായി മനുഷ്യരിലുണ്ടാകുന്ന അണുബാധ മാരകമായേക്കാം. ഈ അപകടസാധ്യത മകാകുകളെ വളർത്തുമൃഗങ്ങളാക്കാൻ അനുയോജ്യമല്ലാതാക്കുന്നു.

2005 ലെ യൂണിവേഴ്സിറ്റി ഓഫ് ടൊറോന്റോയുടെ പഠനം കാണിക്കുന്നത് നഗരജീവിതം നയിക്കുന്ന മകാകുകൾ സിമിയൻ ഫോമി വൈറസ്സുകൾ വഹിക്കുന്നുണ്ടെന്നും, റെട്രോവൈറസുകൾ പോലെ സീഷീസ്-ടു-സീഷീസ് ജംബ് മനുഷ്യരിലെത്തിയേക്കാം എന്നാണ്.

Genus "Macaca" 

Prehistoric (fossil) species:


</doc>
<doc id="312165" url="https://ml.wikipedia.org/wiki?curid=312165" title="പന്തീരിക്കര സെക്സ് റാക്കറ്റ് കേസ്">
പന്തീരിക്കര സെക്സ് റാക്കറ്റ് കേസ്

കോഴിക്കോട് വടകര പേരാമ്പ്രക്കടുത്ത് പന്തീരിക്കരയിൽ സ്കൂൾ വിദ്യാർഥിനികളെ പ്രണയം നടിച്ച് വലയിലാക്കി സെക്സ് റാക്കറ്റിംഗിന് വിധേയമാക്കിയ സംഭവമാണ് പന്തീരിക്കര സെക്സ് റാക്കറ്റ് കേസ്. റാക്കറ്റിൽ പെട്ട രണ്ടു വിദ്യാർഥിനികൾ ജീവനൊടുക്കിയതോടെയാണ്‌ സംഭവം പുറത്തുവരുന്നത്‌. സഹല എന്ന പത്താം ക്ലാസ് വിദ്യാർഥിനിയുടെ ഡയറിക്കുറിപ്പിൽ നിന്നും ആത്മഹത്യാ കുറിപ്പിൽ നിന്നും സംഭവത്തിന്റെ വിശദാംശങ്ങൾ ലഭിച്ചു. 

എന്നാൽ പ്രതികളായവർ ഭരണ കക്ഷിയിൽ പെട്ട മലബാറിലെ പ്രമുഖ സാമുദായിക പാർട്ടിയിലെ പ്രാദേശിക നേതാക്കന്മാരുടെ മക്കൾ കൂടി ആയതിനാൽ കേസന്വേഷണത്തിന്റെ ആദ്യഘട്ടത്തിൽ തന്നെ ശക്തമായ ബാഹ്യ ഇടപെടലുകളുണ്ടായി. പെൺകുട്ടിയുടെ മാതാപിതാക്കൾ തന്നെ ഈ ആരോപണവുമായി രംഗത്ത്‌ എത്തി ഒരു കേന്ദ്രമന്ത്രി അടക്കം ഇക്കാര്യത്തിൽ ഇടപെടുകയുണ്ടായി എന്ന് ആരോപണങ്ങൾ ഉണ്ട്. മരിച്ച പെൺകുട്ടി മാനസിക പ്രശ്നമുണ്ടായി എന്ന് സ്ഥാപിക്കാൻ വരെ ശ്രമങ്ങൾ ഉണ്ടായി


</doc>
<doc id="312196" url="https://ml.wikipedia.org/wiki?curid=312196" title="ചെറ്റക്കണ്ടി ബോംബ്‌ സ്ഫോടനം">
ചെറ്റക്കണ്ടി ബോംബ്‌ സ്ഫോടനം

കണ്ണൂർ പാനൂരിനടുത്തു ചെറ്റക്കണ്ടിയിലെ കാക്രോട്ട് കുന്നിൽ ബോംബ്‌ നിർമ്മിക്കുന്നതിനിടെ സ്ഫോടനം നടന്ന് രണ്ട് സി.പി.എം പ്രവർത്തകർ കൊല്ലപ്പെടുകയും രണ്ടുപേർക്ക് ഗുരുതരമായി പരിക്കേൽക്കുകയും ചെയ്ത സംഭവമാണ് ചെറ്റക്കണ്ടി ബോംബ്‌ സ്ഫോടനം . 2015 ജൂൺ 6നാണ് സംഭവം നടന്നത്. സി.പി.എം പ്രവർത്തകരായ ഈസ്റ്റ് ചെറ്റക്കണ്ടിയിലെ കിളമ്പിൽ ഷൈജു (32), വടക്കെകരാൽ സുബീഷ് (29) എന്നിവരാണ് സ്ഫോടനത്തിൽ കൊല്ലപ്പെട്ടത്. വടക്കെകരാൽ നിജീഷ് (23), പൊയിലൂർ ചമതക്കാട്ടിൽ രതീഷ് (25) എന്നിവരാണ് ഗുരുതരമായി പരിക്കേറ്റ രണ്ടുപേർ.

ബോംബ്‌ സ്ഫോടനവുമായി ബന്ധപ്പെട്ട് സിപിഎം ബ്രാഞ്ച് സെക്രട്ടറി കെ.കെ.ചന്ദ്രൻ, ഡിവൈഎഫ്ഐ ബ്രാഞ്ച് സെക്രട്ടറിയായ അധ്യാപകൻ ബിജിത് ലാൽ എന്നിവരെ അന്വേഷണത്തിന്റെ ഭാഗമായി അറസ്റ്റ് ചെയ്യുകയുണ്ടായി.


</doc>
<doc id="312209" url="https://ml.wikipedia.org/wiki?curid=312209" title="അന്താരാഷ്ട്ര വിധവാ ദിനം">
അന്താരാഷ്ട്ര വിധവാ ദിനം

എല്ലാ വർഷവും ജൂൺ 23ന് ഐക്യരാഷ്ട്ര സംഘടന അന്താരാഷ്ട്ര വിധവാ ദിനമായി ആചരിക്കുന്നു. ഏഷ്യൻ രാജ്യങ്ങളിലെ വിധവകളുടെ ഉന്നമനത്തിനായി പ്രവർത്തിക്കുന്ന ലൂംഭ ട്രസ്റ്റാണ് വിധവകളുടെ ദിനം ആചരിക്കുന്നത്. ബ്രിട്ടനിലെ മുൻ പ്രധാനമന്ത്രി ടോണി ബ്ലെയറിന്റെ ഭാര്യ ചെറി ബ്ലെയർ 2005ലാണ് ഈ സംഘടനയ്ക്ക് രൂപം നൽകിയത്. 



</doc>
<doc id="312218" url="https://ml.wikipedia.org/wiki?curid=312218" title="ക്രിസ്റ്റഫർ ലഥാം ഷോൾസ്">
ക്രിസ്റ്റഫർ ലഥാം ഷോൾസ്

ക്രിസ്റ്റഫർ ലഥാം ഷോൾസ്(February 14, 1819 – February 17, 1890) ആദ്യമായി ടൈപ്റൈറ്റർ കണ്ടുപിടിച്ച അമേരിക്കക്കാരനാണ്. അദ്ദേഹമാണ് ഇന്നും നാം ഉപയോഗിക്കുന്ന QWERTY കീബോഡ് കണ്ടുപിടിച്ചത്. അദ്ദേഹം ഒരു പത്രപ്രസാധകനും രാഷ്ട്രീയക്കാരനുമായിരുന്നു.
അമേരിക്കയിലെ പെൻസിൽവാനിയായിൽ ഡാന്വില്ലെ എന്ന സ്ഥലത്താണദ്ദേഹം ജനിച്ചത്. ഒരച്ചടിശാലയിൽ ജോലി പഠിക്കാനായി ചേർന്ന അദ്ദേഹം പഠനശേഷം, 1837ൽ വിസ്കോൺസിനിലേക്ക് പോയി. അവിടെ പത്രപ്രസാധകനും, ഡെമോക്രാറ്റ് പാർട്ടിയെ പ്രതിനിധീകരിച്ച് വിസ്കോപ്പ്ൺസിൻ സ്റ്റേറ്റ്സെനറ്റിൽ 1848-1849 വരെ അംഗമായിരിന്നു. തുടർന്ന് 1852-1853 വരെ ഫ്രീ സോയലർ പാർട്ടിയെ പ്രതിനിധീകരിച്ചു. 1856–1857 വരെ അദ്ദേഹം റിപ്പബ്ലിക്കൻ പാർട്ടിയിലുമായിരുന്നു. വിസ്ക്കോൺസിൻ സംസ്ഥാനത്ത് വധശിക്ഷ നിർത്തലാക്കുന്നതിൽ അദ്ദേഹം വിജയിച്ചു. 
1714ൽ തന്നെ ഹെൻറി മിൽ ടൈപ്റൈറ്ററുകൾ കണ്ടുപിടിച്ചിരിന്നു. 1800കളിൽ വിവിധ രൂപത്തിലുള്ള ടൈപ് റൈറ്ററുകൾ പല ആളുകൾ നിർമിച്ചു. എന്നാൽ, വാണിജ്യപരമായി വിജയിച്ച ആദ്യത്തെ ടൈപ് റൈറ്റർ ഷോൾസിന്റേതായിരുന്നു. 

തന്റെ പത്രസ്ഥാപനത്തിലെ കമ്പോസിറ്റർമാർ സമരം ചെയ്ത സമയത്ത് ലിപിവിന്യാസത്തിനായി ഒരു യന്ത്രം നിർമ്മിക്കാൻ ശ്രമിച്ചു. ആ ശ്രമം പരാജയപ്പെട്ടു. ടൈപ് റൈറ്ററിൽ നിന്നും വ്യത്യസ്തമായതും, പുസ്തകത്തിന്റെയും, ടിക്കറ്റുകളുടേയും, മറ്റും താളുകൾക്ക് നമ്പറുടാവുന്ന യന്ത്രമായിരുന്നു അദ്ദേഹത്തിന്റെ പ്രഥമലക്ഷ്യം. ഇതിനുവേണ്ടി അദ്ദേഹം മിൽ വൗകീയിലെ ക്ലെയ്ൻസ്റ്റ്യൂബേഴ്സ് മെഷീൻ ഷോപ്പിൽ പ്രിന്ററായ സാമുവൽ ഡബ്ല്യു. സോലേയോടൊപ്പം ജോലിയാരംഭിച്ച് 1866 നവംബർ 13 ന് നമ്പറിംഗ് മെഷീന് പേറ്റന്റെടുത്തു. 


</doc>
<doc id="312219" url="https://ml.wikipedia.org/wiki?curid=312219" title="ഫ്രീ സോയിൽ പാർട്ടി">
ഫ്രീ സോയിൽ പാർട്ടി

ഫ്രീ സോയിൽ പാർട്ടി അമേരിക്കൻ ഐക്യനാടുകളിൽ വളരെക്കുറച്ചുകാലം മാത്രം നിലനിന്നിരുന്നിരുന്ന ഒരു രാഷ്ട്രീയ പാർട്ടി. 1848 -1852 വരെയുള്ള പ്രസിഡന്റ് തെരഞ്ഞെടുപ്പുകളിൽ സജീവമായിരുന്ന ഈ രാഷ്ട്രീയ പാർട്ടി, ന്യൂയോർക്കിലെ ബഫാലോയിൽ രൂപം കൊണ്ടു. രണ്ട് പാർട്ടികൾക്ക് വ്യക്തമായ ശക്തിയുള്ള അമേരിക്കയിൽ ഒരു പ്രത്യേക വിഷയത്തെ മാത്രം മുൻനിർത്തി ശക്തി പ്രാപിച്ച പാർട്ടിയായിരുന്നു ഫ്രീ സോയിൽ പാർട്ടി. ന്യൂയോർക്ക് സംസ്ഥാനത്തിലായിരുന്നു അതിന് ഏറ്റവും ശക്തിയുണ്ടായിരുന്നത്. അടിമത്തം എന്ന ഒരു വിഷയത്തേ മാത്രം മുൻനിർത്തിയാണിത് പ്രവർത്തിച്ചത്. അന്നത്തെ അടിമത്തത്തിനെതിരായി പ്രവർത്തിച്ച ഡെമോക്രാറ്റിക് പാർട്ടിയിലെ അംഗങ്ങളായിരുന്നു ഈ പാർട്ടിയിൽ പ്രവർത്തിച്ചിരുന്നത്. ആഫ്രോ അമേരിക്കക്കാർക്കെതിരായ വിവേചനത്തിനെതിരായ നിയമങ്ങൾ മാറ്റാനായി അവർ പരിശ്രമിക്കുകയും വിജയിക്കുകയും ചെയ്തു. 

ഫ്രീ സോയിൽ പാർട്ടിക്കാരുടെ സ്ഥാനാഥികൾ പ്രഖ്യാപിക്കുന്നത്: "നമ്മുടെ ബാനറിൽ നാം എഴുതിയിരിക്കുന്നത്, 'മണ്ണ് സ്വതന്ത്രമാക്കൂ, അഭിപ്രായപ്രകടന സ്വാതന്ത്ര്യം നൽകൂ, ജോലി സ്വതന്ത്രമാക്കൂ, മനുഷ്യരെ സ്വതന്ത്രമാക്കൂ.' നമ്മുടെ ജയം ഉണ്ടാകുന്നതുവരെ ഞങ്ങൾ സമരം ചെയ്തുകൊണ്ടേയിരിക്കും:,





</doc>
<doc id="312222" url="https://ml.wikipedia.org/wiki?curid=312222" title="രാമകീൻ">
രാമകീൻ

തായ്‌ലന്റിന്റെ ദേശീയ ഇതിഹാസമാണ് രാമകീൻ. ഹിന്ദു ഇതിഹാസമായ രാമായണത്തിൽ നിന്നാണ് ഇതുണ്ടായത്. 

1767ൽ തായ് ലന്റിലെ അയുത്തയ തകർന്നപ്പോൾ അവിടെ സൂക്ഷിച്ചിരുന്ന രാമായണത്തിന്റെ വിവിധ തരത്തിലുള്ള അനേകം പ്രതികൾ നഷ്ടപ്പെട്ടുപോയി. ഇപ്പോൾ മൂന്നുതരത്തിലുള്ള രാമകീനുകൾ ലഭ്യമാണ്. 1797ൽ അന്നത്തെ തായ് ലന്റ് രാജാവായിരുന്ന രാമ I ന്റെ നേതൃത്വത്തിൽ പണ്ഡിതന്മാർ തയ്യാറാക്കിയതാണ് ഇതിൽ ഒരു രാമായണം. അദ്ദേഹത്തിന്റെ പിൻഗാമിയായ രാമ II രാജാവ് തന്റെ പിതാവിന്റെ രാമായണപുസ്തകം നാടകരൂപത്തിൽ പുനരവതരിപ്പിച്ചു. ഇന്ന് രാമായണം തായ് ലന്റിലെ സാഹിത്യത്തേയും കലയേയും നാടകത്തേയും വളരെയേറെ സ്വാധീനിച്ചിരിക്കുന്നു.
വാല്മീകി എഴുതിയ രാമായണം ഹിന്ദുമതത്തിലെ പുണ്യഗ്രന്ഥമായി കരുതിവരുന്നു. ഇതിന്റെ രചനാകാലം പല പുരാവസ്തുവിദഗ്ദ്ധരും ചരിത്രകാരന്മാരും ബി. സി. ഇ നാലാം നൂറ്റാണ്ടായി കണക്കാക്കുന്നു. മനുഷ്യന്റെ ജീവിതത്തിൽ ദെവന്മാർ സ്വാധിനം ചെലുത്തുന്നതാണ് പ്രതിപാദ്യം. ഇന്ത്യയിലെ പല പ്രദേശങ്ങളിലാണീ കഥയുടെ പശ്ചത്തലം. ഇന്ത്യയിൽ രാമായണവുമായി ബന്ധപ്പെട്ട അനേകം സ്ഥലങ്ങൾ കാണാം. രാമന്റെ ജന്മസ്ഥലം, അദ്ദേഹത്തിന്റെ കൊട്ടാരം, ശ്രിലങ്കയിലേയ്ക്കുള്ള അദ്ദേഹത്തിന്റെ യാത്രയിലുള്ള വിവിധ സ്ഥലങ്ങൾ. ശ്രീവിജയവുമായും ഖമർ രാജ്യവുമായും (ഫുനാൻ, ആങ്കോർവ്യാപാരബന്ധം സ്ഥപിച്ചിരുന്ന ഇന്ത്യൻ വ്യാപാരികളിലൂടെയും ആ വഴി അവിടെയെത്തിയ പണ്ഡിതന്മാരിലൂടെയുമാണ് രാമായണം തെക്കുകിഴക്കൻ ദേശത്ത് എത്തിയത്. ഈ രാജ്യങ്ങളുമായി അന്നത്തെ ഭാരതത്തിന് അടുത്ത സാംസ്കാരികബന്ധമാണുണ്ടായിരുന്നത്. 

ആദ്യ സഹസ്രാബ്ദത്തിന്റെ അവസാനകാലത്താണ് തായ് ജനങ്ങൾ രാമായണ ഇതിഹാസം തങ്ങളുടേതാക്കിയത്. തായ്ലാന്റിലെ സുഖോതായ് രാജ്യത്തെ എറ്റവും പഴയ രേഖകൾ പതിമൂന്നാം നൂറ്റാണ്ടിലേതാണ്. ഇതിൽ രാമായണത്തിലെ കഥകൾ ഉൾപ്പെടുത്തിയിരിക്കുന്നു. ഈ ഇതിഹാസത്തിന്റെ കഥകൾ ഉൾപ്പെടുത്തിയാണ് തായ് ലാന്റുകാർ നിഴൽനാടകം (Thai: หนัง, Nang) നടത്തുന്നത്. ഇന്തോനേഷ്യയിൽ നിന്നുമാണ് അവർ ഇതു സ്വീകരിച്ചത്. തോലുകൊണ്ടാണ് പാവക്കൂത്ത് നടത്തുക. കാണികൾ ഇതു കാണിക്കുന്ന തട്ടിയുടെ മറുവശത്തിരിക്കും. 

അയുത്തയ (അയോധ്യ) രാജ്യത്തിന്റെ കാലത്ത് പതിനെട്ടാം നൂറ്റാണ്ടിലാണ് രാമായണത്തിന്റെ തായ് രൂപം എഴുതപ്പെട്ടത്. സുഖോതായ് രാജ്യത്തിന്റെ അന്ത്യത്തോടെയായിരുന്നു ഇത്. 1767ൽ അയുത്തയ ബർമ്മാക്കാർ ആക്രമിച്ചപ്പോൾ ഈ ഇതിഹാസത്തിന്റെ മിക്ക പ്രതികളും നശിച്ചുപോയി. 

തായ് ലാന്റിൽ ഇന്നും ഭരിച്ചുവരുന്ന ചക്രി രാജവംശത്തിലെ രാമരാജാവിന്റെ (King Rama I -1736–1809) ശ്രമഫലമായാണ് ഇന്നു കാണുന്ന രാമായണ രൂപം തയ്യാറാക്കിയത്. 1797 നും 1809നും ഇടയിൽ രാമാ 1 രാജാവിന്റെ നേതൃത്വത്തിൽ ഇന്നത്തെ തായ് രാമായണം ഭാഗങ്ങൾ എഴുതപ്പെട്ടു. ഈ രാജാവിന്റെ കാലത്തു തന്നെയാണ് ബാങ്കോക്കിലെ തായ് ഗ്രാൻഡ് പാലസ് നിർമ്മിച്ചത്. ഇവിടത്തെ മരതകബുദ്ധന്റെ ക്ഷേത്രത്തിൽ രാംകീനിലെ അനേകം സന്ദർഭങ്ങൾ ചിത്രരൂപത്തിൽ ആലേഖനം ചെയ്തിട്ടുണ്ട്. 

രാമാ II (1766–1824) തന്റെ പിതാവിന്റെ പാരമ്പര്യം കൂടുതൽ ഉജ്ജ്വലമാക്കി. ഖോൺ നാടകം എന്ന കലാരൂപത്തിൽ രാമയണസന്ദർഭങ്ങൾ അദ്ദേഹം ഉൾപ്പെടുത്തി പ്രചരിപ്പിച്ചു. ഇവിടെ ഹനുമാന് കൂടുതൽ പ്രാധാന്യം നൽകി ഈ കഥ ഒരു ശുഭപര്യവസായിയാക്കി മാറ്റി. 

രാംകീൻ അതിന്റെ തായ് ലാന്റിലെ തുടക്കം മുതലേ അവിടത്തെ സംസ്കാരത്തിന്റെ ഭാഗമായി മാറി. തായ് സാഹിത്യത്തിലെ മാസ്റ്റർപീസായി രാമാ 1 രാജാവിന്റെ ഈ കാവ്യം മാറി. ഇത് ഇപ്പോഴും വായിക്കപ്പെടുകയും അവിടത്തെ സ്കൂളുകളിൽ പഠിപ്പിക്കുകയും ചെയ്തുവരുന്നു. 

1989ൽ സത്യവ്രത് ശാസ്ത്രി രാംകീൻ സംസ്കൃതഭാഷയിലേയ്ക്കു "രാമകീർത്തിമഹാകാവ്യം" എന്ന പേരിൽ വിവർത്തനം ചെയ്തു. 25 സർഗ്ഗവും 1200 വരികളും ഇതിനുണ്ടായിരുന്നു. 

രാമായണത്തിനു സമാനമാണ് രാംകീന്റെ ഉള്ളടക്കവും. അയുത്തയയിലെ സംസ്കാരം അനുസരിച്ച്, പ്രാ നരൈ (വിഷ്ണുവിന്റെ തായ് പുനർജന്മം നാരായൺ എന്നും അറിയപ്പെടുന്നു എന്നോർക്കുക) പുനർജ്ജനിച്ചതാണു "പ്രാ രാം".
പ്രധാന കഥാപാത്രങ്ങൾ 

നങ് സമുത്-തെവി (സുമിത്ര) - തൊത്സറോത് ഇന്റെ ഒരു ഭാര്യ. ഫ്രാ ലക് ഫ്രാ സത്രുത് എന്നിവരുടെ അമ്മ. 




</doc>
<doc id="312262" url="https://ml.wikipedia.org/wiki?curid=312262" title="ഫ്രാ ലക് ഫ്രാ ലാം">
ഫ്രാ ലക് ഫ്രാ ലാം

ഫ്രാ ലക് ഫ്രാ ലാം(ພຣະລັກພຣະຣາມ, pʰrāʔ lāk pʰrāʔ ráːm) ലവോസിലെ ജനങ്ങളുടെ വാല്മീകിയുടെ രാമായണത്തെ അധികരിച്ചുള്ള ദേശീയ ഇതിഹാസമാണ്. ഹികായത് സെരി രാമായുടെ മലയ് വകഭേദങ്ങളുടേതു പോലെ ഈ ഇതിഹാസത്തിനും ഹിന്ദുമതത്തോടുള്ള ബന്ധം നഷ്ടമാകുകയും, തൽസ്ഥാനത്ത് ബുദ്ധന്റെ മുൻകാലജീവിതവുമായി ബന്ധപ്പെട്ട ജാതകകഥകളിൽ ഒന്നായി കണക്കാക്കപ്പെടുകയും ചെയ്തു. ഈ കഥ തായ് ലന്റിന്റെ വടക്കു-കിഴക്കൻ പ്രദേശമായ ഇസാനിൽ താമസിക്കുന്ന ലാവോസ് വംശജരുടെ ഇടയിൽ വളരെ പ്രചാരത്തിലുള്ളതാണ്. ഒരു കാലത്ത് തെക്കു-കിഴക്കൻ ഏഷ്യയിൽ പ്രബലമായിരുന്ന ലാൻസാങ് രാജ്യത്തിന്റെ ഒരു ഭാഗമായിരുന്നു ഈ പ്രദേശം.
ഫ്രാ ലക് ഫ്രാ ലാം എന്നത് രണ്ട് പ്രധാന കഥാപാത്രങ്ങളെ സൂചിപ്പിക്കുന്നു. സഹോദരന്മാരായ ഫ്രാ ലക്ക്, അല്ലെങ്കിൽ ലക്ഷ്മണൻ, ഫ്രാ ലാം, അല്ലെങ്കിൽ രാമൻ. ഫ്രാ ലാം അല്ലെങ്കിൽ ഫ്രാ രാം (രാമ) ഈ കഥയിലെ നായകനായി കണക്കാക്കുന്നു. സ്വരമാധുര്യത്തിനു വേണ്ടിയാണ് ഇത്തരത്തിൽ പേരുമാറ്റി വിളിക്കുന്നത്. 
ലാവോ ഐതിഹ്യപ്രകാരം ഫ്രാ രാം ക്സഡോക്ക് ലാവോസിൽ എത്തിയത് ലാനെ ക്സാങിലെ ആദ്യ രാജാവായിരുന്ന ചാവോ ഫ എൻഗൗമ് വഴിയത്രെ. അദ്ദേഹം തന്റെ സൈനികർ, കലാകാരന്മാർ, നർത്തകർ, വെപ്പാട്ടിമാർ, കവികൾ, സംഗീതജ്ഞർ എന്നിവരോടൊപ്പമാണ് ആങ് കോറിൽ നിന്നുംഎത്തിയത്. അദ്ദേഹത്തിന് റീംകേറിനെ അറിയാമായിരുന്നു. ശതവാഹനന്മാരുടെകാലത്താണ് (230 ബി. സി. ഇ - 220 സി. ഇ) ഹിന്ദു സംസ്കാരവും ഭാഷയും മതവും ലാവോസിൽ എത്തിയത്. ചൈനയിൽ നിന്നു വന്ന റ്റായ് ഗോത്രങ്ങൾ ഭാരതീയവൽകരിക്കപ്പെട്ട മോൺ, ഖമർ രാജ്യങ്ങളുടെ അതിർത്തിപ്രദേശങ്ങളിൽ താമസമാരംഭിക്കുകയും ഇന്ത്യൻ സംസ്കാരം സാംശീകരിക്കുകയും ചെയ്തു. ഈ രാജവംശങ്ങൾ അസ്തമിച്ചപ്പോൾ, അവർ നിർമ്മിച്ച ഹിന്ദു ക്ഷേത്രങ്ങൾ ലാവോ ഗോത്രങ്ങൾ ആരാധന തുടർന്നു. ചമ്പസ്സാക്കിലെ വാത് ഫൗ വിലുള്ള ഈ ക്ഷേത്രങ്ങൾ രാമായണത്തിലേയും മഹാഭാരതത്തിലേയും സന്ദർഭങ്ങൾ കൊത്തിവച്ച് അലങ്കരിച്ചിരിക്കുന്നു. 
ലാവോ രാമായണത്തിലെ ആദ്യകാല പാഠങ്ങൾ എതാണ്ട് ഒരുപോലെ നിലനിന്നിരുന്നു. പതിനെട്ടാം നൂറ്റാണ്ടിനടുത്ത് അവയില്പലതും പ്രാദേശികമായി പുനഃക്രമീകരിച്ചു. 14ആം നൂറ്റാണ്ടോടെ ലാവോസിലെ ഥേരവാദ അവിടെ അതിനുമുൻപു നിലനിന്നിരുന്ന പ്രകൃതിയെ ആരാധിച്ചിരുന്ന മതത്തെയും ഹിന്ദു-മഹായാന ബുദ്ധമതങ്ങളേയും നാശോന്മുഖമാക്കി പകരം ശക്തിനേടി.

ലാവോ രാമായണത്തിന്റെ ഹിന്ദു രൂപം ഏതാണ്ട് നഷ്ടമായിക്കഴിഞ്ഞു. ഇന്ദ്ര, ശിവ, ബ്രഹ്മ എന്നീ കഥാപാത്രങ്ങൾ ഫ്രാ രാം ക്സാഡോക്കിൽ കാണാം. 
ചില കഥാരൂപങ്ങൾ ജാതക കഥകളുമായി നേരിട്ടു ബന്ധമുള്ളതായി പറയുന്നു.

ലാവോസിന്റെ കലയിലും സംസ്കാരത്തിലും ഫ്രാ ലക് ഫ്രാ ലാം ആഴത്തിൽ സ്വാധീനിച്ചിരിക്കുന്നു. അവിടത്തെ നൃത്തം, നാടകം, പാട്ടുകൾ, ചിത്രരചന, ശില്പനിർമ്മാണം, മതസാഹിത്യം, ഗ്രന്ഥങ്ങൾ രേഖകൾ ഇവയിലെല്ലാം രാമായണം സ്വാധീനിച്ചിട്ടുണ്ട്. രാമായണത്തെ അധികരിച്ചുള്ള നൃത്ത നാടകങ്ങൾ ലാവോ പുതുവർഷ ആഘോഷങ്ങളിലും ബുദ്ധമതാഘോഷങ്ങളിലും അവതരിപ്പിച്ചുവരുന്നുണ്ട്. മതചടങ്ങുകളിൽ ആ ഗ്രന്ഥത്തിലെ വരികൾ ഭക്തിപൂർവ്വം വായിച്ചുവരുന്നു. പ്രാദേശിക മിത്തുകളിലും ഫോക്ക്ലോറിലും ഐതിഹ്യങ്ങളിലും രാമായണം വലരെ സ്വാധീനം ചെലുത്തിയതായി കാണാൻ കഴിയും. രാജാവിന്റെ കൊട്ടാരവും ക്ഷേത്രങ്ങളും രാമായണത്തിലെ വിവിധ സന്ദർഭങ്ങൾ ആലേഖനം ചെയ്തിരിക്കുന്നു.

ഫ്രാ രാം, രാമൻ
ഫ്രാ ലക്, ലക്ഷ്മണ
നങ് സിദ (സീത)
Thôtsakane or Hapmanasouane, Ravana (ທົດສະກັນ, tʰōt sáʔ kan; ຮາບມະນາສວນ, hȃːp māʔ naː sŭaːn)
Phra Isouane or Tapboramèsouane, ശിവൻ
ദൈവങ്ങളുടെ പിതൃത്വം ഇവരുടെ പ്രാധാന്യം വർദ്ധിപ്പിക്കുന്നു. 



</doc>
<doc id="312264" url="https://ml.wikipedia.org/wiki?curid=312264" title="കേപ് കോബ്ര">
കേപ് കോബ്ര

ദക്ഷിണാഫ്രിക്ക യിലും സമീപ രാജ്യങ്ങളിലും കാണപ്പെടുന്ന ഒരിനം മൂർഖൻ പാമ്പ്‌ ആണ് കേപ് കോബ്ര (Cape Cobra) . മഞ്ഞ നിറത്തിൽ കാണപ്പെടുന്ന ഈ വിഷപ്പാമ്പിന്റെ ശാസ്ത്രീയ നാമം Naja nivea എന്നാണ്. സവേന മുതൽ മരുഭൂമി വരെയുള്ള ഭൂപ്രകൃതികളിൽ ഇവ കാണപ്പെടുന്നു.


</doc>
<doc id="312273" url="https://ml.wikipedia.org/wiki?curid=312273" title="ബാർബഡോസ് ത്രെഡ്സ്നേക്ക്">
ബാർബഡോസ് ത്രെഡ്സ്നേക്ക്

ഒരിനം ത്രെഡ്സ്നേക്ക് ആണ് ബാർബഡോസ് ത്രെഡ്സ്നേക്ക്. ലഭ്യമായ വിവരങ്ങൾ അനുസരിച്ച് ഇപ്പോൾ ജീവിച്ചിരിക്കുന്നതിൽ ഏറ്റവും ചെറിയ പാമ്പ്‌ ആണ് ബാർബഡോസ് ത്രെഡ്സ്നേക്ക് . ഇതിന്റെ ശാസ്ത്രനാമം Leptotyphlops carlae എന്നാണ്. കരീബിയൻ ദ്വീപുകളിലെ ബാർബഡോസിലെ തദ്ദേശീയ ജീവിയാണിത്.

പ്രായപൂർത്തി ആയ ബാർബഡോസ്‌ ത്രഡ്സ്നേക്ക് ന്റെ ശരാശരി നീളം 10 cm, (3.9 ഇഞ്ച്‌) ആണ്. ഈ ഇനത്തിലെ ഏറ്റവും നീളം കൂടിയ പാമ്പിനു 10.4 cm ആണ് നീളം ഉണ്ടായത്. 


</doc>
<doc id="312286" url="https://ml.wikipedia.org/wiki?curid=312286" title="രാജീവ് നാഥ്">
രാജീവ് നാഥ്

മലയാളചലച്ചിത്രശാഖയിലെ ദേശീയ അവാർഡ് നേടിയ ഒരു സിനിമാ സംവിധായകനാണ് രാജീവ് നാഥ്.



</doc>
<doc id="312290" url="https://ml.wikipedia.org/wiki?curid=312290" title="അകിബാ റൂബിൻസ്റ്റീൻ">
അകിബാ റൂബിൻസ്റ്റീൻ

പോളിഷ് ചെസ്സ് ഗ്രാൻഡ്മാസ്റ്ററും ഇരുപതാം നൂറ്റാണ്ടിലെ ആദ്യശതകങ്ങളിലെ ഏറ്റവും കരുത്തുറ്റ കളിക്കാരിലൊരാളുമായിരുന്നു അകിബാ കിവലോവിച്ച് റുബിൻസ്റ്റീൻ,(ജ:1 ഡിസം: 1880[1] – 15 മാർച്ച് 1961).1914 ലെ ലോകചാമ്പ്യൻഷിപ്പിൽ എമ്മാനുവേൽ ലാസ്കറെ നേരിടുന്നതിനു റുബിൻസ്റ്റീൻ യോഗ്യത നേടിയിരുന്നെങ്കിലും ഒന്നാം ലോകമഹായുദ്ധം പൊട്ടിപ്പുറപ്പെട്ടതിനാൽ മത്സരം നടക്കുകയുണ്ടായില്ല. തന്റെ സവിശേഷ ശൈലി കൊണ്ട് ചെസ്സ് ലോകത്തെ അത്ഭുതപ്പെടുത്തിയ റുബിൻസ്റ്റീൻ അക്കാലത്ത് കാപബ്ലാങ്കയെയും ലാസ്കർ ഉൾപ്പെടെ മറ്റു മുൻ നിരകളിക്കാരെയും പരാജയപ്പെടുത്തിയിരുന്നു.അവസാന കരുനീക്കഘട്ടങ്ങളിൽ അതീവ വിദഗ്ദ്ധനായിരുന്ന അദ്ദേഹം സമനിലയിൽ അവസാനിച്ചിരുന്ന കളികൾ അഗാധ അപഗ്രഥനത്തിനു വിധേയമാക്കി എപ്രകാരം ഒരു നിർബന്ധവിജയം നേടാമെന്നു കാണിച്ചുതരികയുണ്ടായി.


1932 ടെ ടൂർണമെന്റുകളിൽ നിന്നു പിൻവാങ്ങിയ റുബിൻസ്റ്റീൻ കടുത്ത മാനസികരോഗത്തിനു അടിപ്പെടുകയാണ് ഉണ്ടായത്. സ്കിസോഫ്രേനിയയുടെ ചില ലക്ഷണങ്ങൾ അദ്ദേഹത്തിൽ പ്രകടമായി. മത്സരത്തിനിടയ്ക്ക് ഹാളിന്റെ മൂലയിൽ പതുങ്ങിയിരിയ്ക്കുക എന്ന അദ്ദേഹത്തിന്റെ സ്വഭാവവും നിരീക്ഷിയ്ക്കപ്പെട്ടിട്ടുണ്ട്.


</doc>
<doc id="312297" url="https://ml.wikipedia.org/wiki?curid=312297" title="നേറ്റീവ് ബാപ്പ">
നേറ്റീവ് ബാപ്പ

മലയാളത്തിൽ ഇറങ്ങിയ ആദ്യത്തെ ഹിപ്പ് ഹോപ്പ് സംഗീത വീഡിയോ ആൽബമാണ് നേറ്റീവ് ബാപ്പ. മാപ്പിള ലഹള എന്ന മ്യൂസിക് ബാൻഡിന്റെ ബാനറിൽ നിർമിച്ച ഈ സംഗീത വീഡിയോ സംവിധാനം ചെയ്തത് മുഹ്സിൻ പാരാരിയാണ്. ഗാനരചന നിർവഹിച്ചിരിക്കുന്നത് മുഹ്‌സിൻ പരാരിയും ഹാരിസുമാണ്. ഹാരിസ് തന്നെയാണ് പശ്ചാത്തല ഗാനം ആലപിച്ചതും. തീവ്രവാദിയാക്കി മുദ്രകുത്തപ്പെട്ട സ്വന്തം മകനെകുറിച്ച് ഒരു മലപ്പുറത്തെ ഒരു നാടൻ ബാപ്പ പറയുന്ന കാര്യങ്ങളാണ് ഇതിന്റെ ഇതിവൃത്യം. നടൻ മാമുക്കോയയാണ് ബാപ്പയായി വേഷമിട്ടത്. സ്ട്രീറ്റ് അക്കാദമിക്സ് അംഗമായ റാപ്പർ ഹാരിസും വീഡിയോയിൽ മുഖ്യവേഷത്തിലുണ്ട്. സംഗീതത്തിന്റെ പതിവ് ചേരുവകളില്ലാതെ ഹിപ്പ് ഹോപ്പ് ശൈലിയിൽ ചിട്ടപ്പെടുത്തിയിരിക്കുന്ന ആൽബത്തിന് സോഷ്യൽ നെറ്റ് വർക്കിംഗ് സൈറ്റുകളിലും യൂട്യൂബിലും വമ്പിച്ച സ്വീകാര്യതയാണ് ലഭിച്ചത്. 

പൊളിറ്റിക്കൽ ഹിപ്പ്ഹോപ്പ് വിഭാഗത്തിൽ പെടുന്നതാണ് ഈ ഗാനം. ഇന്ന് ഇന്ത്യയിൽ മുസ്‌ലിങ്ങൾ അനുഭവിക്കുന്ന അരക്ഷിതാവസ്ഥ പ്രമേയമാക്കിയാണ് ആൽബം ഒരുക്കിയിരിക്കുന്നത്. തീവ്രവാദ-ഭീകരവാദ വേട്ടയുടെ ഇരയായിത്തീർന്ന യുവാവിന്റെ പിതാവ് നടത്തുന്ന ആത്മഗതങ്ങളാണ് റാപ്പിന്റെ അകമ്പടിയോടൊപ്പം നേറ്റീവ് ബാപ്പ അവതരിപ്പിക്കുന്നത്. രാജ്യദ്രോഹിയാണെങ്കിൽ മകന്റെ മയ്യത്ത് കാണണ്ട എന്ന മാതാവിന്റെ പ്രസ്താവനയാണ് ആൽബത്തിന്റെ പ്രധാന തന്തു. 

2012 ഡിസംബർ 31ന് യൂട്യൂബിലാണ് നേറ്റീവ് ബാപ്പ റിലീസ് ചെയ്തത്. രണ്ടാഴ്ചകൊണ്ട് എഴുപതിനായിരത്തോളം പ്രേക്ഷകർ യൂട്യൂബിൽ നേറ്റീവ് ബാപ്പക്കുണ്ടായി.

വലിയ തോതിലുള്ള നിരൂപക പ്രശംസക്ക് നേറ്റീവ് ബാപ്പ അർഹമായി.



</doc>
<doc id="312305" url="https://ml.wikipedia.org/wiki?curid=312305" title="ആര്യാംബിക എസ്‌.വി">
ആര്യാംബിക എസ്‌.വി

2015 ലെ കേന്ദ്ര സാഹിത്യ അക്കാദമിയുടെ യുവ പുരസ്കാരത്തിന് അർഹയായ മലയാള കവയിത്രിയാണ് ആര്യാംബിക എസ്‌.വി .
പാലായ്‌ക്കടുത്തുള്ള ഇടനാട്‌ സ്വദേശിയായ ആര്യ കെ.എൻ. വിശ്വനാഥൻനായരുടെയും എം.കെ. സാവിത്രിയമ്മയുടെയും മകളാണ്. ശ്രീശങ്കരാചാര്യ സംസ്‌കൃതസർവകലാശാല, കാലടി മുഖ്യകേന്ദ്രത്തിൽ നിന്ന്‌ സംസ്‌കൃതസാഹിത്യത്തിൽ എം.എ., എം.ഫിൽ ഗവേഷക ബിരുദങ്ങൾ നേടി. പൂവരണി ഗവ.യു.പി.സ്കൂൾ അധ്യാപികയാണ്. 

മാതൃഭൂമി ആഴ്ച്ചപ്പതിപ്പ് നടത്തിയ കവിതാ മത്സരത്തിൽ കോളേജ് വിഭാഗത്തിൽ മണ്ണാങ്കട്ടയും കരിയിലയും എന്ന കവിതയ്ക്കു സമ്മാനം കിട്ടി. ‘മണ്ണാങ്കട്ടയും കരിയിലയും’ എന്ന പുസ്തകത്തിനു അയ്യപ്പപ്പണിക്കർ പുരസ്കാരവും വൈലോപ്പിള്ളി പുരസ്ക്കാരവും ലഭിച്ചു.



</doc>
<doc id="312318" url="https://ml.wikipedia.org/wiki?curid=312318" title="കോന്നി ഇക്കോ ടൂറിസം പദ്ധതി">
കോന്നി ഇക്കോ ടൂറിസം പദ്ധതി

പത്തനംതിട്ട ജില്ലയിൽ നടപ്പാക്കിയ ഒരു ഇക്കോ - ടൂറിസം പദ്ധതിയാണ് കോന്നി - അടവി ഇക്കോ ടൂറിസം പദ്ധതി. 2008ൽ കോന്നി ആനക്കൂട് കേന്ദ്രീകരിച്ച് ആവിഷ്കരിച്ച പദ്ധതിയിൽ പിന്നീട് അടവി മണ്ണീറയിലെ കുട്ടവഞ്ചി സവാരിയും ഉൾപ്പെടുത്തി. 

1942 ൽ സ്ഥാപിച്ച ആനക്കൂടും സ്ഥലവും ഏകദേശം ഒൻപത് ഏക്കറിലായി വ്യാപിച്ചു കിടക്കുന്നു. ആറ് ആനകൾക്ക് പരിശീലനം നൽകുവാനുള്ള ശേഷിയുണ്ട്. കോന്നി കവലയിൽ നിന്നും തിരിഞ്ഞ് അര കിലോമീറ്റർ ദൂരത്ത്. 
കോന്നിയിൽ നിന്നും പതിനാറു കിലോമീറ്റർ അകലെ തണ്ണിത്തോട് പഞ്ചായത്തിലെ മുണ്ടൻമൂഴിയിൽ അച്ചൻകോവിൽ നദിയുടെ കൈവഴിയായ കല്ലാറിൽ ഒരുക്കിയിരിക്കുന്ന കുട്ടവഞ്ചി യാത്ര. കേരളത്തിൽ ആദ്യമായി കുട്ടവഞ്ചി യാത്രക്ക് അവസരം ഒരുങ്ങുന്നതിവിടെയാണ് പത്തനംതിട്ട വനംവകുപ്പിന്റെ മേൽനോട്ടത്തിൽ കോന്നി ഇക്കൊടൂറിസം കേന്ദ്രത്തിൽ നിർമ്മിച്ച ഏഴ് വട്ടവള്ളങ്ങളുമായാണ് പദ്ധതിക്ക് തുടക്കം കുറിച്ചത്. വട്ടവള്ളങ്ങൾ നിർമിച്ചതും തുഴച്ചിൽ പരിശീലിപ്പിച്ചതും ഹൊഗനയ്ക്കലിൽ നിന്നുള്ള വള്ളവിദഗ്ദ്ധരായിരുന്നു. ഇതിനടുത്തായി മീനറ വെള്ളച്ചാട്ടം സ്ഥിതി ചെയ്യുന്നു.
കല്ല് കൊണ്ട് കവിതയെഴുതിയ കല്ലാർ. സൗമ്യഭാവമുള്ള പുഴയെന്ന പേര്. അങ്ങനെ കല്ലാറിന് വിശേഷണങ്ങൾ നിരവധിയാണ്...

വനം നൽകുന്ന ശാന്തതയും ഒഴുക്കിന്റെ ഈണവും കല്ലാറിന്റെ പ്രത്യേകതയാണ്. 
പുഴയെ അറിയാനും കാട് കാണാനും നിരവധി സഞ്ചാരികൾ ഇങ്ങോട്ടേയ്ക്ക് എത്തുന്നുണ്ട്...
കല്ലാറിനെ അറിയണമെങ്കിൽ അടവിയിലെ കുട്ടവഞ്ചി സവാരി ഒഴിവാക്കരുത്...
ഇരുകരകളിലെയും പച്ചപ്പും ശുദ്ധവായുവും ഒരുതവണ വന്നവരെ വീണ്ടും കല്ലാറിലെത്തിക്കും. ...
പുഴ കണ്ട് കൊതിതീർന്നില്ലെങ്കിൽ ഒരുദിവസം പുഴവീട്ടിൽ തങ്ങി കല്ലാറിനെ അറിയാനുള്ള അവസരമുണ്ട്...
വിശേഷങ്ങൾ പങ്കുവച്ച് സ്വീകരണമുറിയിലിരുന്ന് കല്ലാറിന്റെ ഒഴുക്കിന് താളം പിടിക്കാം...

സ്ഥാനം ഓപൺസ്ട്രീറ്റ് മാപിൽ


</doc>
<doc id="312324" url="https://ml.wikipedia.org/wiki?curid=312324" title="തെന്മല ഇക്കോ ടൂറിസം പദ്ധതി">
തെന്മല ഇക്കോ ടൂറിസം പദ്ധതി

കൊല്ലം ജില്ലയിലെ ഒരു ഇക്കോ ടൂറിസം പദ്ധതിയാണു് തെന്മല ഇക്കോ ടൂറിസം. 2001 ൽ ആരംഭിച്ച ഇത് ഇന്ത്യയിലെ ആദ്യത്തെ ആസൂത്രിത ഇക്കോ ടൂറിസം കേന്ദ്രമാണ്. കേരള സർക്കാരിന്റെ കീഴിലുള്ള തെന്മല ഇക്കോടൂറിസം പ്രൊമോഷണൽ സൊസൈറ്റിക്കാണു് ഇതിന്റെ നടത്തിപ്പവകാശം. കുളത്തൂപ്പുഴ റിസർവ വനമേഖലയിലെ ചെന്തുരുണി വന്യജീവി സംരക്ഷണ കേന്ദ്രത്തിന്റെ ആസ്ഥാനം തെന്മലയാണ്.

ലെഷർ സോൺ, കൾച്ചറൽ സോൺ, അഡ്വഞ്ചർ സോൺ‌ ഇങ്ങനെ മേഖലകളായി തിരിച്ചാണു പ്രവർത്തനം. 
കേരളത്തിൽ കാണപ്പെടുന്ന 300ൽ പരം ശലഭങ്ങളിൽ ഏതാണ്ട് 120ഓളം ശലഭങ്ങൾ തെന്മലയിലെ ശലഭപാർക്കിൽ കാണാം. വെയിലുറയ്ക്കും മുൻപാണു് ഇവയെ കാണാൻ പറ്റിയ സമയം. ഇതിനോടനുബന്ധിച്ച ഉദ്യാനത്തിൽ അരിപ്പൂ മുതൽ ഓർക്കിഡ് പുഷ്പങ്ങൽ വരെ നട്ടു വളർത്തിയിട്ടുണ്ടു്. സഞ്ചാരികൾക്ക് ശലഭങ്ങളുടെ ചിത്രമെടുക്കാനുള്ള സൗകര്യവും ലഭ്യമാണു്. ശലഭത്തിന്റെ ജീവിത ചക്രം വിവരിക്കുന്ന ശിൽപങ്ങളും ഇവിടെയുണ്ടു്. 
ശലഭഉദ്യാനത്തോടു ചേർന്നു തന്നെയാണു് നക്ഷത്ര വനവും. ഇവിടെ 27 നക്ഷത്രങ്ങളുമായും ബന്ധപ്പെട്ട വൃക്ഷങ്ങളെ പരിപാലിച്ചു പോരുന്നു. ഓരോ വൃക്ഷവും ഏതേത് നക്ഷത്രവുമായി ബന്ധപ്പെട്ടു കിടക്കുകയാണെന്നും അവയെക്കുറിച്ചുള്ള കുറിപ്പും വായിക്കാം. 
ശലഭഉദ്യാനത്തിൽ നിന്നും രണ്ടു കിലോമീറ്റർ ദൂരെയാണു്ഇതു്. പുള്ളിമാൻ, സാമ്പാർ, Barking deer എന്നിവ ഇവിടെയുണ്ടു്. വന്മരങ്ങൾ നിറങ്ങയിടമാണിതു്. വിശ്രമത്തിനായി ഏറുമാടങ്ങൾ നിർമ്മിച്ചിട്ടുണ്ടു്. 
ഇതിൽ പരിസ്ഥിതി സൗഹൃദ പദ്ധതികളാണുൾപ്പെടുന്നതു്. ആഫി തീയേറ്റർ, റെസ്റ്റോറന്റ്, ഷോപ് കോർട്ട് എന്നിവ ഇതിലുൾപ്പെടുന്നു. ഇവിടെ നിന്നും കേരളത്തിന്റെ തനത് ഭക്ഷ്യവിഭവങ്ങളും മറ്റ് വനവിഭവങ്ങളും വാങ്ങാൻ സാധിക്കും. 
മനുഷ്യനും പ്രകൃതിയുമായുള്ള ബന്ധം വെളിപ്പെടുത്തുന്ന നിരവധി പ്രതിമകൾ ഇവിടെ കാണാം. 

കല്ലട ജലസേചന പദ്ധതിയ്ക്കായി നിർമ്മിച്ചതാണു ഈ അണക്കെട്ട്. അണക്കെട്ടിനു മുകളിലൂടുള്ള യാത്രയും ഇരുവശത്തുമുള്ള കാടുകളും നയനാന്ദകരമാണു്. അണക്കെട്ടിൽ ബോട്ടിങ്ങിനുള്ള സൗകര്യവും ലഭ്യമാണു്. 

പരപ്പാർ തടാകത്തിലൂടെ ഒരു മണിക്കൂർ ദൈർഘ്യമുള്ള യാത്രയാണിതു്. ആനകളും മാനുകളുമടക്കമുള്ള വന്യമൃഗങ്ങളെ യാത്രയ്ക്കിടയിൽ കാണാനാകും. 
സംഗീതത്തിനനുസരിച്ച് ജലധാര വിവിധ വർണ്ണങ്ങളിൽ നൃത്തം ചെയ്യുന്നു. രാത്രിയിൽ മാത്രമേ ഇത് പ്രവർത്തിക്കുകയുള്ളൂ. 

സാഹസികത ഇഷ്ടപ്പെടുന്നവർക്കുള്ളർക്കാണു് ഇതു്. 


</doc>
<doc id="312332" url="https://ml.wikipedia.org/wiki?curid=312332" title="യാമ സത് ദൗ">
യാമ സത് ദൗ

യാമ സത് ദൗ(ബർമീസ് : ရာမဇာတ်တော်, [jàma̰ zaʔ tɔ̀] ) രാമായണത്തെ അധികരിച്ചുള്ളതും ,അനൗദ്യോഗികമായി മ്യാന്മറിന്റെ ദേശീയ ഇതിഹാസവുമാണ്. മ്യാന്മറിൽ യാമ സത് ദൗവിന് 9 അറിയപ്പെടുന്ന വകഭേദങ്ങളുണ്ട്. കഥയുടെ ബർമ്മീസിലുള്ള പേര് യാമായണ എന്നാണ്. സത് ദൗ അർത്ഥമാക്കുന്നത് നാടകരൂപത്തേയോ, തേരവാദ ബുദ്ധമതത്തിന്റെ ജാതകകഥകളുടെ ഭാഗത്തേയോ ആണ്.

യാമ സത് ദൗ വാമൊഴിയായി അവതരിപ്പിക്കപ്പെട്ടത് അനൗരഥ രാജാവിന്റെ ഭരണകാലത്താണ്. എങ്കിലും ഈ കഥ വാല്മീകിയുടെ സംസ്കൃത ഇതിഹാസമാണോ, അല്ലയോ എന്ന് വ്യക്തമായി അറിയില്ല. വിഷ്ണുക്ഷേത്രമായ നത് ലൗങ് ക്ഷേത്രത്തിൽ, പഴയ നഗരമായ ബഗാന്റെ ചുമരിനകത്ത്, ഏതാനും ശിലാപ്രതിമകളുണ്ട്. അവയിലൊന്ന് രാമന്റേതാണ്. ബർമീസ് സാഹിത്യത്തിന്റെ അടിസ്ഥാനത്തിൽ, കുറഞ്ഞത് 1527 സി.എ യ്ക്ക മുൻപ് തീർച്ചയായും ഹനുമാൻ ബർമയിൽ അറിയപ്പെട്ടിരിക്കും.

കോൻബൗങ് ഡൈനാസ്റ്റിയിലെ രാജാക്കന്മാർ രാജ്യത്തെ കീഴടക്കുന്ന കാലഘട്ടത്തിൽ ബർമ്മൻ രാമായണത്തെ വലിയതോതിൽ അയുത്തയ രാജ്യം സ്വാധീനിച്ചിട്ടുണ്ട്. ആക്രമണം പലപ്പോഴും യുദ്ധത്തിന്റെ കൊള്ളമുതലായി ഇതിഹാസത്തിലേക്ക് രാമകീനിലെ ( രാമായണത്തിന്റെ തായ് വകഭേദം) ഭാഗങ്ങളുൾപ്പെടെ കൊണ്ടുവന്നു. 1775ൽ യു ആങ് ഫ്യോ ചിട്ടപ്പെടുത്തിയെന്നു കരുതുന്ന ബർമ്മയിലെ ഏറ്റവും അറിയപ്പെടുന്ന സാഹിത്യരചനയായ രാമ-സ-ഖ്യാൻ രാമായണത്തിലേതുപോലെ ബാല കാണ്ഡത്തിൽ ആരംഭിക്കുകയും, യുദ്ധകാണ്ഡത്തൽ അവസാനിക്കുകയും ചെയ്യുന്നു. യു ടൊയ്യുടെ 1784ൽ എഴുതിയ യമ യകൻ( രാമന്റെ ഗാനം, ရာမရကန်), തിദ യകൻ ( സീതയുടെ ഗാനം, သီတာရကန်); 1789ലെ യാമ പ്യാസത് ( രാമായണ ബല്ലറ്റ്, ရာမပြဇာတ်); 1800ലെ കലൈ യമ വുതുറ്റു ( യുവരാമന്റെ ജീവിതം, ကလေးရာမဝတ္ထု) പോലെയുള്ളവ രാമായണവുമായി ബന്ധപ്പെട്ട് രൂപപ്പെട്ട ആ കാലഘട്ടത്തെ സാഹിത്യരചനകളും, ശാസ്ത്രീയ സംഗീതങ്ങളുമാണ്.
മോൺ വംശജരുടെ രാമായണത്തിനനുരൂപമായിട്ടുള്ള"ലോയിക് സമോയിങ് രാം" എഴുതിയത് 1834 സി. ഇയിൽ ബുദ്ധമതസന്യാസിയായ ഉത്തമയാണ്. . തലസ്ഥാനത്തെ ബർമ്മീസ് വകഭേദത്തിന്റെ പ്രചാരത്തെ കടം കൊണ്ടതാണെന്ന് എഴുത്തുകാരൻ ആമുഖത്തിൽ പ്രസ്താവിച്ച നിലയ്ക്ക് ലോയിക് സമോയിങ് രാം പ്രധാനമായും ബർമ്മീസ് വകഭേദത്തിൽ നിന്നാണ് ഉൽഭവിച്ചതെന്ന കാര്യം സ്പഷ്ടമാണ്. എങ്കിലും, മോൺ വകഭേദം തായ്, ജാവൻ, മലയൻ വകഭേദങ്ങളുമായുള്ള ബന്ധങ്ങൾ പ്രകടിപ്പിക്കുമ്പോഴും അതിന് തായ്, ജാവൻ, മലയൻ വകഭേദങ്ങളിലില്ലാത്ത അദ്വിതീയമായ സ്വന്തം ഭാഗങ്ങളുണ്ട്. 
യാമ സത് ദൗവിലെ കഥാപാത്രങ്ങൾ യഥാർത്ഥ കഥയിലെ കഥാപാത്രങ്ങളുടെ അതേ പ്രകൃതവും, സ്വഭാവവിശേഷവും ഉള്ളവരാണ്. അഭിനയത്തിനുള്ള വേഷം ബർമ്മയിലേയും. തായ് ലന്റിലേയും വേഷങ്ങളുടെ സങ്കരരൂപമാണ്. കഥാപാത്രങ്ങളുടെ പേരുകൾ പൊതുവെ സംസ്കൃതനാമങ്ങളുടെ ബർമ്മീസിലുള്ള ലിപ്യന്തരണമാണ്. 


</doc>
<doc id="312368" url="https://ml.wikipedia.org/wiki?curid=312368" title="അനോളെ">
അനോളെ

അമേരിക്കൻ വൻകരകളിൽ കാണപ്പെടുന്ന ഒരിനം ഇഴജീവികൾ ആണ്  അനോളെ എന്ന് അറിയപ്പെടുന്നത്. ഇവ ഡക്ടിയോളിഡേ (Dactyloidae) എന്ന കുടുംബത്തിൽ പെടുന്നു. ഇവ ഇഗ്വാന കളുടെ ബന്ധുക്കളായ ഒരിനം പല്ലി കൾ ആണ്. 


</doc>
<doc id="312371" url="https://ml.wikipedia.org/wiki?curid=312371" title="ജാക്ക്സൺസ് കമീലിയൺ">
ജാക്ക്സൺസ് കമീലിയൺ

കിഴക്കൻആഫ്രിക്ക യിൽ കാണപ്പെടുന്ന ഒരിനം ഓന്ത് ആണ് ജാക്ക്സൺസ് കമീലിയൺ. തലയിൽ മൂന്നു കൊമ്പുകൾ പോലെയുള്ള അവയവങ്ങൾ ഉള്ളത് കൊണ്ട് ഇവയെ Jackson's three-horned chameleon എന്നും വിളിക്കുന്നു. ഇവയുടെ ശാസ്ത്രനാമം Trioceros jacksonii എന്നാണ്. 
1896- ൽ ബെൽജിയൻ-ബ്രിട്ടീഷ് സുവോളജിസ്റ്റ് ആയ ജോർജ്ജ് ആൽബർട്ട് ബൗളെങർ ജാക്ക്സൺസ് കമീലിയൺ നെക്കുറിച്ച് വിവരണം നല്കി. 


</doc>
<doc id="312384" url="https://ml.wikipedia.org/wiki?curid=312384" title="നരകത്തിന്റെ കവാടം">
നരകത്തിന്റെ കവാടം

ഇന്നത്തെ തുർക്ക്മെനിസ്താനിലുള്ള ദേർവേസ് ഗ്രാമത്തിലുള്ള ഒരു പ്രകൃതി വാതകനിക്ഷേപമാണ് നരകത്തിന്റെ കവാടം.1971 കണ്ടെത്തിയത് മുതൽ തീ കത്തിക്കൊണ്ടിരിക്കുന്ന ഈ മേഖല നരകത്തിന്റെ കവാടം എന്ന പേരിൽ അറിയപ്പെടുന്നു. ഭൂമിക്കടിയിൽ നിന്നുള്ള വാതക പ്രവാഹമാണ് നിലക്കാത്ത തീക്കുള്ള ഇന്ധനം.

1971ൽ സോവിയറ്റ് യൂണിയന്റെ ഭാഗമായിരുന്ന കാലത്ത് സോവിയറ്റ് ശാസ്ത്രഞ്ജർ ഇവിടെ വാതക നിക്ഷേപം കണ്ടുത്തി. സംമ്പിൽ എടുക്കാൻ ഡ്രിൽ ചെയ്തപ്പോൾ 200 അടി വ്യാസത്തിൽ മണ്ണ് അടർന്നു ഗർത്തം രൂപപ്പെട്ടു. കുഴിയിൽ നിന്ന് വാതക പ്രവാഹം ഉണ്ടായി. വാതകത്തിൽ വിഷവാതകതിന്റെ അംശം കണ്ടെത്തിയതോടെ ഗ്രാമ വാസികളുടെ സുരക്ഷയെ കരുതി വാതകം കത്തിച്ചു കളയാൻ തീരുമാനിച്ചു തീയിട്ടു. രണ്ടാഴ്ച കൊണ്ട് വാതകം കതിതീരും എന്നു കരുതിയെങ്കിലും നാല്പതു വർഷമായിട്ടും കെടാതെ കത്തിക്കൊണ്ടിരിക്കുന്നു. ഈ പ്രദേശം ഇപ്പോൾ ഒരു ടൂറിസ്റ്റ് അറ്റ്രാക്ഷൻ ആണ്


</doc>
<doc id="312430" url="https://ml.wikipedia.org/wiki?curid=312430" title="പാസ്കൽ (ഏകകം)">
പാസ്കൽ (ഏകകം)

പാസ്കൽ (യൂണിറ്റ്) pascal (symbol: Pa) മർദ്ദം, ആന്തരിക മർദ്ദം, പ്രതിബലം, യങ്ങിന്റെ നിരപേക്ഷമൂല്യം, ആത്യന്തിക ആയതി ബലം എന്നിവയുടെ എസ്. ഐ. ഏകകം.ആണിത്.
ഒരു ന്യൂട്ടൺ പെർ ചതുരശ്രമീറ്റർ എന്നാണു നിർവചിച്ചിരിക്കുന്നു. ഫ്രഞ്ചുകാരനായ പോളിമാത് ആയ ബ്ലെയ്സ് പാസ്കലിന്റെ പേരിലാണ് ഈ യൂണിറ്റ് അറിയപ്പെടുന്നത്. 

പാസ്കലിന്റെ സാധാരണമായ ഗുണിതങ്ങളിൽ ചിലതാണ് : 
hectopascal (1 hPa ≡ 100 Pa) which is equal to 1 mbar, the kilopascal (1 kPa ≡ 1000 Pa), the megapascal (1 MPa ≡ 1,000,000 Pa), and the gigapascal (1 GPa ≡ 1,000,000,000 Pa). എന്നിവ.

അന്തരീക്ഷസ്ഥിതിവിവരക്കണക്ക് സാധാരണ ഹെൿറ്റോപാസ്കൽ എന്ന അന്തരീക്ഷമർദ്ദത്തിന്റെ യൂണിറ്റിൽ ആണു കണക്കാക്കുക. 
ബാരോമീറ്ററിൽ പരീക്ഷണങ്ങൾ ചെയ്ത ബ്ലെയ്സ് പാസ്കലിന്റെ പേരിലാണ് ഈ ഏകകം അറിയപ്പെടുന്നത്. 1971ൽ 14ലാമത് അളവുതൂക്കങ്ങൾക്കായുള്ള അന്താരാഷ്ട്രയോഗം എസ്. ഐ യൂണിറ്റിലെ ന്യൂട്ടൺ പെർ സ്ക്വയർ മീറ്ററിനു (N/m2) പകരമായി അംഗീകരിച്ചു.

എസ്. ഐയിൽനിന്നുള്ള ഏകകങ്ങൾ ഉപയോഗിച്ചു പാസ്ക്കലിനെ താഴെപ്പറയുന്ന രീതിയിൽ സൂചിപ്പിക്കാം:
ഇവിടെ N എന്നത് ന്യൂട്ടൺ എന്നും, M മീറ്ററും, S സെക്കന്റും ആകുന്നു.
atmosphere or standard atmosphere (atm)എന്നത് 101325 Pa (101.325 kPa)ആകുന്നു. 
പൗണ്ട്സ് പെർ സ്ക്വയർ ഇഞ്ച് (psi) എന്ന ഇംപീരിയൽ അളവുതൂക്ക വ്യവസ്ഥ തുടരുന്ന അമേരിക്കൻ ഐക്യനാടുകൾ ഒഴികെയുള്ള രാജ്യങ്ങളിൽ മർദ്ദം അളക്കാനായി പാസ്ക്കലോ (Pa), കിലോപാസ്ക്കലോ (kPa) ആണ് വ്യാപകമായി ഉപയോഗിക്കുന്നത്. 

ഭൂഭൗതികശാസ്ത്രഞ്ജന്മാർ ഭൂഫലകങ്ങളുടെ ഞെരുക്കത്തിന്റെയും ഭൗമാന്തർഭാഗത്തുണ്ടാകുന്ന മർദ്ദത്തിന്റെയും തോത് അളക്കാനായി ഗിഗാപാസ്കൽ (GPa) ഉപയോഗിക്കുന്നു.

മെഡിക്കൽ എലാസ്റ്റോഗ്രഫി കലകളുടെ മുറുക്കം അളക്കുന്നതിന് കിലോപാസ്ക്കൽ. 

ദ്രവ്യവിജ്ഞാനീയത്തിലും എഞ്ചിനീയറിങ്ങിലും stiffness, ആയതിബലം (വലിവുബലം) മർദ്ദിതശക്തി (compressive strength) എന്നിവ പാസ്ക്കൽ ഉപയോഗിച്ച് അളക്കുന്നു. എഞ്ചിനീയറിങ്ങിൽ പാസ്ക്കൽ വളരെ ചെറിയ അളവായതിനാൽ മെഗാപിക്സൽ (MPa) എന്ന വലിയ അളവാണ് ഉപയോഗിക്കുന്നത്.

ഊർജ്ജസാന്ദ്രതയുടെ എസ്. ഐ യൂണിറ്റിനും പാസ്ക്കൽ J/m3 ഉപയോഗിക്കുന്നു. മർദ്ദിതവാതകങ്ങളുടെ താപഗതികത്വത്തിനു മാത്രമല്ല വൈദ്യുതമണ്ഡലത്തിലും, കാന്തികമണ്ഡലത്തിലും, ഗുരുത്വാകർഷണമണ്ഡലത്തിലും ഇത് പ്രയോഗക്ഷമമാണ്. 

ശബ്ദമർദ്ദമോ ശബ്ദത്തിന്റെ ഉച്ച്തയോ അളക്കുമ്പോൾ ഒരു പാസ്ക്കൽ 94 ഡെസിബെൽസ് SPL (സൗണ്ട് പ്രഷർ ലെവൽ). ഒരു മനുഷ്യന് കേൾക്കാൻ കഴിയുന്നതിൽ ഏറ്റവും കുറഞ്ഞ ശബ്ദത്തിന് കേൾവിയുടെ ശബ്ദാതിർത്തി ( threshold of hearing) എന്നറിയപ്പെടുന്നു. ഇത് 0 dB SPL, or 20 µPa ആകുന്നു. വായുനിബദ്ധമായ കെട്ടിടങ്ങളുടേത് 50 Pa ആകുന്നു. 

അന്തരീക്ഷ വിജ്ഞാനീയത്തിൽ അന്തരീക്ഷമർദ്ദത്തിന്റെ ഏകകം മുൻപ് ബാർ (ഏകകം) എന്നാണറിയപ്പെട്ടിരുന്നത്. ഇത് ഭൂമിയുടെ ശരാശരി അന്തരീക്ഷ്മർദ്ദത്തിനു തുല്യമായ മില്ലിബാറായിരുന്നു. എസ്. ഐ യൂണിറ്റ് ഉപയോഗിക്കാൻ തുടങ്ങിയപ്പോൾ അന്തരീക്ഷമർദ്ദം ഹെക്റ്റോപാസ്ക്കലിലുപയോഗിക്കാൻ തീരുമാനിച്ചു. ഇത് 100 പാസ്ക്കലിനു അല്ലെങ്കിൽ 1 മില്ലിബാറിന് തുല്യമാണ്.


</doc>
<doc id="312445" url="https://ml.wikipedia.org/wiki?curid=312445" title="നാടുകാണി ചുരം">
നാടുകാണി ചുരം

മലപ്പുറം ജില്ലയിലെ വഴിക്കടവിനു സമീപത്തായുള്ള ഒരു ചുരമാണ് നാടുകാണി ചുരം. കോഴിക്കോട് - ഗൂഡല്ലൂർ- നിലമ്പൂർ അന്തർസംസ്ഥാന പാത ഇതുവഴി കടന്നു പോകുന്നു. നാടുകാണി ചുരം കണ്ടെത്തിയത് ബ്രിട്ടീഷുകാരനായ വില്യംക്യാംപെയിലാണെന്ന് വിശ്വസിക്കുന്നു. ഒരു ആദിവാസിയുടെ സഹായത്തോടെയാണ് ചുരം കണ്ടെത്തിയതെന്നും പറയപ്പെടുന്നു. ഇദ്ദേഹത്തിന്റെ ഓർമയ്ക്കായി ബ്രിട്ടീഷുകാർ നാടുകാണി അണ്ണാനഗറിൽ ഒരു സ്മാരകം നിർമ്മിച്ചിട്ടുണ്ട്. 


</doc>
<doc id="312456" url="https://ml.wikipedia.org/wiki?curid=312456" title="സെല്ല ഗണപതി">
സെല്ല ഗണപതി

തമിഴ് കവിയും ബാലസാഹിത്യകാരനുമാണ് സെല്ല ഗണപതി. 2015 ൽ 'തേടൽ വേട്ടൈ' എന്ന കാവ്യ സമാഹാരത്തിന് കേന്ദ്ര സാഹിത്യ അക്കാദമിയുടെ ബാല സാഹിത്യ പുരസ്കാർ ലഭിച്ചു.

തമിഴ്‌നാട് പുതുക്കോട്ടൈ സ്വദേശിയായ സെല്ല ഗണപതി അൻപതു വർഷത്തിലേറെയായി തമിഴ് ബാലസാഹിത്യ രംഗത്തു സജീവമാണ്. 'കുഴന്തൈ കവിജ്ഞർ' അഴ വള്ളിയപ്പയുടെ സ്വാധീനത്താൽ കുട്ടികൾക്കായി എഴുതിത്തുടങ്ങി. സിംഗപ്പൂരിലെ തമിഴ് പാഠപുസ്തകങ്ങളിൽ ഇദ്ദേഹത്തിന്റെ കവിതകൾ ഉൾപ്പെടുത്തിയിട്ടുണ്ട്.




</doc>
<doc id="312485" url="https://ml.wikipedia.org/wiki?curid=312485" title="അലക്സി ലിയനോവ്">
അലക്സി ലിയനോവ്

ഒരു സോവിയറ്റ് ബഹിരാകാശ സഞ്ചാരിയാണ് അലക്സി ലിയനോവ്. ആദ്യമായി ബഹിരാകാശത്ത് നടന്ന വ്യക്തി എന്ന റെക്കോർഡ് ഇദ്ദേഹത്തിന്റെ പേരിലാണ്. വോസ്കോഡ് 2 ബഹിരാകാശ വാഹതിലെ ആദ്യ യാത്രയിലായിരുന്നു ഇത്. അമേരിക്കൻ സോവിയറ്റ് സംയുക്ത ബഹിരാകാശ പദ്ധതിയായ അപ്പോളോ 18 - സോയൂസ് 19 വാഹനങ്ങൾ ബഹിരാകാശത്ത് വെച്ചു സംയോജിപ്പിച്ച സംഭവത്തിൽ സോയൂസ് 19ലെ യാത്രികരിൽ ഒരാളായി അലക്സി ലിയനോവ് പങ്കാളിയായിരുന്നു


</doc>
<doc id="312491" url="https://ml.wikipedia.org/wiki?curid=312491" title="പ്രിവേസ യുദ്ധം">
പ്രിവേസ യുദ്ധം

ഓട്ടോമൻ നാവിക സേനയും മാർപ്പാപ്പ പോൾ മൂന്നാമൻ അണിനിരത്തിയ യൂറോപ്പ്യൻ രാജ്യങ്ങളുടെ സഖ്യ നാവികസേനയും (സ്പെയിൻ, വെനീസ്, ജെനോവ, പോൾ മൂന്നാമൻ മാർപ്പാപ്പയുടെ അധീനത്തിലായിരുന്ന ഇറ്റാലിയൻ പ്രദേശങ്ങൾ, ഇറ്റലിയിലെ സ്പെയിൻ-അധീനദേശങ്ങളായിരുന്ന നേപ്പിൾസ്, സിസിലി, സാർഡീനിയ, മാൾട്ട സെന്റ്‌ ജോൺ രാജ്യം) തമ്മിൽ 1538 സെപ്റ്റംബർ 28ന് നടന്ന യുദ്ധമാണ് പ്രിവേസ യുദ്ധം. ഈ യുദ്ധത്തിൽ ഹൈറുദ്ദീൻ ബാർബറോസയുടെ നേതൃത്വത്തിലുള്ള ഓട്ടമൻ കപ്പൽപ്പട ഇരട്ടി വലിപ്പമുള്ള യൂറോപ്യൻ സഖ്യത്തിന്റെ കപ്പൽപ്പടയെ നിർണ്ണായകമായി പരാജയപ്പെടുത്തി. തുർക്കി സൈന്യത്തിന്റെ ഒരു കപ്പൽ പോലും യുദ്ധത്തിൽ നഷ്ടമായില്ല. പതിനാറാം നൂറ്റാണ്ടിലെ ചരിത്രപ്രധാനമായ ഒരു നാവികയുദ്ധങ്ങളിൽ ഒന്നാണിത്.


</doc>
<doc id="312492" url="https://ml.wikipedia.org/wiki?curid=312492" title="ഹൈ ക്രോസ്">
ഹൈ ക്രോസ്

മദ്ധ്യകാലത്തിൻ്റെ തുടക്കത്തിൽ അയർലൻഡിലും ബ്രിട്ടണിലും കൊത്തുപണികളോടുകൂടിയ വലിയ കൽക്കുരിശുകൾ തുറന്ന സ്ഥലങ്ങളിൽ നാട്ടുന്ന ശൈലി നിലനിന്നിരുന്നു. ഇത്തരം കുരിശുകളാണ് ഹൈ ക്രോസ് () അല്ലെങ്കിൽ നിൽപ്പൻ കുരിശ് () എന്നറിയപ്പെടുന്നത്.


</doc>
<doc id="312506" url="https://ml.wikipedia.org/wiki?curid=312506" title="ബോൺ ഇൻടു ബ്രോത്തൽസ്">
ബോൺ ഇൻടു ബ്രോത്തൽസ്

കൊൽക്കത്തയുടെ ലൈംഗിക തൊഴിലാളികളും അവരുടെ കുട്ടികളും നേരിടുന്ന ദാരിദ്രത്തിന്റെയും അപമാനത്തിന്റെയും കഥ പറയുന്ന ഡോക്യുമെന്ററിയാണ് ബോൺ ഇൻടു ബ്രോത്ത്‌ലസ്. റോസ് കുഫുമാൻ, സാനാ ബ്രിസ്‌കിയും ചേർന്ന് സംവിധാനം നിർവഹിച്ച ചിത്രം 2015 ലെ മികച്ച ഡോക്യുമെന്ററിക്കുള്ള ഓസ്‌കാർ അവാർഡ് നേടിയിരുന്നു. ബെസ്റ്റ് ഓഫ് ഐഡിഎ വിഭാഗത്തിൽ 2015 ലെ തിരുവനന്തപുരം രാജ്യാന്തര ഡോക്യുമെന്ററി-ഹ്രസ്വ ചലച്ചിത്രമേളയിൽ പ്രദർശിപ്പിച്ചു.



</doc>
<doc id="312512" url="https://ml.wikipedia.org/wiki?curid=312512" title="ബാർ (ഏകകം)">
ബാർ (ഏകകം)

ബാർ (യൂണിറ്റ്) മർദ്ദം അളക്കുന്നതിനുള്ള ഏകകമാണ് (എസ്. ഐ യിൽ പെട്ട യൂണിറ്റല്ല) കൃത്യമായി പറഞ്ഞാൽ 100000 Pa യ്ക്ക് തുല്യം. ഇത് ഏകദേശം സമുദ്രനിരപ്പിനു മുകളിലുള്ള അന്തരീക്ഷമർദ്ദത്തിനു തുല്യമാണ്. 
1909ൽ ലണ്ടനിലെ അന്തരീക്ഷശാസ്ത്ര ഓഫീസിന്റെ ഡയറക്ടറായിരുന്ന സമയത്ത് ബ്രിട്ടീഷ് അന്തരീക്ഷശാസ്ത്രജ്ഞനായ വില്ല്യം നാപ്പിയർ ഷോ ബാർ, മില്ലീബാർ എന്നീ ഏകകങ്ങൾ അവതരിപ്പിച്ചത്. 

ബാറിൽനിന്ന് ലഭിക്കുന്ന ഏകകങ്ങൾ: മെഗാബാർ ( ചിഹ്നം: Mbar ), കിലോബാർ ( ചിഹ്നം: kbar), ഡെസിബാർ ( ചിഹ്നം: dbar), സെന്റിബാർ ( ചിഹ്നം: cbar), മില്ലിബാർ ( ചിഹ്നം: mbar അല്ലെങ്കിൽ mb). ഇവ SI,cgs യൂണിറ്റുകളല്ല. എന്നാൽ SI യോടൊപ്പമുപയോഗിക്കാൻ BIPM ഇവയെ അംഗീകരിച്ചിട്ടുണ്ട്. യൂറോപ്യൻ യൂണിയനിലെ രാജ്യങ്ങൾ ബാറിനെ നിയമാനുസൃതമായി അംഗീകരിച്ചിട്ടുണ്ട്. 

The bar unit is considered deprecated by some entities. While the BIPM includes it under the class "Non-SI units accepted for use with the SI",[1] the NIST includes it in the list of units to avoid and recommends the use of kilopascals (kPa) and megapascals (MPa) instead.[4] The IAU also lists it under "Non-SI units and symbols whose continued use is deprecated."

Bar(g) gauge pressure ന്റെ ഏകകമാണ്, അതായത് pressure in bars above ambient or atmospheric pressure; see absolute pressure and gauge pressure below.
എസ്. ഐ യൂണിറ്റായ പാസ്ക്കലുപയോഗിച്ച് ബാറിനെ നിർവചിക്കാം. അതായത്: 1 ബാർ ≡ 100000 Pa. അതിനാൽ 1 barന് തുല്യമായവ:
and approximately equal to

ഭാരം എന്ന് അർത്ഥമുള്ള ഗ്രീക്ക് വാക്കായ βάρος (baros),ഇൽ നിന്നാണ് "ബാർ" എന്ന പദം ഉൽഭവിച്ചത്. bar എന്ന സൂചകശബ്ദം ആണ് പഴയകാലത്ത് ഉപയോഗിച്ചിരുന്ന b എന്നതിനു പകരം ഉപയോഗിക്കുന്നത്. എന്നാൽ മില്ലിബാർ എന്നെഴുതാൻ mbar എന്നതിനുപകരം mb എന്നാണുപയോഗിക്കുക. ബാർണ് (ഏകകം) Barn (unit) എന്ന വിസ്തീർണ്ണത്തിന്റെ ഏകകവുമായി ഈ പ്രയോഗം തെറ്റിദ്ധരിക്കപ്പെടരുത്.

അന്തരീക്ഷവായുമർദ്ദം മിക്കപ്പോഴും മില്ലിബാറിലാണ് കൊടുക്കുന്നത്. സമുദ്രനിരപ്പിലെ പ്രാമാണികമർദ്ദം 1000 mbar, 100 (kPa), or 1 bar എന്നു നിർണയിച്ചിരിക്കുന്നു. ഇത് ഇന്ന് ഒഴിവാക്കപ്പെട്ട മർദ്ദത്തിന്റെ യൂണിറ്റായ "atmosphere" (atm)മായി (1.01325 barനു തുല്യമാണ്)വേർതിരിച്ചു കാണണം. 


</doc>
<doc id="312514" url="https://ml.wikipedia.org/wiki?curid=312514" title="കൊല്ലം ജില്ലയിലെ വിനോദസഞ്ചാരകേന്ദ്രങ്ങളുടെ പട്ടിക">
കൊല്ലം ജില്ലയിലെ വിനോദസഞ്ചാരകേന്ദ്രങ്ങളുടെ പട്ടിക












</doc>
<doc id="312517" url="https://ml.wikipedia.org/wiki?curid=312517" title="വില്ല്യം നേപ്പിയർ ഷാ">
വില്ല്യം നേപ്പിയർ ഷാ

ഒരു ബ്രിട്ടീഷ് മെറ്റിയോറോളജിസ്റ്റാണ് വില്ല്യം നേപ്പിയർ ഷാ (മാർച്ച് 4, 1854 - മാർച്ച് 23, 1945). അദ്ദേഹം വായുമർദ്ദത്തിന്റെ ഏകകമായ മില്ലിബാർ; താപനിലയുടെ മാറ്റം ചിത്രീകരിക്കാനുള്ള ഒരു രേഖാചിത്രമായ ടെഫിഗ്രാം എന്നിവ അവതരിപ്പിച്ചു. 

ഷാ ബർമ്മിങ്ഹാമിലാണ് ജനിച്ചത്. അദ്ദേഹം ബെർലിൻ സർവ്വകലാശലയിലും കേംബ്രിജ് സർവ്വകലാശാലയിലും പഠിച്ചു. 1877 മുതൽ 1906 വരെ ഭൗതികശാസ്ത്രം പഠിപ്പിച്ചു. 1891ൽ റോയൽ സൊസൈറ്റിയിലേയ്ക്ക് തിരഞ്ഞെടുക്കപ്പെട്ടു. 1915 അദ്ദേഹത്തിനു പ്രഭു പദവി ലഭിച്ചു. 1923ൽ റോയൽ മെഡൽ ലഭിച്ചു. 
1909ൽ അദ്ദേഹം മില്ലിബാർ അവതരിപ്പിച്ചു. ഈ വാക്ക് 1929ൽ അന്താരാഷ്ട്രീയമായി അംഗീകരിക്കപ്പെട്ടു. 1915ൽ അദ്ദേഹം ടെഫിഗ്രാം അവതരിപ്പിച്ചു. അദ്ദേഹം വായുമലിനീകരണത്തെപ്പറ്റി പഠിക്കുകയും The Smoke Problem of Great Cities എന്ന പുസ്തകം പ്രസിദ്ധികരിക്കുകയും ചെയ്തു. 
അദ്ദേഹം ലണ്ടനിൽ വച്ച് മരിച്ചു.



</doc>
<doc id="312518" url="https://ml.wikipedia.org/wiki?curid=312518" title="ടെഫിഗ്രാം">
ടെഫിഗ്രാം

ടെഫിഗ്രാം കാലാവസ്ഥാപ്രവചനത്തിലും അപഗ്രഥനത്തിലും ഉപയോഗിക്കുന്ന 4 തരം താപഗതിക രുപചിത്രണം. "T-\phi-gram" എന്ന യഥാർഥ പേരിൽ നിന്നാണ് ഈ പേരുണ്ടായത്. 
1915ൽ വില്ല്യം നാപ്പിയർ ഷോ ആണ് ടെഫിഗ്രാം കണ്ടുപിടിച്ചത്. കാനഡയിലും യു. എസിലും ഉപയോഗിച്ചു. മറ്റ് രാജ്യങ്ങൾ ഇതേ ഉപയോഗത്തിനായി വ്യത്യസ്ത രൂപചിത്രണങ്ങൾ ഉപയോഗിച്ചുവരുന്നു. ഇതിൽ ചില വരകൾ ലംബവും വളയാത്തതും ചിലവ വളഞ്ഞതും ആകുന്നു. ഐസോതേർമ്സ് എന്ന വരകൾ വളയാത്ത നേരെയുള്ളവയും വൽത്തോട്ട് 45°ചരിഞ്ഞവയും ആകുന്നു. ഐസോബാറുകൾ എന്ന വരകൾ തിരശ്ചീനമായവയും ചെറിയ വളവുള്ളവയുമാണ്. ഈർപ്പമില്ലാത്ത അഡിയാബാറ്റുകൾ നേരേയുള്ള വരകളാണ്. ഇവ ഇടത്തോട്ട് 45° ചരിഞ്ഞതുമാണ്. ഈർപ്പമുള്ള അഡിയാബാറ്റുകൾ വളഞ്ഞതാണ്.




</doc>
<doc id="312523" url="https://ml.wikipedia.org/wiki?curid=312523" title="ഗദഗ് ജില്ല">
ഗദഗ് ജില്ല

ഇന്ത്യയിലെ കർണാടക സംസ്ഥാനത്തിലെ ഒരു ജില്ലയാണ് ഗദഗ് ജില്ല. 2011-ലെ കണക്കനുസരിച്ച് ജനസംഖ്യ 1,065,235 ആണ്, ഇതിൽ 35.21 ശതമാനം നഗരങ്ങളിൽ വസിക്കുന്നു. ഗദഗ് ജില്ലാ അതിർത്തികൾ വടക്കു ബാഗൽകോട്ട് ജില്ല, കിഴക്കു കൊപ്പൽ ജില്ല,തെക്ക് കിഴക്ക് ബെല്ലാരി ജില്ല, തെക്കുപടിഞ്ഞാറ് ഹാവേരി ജില്ല പടിഞ്ഞാറ് ധാർവാഡ് ജില്ല, വടക്ക്പടിഞ്ഞാറ് ബെൽഗാം ജില്ല എന്നിവയാണ്. 1997-ൽ രൂപീകൃതമായ ഈ ജില്ലയിൽ ഉൾപ്പെടുന്ന പ്രദേശങ്ങൾ നേരത്തെ ധാർവാഡ് ജില്ലയുടെ ഭാഗമായിരുന്നു. 

ചാലൂക്യ ശില്പവിദ്യക്ക് പ്രശസ്തമായ ഗദഗിലാണ് മഗഡി പക്ഷിസങ്കേതം നിലകൊള്ളുന്നത്.


</doc>
<doc id="312533" url="https://ml.wikipedia.org/wiki?curid=312533" title="വിഠൽ റാവു">
വിഠൽ റാവു

ഗസൽ ഗായകനായിരുന്നു പണ്ഡിറ്റ് വിഠൽ റാവു(1929 - 25 ജൂൺ 2015). ഒട്ടേറെ വിദേശ രാജ്യങ്ങളിലും ഗസൽ കച്ചേരികൾ അവതരിപ്പിച്ചിട്ടുണ്ട്. 
വിഠൽ റാവു ആത്മാറാം ശിവപുർക്കർ 1929ൽ ഹൈദരാബാദിൽ ജനിച്ചു. ഏഴുവയസ്സു മുതൽ കച്ചേരികൾ അവതരിപ്പിച്ചു തുടങ്ങി. ഹൈദരാബാദ് നൈസാമായ നൈസാം മിർ ഉസ്മാൻ അലി ഖാന്റെ കൊട്ടാരത്തിൽ 1943ൽ ഗായകനായി. സൂഫി ശൈലിയാണ് അദ്ദേഹം ആലാപനത്തിൽ സ്വീകരിച്ചത്. 
കുടുംബാംഗങ്ങളോടൊപ്പം ഷിർദ്ദി സായിബാബ ക്ഷേത്രത്തിൽ 2015 മേയ് 29ന് എത്തിയ വിഠൽ റാവുവിനെ പിന്നീടു കാണാതായി. ജൂൺ 24ന് ബീഗംപെട്ട് റയിൽവേ സ്റ്റേഷനിൽ ബോധരഹിതനായി കിടന്ന വിഠൽ റാവുവിനെ പൊലീസ് ഹൈദരാബാദിലെ ഗാന്ധി ആശുപത്രിയിൽ എത്തിച്ചു. പിറ്റേന്ന് അവിടെ വച്ചു മരണമടഞ്ഞു.


</doc>
<doc id="312535" url="https://ml.wikipedia.org/wiki?curid=312535" title="ബോണിഫേസ്">
ബോണിഫേസ്

ബോണീഫേസ്, ദീരദേശാഭിമാനിയും [എഇ.എൻ.എ]യുടെ ആത്മഹത്യാസ്ക്വാഡിലെ അംഗവുമായിരുന്നു.1943 ജുൺ ഒന്നിന് മ്ദ്രാസ് സെൻട്ർൽ ജയിലിൽ ഒരുക്കിയ കോടതി മുറിയിൽ വച്ച് ജഡ്ജി എ.എ.മാക്കും വധശിക്ഷ വിധിച്ചു. എന്നാൽ വധശിക്ഷ നടപ്പിലായില്ല.
1916 ജൂൺ 5 ന് തിരുവനന്ദപുരം ജില്ലയിലെ മേനംകുളത്തിന് അടുത്തുള്ള സെന്റ് ആൻഡ്രൂസ് ഗ്രാമത്തിൽ ജനിച്ചു. പെരേരയായിരുന്നു, പിതാവ്. മാതാവ് റോസമ്മ. അവരുടെ മൂന്നു മക്കളിൽ ഒരാളായിരുന്നു,ബോണിഫേസ്.
മലയയിൽ ജോലി തേടി പോയ ബോണിഫേസ് ഐ.എൻ.എ യിൽ ചേർന്നു. ആത്മഹത്യാ സ്ക്വ്വാഡിലേക്ക് തിരഞ്ഞെടുത്ത 33 പേർഇൽ 13 പേർ മലയാളികളായിരുന്നു. പെനാങ്കിലെ സ്വരാജ് ഇൻസ്റ്റിറ്റ്യൂട്ടിൽ നിന്നും പരിശീലനം തേടി.
1942 സെപ്റ്റംബർ16ന് പെനാംഗിൽ നിന്നും ഒരു ജപ്പാനീസ് മുങ്ങിക്കപ്പലിൽ പുറപ്പെട്ട അഞ്ചംഗ സംഘം ബറോഡയ്ക്കടുത്തുള്ള ദ്വാരകയ്ക്ക് അടുത്തുള്ള കടലിൽ വച്ച് മുങ്ങിക്കപ്പലിൽ നിന്ന് ഡിഞ്ചിയിൽ കരയ്യിലെത്തി.
ഹസ്സൻ മാക്ക് എന്നു പേരുള്ള ഒരു ഫാക്ടറി തൊഴിലാളി ഭക്ഷണവും താമസ സൗകര്യവും കൊടുത്തു. അയാൾ ഗ്രാമമുഖ്യനെ വിവരമറിയിച്ചതുകൊണ്ട് പോലീസെത്തി അറസ്റ്റു ചെയ്തു, ജയിലിലാക്കി.
വധ നടപ്പാക്കാതെ 1946ൽ ജനുവരിയിൽ ജയിൽ മോചിതനായി.
1946ൽ കഠിനകുളത്തിനടുത്തുള്ള പുതുക്കുറിച്ചി സ്വദേശിനി മിൽഡ്രസിനെ വിവാഹം കഴിച്ചു.
1990 ജൂൺ 25ന്ആദ്ദേഹം അന്തരിച്ചു.



</doc>
<doc id="312538" url="https://ml.wikipedia.org/wiki?curid=312538" title="ഇന്ത്യൻ ഭരണഘടനയുടെ പന്ത്രണ്ടാം പട്ടിക">
ഇന്ത്യൻ ഭരണഘടനയുടെ പന്ത്രണ്ടാം പട്ടിക

ഇന്ത്യൻ ഭരണഘടനയുടെ പന്ത്രണ്ടാം പട്ടികയിൽ ഒരു മുനിസിപ്പാലിറ്റി നിർവഹിക്കേണ്ട ചുമതലകളെയും ഉത്തരവാദിത്തങ്ങളെയും ബന്ധപ്പെട്ട കാര്യങ്ങൾ ഉൾക്കൊള്ളിച്ചിരിക്കുന്നു. 74th ഭരണഘടന ഭേദഗതി പ്രകാരം പന്ത്രണ്ടാം പട്ടിക ഭരണഘടനയുടെ ഭാഗമാകുകയും, 1 ജൂൺ 1992 നിലവിൽ വരുകയും ചെയ്തു. ഈ പട്ടികയിലുള്ള 18 കാര്യങ്ങളെ പറ്റിയുള്ള വിവരങ്ങളാണ് ചുവടെ ചേര്ത്തിരിക്കുന്നത്.




</doc>
<doc id="312546" url="https://ml.wikipedia.org/wiki?curid=312546" title="മെനി-ബാൻഡഡ് ട്രീ സ്നേക്ക്">
മെനി-ബാൻഡഡ് ട്രീ സ്നേക്ക്

മാരകമായ വിഷം ഇല്ലാത്ത കോളബ്രിഡ്‌ (colubrid) കുടുംബത്തിൽ ഉൾപ്പെടുന്ന ഒരു പാമ്പ്‌ ആണ് മെനി-ബാൻഡഡ് ട്രീ സ്നേക്ക്(Many-banded tree snake) ഇത് Boiga multifasciata എന്ന ശാസ്ത്ര നാമത്തിൽ അറിയപ്പെടുന്നു. തവിട്ട് കലർന്ന ചാര നിറമുള്ള ഇവയ്ക്ക് ശരീരത്തിൽ ഉടനീളം കറുത്ത വരകൾ കാണാം.
ഇന്ത്യയിൽ ഹിമാചൽ പ്രദേശ്‌ മുതൽ സിക്കിം വരെയും നേപ്പാൾ , ഭൂട്ടാൻ എന്നിവിടങ്ങളിലും ഇവയെ കാണപ്പെടുന്നു.


</doc>
<doc id="312562" url="https://ml.wikipedia.org/wiki?curid=312562" title="ഹംവി">
ഹംവി

സൈനികാവശ്യങ്ങൾക്കായി രൂപം കൊടുത്ത ഒരു അമേരിക്കൻ നിർമിത കവചിത വാഹനമാണ് ഹംവി. "ഹൈ മൊബിലിറ്റി മൾട്ടി പർപ്പസ് വീൽഡ് വെഹിക്കിൾ" (The High Mobility Multipurpose Wheeled Vehicle) എന്നതിന്റെ ചുരുക്ക രൂപമാണ് ഹംവി. അമേരിക്കൻ കമ്പനിയായ എ.എം ജനറൽ എന്ന കമ്പനിയാണ് നിർമാതാക്കൾ. അമേരിക്കൻ കരസേനയുടെ പ്രധാന ചെറുവാഹനമാണ് ഇത്. ലോകത്തിലെ പല സൈനിക വിഭാഗങ്ങളുടെയും ഭാഗമായി ഹംവി ഉണ്ട്. ആധുനിക കാലത്തെ നിരവധി യുദ്ധങ്ങളിലെ സേവന ചരിത്രവും ഹംവിക്കുണ്ട്.


</doc>
<doc id="312563" url="https://ml.wikipedia.org/wiki?curid=312563" title="ഹമ്മർ">
ഹമ്മർ

ഒരു അമേരിക്കൻ നിർമിത സ്പോർട്സ് യൂട്ടിലിറ്റി വെഹിക്കിൾ ആണ് ഹമ്മർ. പ്രശസ്തരായ എ.എം ജനറൽ കമ്പനിയാണ് ഹമ്മറിന്റെ നിർമാതാക്കൾ. സൈനിക വാഹനമായ ഹംവിയുടെ ഒരു സിവിലിയൻ പതിപ്പാണ്‌ ഹമ്മർ എന്ന് പറയാം. ആഡംബര ഇനത്തിൽ പെട്ട വിലയേറിയ വാഹനമാണിത്. ലോകത്തിലെ പല രാജ്യങ്ങളിലും ഹമ്മർ കയറ്റുമതി ചെയ്യപ്പെടുന്നുണ്ട്. H1,H2,H3 എന്നിങ്ങനെ വ്യത്യസ്ത മോഡലുകൾ പുറത്തിറങ്ങിയിരുന്നു. 2010 മേയ് 24-ന് അവസാനത്തെ ഹമ്മർ പുറത്തിറക്കി.


</doc>
<doc id="312572" url="https://ml.wikipedia.org/wiki?curid=312572" title="ആപ്സ്">
ആപ്സ്

പള്ളികൾ പോലുള്ള കെട്ടിടങ്ങളുടെ ഒരറ്റത്ത് പുറത്തേക്ക് തള്ളിനിൽക്കുന്ന അർദ്ധവൃത്താകാരമായ എടുപ്പുകളെയാണ് ആപ്സ് () എന്നുപറയുന്നത്. പള്ളികളിൽ അൾത്താരയുടെ ഭാഗത്താണ് ഇത്തരം എടുപ്പ് കാണുക.
അർധവൃത്താകൃതിയിലോ ബഹുകോണാകൃതിലോ ആപ്സ് കാണപ്പെടുന്നു. ഇതിന്റെ മുകൾ ഭാഗം സാധാരണയായി അർധ കുംഭാകൃതിയിലായിരിക്കും. യൂറോപ്പിലെ പ്രാചീന ക്രൈസ്തവ ദേവാലയങ്ങളിൽ ഈ എടുപ്പിനുള്ളിലാണ് ഗായകസംഘം അണിനിരന്ന് ആരാധനയിൽ പങ്കുകൊണ്ടിരുന്നത്.

ദേവാലയത്തിലെ പ്രധാന പ്രതിമാശില്പം പ്രതിഷ്ഠിക്കാനുള്ള വേദിയായും ഈ സ്ഥാനം ഉപയോഗിച്ചിരുന്നു. ദേവാലയങ്ങളുടെ ചുമരിൽ ഉള്ളിലേക്ക് അർധവൃത്താകൃതിയിൽ ഒരുൾവളവ് ഉണ്ടാക്കി അതിനുള്ളിൽ പ്രതിമ സ്ഥാപിക്കുന്ന പതിവ് ഇതേത്തുടർന്ന് നിലവിൽ വന്നു. ഇതിനും ആപ്സിൻ്റെ ആകൃതിയാണുള്ളത്. ക്രൈസ്തവ ദേവാലയങ്ങളിലെ ഏറ്റവും ഉയർന്നഭാഗം അർധവൃത്താകൃതിയിൽ വളച്ചുപണിത് അതിനുള്ളിൽ ആൾത്താര ഉറപ്പിക്കാറുണ്ട്. ഇതിനും വാസ്തു വിദ്യപ്രകാരം ആപ്സ് എന്ന എന്ന പേരുതന്നെ സാങ്കേതികമായി ഉപയോഗിക്കുന്നു.

ആൾത്താരയ്ക്കു പിറകിൽ വളഞ്ഞ ഭിത്തിയോട് ചേർത്ത് അർധവൃത്താകൃതിയിൽ ഒരു ശിലാസ്തഭം പണിയിക്കപ്പെട്ടുവന്നു. പ്രാചീന ക്രൈസ്തവ ദേവാലയങ്ങളിൽ പുരോഹിതന്മാർക്കിരിക്കുവാൻ ഇവിടം ഉപയോഗിച്ചിരുന്നു. ഭദ്രാസന ദേവലയങ്ങളിൽ ഇത്തരം തല്പത്തിന്റെ നടുവിൽ ഏതനും പടികൾ ഉയർത്തിക്കെട്ടി അതിൽ ഒരു സിംഹാസനം സ്ഥപിച്ചിരിക്കും. ഈ സിംഹാസനം ഭദ്രാസന ഇടവകയുടെ അധിപനായ മെത്രാന്റെയോ മെത്രാപ്പൊലിത്തായുടെയോ ഔദ്യോഗിക ഇരിപ്പിടമായിരിക്കും.

കോൺസ്റ്റാന്റൈൻ ചക്രവർത്തിയുടെ കാലത്ത് പശ്ചിമയൂറൊപ്പിൽ നിർമ്മിക്കപ്പെട്ട ദേവാലയങ്ങളിൽ ആപ്സിൻ്റെ ദർശനം പടിഞ്ഞാറഭിമുഖമായിട്ടായിരുന്നു. പിൽക്കാലത്ത് പൗരസ്ത്യരെ അനുകരിച്ച് കിഴക്കോട്ടഭിമുഖമായി ആപ്സ് നിർമിച്ചു വന്നു. ഇന്നു മിക്ക ദേവാലയങ്ങളിലും ഈ സമ്പ്രദായമാണ് തുടർന്നു വരുന്നത്. കുരിശിന്റെ ആകൃതിയിൽ നിർമ്മിക്കപ്പെട്ടിട്ടുള്ള പലദേവാലയങ്ങളിലും വശങ്ങളിലേക്കുള്ള എടുപ്പുകൾ പ്രധാന ശാലയുമായി സന്ധിക്കുന്ന സ്ഥാനത്ത് കമാനാകൃതിയിലുള്ള തുറന്ന വാതായനങ്ങളോടുകൂടിയ ഒരു ശില്പശൈലി സീകരിക്കപ്പെട്ടിരുന്നു. ഈ സന്ധി സ്ഥാനത്ത് ആൾത്താരയോ പ്രതിമയോ സ്ഥാപിക്കാം. മേൽക്കൂര കുംഭാകൃതിയിലും ആയിരിക്കും. ഈ കുംഭത്തിന്റെ മധ്യഭാഗത്ത് നിന്നും അർധവൃത്തകൃതിയിലുള്ള ചുവരുകളിൽ ചെന്നവസനിക്കതക്കവണ്ണം ഉണ്ടാക്കുന്ന എടുപ്പിനും ആപ്സ് എന്നു പറയാം. ദേവാലയ ഗായക സഘങ്ങളുടെ ആവിർഭാവത്തൊടെ പുരോഹിതന്മാർക്കിരിക്കൻ പണിത ശിലാതല്പത്തിന്റെ സ്ഥാനം ഗയകർക്കായി ഒഴിച്ചിടേണ്ടി വന്നു. അതോടെ ആൾത്താര കുറെക്കൂടി പിന്നിലേക്കു മാറ്റിസ്ഥപിക്കുകയും അലങ്കാരവസ്തുക്കൾ വൈക്കുവനുള്ള സ്ഥലമായി ആസ്പേ മാറ്റപ്പെടുകയും ചെയ്തു. ഈ ഭാഗം മിക്കവാറും വെണ്ണക്കല്ലുകൾ പാകി മോടിപിടിപ്പിച്ചിരിക്കും. കമാനാകൃതിയിൽ ഉൾവളവോടെ ഭിത്തിക്കുള്ളിലെക്കു പണിഞ്ഞിട്ടുള്ള അറകളുടെ ഉപരിതലം വിവിധവർണ്ണങ്ങളിലുള്ള സ്ഫടിക കഷണങ്ങൾ ചേർത്തുണ്ടാക്കുന്ന മൊസെക്കുകൊണ്ട് അലങ്കരിച്ചിരിക്കും.

6-ആം നൂറ്റാണ്ടിൽ ആരാധനാ ക്രമങ്ങളിലുണ്ടായ മാറ്റത്തെത്തുടർന്ന് ഗായർക്കായുള്ള ആപ്സ് കൂടാതെ പുതുതായി ഒരാപ്സ് കൂടി നിർമ്മിക്കേണ്ടിവന്നു. പുതിയ ആപ്സിന് ദേവാലയത്തിന്റെ പർശ്വഭിത്തിയുടെ അഗ്രഭാഗത്തായി സ്ഥാനം നിർണയിക്കപ്പെട്ടു. ദേവലയങ്ങളുടെ വശങ്ങളിൽ കുറുകെ മുറികൾ പണിയുന്ന സന്ദർഭത്തിൽ അത്തരം മുറികളുടെ അഗ്രഭാഗത്ത് ആപ്സുകൾ പണിതുവന്നു. പ്രധാന ദേവലയത്തോട് ചേർന്ന് ആപ്സ് ചാപ്പലുകൾ പണിയുന്ന പതിവ് യൂറോപ്പിൽ നിലവിൽ വന്നു ഇറ്റലിയിൽ വലിയ മാറ്റങ്ങളൊന്നു വരുത്താതെ കമാനങ്ങൾ കൊണ്ട് കൂടുതൽ ആകർഷകമാക്കി ആപ്സുകൾ നിർമിച്ചുപോന്നു. ആകൃതിയും സ്ഥാനവും കണക്കിലെടുക്കുമ്പോൾ ഒരുവശം തുറസ്സായും മറുവശം അടച്ചുമുള്ള ഇതിന്റെ ഘടന അവിടെ സ്ഥാപിക്കപ്പെടുന്ന ആൾത്താരയ്ക്കോ പ്രതിമയ്ക്കോ ആകെഒരെടുപ്പും ചന്തവും ഉളവാക്കുന്നു. ആധുനിക കാലത്ത് ആപ്സുകൾ ദേവാലയങ്ങളിൽ മാത്രമല്ല മറ്റുപൊതുസ്ഥാപനങ്ങളിലും നിർമ്മിക്കുവൻ തുടങ്ങിയിട്ടുണ്ട്.



</doc>
<doc id="312584" url="https://ml.wikipedia.org/wiki?curid=312584" title="ട്രാൻസെപ്റ്റ്">
ട്രാൻസെപ്റ്റ്

കെട്ടിടങ്ങളിൽ, പ്രത്യേകിച്ച് ക്രിസ്ത്യൻ പള്ളികളിൽ പ്രധാന ഹാളിനു കുറുകെ നിർമ്മിക്കുന്ന ഇടനാഴിയെയാണ് ട്രാൻസെപ്റ്റ് () എന്ന് വിളിക്കുന്നത്. പ്രധാന ഹാളിന് കുറുകേ ഇരുവശങ്ങളിലേക്കും എടുപ്പുകൾ നിർമ്മിച്ച് ഇങ്ങനെ ട്രാൻസെപ്റ്റ് രൂപം നിർമ്മിക്കുക വഴി കെട്ടിടത്തിൻ്റെ അടിത്തറയുടെ പ്ലാനിന് കുരിശിൻ്റെ ആകൃതി കൈവരുന്നു.


</doc>
<doc id="312585" url="https://ml.wikipedia.org/wiki?curid=312585" title="കെ.ജി. സത്താർ">
കെ.ജി. സത്താർ

മാപ്പിളപ്പാട്ട്ഗായകനാണ് കെ.ജി. സത്താർ. 600ലേറെ മാപ്പിളപ്പാട്ടുകളും ലളിതഗാനങ്ങളും നാടകഗാനങ്ങളും എഴുതി, സംഗീതമിട്ട്, പാടിയിട്ടുണ്ട്. 
ഗായകനായ കെ. ഗുൽമുഹമ്മദ് ബാവയുടെ മകനാണ്. പൂവത്തൂർ സെന്റ് ആന്റണീസ് ഹയർ എലിമെന്ററി സ്‌കൂളിലായിരുന്നു പ്രാഥമിക വിദ്യാഭ്യാസം. മട്ടാഞ്ചേരിയിലെ കൃഷ്ണൻകുട്ടി ഭാഗവതരുടെ പക്കൽ ശാസ്ത്രീയസംഗീതം പഠിച്ചു. 1942ൽ മദ്രാസിലെത്തി ആദ്യ ഗ്രാമഫോൺ റെക്കോഡിങ് നടത്തി. 1960 '70കളിൽ ആകാശവാണിയിലും ഗ്രാമഫോൺ റെക്കോഡുകളിലും നിരവധി മാപ്പിളപാട്ടുകൾ ആലപിച്ചു. ആകാശവാണിയിൽ എ ഗ്രേഡ് ആർട്ടിസ്റ്റായിരുന്നു. ഹാർമോണിയം സ്വയം അഭ്യസിക്കാവുന്ന 'ഹാർമോണിയ അധ്യാപകൻ' എന്ന കൃതി രചിച്ചിട്ടുണ്ട്. ഇദ്ദേഹത്തിന്റെ മൂത്ത മകൻ സലീം സത്താർ, ദീപസ്തംഭം മഹാശ്ചര്യം, ജോക്കർ, സ്‌നേഹിതൻ എന്നീ സിനിമകളുടെ നിർമ്മാതാവാണ്. സംഗീത സംവിധായകൻ മോഹൻ സിത്താരയുടെ ആദ്യകാല സംഗീത ഗുരു. 


</doc>
<doc id="312589" url="https://ml.wikipedia.org/wiki?curid=312589" title="ജാൻ മുഹമ്മദ്">
ജാൻ മുഹമ്മദ്

ബംഗാളി ഖവാലി ഗായകനായിരുന്നു ജാൻ മുഹമ്മദ്. മലയാള സംഗീതജ്ഞനായ ബാബുരാജിന്റെ പിതാവാണ്. 
ബംഗാളിയായ ജാൻ മുഹമ്മദ് ഖവാലി മേളകൾക്കായി മലബാറിലെത്തി. നാട്ടുകാരിയായ ഫാത്തിമയെ വിവാഹം കഴിച്ചു. ഈ ബന്ധത്തിലെ മകനാണ് എം.എസ്. ബാബുരാജ്. ഫാത്തിമയുടെ മരണത്തെ തുടർന്ൻ ജാൻ മുഹമ്മദ്‌ തലശ്ശേരിയിലെ റുഖിയ്യയെ വിവാഹം ചെയ്തു. സഞ്ചാര പ്രിയനായിരുന്ന അദ്ദേഹം പിന്നീട് വടക്കേ ഇന്ത്യയിലേക്കു മടങ്ങി.


</doc>
<doc id="312593" url="https://ml.wikipedia.org/wiki?curid=312593" title="കെ. ഗുൽമുഹമ്മദ് ബാവ">
കെ. ഗുൽമുഹമ്മദ് ബാവ

മലബാറിലെ പ്രസിദ്ധനായ ഖവാലി ഗായകനായിരുന്നു കെ. ഗുൽമുഹമ്മദ് ബാവ . നിരവധി മാപ്പിളപ്പാട്ടുകളും സ്വാതന്ത്ര്യ സമര ഗീതങ്ങളും ആലപിച്ചു. 
സംഗീതത്തിനുവേണ്ടി ഖാസി പദവിയൊഴിഞ്ഞ് പള്ളിയുടെ പടിയിറങ്ങി. മലയാളഭാഷയിൽ ആദ്യമായി പുറത്തുവന്ന ഗ്രാമഫോൺ റെക്കോർഡുകളിൽ ഒന്ന് ഗുൽ മുഹമ്മദ് സാഹിബിന്റേതായിരുന്നു. കൊളംബിയ, എച്ച്.എം.വി. ഗ്രാമഫോൺ കമ്പനികൾ ഗുൽമുഹമ്മദിനെക്കൊണ്ട് പാടിക്കാൻ മത്സരിച്ചു. രണ്ടാംലോകമഹായുദ്ധത്തോടെ അദ്ദേഹത്തിന്റെ റെക്കോഡിങ്ങുകളും സംഗീതസദസ്സുകളും കുറഞ്ഞു. ജാൻ മുഹമ്മദും ഗുൽ മുഹമ്മദും തമ്മിലുള്ള ഖവാലി മത്സരക്കസർത്തുകൾ പ്രശസ്തങ്ങളായിരുന്നു. ഗുൽ മുഹമ്മദിന്റെ മകനാണ് മാപ്പിളപ്പാട്ട് ഗായകനായ കെ.ജി. സത്താർ. ഇദ്ദേഹത്തിന്റെ ഗാനങ്ങൾ ഗുൽമുഹമ്മദ് സോങ്സ് എന്ന പേരിൽ മകൻസത്താർ ആൽബമായി പുറത്തിറക്കിയിട്ടുണ്ട്.



</doc>
<doc id="312617" url="https://ml.wikipedia.org/wiki?curid=312617" title="അൾട്ടി മീറ്റർ">
അൾട്ടി മീറ്റർ

അൾട്ടി മീറ്റർ അല്ലെങ്കിൽ അൾട്ടിറ്റ്യൂഡ് മീറ്റർ നിശ്ചിതനിരപ്പിനു മുകളിലുള്ള വസ്തുവിന്റെ ഉയരം അളക്കാൻ ഉപയോഗിക്കുന്നു. ഉയരത്തിന്റെ ഏകകമായ അൾട്ടിമെറ്റ്റി എന്ന് പറയുന്നു. ആഴക്കടലിന്റെ ആഴത്തിന്റെ ഏകകമായ ബത്തിമെറ്റ്റിയോട് ഇതിന് ബന്ധമുണ്ട്.

അന്തരീക്ഷമർദ്ദത്തെ അളക്കുന്നതിനെ അടിസ്ഥാനമാക്കി ഉയരത്തെ നിർണയിക്കാൻ കഴിയും. ഉയരം കൂടുതലും, മർദ്ദം കുറവുമായിരിക്കും. രേഖീയമല്ലാത്ത കാലിബറേഷനോടു കൂടി ഉയരം സൂചിപ്പിക്കുന്നതു പോലെയുള്ള ഒരു മർദ്ദമാപിനിയെ മർദ്ദ അൾട്ടി മീറ്റർ അല്ലെങ്കിൽ ബാരോമെറ്റ് റിക്ക് അൾട്ടി മീറ്റർ എന്നു വിളിക്കുന്നു.മർദ്ദ അൾട്ടി മീറ്ററാണ് ഭൂരിഭാഗം വിമാനങ്ങളിലുപയോഗിക്കുന്നത്. സ്കൈ ഡൈവർമാർ ഇതേ ആവശ്യത്തിനായി കയ്യിൽകെട്ടാവുന്ന തരം വകഭേദങ്ങൾ ഉപയോഗിക്കുന്നു. പദയാത്രികരും, പർവ്വതാരോഹകരും ഭൂപടം, വടക്കുനോക്കിയന്ത്രം, അല്ലെങ്കിൽ ജി. പി. എസ് റിസീവർ എന്നീ നേവിഗേഷനുവേണ്ടിയുള്ള ഉപകരണങ്ങളെക്കൂടാതെ കയ്യിൽ കെട്ടാവുന്ന തരത്തിലുള്ളതോ, കയ്യിലൊതുങ്ങുന്നതോ ആയ അൾട്ടി മീറ്ററുകളും ഉപയോഗിക്കുന്നു.

അൾട്ടിമീറ്ററിന്റെ കാലിബറേഷൻ താഴെ തന്നിരിക്കുന്ന സമവാക്യപ്രകാരമാണ്
ഇവിടെ c ഒരു സ്ഥിരാംഗമാണ്, T കേവലതാപനിലയാണ്, P ഉയരം z ലെ മർദ്ദമാണ്, Pസമുദ്രനിരപ്പിലെ മർദ്ദമാണ്. സ്ഥിരാംഗമായ c ഗുരുത്വാകർഷണത്തിന്റെ ത്വരണത്തേയും, വായുവിന്റെ മോളാർ പിണ്‌ഡത്തേയും ആശ്രയിച്ചിരിക്കുന്നു.
1931 ൽ യു. എസ്സ് സേനയുടെ വ്യോമസേനാ വിഭാഗവും, ജനറൽ ഇലക്ട്രിക്കും വിമാനങ്ങൾക്കുവേണ്ടിയുള്ള സോണിക്ക് അൾട്ടി മീറ്റർ പരീക്ഷിച്ചു. അത് കൂടുതൽ വിശ്വാസയോഗ്യമായതും, മറ്റൊന്നിനേക്കാളും കൃത്യതയുള്ളതും വായുമർദ്ദത്തിലും മൂടൽമഞ്ഞിലും, മഴയുള്ളപ്പോഴും ആശ്രയിക്കാവുന്നതുമായി പരിഗണിക്കപ്പെടുന്നു. പുതിയ തരം അൾട്ടി മീറ്റർ വിമാനത്തിൽ നിന്ന് ഉപരിതലത്തിലേക്കുള്ള ദൂരം അളക്കാൻ, വവ്വാൽ പുറപ്പെടുവിക്കുന്ന ശബ്ദം പോലെയുള്ള ഉച്ചസ്ഥായിയിലുള്ള ശബ്ദങ്ങളുടെ ഒരു ശ്രേണി ഉപയോഗിക്കുന്നു. ഇത്തരം ശബ്ദം വിമാനത്തിലുള്ള അൾട്ടി മീറ്റർ ഭൗമോപരിതലത്തിലേക്ക് അയയ്ക്കുന്നു. ഭൗമോപരിതലത്തിൽ തട്ടി തിരിച്ചു വരുന്ന ഈ ശബ്ദതരംഗങ്ങളെ അടിയിലോ മീറ്ററിലോ ആക്കിമാറ്റി വിമാനത്തിന്റെ കോക്ക്പിറ്റിലുള്ള അളവുയന്ത്രത്തിൽ (gauge) കാണിക്കുന്നു. 
റഡാർ അൾട്ടിമീറ്റർ മറ്റ് അൾട്ടി മീറ്ററുകളേക്കാൾ നേരിട്ടാണ് ഉയരം കണ്ടുപിടിക്കുന്നത്. ഇവിടെ റേഡിയോ സിഗ്നലുകൾ വിമാനത്തിൽ നിന്ന് ഭൗമോപരിതലത്തിലേക്ക് അയയ്ക്കുന്നു. ഈ സിഗ്നലുകൾ ഭൗമോപരിതലത്തിൽ തട്ടി തിരിച്ചു വരുന്നു. ഇതിനു പകരം Frequency Modulated Continuous-wave radar ഉപയോഗിക്കാം. തരംഗദൈർഘ്യം കൂടുന്നതിനനുസരിച്ച് സഞ്ചരിച്ച ദൂരവും കൂടുതലായിരിക്കും. ഈ രീതി മറ്റു അൾട്ടി മീറ്ററുകളേക്കാൾ കൂടുതൽ കൃത്യത ഇതിനു നൽകുന്നു. frequency modulation ഉപയോഗിക്കുന്ന റഡാർ അൾട്ടി മീറ്ററുകൾ വ്യാവസായികമാനദണ്ഡങ്ങൾക്കനുസരിച്ചുള്ളതാണ്. റഡാർ അൾട്ടി മീറ്ററുകൾ ഭൗമോപരിതലത്തിനു മുകളിലുള്ള ദൂരം കൂടുതൽ കൃത്യതയോടെ കാണിക്കുന്നതിനാൽ വാാണിജ്യ, വ്യോമയാന രംഗത്തും, സൈനികവിമാനങ്ങളിലും ഇത് ഉപയോഗിക്കുന്നു. ഉയർന്ന ഭൂപ്രദേശങ്ങൾക്കു മുകളിലൂടെ താഴ്ന്നു പറക്കുന്ന യുദ്ധവിമാനങ്ങൾക്കും മറ്റും അപകടകാരികളായ പർവ്വതഭാഗങ്ങളെപ്പറ്റി മുന്നറിയിപ്പ് നൽകാനിവ പര്യാപ്തമാണ്. അതിനാൽ യുദ്ധവിമാനങ്ങൽക്ക് സുരക്ഷിതമായി വളരെ താഴ്ന്ന് പറക്കാൻ റഡാർ അൾട്ടി മീറ്റർ സഹായിക്കുന്നു. 
നാലോ, അതിലധികമോ കൃത്രിമോപഗ്രഹങ്ങൾ ഉപയോഗിച്ച് trilateration വഴി ആഗോള ഉപഗ്രഹ നാവികവിദ്യാ വ്യൂഹം വഴി ഉയരം കണക്കാക്കാവുന്നതാണ്. പക്ഷേ ഇതത്ര കൃത്യതയുള്ളതല്ല.
സീസാറ്റ്, പോസിഡോൺ തുടങ്ങിയ കൃത്രിമോപഗ്രഹങ്ങളിൽ dual-band radar അൾട്ടി മീറ്ററുകൾ ശൂന്യാകാശവാഹനങ്ങളിൽ നിന്നുള്ള ദൂരം അളക്കാൻ ഉപയോഗിച്ചിരുന്നു.


</doc>
<doc id="312648" url="https://ml.wikipedia.org/wiki?curid=312648" title="ഇ.എസ്.ഐ. മെഡിക്കൽ കോളേജ്">
ഇ.എസ്.ഐ. മെഡിക്കൽ കോളേജ്

കൊല്ലം ജില്ലയിലെ പാരിപ്പള്ളിയിലാണ് കൊല്ലം ഗവണ്മെന്റ് മെഡിക്കൽ കോളേജ് സ്ഥിതി ചെയ്യുന്നത്. ഇ.എസ്.ഐ. കോർപറേഷന്റെ ഉടമസ്ഥതയിൽ ആരംഭിച്ച കേരളത്തിലെ ഒരേയൊരു ഇ.എസ്.ഐ. മെഡിക്കൽ കോളേജായിരുന്നു ഇത്. കൊല്ലം ജില്ലയിലെ മൂന്നാമത്തെ മെഡിക്കൽ കോളേജാണ്. 2013 ഡിസംബർ 21നു മുഖ്യമന്ത്രി തുടക്കമിട്ട കോളേജിനു ഏതാണ്ട് 480 കോടി മുതൽമുടക്കുണ്ട്. നിലവിൽ മുന്നൂറ് കിടക്കകളുളള ആശുപത്രിയെ കേന്ദ്ര സർക്കാർ ഉപേക്ഷിച്ചതോടെ കേരള സർക്കാർ ഏറ്റെടുത്ത് നടത്തുന്നു.
ഇപ്പോൾ ഇത് കൊല്ലം ഗവ.മെഡിക്കൽ കോളേജാണ്. 


</doc>
<doc id="312651" url="https://ml.wikipedia.org/wiki?curid=312651" title="ട്രാവൻകൂർ മെഡിസിറ്റി മെഡിക്കൽ കോളേജ്">
ട്രാവൻകൂർ മെഡിസിറ്റി മെഡിക്കൽ കോളേജ്

കൊല്ലം ജില്ലയിലെ ഒരു സ്വകാര്യ (സ്വാശ്രയ) മെഡിക്കൽ കോളേജ് ആണ് ട്രാവൻകൂർ മെഡിസിറ്റി മെഡിക്കൽ കോളേജ് . ഉമയനല്ലൂരിൽ കൊല്ലം ബൈപാസിന്റെ വശത്തായാണു കോളേജ് സ്ഥിതി ചെയ്യുന്നത്. കൊല്ലം മെഡിക്കൽ ട്രസ്റ്റിന്റെ ഉടമസ്ഥതയിലുള്ള ആശുപത്രി 2008ലാണു സ്ഥാപിക്കപ്പെട്ടത്. ആരോഗ്യ സർവ്വകലായിൽ അഫിലിയേറ്റ് ചെയ്യപ്പെട്ട മെഡിക്കൽ കോളേജ് ഐ.എസ്.ഓ 9000 അംഗീകാരം നേടിയിട്ടുണ്ട്.


</doc>
<doc id="312689" url="https://ml.wikipedia.org/wiki?curid=312689" title="ഉയരം">
ഉയരം

ഉയരം അല്ലെങ്കിൽ ഉന്നതി (ചിലപ്പോൾ ആഴമെന്നും പറയും). ഏതു മേഖലയിലാണ് ഉപയോഗിക്കുന്നത് എന്നതനുസരിച്ച് നിർവചിച്ചിരിക്കുന്നു ( വ്യോമയാനം, ജ്യാമിതി, ഭൂമിശാസ്ത്ര വിവരശേഖരണം, കായികരംഗം തുടങ്ങിയവ). പൊതുവായ ഒരു നിർവചനമനുസരിച്ച് ഉയരമെന്നാൽ രണ്ടു വസ്തുക്കൾക്കിടയിലോ, രണ്ട് ബിന്ദുക്കൾക്കിടയിലോ ലംബമോ, മുകളിലേക്കുള്ളതോ ആയ ദൂരത്തിന്റെ അളവ് ആണ് ഉയരം.

അനേകം തരത്തിലുള്ള വ്യോമയാനവുമായി ബന്ധപ്പെട്ട ഉന്നതികളുണ്ട്. 

ഭൂമിയിൽ ഉയരം കൂടുന്തോറും മർദ്ദം കുറയുന്നു . തന്മാത്രകളുടെ എണ്ണം കുറയുന്നതാണ് ഇതിനു കാരണമായി കരുതുന്നത്.


</doc>
<doc id="312690" url="https://ml.wikipedia.org/wiki?curid=312690" title="ജഗന്നാഥ ക്ഷേത്ര ട്രെയിൻ ദുരന്തം">
ജഗന്നാഥ ക്ഷേത്ര ട്രെയിൻ ദുരന്തം

തലശ്ശേരി ജഗന്നാഥ ക്ഷേത്രത്തിൽ ഉത്സവത്തിന്റെ വെടിക്കെട്ട്‌ കാണാൻ റെയിൽവേ ട്രാക്കിൽ തടിച്ചു കൂടിയ ജനങ്ങൾക്ക്‌ മേൽ തീവണ്ടി ഓടിക്കയറി 27 പേർ മരിച്ച സംഭവമാണ് തലശ്ശേരി ജഗന്നാഥ ക്ഷേത്ര ട്രെയിൻ ദുരന്തം എന്ന പേരിൽ അറിയപ്പെടുന്നത്. 1986 ഫെബ്രുവരി 28 വെള്ളിയാഴ്ച രാത്രിയായിരുന്നു ഈ ദുരന്തം ഉണ്ടായത്.

കേരളത്തിൽ തൃശൂർ പൂരം കഴിഞ്ഞാൽ ഏറ്റവും വലിയ വെടിക്കെട്ട് അരങ്ങേറിയിരുന്നത്‌ തലശ്ശേരി ജഗന്നാഥ ക്ഷേത്രത്തിലായിരുന്നു. ഒരു മണിക്കൂറോളം നീളുന്ന ഗംഭീരമായ വെടിക്കെട്ടായിരുന്നു അവിടെ അരങ്ങേറിയിരുന്നത്. ക്ഷേത്രത്തിന്റെ തൊട്ടടുത്തായി ജഗന്നാഥ ടെമ്പിൾ ഗേറ്റ് സ്റ്റേഷൻ എന്ന ഒരു റെയിൽവേ സ്റ്റേഷൻ നിലകൊള്ളുന്നുണ്ട്. സ്ഥലപരിമിതി മൂലം ജനങ്ങൾ വെടിക്കെട്ട്‌ കാണാൻ ഈ സ്റ്റേഷനിലെ പ്ലാറ്റ്ഫോമിലും റെയിൽ പാളത്തിലും നിൽക്കാറുണ്ട്. വെടിക്കെട്ട്‌ നടന്നു കൊണ്ടിരിക്കെ ഡൽഹിയിൽ നിന്നുമുള്ള എക്സ്പ്രസ്സ്‌ ട്രെയിൻ അത് വഴി കടന്നു വന്നു. വെടിക്കെട്ടിന്റെ ശബ്ദത്തിനിടയിൽ വണ്ടിയുടെ ചൂളം വിളിയോ ശബ്ദമോ ആരും ശ്രദ്ധിച്ചില്ല. ചെറിയ വളവുള്ള ഭാഗമായതിനാൽ ദൂരെ നിന്നും ഡ്രൈവർക്ക് കാണാനും പറ്റിയില്ല. ആൾക്കൂട്ടം ഡ്രൈവറുടെ ശ്രദ്ധയിൽപ്പെട്ടപ്പോഴേക്കും ബ്രേക്ക്‌ ഇടാനുള്ള സമയവും ഇല്ലായിരുന്നു. ഒരു ഞൊടിയിടക്കുള്ളിൽ തീവണ്ടി ഓടിക്കയറി 27 പേർ അവിടെ കൊല്ലപ്പെട്ടു. കേരളത്തിലെ വലിയ ട്രെയിൻ ദുരന്തങ്ങളുടെ കൂട്ടത്തിൽ ഒന്നാണിത്.


</doc>
<doc id="312692" url="https://ml.wikipedia.org/wiki?curid=312692" title="ജിയോഡെറ്റിക് ഡാറ്റം">
ജിയോഡെറ്റിക് ഡാറ്റം

ജിയോഡെറ്റിക് ഡാറ്റം അല്ലെങ്കിൽ ജിയോഡെറ്റിക് സംവിധാനം ഒരു നിർദ്ദേശാങ്കവ്യവസ്ഥ ആകുന്നു. ഭൂമിയിലേയോ മറ്റു അതുപോലുള്ള വസ്തുക്കളിലേയോ ( ചന്ദ്രൻ, ചൊവ്വ ) വിവിധ സ്ഥലങ്ങളുടെ സ്ഥാനനിർണയം നടത്താനായി സഹായിക്കുന്ന ഒരു കൂട്ടം അവലംബബിന്ദുക്കൾ ആണിത്. 1984 മുതൽ സമുദ്രനിരപ്പിന്റെ ആധുനികമായ നിർവചനം യഥാർത്ഥത്തിൽ കൃത്യമായി datum WGS 84 കൊണ്ട് നിർവചിച്ചിരിക്കുന്നു. മറ്റുള്ള datums മറ്റ് മേഖലകളുമായും, സമയവുമായും ബന്ധപ്പെടുത്തി നിർവ്വചിക്കുന്നു. യൂറോപ്പുമായി ബന്ധപ്പെട്ട് 1950 ൽ നിർവചിക്കപ്പെട്ടതാണ് ED50. ഇത് WGS 84 ൽ നിന്നും നിങ്ങളിന്നു കാണുന്ന യൂറോപ്പിൽ നിന്നും ഏതാനും മീറ്ററുകൾ മാത്രം വ്യത്യാസപ്പെട്ടിരിക്കുന്നു. ചൊവ്വയിൽ സമുദ്രങ്ങളൊന്നുമില്ല. ആയതിനാൽ സമുദ്രനിരപ്പുമില്ല. എന്നാൽ ചുരുങ്ങിയത് രണ്ട് martian datums ഉപയോഗിച്ചാണ് അവിടുത്തെ സ്ഥലങ്ങളുടെ സ്ഥാനം നിർണയിക്കുന്നത്. 



</doc>
<doc id="312697" url="https://ml.wikipedia.org/wiki?curid=312697" title="ഉമ്മാച്ചു (ചലച്ചിത്രം)">
ഉമ്മാച്ചു (ചലച്ചിത്രം)

ഉറൂബിന്റെ "ഉമ്മാച്ചു" എന്ന നോവലിനെ അടിസ്ഥാനമാക്കി, 1971-ൽ പി. ഭാസ്കരൻ സംവിധാനം ചെയ്ത മലയാളചലച്ചിത്രമാണ് ഉമ്മാച്ചു. ഈ ചിത്രത്തിന്റെ കഥ, തിരക്കഥ സംഭാഷണം എന്നിവ ഉറൂബ്തന്നെ ആണ് നിർവ്വഹിച്ചിരിക്കുന്നത്.മധു, നെല്ലിക്കോട് ഭാസ്കരൻ, അടൂർ ഭാസി,ബഹദൂർ,ശങ്കരാടി, രാഘവൻ,ചേമഞ്ചേരി നാരായണൻ നായർ,ഷീല,വിധുബാല,ശാന്താദേവി, ടി.ആർ. ഓമന, ഫിലോമിന എന്നിവരാണ് പ്രധാനവേഷങ്ങളിൽ അഭ്രപാളിയിൽ അണിനിരന്നത്.

1971-ലെ ഏറ്റവും മികച്ച കഥക്കുള്ള സംസ്ഥാന അവാർഡ് ഉറൂബിന് ഈ സിനിമയ്ക്ക് ലഭിച്ചു


പി. ഭാസ്കരന്റെ വരികൾക്ക് കെ. രാഘവൻ സംഗീതം പകർന്ന ആറു ഗാനങ്ങളാണ് ചിത്രത്തിലുള്ളത്. 



</doc>
<doc id="312704" url="https://ml.wikipedia.org/wiki?curid=312704" title="ചെമ്പരത്തി ചായ">
ചെമ്പരത്തി ചായ

ചെമ്പരത്തി ചായ ഒരു പ്രത്യേക തരം ചുവന്നതോ ഇളം ചുവപ്പു നിറമുള്ളതോ ആയ ചെമ്പരത്തിപ്പൂവിന്റെ (Hibiscus sabdariffa)ഇതളുകൾ കൊണ്ട് നിർമ്മിക്കുന്ന ഔഷധ ചായ ആണ്. ഇത് ചൂടുപാനീയമായും, തണുപ്പിച്ചും ഉപയോഗിക്കുന്നു. 

അതിന് പുളിരുചിയാണ്. പലപ്പോഴും പഞ്ചസാര മധുരത്തിനായി ചേർത്തുപയോഗിക്കുന്നു. ഈ ചായയിൽ ജീവകം-സി, ധാതുക്കൾ എന്നിവ അടങ്ങിയിരിക്കുന്നു. പാരമ്പര്യമായി ശക്തികുറഞ്ഞ ഒരു ഔഷധമായി കരുതിവരുന്നു. പടിഞ്ഞാറൻ സുഡാനിൽ വളരുന്ന കയ്പ്പുരസമുള്ള വെളുത്ത ചെമ്പരത്തി ചായ ആചാരപരമായി അതിഥികളെ സൽക്കരിക്കാനായി ഉപയോഗിക്കുന്നു. ചെമ്പരത്തി ചായയിൽ സിട്രിക്ക് ആസിഡ്, മാലിക് ആസിഡ്, ടാർട്ടാറിക് ആസിഡ് മുതലായ 15-30% ജൈവാമ്ലങ്ങൾ അടങ്ങിയിരിക്കുന്നു. അതിൽ അമ്ലത്വമുള്ള പോളിസാക്കറൈഡ്സ്, സയാനിഡിൻ, ഡെല്ഫിനിഡിൻ, തുടങ്ങിയ flavonoid ഗ്ലൈക്കോസൈഡുകൾ അടങ്ങിയിട്ടുണ്ട്. ചെമ്പരത്തിക്ക് അതിന്റെ കടുത്ത ചുവന്ന ചുവപ്പു നിറവും സ്വഭാവങ്ങളും ഇവ മൂലമാണ് ലഭിച്ചത്. 

ഈ പാനീയം വിവിധ സ്ഥലങ്ങളിൽ വിവിധ പേരുകളിൽ അറിയപ്പെടുന്നു. 

ചെമ്പരത്തിപ്പൂവിൽ ആന്തോസയാനിൻ അടങ്ങിയിരിക്കുന്നു. 


</doc>
<doc id="312711" url="https://ml.wikipedia.org/wiki?curid=312711" title="സിട്രിക് ആസിഡ്">
സിട്രിക് ആസിഡ്

സിട്രിക് ആസിഡ് ഒരു ശക്തികുറഞ്ഞ കാർബണിക അമ്ലമാണ്. ഇതിന്റെ രാസസൂത്രം CHO ആകുന്നു. വിവിധ തരം നാരങ്ങാവർഗ്ഗത്തിൽപ്പെട്ട ചെടികളായ ചെറുനാരങ്ങ, ഓറഞ്ച്, തുടങ്ങിയവയുടെ ഫലങ്ങളിൽ അടങ്ങിയിരിക്കുന്ന ഈ അമ്ലം പ്രകൃത്യാലുള്ള ഒരു പ്രിസർവേറ്റീവ് ആണ്. ഇത് ആഹാരവസ്തുക്കൾക്കും, പാനീയങ്ങൾക്കും, അമ്ലതയും പുളിരസവും നൽകാൻ ഉപയോഗിക്കുന്നു. ജൈവരസതന്ത്രത്തിൽ വായവജീവികളുടെ ഉപാപചയപ്രവർത്തനത്തിൽ സിട്രിക് ആസിഡ് ചക്രത്തിൽ സിട്രേറ്റ് എന്ന സിട്രിക് ആസിഡിന്റെ conjugate base വളരെ പ്രധാനപ്പെട്ടതാണ്. 


</doc>
<doc id="312713" url="https://ml.wikipedia.org/wiki?curid=312713" title="പനങ്കാവിൽ കൊട്ടാരം">
പനങ്കാവിൽ കൊട്ടാരം

കൊല്ലത്ത് കൊല്ലവർഷം നാലാം നൂറ്റാണ്ടിൽ നിലവിലുണ്ടായിരുന്ന ഒരു കൊട്ടാരമാണ് പനങ്കാവിൽ കൊട്ടാരം. ഇപ്പോൾ നിലവിലില്ലാത്ത ഇത് എവിടെയായിരുന്നു സ്ഥിതി ചെയ്തിരുന്നതെന്ന് കണ്ടുപിടിക്കപ്പെട്ടിട്ടില്ല. പുകയില പണ്ടകശാലയ്ക്കടുത്തുള്ള പഴയ ഗണപതിക്ഷേത്രത്തിന്റെയും ലക്ഷ്മിനടക്ഷേത്രത്തിന്റെയും ഇടയിലെവിടെയോ ആയിരുന്നുവെന്ന് കരുതുന്നു. 

കൊല്ലവർഷം മുന്നൂറാമാണ്ടിൽ വേണാട് വാണിരുന്നത് കീഴിപേരൂർ ശാഖക്കാരായിരുന്നു. നാലാം ശതകത്തോടെ ക്ഷേത്രങ്ങളുടെ ഭരണം 'കോയിലധികാരികൾ' എന്ന സ്ഥാനം വഹിച്ചിരുന്ന ആതൻതുരുത്തിയിൽ വസിച്ചിരുന്ന ചിറവായ് മൂപ്പനും രാജ്യത്തിന്റെ അധികാരം തൃപ്പാപ്പൂർ മൂപ്പനുമായിരുന്നു. ചിറവായ് മൂപ്പൻ ഇന്നത്തെ കഴക്കൂട്ടം റെയിൽ‌വേസ്റ്റേഷനു സമീപമുണ്ടായിരുന്ന തൃപ്പാപ്പൂർ കൊട്ടാരത്തിലും ചിറവായ് മൂപ്പൻ കൊല്ലത്തുള്ള പനങ്കാവിൽ കൊട്ടാരത്തിലും താമസിച്ചാണു ഭരണം നടത്തിയിരുന്നത്. 

കൊല്ലം ചരിത്രത്തിലെ നാഴികക്കല്ലുകൾ - ടി.ഡി. സദാശിവൻ


</doc>
<doc id="312714" url="https://ml.wikipedia.org/wiki?curid=312714" title="സാമ്പ്രാണിക്കോടി">
സാമ്പ്രാണിക്കോടി

കൊല്ലം ജില്ലയിലെ തൃക്കരുവ ഗ്രാമപഞ്ചായത്തിലെ പ്രാക്കുളത്തിന്റെ തെക്കേയറ്റത്തുള്ള മുനമ്പാണ് സാമ്പ്രാണിക്കോടി. അഷ്ടമുടിക്കായലിലുള്ള ഈ മുനമ്പ് കേന്ദ്രീകരിച്ച് കേന്ദ്ര-സംസ്ഥാന സർക്കാറുകളുടെ സഹായത്തോടെ ഒരു അഷ്ടമുടിക്കായൽ വിനോദ സഞ്ചാര സർക്യൂട്ട് പദ്ധതി ആരംഭിച്ചിട്ടുണ്ട്. പതിനാലാം നൂറ്റാണ്ടിലെ ചൈനീസ് ചെറുകപ്പലായ 'ചമ്പ്രാണി' അടുത്തു കിടന്ന കായൽക്കരയായിരുന്നതിനാലാണ് ഈ പേരു കിട്ടിയതെന്നു കരുതുന്നു. 19-ാം നൂറ്റാണ്ടിൽ സാമ്പ്രാണിക്കോടി, പ്രാക്കുളം എന്നീ സ്ഥലങ്ങൾ കേന്ദ്രീകരിച്ച് അക്കാലത്ത് ചരക്കുനീക്കത്തിനും എത്തിക്കുന്നതിനും കടവുകൾ ഉണ്ടായിരുന്നു. 

സാമ്പ്രാണിക്കോടി, ഓപൺ‌സ്ട്രീറ്റ് മാപിൽ


</doc>
<doc id="312718" url="https://ml.wikipedia.org/wiki?curid=312718" title="അറ്റ്മോസ്ഫിയർ (യൂണിറ്റ്)">
അറ്റ്മോസ്ഫിയർ (യൂണിറ്റ്)

അറ്റ്മോസ്ഫിയർ (യൂണിറ്റ്) പ്രമാണ അറ്റ്മോസ്ഫിയർ (ചിഹ്നം: atm) മർദ്ദത്തിന്റെ ഏകകമാണ്. ഇത് 101 325 Pa (1.013 25 bar) എന്ന് നിർണയിച്ചിരിക്കുന്നു. ചിലപ്പോൾ ഇതിനെ അവലംബമായോ പ്രമാണിക മർദ്ദമായോ ഉപയോഗിക്കുന്നു.

A pressure of 1 atm can also be stated as:


</doc>
<doc id="312719" url="https://ml.wikipedia.org/wiki?curid=312719" title="കേരള സ്റ്റേറ്റ് കോ-ഓപ്പറേറ്റീവ് ഫെഡറേഷൻ ഫോർ ഫിഷറീസ് ഡെവലപ്പ്മെന്റ് ലിമിറ്റഡ്">
കേരള സ്റ്റേറ്റ് കോ-ഓപ്പറേറ്റീവ് ഫെഡറേഷൻ ഫോർ ഫിഷറീസ് ഡെവലപ്പ്മെന്റ് ലിമിറ്റഡ്

കേരളത്തിലെ പത്ത് ജില്ലകളലായി വ്യാപിച്ചു കിടക്കുന്ന, മത്സ്യബന്ധന മേഖലയിലെ 651 പ്രാഥമിക സഹകരണ സംഘങ്ങളുടെ അപ്പക്സ് ഫെഡറേഷനാണ് മത്സ്യഫെഡ് എന്ന ചുരുക്കപ്പേരിൽ അറിയപ്പെടുന്ന കേരള സംസ്ഥാന സഹകരണ മത്സ്യവികസന ഫെഡറേഷൻ(കേരള സ്റ്റേറ്റ് കോ-ഓപ്പറേറ്റീവ് ഫെഡറേഷൻ ഫോർ ഫിഷറീസ് ഡെവലപ്പ്മെന്റ് ലിമിറ്റഡ്). 1984 ലാണ് ഇതു രൂപീകരിച്ചത്.

അഫിലിയേറ്റ് ചെയ്യപ്പെട്ടിട്ടുള്ള പ്രാഥമിക സഹകരണ സംഘങ്ങളിലെ അംഗങ്ങൾ ജനാധിപത്യ രീതിയിൽ തിരഞ്ഞെടുക്കുന്ന ഡയറക്ടർ ബോർഡിനാണ് മത്സ്യഫെഡിന്റെ ഭരണനിർവ്വഹണ ചുമതല.

മത്സ്യതൊഴിലാളികളുടെ സാമൂഹികവും സാമ്പത്തികപരവുമായ ഉയർച്ച ലക്ഷ്യമാക്കി പ്രവർത്തിയ്ക്കുന്ന ഈ ഫെഡറേഷൻ മത്സ്യ ഉത്പാദനം, സംഭരണം, വിൽപ്പന എന്നിവയിൽ നേരിട്ട് ഇടപെടലുകൾ നടത്തുന്നു.ശുദ്ധമായ മത്സ്യം ഉപഭോക്തക്കളിൽ എത്തിയ്ക്കുന്നതിനായി കേരളത്തിലെ ഭൂരിഭാഗം പട്ടണങ്ങളിലും മത്സ്യഫെഡ് "ഫിഷ് മാർട്ട്" കൾ സജ്ജീകരിച്ചിട്ടുണ്ട്.

കേരള മത്സ്യബന്ധന സമുദ്രഗവേഷണ സർവ്വകലാശാല



</doc>
<doc id="312720" url="https://ml.wikipedia.org/wiki?curid=312720" title="കൊല്ലം രാമേശ്വരം ശിലാലിഖിതം">
കൊല്ലം രാമേശ്വരം ശിലാലിഖിതം

കൊല്ലം രാമേശ്വരം മഹാദേവക്ഷേത്രത്തിൽ നിന്നും കണ്ടെടുത്ത വട്ടെഴുത്തിലുള്ള ശിലാലിഖിതങ്ങളാണ് രാമേശ്വരം ശിലാലിഖിതങ്ങൾ. കൊല്ലം പട്ടണത്തെക്കുറിച്ചും, കേരളത്തിൽ നമ്പൂതിരിമാർ തങ്ങളുടെ പരമാധികാരം സ്ഥാപിച്ചതിനെക്കുറിച്ചും, കൊല്ലത്തെ രാജാവിനെപ്പറ്റിയുമുള്ള രേഖകൾ ഇവയിലുണ്ട്. കൊല്ലവർഷം 278ൽ കൊല്ലം രാജാവ് രാമർ തിരുവടികൾ എഴുതിവയ്പ്പിച്ച തമിഴിലുള്ള രേഖയിൽ ആര്യർക്ക് പ്രായശ്ചിത്തമായി 36 കലം നെല്ല് നൽകണമെന്നും അവ എപ്രകാരം ഉപയോഗിക്കണമെന്നും രേഖപ്പെടുത്തിയിരിക്കുന്നു. 

കൊല്ലം ചരിത്രത്തിലെ നാഴികക്കല്ലുകൾ - ടി.ഡി. സദാശിവൻ


</doc>
<doc id="312739" url="https://ml.wikipedia.org/wiki?curid=312739" title="ദാവൺഗരെ ജില്ല">
ദാവൺഗരെ ജില്ല

തെക്കേ ഇന്ത്യയിലെ കർണാടക സംസ്ഥാനത്തിലെ ഒരു ജില്ലയാണ് ദാവൺഗരെ ജില്ല. ദാവൺഗരെ നഗരം ആണ് ഈ ജില്ലയുടെ ആസ്ഥാനം. 1997-ൽ കർണാടകമുഖ്യമന്ത്രിയായിരുന്ന ജെ.എച്ച് പട്ടേൽ അന്നത്തെ  ചിത്രദുർഗ ജില്ലയിലെ ചിലഭാഗങ്ങളിൽനിന്നാണ് ദാവൺഗരെ ജില്ല രൂപീകരിച്ചത്. 2011ലെ കാനേഷുമാരി കണക്കുകൾ പ്രകാരം ജനസംഖ്യ 19,46,905 ആയിരുന്നു , ഇതിൽ 32,31% ആളുകൾ നഗരങ്ങളിലാണ് വസിക്കുന്നത്.


</doc>
<doc id="312762" url="https://ml.wikipedia.org/wiki?curid=312762" title="ഓം (യൂണിറ്റ്)">
ഓം (യൂണിറ്റ്)

ഓം (യൂണിറ്റ്) (ചിഹ്നം: Ω) ജർമൻ ഭൗതികശാസ്ത്രജ്ഞനായ ഗെയോർഗ് സീമോൺ ഓംന്റെ (George Simon ohm)പേരിൽ അറിയപ്പെടുന്ന,വൈദ്യുതപ്രതിരോധത്തിന്റെ എസ്. ഐ ൽ നിന്നുൽഭവിച്ച ഏകകമാണ്. എങ്കിലും വൈദ്യത പ്രതിരോധത്തെ സൂചിപ്പിക്കാനായി അനേകം പ്രായോഗിക ഏകകങ്ങൾ ആദ്യകാല കമ്പിയില്ലാക്കമ്പി സമ്പ്രദായവുമായി ബന്ധപ്പെട്ട് വികസിപ്പിച്ചിരുന്നു. 1861ന് മുൻപ് ബ്രിട്ടീഷ് അസോസിയേഷൻ ഫോർ ദി അഡ്വാസ്മെന്റ് ഓഫ് സയൻസ് നിലവിലുള്ള പിണ്ഡം, നീളം, സമയം എന്നിവയുടെ ഏകകങ്ങളിൽ നിന്നുൽഭവിച്ചതും, പ്രായോഗിക ആവശ്യങ്ങൾക്കുചിതവുമായ ഒരു ഏകകത്തെ നിർദ്ദേശിച്ചു. ഏകകമായ "ഓം" ന്റെ നിർവചനം പലതവണ പരിഷ്ക്കരിച്ചിട്ടുണ്ട്. ഇന്ന് ഓമിന്റെ മൂല്യം സൂചിപ്പിക്കുന്നത് ക്വാണ്ടം ഹാൾ പ്രഭാവത്തിന്റെ വ്യവസ്ഥകൾ അനുസരിച്ചാണ്. 
ഒരു ചാലകത്തിന്റെ രണ്ട് ബിന്ദുക്കൾക്കിടയിലെ 1.0 വോൾട്ട് സ്ഥിരാങ്ക പൊട്ടൻഷ്യൽ വ്യത്യാസത്തിൽ ചാലകത്തിൽ 1.0 ആമ്പിയറിന്റെ വൈദ്യുതി ഉൽപ്പാദിപ്പിക്കുന്ന ഈ ബിന്ദുക്കൾക്കിടയിൽ ചെലുത്തുന്ന പ്രതിരോധത്തെ ഓം എന്ന് നിർവചിച്ചിരിക്കുന്നു. ചാലകത്തിൽ അപ്പോൾ ഇലക്ട്രോ മോട്ടീവ് ബലം ഉണ്ടായിരിക്കുകയില്ല.
formula_1

ഇവിടെ:

സീമൻസ് (ചിഹ്നം:S) വൈദ്യുതപ്രതിരോധമത്തിന്റേയും, അഡ്മിറ്റൻസിന്റെയും എസ്. ഐ ൽ നിന്നുൽഭവിച്ച ഏകകമാണ്. ഇത് മോ എന്നറിയപ്പെടുന്നു,


</doc>
<doc id="312767" url="https://ml.wikipedia.org/wiki?curid=312767" title="പെരുന്താറ്റിൽ">
പെരുന്താറ്റിൽ

കണ്ണൂർ ജില്ലയിലെ തലശ്ശേരി താലൂക്കിൽ എരഞ്ഞോളി എന്ന ഗ്രാമപഞ്ചായത്തിൽ ആണ് പെരുന്താറ്റിൽ എന്ന കൊച്ചു ഗ്രാമം സ്ഥിതിചെയ്യുന്നത്. കലാ സാംസ്കാരികരംഗത്തും മറ്റും നിരവധി സംഭാവനകൾ ചെയ്ത മഹാന്മാർക്ക് ജന്മം നൽകിയ ഒരു നാടാണ് പെരുന്താറ്റിൽ.


</doc>
<doc id="312772" url="https://ml.wikipedia.org/wiki?curid=312772" title="ബ്രിട്ടീഷ് സയൻസ് അസോസിയേഷൻ">
ബ്രിട്ടീഷ് സയൻസ് അസോസിയേഷൻ

ബ്രിട്ടീഷ് അസോസിയേഷൻ ഫോർ ദി അഡ്വാൻസ്മെന്റ് ഓഫ് സയൻസ് അല്ലെങ്കിൽ ദി ബി. എ എന്ന് മുൻപ് അറിയപ്പെട്ടിരുന്ന ബ്രിട്ടീഷ് സയൻസ് അസോസിയേഷൻ,(സ്ഥാപിച്ചത്: 1831ൽ) ശാസ്ത്രം പ്രചരിപ്പിക്കൽ, ശാസ്ത്രകാര്യങ്ങളിലേക്ക് പൊതുശ്രദ്ധ കൊണ്ടുവരൽ, ശാസ്ത്രപ്രവർത്തകർ തമ്മിലുള്ള സമ്പർക്കം എളുപ്പമാക്കൽ എന്നീ ലക്ഷ്യങ്ങളുള്ള സാക്ഷരസമൂഹമാണ്. ഇതിന്റെ യുവ ഘടകമാണ് ബ്രിട്ടീഷ് അസോസിയേഷൻ ഓഫ് യംഗ് സയന്റിസ്റ്റ്സ്.




</doc>
<doc id="312777" url="https://ml.wikipedia.org/wiki?curid=312777" title="ഹൈറദ്ദീൻ ബാർബറോസ">
ഹൈറദ്ദീൻ ബാർബറോസ

പതിനാറാം നൂറ്റാണ്ടിലെ ഓട്ടൊമൻ നാവിക സൈന്യത്തിന്റെ അതി പ്രഗൽഭനായ ഒരു സൈന്യാധിപനാണ് ഹൈറദ്ദീൻ ബാർബറോസ. ഓട്ടോമൻ നാവിക സേനക്ക് മെഡിറ്ററേനിയൻ കടലിൽ ആധിപത്യം സ്ഥാപിക്കാൻ കഴിഞ്ഞത് ഹൈറദ്ദീൻ ബാർബറോസയുടെ നേതൃത്വത്തിൽ നടന്ന യുദ്ധങ്ങളിലാണ്. 1538ൽ യൂറോപ്യൻ സഖ്യസേനയുമായി നടന്ന പ്രിവേസ യുദ്ധത്തിൽ തുർക്കികൾ നേടിയ നിർണ്ണായക വിജയം ഇദ്ദേഹത്തിന്റെ നേതൃപാടവം കാരണമായിരുന്നു.


</doc>
<doc id="312779" url="https://ml.wikipedia.org/wiki?curid=312779" title="ജിലേബി (2015)">
ജിലേബി (2015)

'മൈ ബോസ്' എന്ന ചിത്രത്തിന് ശേഷം ഈസ്റ്റ്‌ കോസ്റ്റ്‌ നിർമ്മിച്ച ചിത്രമാണ് ജിലേബി. ജയസൂര്യ , രമ്യാനമ്പീശൻ എന്നിവർ നായികാ നായകന്മാരായെത്തുന്ന ചിത്രത്തിൽ രണ്ട് കുട്ടികളും പ്രധാന വേഷത്തിലെത്തു ന്നു. നിരവധി പരസ്യ ചിത്രങ്ങളിലൂടെ ശ്രദ്ധേയനായ അരുൺ ശേഖർ ആണ് ചിത്രത്തിന്റെ രചനയും സംവിധാനവും നിർവഹിച്ചിരിക്കുന്നത്. മൈ ബോസിന് ശേഷം ഈസ്റ്റ് കോസ്റ്റ് കമ്മ്യൂണിക്കേഷൻസിന്റെ ബാനറിൽ ഈസ്റ്റ്‌ കോസ്റ്റ്‌ വിജയൻ നിർമ്മിക്കുന്ന ജിലേബിയിൽ ശ്രീക്കുട്ടനെന്ന കർഷകനായി ജയസൂര്യ അഭിനയിക്കുന്നു.

ജയസൂര്യയുടെ കേന്ദ്രകഥാപാത്രം, കുസൃതികളായ രണ്ടു കുട്ടികൾ, കാവ്യഭംഗിയും ഇമ്പമാർന്ന ഈണവും സമ്മേളിച്ച ഗാനങ്ങൾ ,മണ്ണിന്റെ മണമുള്ള മനുഷ്യനും, അവന്റെ നന്മ നിറഞ്ഞ മനസ്സിനും, ലാളിത്യത്തിനും, നിഷ്കളങ്കതയ്ക്കും ഏറെ പ്രാധാന്യം കൊടുക്കുന്ന "ജിലേബി"നൂറുശതമാനവും കാർഷികവൃത്തിയിൽ ശ്രദ്ധ കേന്ദ്രീകരിക്കുന്ന യുവ കർഷകനായ ശ്രീക്കുട്ടന്റെ ജീവിതാനുഭവങ്ങളിലൂടെയാണ്‌ കടന്നുപോകുന്നത്. മലയാളസിനിമയിൽ അമ്മമാർക്ക്‌ സ്‌ഥാനമില്ലെന്ന നിരന്തരമായ പരാതികൾക്ക്‌ പരിഹാരമെന്നോണം ഗ്രാമീണകഥ പറയുന്ന ഈ ചിത്രത്തിൽ കെ.പി.ഏ.സി. ലളിത സ്‌നേഹമായിയായ അമ്മയായി നിറഞ്ഞുനിൽക്കുന്നുണ്ട്‌. ജയസൂര്യയുടെ കഥാപാത്രവും കുസൃതികളായ രണ്ട് കുട്ടികളും തൃശൂരിൽ നിന്ന് കൊടൈക്കനാലിലേക്ക് നടത്തുന്ന യാത്രയ്ക്കിടെയുണ്ടാവുന്ന സംഭവ വികാസങ്ങളാണ് ചിത്രത്തിന്റെ ഇതിവൃത്തം. 
ഈസ്റ്റ്‌ കോസ്റ്റ് വിജയൻ, സന്തോഷ്‌ വർമ്മ, ശശികല മേനോൻ എന്നിവരുടെ ഗാനങ്ങൾക്ക് ബിജിബാൽ ഈണം പകരുന്നു. പി ജയചന്ദ്രൻ , നജിം അർഷാദ്, ഗായത്രി, യാസിൻ നിസാർ, ഹരികിരൺ, ദയ, ദേവ് എന്നിവരാണ് ഗാനങ്ങൾ ആലപിച്ചിരിക്കുന്നത്.
പാലക്കാട്ടെ കാവശ്ശേരി,പൊള്ളാച്ചി,പഴനി, കൊടൈക്കനാൽ,കൊച്ചി, ദുബായ് എന്നിവിടങ്ങളിലായാണ് ജിലേബിയുടെ ചിത്രീകരണം പൂർത്തിയാക്കിയത്.



</doc>
<doc id="312781" url="https://ml.wikipedia.org/wiki?curid=312781" title="ട്രഫാൾഗർ യുദ്ധം">
ട്രഫാൾഗർ യുദ്ധം

1805 ഒക്ടോബർ 21ന് ബ്രിട്ടിഷ് നാവിക സേനയും നെപ്പോളിയന്റെ ഫ്രഞ്ച് നാവിക സേനയുടെയും സ്പാനിഷ് നാവികസേനയും സഖ്യവും തമ്മിൽ സ്പെയിനിന്റെ തെക്കു പടിഞ്ഞാറേ തീരത്ത് ട്രഫാൾഗർ മുനമ്പിനടുത്ത് നടന്ന ചരിത്ര പ്രസിദ്ധമായ ഒരു യുദ്ധമാണ് ട്രഫാൾഗർ യുദ്ധം. യുദ്ധത്തിൽ ബ്രിട്ടിഷ് നാവിക സേന നിർണ്ണായകമായ വിജയം നേടി. നെപ്പോളിയന്റെ ബ്രിട്ടൻ കീഴടക്കാനുള്ള മോഹങ്ങൾക്ക് തടയിട്ട യുദ്ധമായി ഇതിനെ വിശേഷിപ്പിക്കപ്പെടുന്നു. ഫ്രഞ്ച് -സ്പാനിഷ് സംയുക്ത സേനയെ അഡ്മിറൽ പൈറെ വില്ലെന്യു ആയിരുന്നു. ബ്രിട്ടിഷ് നേവിയെ നയിച്ചത് പ്രഗൽഭനായ ബ്രിട്ടിഷ് നാവികൻ അഡ്മിറൽ ഹൊറേഷ്യോ നെൽസനാണ്. ബ്രിട്ടിഷ് സൈന്യത്തെ വിജയത്തിലെത്തിച്ചെങ്കിലും ഈ യുദ്ധത്തിൽ അദ്ദേഹം കൊല്ലപ്പെട്ടു.

കാഡിസ് ഉൾക്കടലിൽനിന്ന് സേനയെ പിൻവലിക്കാനുള്ള നീക്കത്തിലായിരുന്ന 33 കപ്പലുകളടങ്ങിയ ഫ്രഞ്ച് - സ്പാനിഷ് സംയുക്ത സേനയെ 27 കപ്പലുമായി ബ്രിട്ടിഷ് നാവികസേനആക്രമിക്കുകയായിരുന്നു. ഒരേസമയം രണ്ടു ഭാഗത്തുനിന്നും ആക്രമണം നടത്തി ശത്രുവിന്റെ ശ്രദ്ധ തിരിക്കുന്ന തന്ത്രമായിരുന്നു നെൽസൺ ഈ യുദ്ധത്തിൽ പ്രയോഗിച്ചത്. കാഡിസ് ഉൾക്കടലിൽ ഒക്ടോബർ 21-ന് ഉച്ചയോടെ ആരംഭിച്ച യുദ്ധം, നാലര മണിക്കൂർ നീണ്ടുനിന്നു. ഫ്രഞ്ച് - സ്പാനിഷ് സഖ്യത്തിന്റെ ഇരുപതോളം കപ്പലുകൾ നശിപ്പിച്ച് ബ്രിട്ടിഷ് കപ്പൽപ്പട നിർണായക വിജയം നേടി. ഈ യുദ്ധത്തിൽ ഫ്രഞ്ച് - സ്പാനിഷ് സംയുക്ത സൈനിക നിരയിലെ 4500-ഓളം പേർ മരണമടയുകയും 2500-ഓളം പേർക്ക് പരിക്കേല്ക്കുകയും ചെയ്തു. ബ്രിട്ടിഷ് ഭാഗത്തെ ആൾനാശം 500ഓളമായിരുന്നു. 1200-ഓളം പേർക്ക് പരിക്കേൽക്കുകയും ചെയ്തു. ഫ്രഞ്ച് സേനാ നായകൻ വില്ലെന്യു യുദ്ധത്തിൽ തടവുകാരനാക്കപ്പെട്ടു. ഈ യുദ്ധത്തിൽ ഏറ്റ ഗുരുതരമായ പരിക്കുമൂലമാണ് ഹൊറേഷ്യോ നെൽസണ് കൊല്ലപ്പെടുന്നത്.



</doc>
<doc id="312783" url="https://ml.wikipedia.org/wiki?curid=312783" title="ഹൊറേഷ്യോ നെൽസൺ">
ഹൊറേഷ്യോ നെൽസൺ

പ്രഗൽഭനായ ഒരു ബ്രിട്ടീഷ് നാവിക സേന മേധാവിയാണ് അഡ്മിറൽ ഹൊറേഷ്യോ നെൽസൺ. പതിനെട്ടാം നൂറ്റാണ്ടിൽ നെപ്പോളിയൻ കാലഘട്ടത്തിലാണ് ഇദ്ദേഹം ജീവിച്ചിരുന്നത്. ഒട്ടനവധി യുദ്ധങ്ങളിൽ ബ്രിട്ടീഷ് സൈന്യത്തെ വിജയത്തിലേക്ക് നയിച്ച ചരിത്രം ഇദ്ദേഹത്തിനുണ്ട്. നെപ്പോളിയന്റെ കടലിലെ എതിരാളി എന്ന് വിശേഷിപ്പിക്കപ്പെട്ട ഹൊറേഷ്യോ നെൽസൺ ഫ്രഞ്ച് - സ്പാനിഷ് സംയുക്ത സൈന്യവുമായി നടന്ന നിർണായകമായ ട്രഫാൾഗർ യുദ്ധത്തിൽ ബ്രിട്ടീഷ് സൈന്യത്തെ വിജയത്തിലേക്ക് നയിച്ച ശേഷം കൊല്ലപ്പെട്ടു.lpp,+omiuißünzu89bßiujoün klmä ükh


</doc>
<doc id="312788" url="https://ml.wikipedia.org/wiki?curid=312788" title="ഹോളോടൈപ്പ്">
ഹോളോടൈപ്പ്

ഹോളോടൈപ്പ് ഒരു താഴത്തെ തട്ടിലുള്ള ജീവിയുടെ സ്പീഷീസിനെ സാധാരണയായി വിവരിക്കുമ്പോൾ അല്ലെങ്കിൽ ചിത്രീകരിക്കുമ്പോൾ ആയതിന് അടിസ്ഥാനമായി എടുക്കുന്ന ഉദാഹരണമായുള്ള ജീവിയുടെ ശാരീരിക ഉദാഹരണം. അത് ഒന്നുകിൽ അത്തരം ഒറ്റ ശാരീരിക ഉദാഹരണമോ, ചിത്രീകരണമോ ആകാം. അല്ലെങ്കിൽ അനേക്ം എണ്ണത്തിന്റെ ഒരു ഉദാഹരണമായും എടുക്കാം. അന്താരാഷ്ട്ര ജന്തുശാസ്ത്ര നാമപദ്ധതിയനുസരിച്ച് ഹോളോടൈപ്പ് അനേകതരം നാമധാരണരീതികളിലൊന്നാണ്. ഹോളോടൈപ്പിന്റെ അപരമാതൃകയെ ഐസോടൈപ്പ് എന്നു പറയുന്നു. 

ഉദാഹരണത്തിന് ചിത്രശലഭമായ Lycaeides idas longinus ന്റെ ഹോളോടൈപ്പ് ഹാർവാർഡ് സർവകലാശാലയിലെ മ്യൂസിയം ഓഫ് കമ്പാരേറ്റീവ് സുവോളജിയിൽ സൂക്ഷിച്ചിരിക്കുന്ന അതിന്റെ സ്പീഷീസിന്റെ സ്പെസിമെൻ ആണ്. 

ഹോളോടൈപ്പ് ആ സ്പീഷീസിന്റെ എല്ലാതരത്തിലുമുള്ള ഒരു പൂർണ്ണ ഉദാഹരണമാകണം എന്നില്ല. ആദർശാത്മകമായി ആ സ്പീഷീസിനെ പ്രതിനിധീകരിക്കാൻ തിരഞ്ഞെടുത്തിരിക്കുന്നു എങ്കിലും. അതു ചിലപ്പോൾ ഒരു സ്പീഷീസിന്റെ ഒരു കഷണം മാത്രവുമാകാം. ഫോസിലിന്റെ കാര്യത്തിൽ ഇങ്ങനെയാകാം. ഉദാഹരണത്തിന് സസ്യഭോജിയായ പെലോറോസോറസ് ഹുമെറോൿരിസ്റ്റാറ്റസ് എന്ന വലിയ ഡൈനോസോറസിന്റെ കാലിറ്റെ അസ്തിയുടെ ഒരു ഫോസിൽ മാത്രമാണ് ലണ്ടനിലെ നാചുറൽ ഹിസ്റ്ററി മ്യൂസിയത്തിൽ സൂക്ഷിച്ചിരിക്കുന്നത്. ഇതിനെയാണ് ആ ജന്തുവിന്റെ ഹോളോടൈപായി വച്ചിരിക്കുന്നത്. പുതിയ ഒരു ഹോളൊടൈപ്പ് കിട്ടിയാലും ഈ ഉദാഹരണത്തെ മറ്റാനാകില്ല. 

ഇനി ഒരു ജീവിയുടെ ഹോളോടൈപ്പ് ലഭ്യമല്ലെങ്കിൽ എതാണ്ട് അടുത്ത ബന്ധുത്വം ഉള്ള ഒരുകൂട്ടം ജീവികളിലൊന്നിനെ (lectotype or a neotype) തിരഞ്ഞെടുത്ത് ഹോളോടൈപ്പായി വയ്ക്കും. International Code of Nomenclature for algae, fungi, and plants (ICN) and ICZN ഈ രീതിയിൽ ഹോളോടൈപ്പ് തിരഞ്ഞെടുക്കാറുണ്ട്.

ഉദാഹരണത്തിനു, ചിത്രശലഭമായ "Lycaeides idas longinus"ന്റെ സ്പെസിമൻ, ഹാർവാഡ് സർവ്വകലാശാലയിലെ, ജന്തുശാസ്ത്രത്തിലെ താരതമ്യ പഠനത്തിനുള്ള വിഭാഗത്തിൽ സൂക്ഷിച്ചിട്ടുണ്ട്. ഇതിനെയാണ് ഹോളോടൈപ്പ് ആയി കണക്കാക്കുന്നത്. എന്നാൽ, ഹോളോടൈപ്പിന്റെ ഡ്യൂപ്ലിക്കേറ്റിനെ ഐസോടൈപ്പ് എന്നു പറയുന്നു. സസ്യങ്ങളുടെ സ്പെസിമെൻ ആണ് സാധാരണ ഇങ്ങനെ ഡ്യൂപ്ലിക്കേറ്റ് ആയി ഉപയോഗിക്കുക. ഹോളോടൈപ്പും ഐസോടൈപ്പും ഒരേ സസ്യത്തിന്റെ വത്യസ്ത ഭാഗങ്ങളോ ഒരേയിടത്തിൽ നിന്നും എടുത്ത ഒരേ സസ്യഭാഗമോ ആകാം. 

ഒരു ഹോളോടൈപ്പ് ആ ടാക്സോണിന്റെ ഒരു മാതൃക തന്നെയാകണമെന്നില്ല. എങ്കിലും സാംകല്പികമായി അങ്ങനെയാകണം. ചിലപ്പോൾ, ഒരു ജീവിയുടെ ഒരു ചെറു കഷണം, അല്ലെങ്കിൽ ഭാഗം മാത്രമാകാം. പ്രത്യേകിച്ച്, ഫോസ്സിലിന്റെ കാര്യത്തിൽ ഇങ്ങനെയാകാം. ഉദാഹരണത്തിനു, ലണ്ടനിലെ നാചുറൽ ഹിസ്റ്ററി മ്യൂസിയത്തിൽ സൂക്ഷിച്ചിരിക്കുന്ന, ജുറാസ്സിക് കാലഘട്ടത്തിന്റെ ആദ്യപകുതിയിൽ ജീവിച്ചിരുന്ന പെലോറോസോറസ് ഹുമെറോക്രൈസ്ടാറ്റസ് എന്ന സസ്യഭോജിയായ ദിനോസറിന്റെ കാലിന്റെ അസ്ഥിയാണ് ആ ദിനോസറിന്റെ ഹോളോടൈപ്പ് ആയി കണക്കാക്കിയിരിക്കുന്നത്. എന്നാൽ, ഭാവിയിൽ അതിന്റെ കൂടുതൽ നല്ല സ്പെസിമെൻ ലഭിച്ചാൽപ്പോലും ഈ ഹോളോടൈപ്പിനെ മാറ്റി പകരം വെക്കാനാകില്ല.

ഇങ്ങനെയാണെങ്കിലും ചിലപ്പോൾ ഹോളോടൈപ്പിനെ ചില പ്രത്യേക സാഹചര്യത്തിൽ മാറ്റി പകരം മറ്റൊന്നു വയ്ക്കാൻ അനുവദിക്കുന്നതാണ്. ICNന്റെ മേൽനോട്ടത്തിൽ ആർട്ടിക്കിൾ 9.8 നു വിധേയമായി, യഥാർഥ വസ്തു വ്യക്തമല്ലാതെയോ ആവശ്യത്തിനുതകാത്തവിധത്തിലോ ആയാൽ പകരം കൂടുതൽ വ്യക്തമായ "മറ്റൊന്നു കൂടി" സൂക്ഷിച്ചുവയ്ക്കാം. 

ICN ആർട്ടിക്കിൾ 14.3 പ്രകാരം, സൂക്ഷിച്ചു സംരക്ഷിക്കുന്ന തരം, ചിലപ്പോൾ ഒരു പ്രശ്നപരിഹാരത്തിനുപയോഗിക്കുമ്പോൾ കൊടുക്കുന്ന പേര് വിട്ടുപോയെങ്കിൽ ഇതിനുപകരം യഥാർഥ ഹോളോടൈപ്പ് കണ്ടെത്തി മാറ്റി വയ്ക്കാവുന്നതാണ്.

ഹോളോടൈപ്പിന്റെ അഭാവത്തിൽ, വിവിധ തരങ്ങളിൽനിന്നും മറ്റൊരുതരം തിരഞ്ഞെടുക്കാനാകും. ലെക്റ്റോടൈപ്പ്, നിയോടൈപ്പ് എന്നീ ഇനങ്ങളാണ് ഈ രീതിയിൽ തിരഞ്ഞെടുക്കുക.

ഉദാഹരണത്തിനു, ICN and the ICZN, "നിയോടൈപ്പ്" എന്നാൽ, യഥാർഥ ഹോളോടൈപ്പിനു പകരം വയ്ക്കുന്ന തരമാണ്. ഒരു ഹോളോടൈപ്പ് ഒരു സ്പീഷിസിനെ മറ്റുള്ളവയിൽനിന്നും വേർതിരിക്കുന്നതിനുള്ള ലക്ഷണങ്ങൾ വ്യക്തമായി കാണിക്കുന്നില്ലെങ്കിൽ അതിനെ മാറ്റി പകരം ഒരു നിയോടൈപ്പിനെ അനുവദിക്കാൻ ICZN നു കഴിയും. ഉദാഹരണത്തിനു, ചീങ്കണ്ണി പോലുള്ള ആർചോസോരിയൻ ഉരഗമായ "Parasuchus hislopi" 1885ൽ premaxillary rostrum (part of the snout)ന്റെ അടിസ്ഥാനത്തിൽ വേർതിരിച്ച് ഹോളോടൈപ്പാക്കി. പക്ഷേ ഇതു അതിന്റെ അടുത്ത ബന്ധുക്കളുമായി വ്യതിരിക്തമാകാൻ ആവശ്യമായ തിരിച്ചറിയൽ ലക്ഷണമല്ല എന്ന് പിന്നീടു മനസ്സിലാക്കി. Texan paleontologist ആയ ശങ്കർ ചാറ്റർജി പുതിയ മുഴുവനുള്ള സ്പെസിമൻ നിർദ്ദേശിച്ചു. അന്താരാഷ്ട്രീയ ജന്തുശാസ്ത്ര നാമീകരണ കമ്മിഷൻ (International Commission on Zoological Nomenclature ) ഈ കേസ് പരിഗണിക്കുകയും തൃപ്തികരമെന്നു കണ്ട് അദ്ദേഹം നിർദ്ദേശിച്ച നിയോടൈപ്പ് അംഗീകരിക്കുകയും ചെയ്തു.. 


</doc>
<doc id="312795" url="https://ml.wikipedia.org/wiki?curid=312795" title="പല്ലിന്റെ ഇനാമൽ">
പല്ലിന്റെ ഇനാമൽ

പല്ലിന്റെ ഇനാമൽ മനുഷ്യന്റേയും, ചില മൽസ്യങ്ങൾ ഉൾപ്പെടെയുള്ള മറ്റനേകം ജന്തുക്കളുടേയും പല്ല് ഉണ്ടാക്കിയിരിക്കുന്ന പ്രധാനപ്പെട്ട 4 കലകളിൽ ഒന്നാണിത്. ക്രവുൺ എന്ന ഭാഗം ഉൾപ്പെടുന്ന ഭാഗവും പൊതിയുന്ന പൊതുവെ പുറത്തുകാണുന്ന പല്ലിന്റെ ഭാഗം. ഡെന്റിൻ, സിമെന്റം, ഡെന്റൽ പൾപ്പ് എന്നിവയാണ് പല്ലിന്റെ മറ്റു പ്രധാന കലകൾ. ഇതു ഒരു വെളുത്ത കുടപോലെ പല്ലിനെ സംരക്ഷിക്കുന്നു. പക്ഷേ, ഇത് വളരെ എലുപ്പത്തിൽ ദ്രവിക്കുകയും നശിക്കുകയും ചെയ്യും.


</doc>
<doc id="312801" url="https://ml.wikipedia.org/wiki?curid=312801" title="വാതക നിയമങ്ങൾ">
വാതക നിയമങ്ങൾ

വാതക നിയമങ്ങൾ 18ാം നൂറ്റാണ്ടിന്റെ അവസാനമാണ് വികസിപ്പിച്ചത്. ഒരു സാമ്പിളായ വാതത്തിന്റെ മർദ്ദം, വ്യാപ്തം, താപനില എന്നിവ തമ്മിൽ പരസ്പപരമുള്ള ബന്ധം കാണിക്കാൻ കഴിയും. ഇത് മറ്റ് എല്ലാ വാതകങ്ങളുടെ സ്വഭാവവുമായി സദൃശപ്പെടുത്താൻ കഴിയും. വാതകങ്ങൾ വൈവിധ്യമുള്ള സാഹചര്യങ്ങളിൽ ഏതാണ്ട് ഒരേപോലെയാണ് പെരുമാറുന്നത്. കാരണം വാതകങ്ങളെല്ലാം പരസ്പ്പരം അകന്ന് നിൽക്കുന്ന തന്മാത്രകളാൽ നിർമിതമാണ്. ആദർശവാതകങ്ങളുടെ equation of state ഗതിക സിദ്ധാന്തത്തിൽ നിന്നുണ്ടായതാണ്. ആദർശവാതക സൂത്രവാക്യത്തിന്റെ പ്രത്യേക പ്രത്യേകസാഹചര്യമായി മാത്രമാണ് മുൻപത്തെ വാതകനിയമങ്ങളെ ഇപ്പോൾ കണക്കാക്കുന്നത്.

ബോയിൽ നിയമം പറയുന്നന്തെന്നാൽ, സ്ഥിരോഷ്മാവിൽ ഒരു നിശ്ചിത പിണ്ഡം വാതകത്തിന്റെ വ്യാപ്തം അതിന്റെ മർദ്ദത്തിന് വിപരീത അനുപാതത്തിലായിരിക്കും.

ഗണിതപരമായി താഴെപ്പറയുന്ന രീതിയിൽ എഴുതാം.

ചാൾസ് നിയമപ്രകാരം, സ്ഥിരമർദ്ദത്തിൽ ഒരു നിശ്ചിത പിണ്ഡം വാതകത്തിന്റെ വ്യാപ്തം കെൽവിൻ സ്കെയിലിലുള്ള ഊഷ്മാവിന് നേർ ആനുപാതികമാണ്.

ഗണിതപരമായി,



</doc>
<doc id="312808" url="https://ml.wikipedia.org/wiki?curid=312808" title="നാഷണൽ വിമൻസ് ഫ്രണ്ട്">
നാഷണൽ വിമൻസ് ഫ്രണ്ട്

സ്ത്രീ ശാക്തീകരണം ലക്ഷ്യമിട്ട് ഇന്ത്യയിൽ പ്രവർത്തിക്കുന്ന ഒരു സ്ത്രീ സംഘടനയാണ് നാഷണൽ വിമൻസ് ഫ്രണ്ട്. 2009ലാണ് കേരളം, തമിഴ്നാട്, കർണാടക എന്നീ ദക്ഷിണേന്ത്യൻ സംസ്ഥാനങ്ങളിൽ സംഘടന പ്രവർത്തനമാരംഭിച്ചത്. പിന്നീട് ഉത്തരേന്ത്യൻ സംസ്ഥാങ്ങളിലും നാഷണൽ വിമൻസ് ഫ്രണ്ട് പ്രവർത്തനം വ്യാപിപ്പിച്ചു. സ്ത്രീ ശാക്തീകരണം ലക്ഷ്യമായുള്ള പരിപാടികൾ, സ്ത്രീകൾക്ക് നേരെയുള്ള അതിക്രമങ്ങൾക്കെതിരെയുള്ള കാമ്പയിൻ, നിയമ സഹായം തുടങ്ങിയ പ്രശ്നങ്ങളിൽ സംഘടന സാനിധ്യമറിയിച്ചിട്ടുണ്ട്. കർണാടകയിൽ നിന്നുള്ള ശാഹിദ അസ്‌ലം ആണ് ദേശീയ അധ്യക്ഷ.

2009മുതൽ കേരളത്തിലും പ്രവർത്തനമുണ്ട്. ഇതൾ എന്ന പേരിൽ ഒരു പ്രസിദ്ധീകരണവും കേരളത്തിൽ വിമൻസ് ഫ്രണ്ടിന്റെതായി പുറത്തിറങ്ങുന്നുണ്ട്.


</doc>
<doc id="312823" url="https://ml.wikipedia.org/wiki?curid=312823" title="രാമവർമ്മ കുലശേഖരൻ">
രാമവർമ്മ കുലശേഖരൻ

മധ്യകാല കേരളത്തിലെ ചേര പെരുമാൾ/കുലശേഖര രാജവംശത്തിന്റെ അവസാന ഭരണാധികാരിയായിരുന്നു കുലശേഖര പെരുമാൾ ചക്രവർത്തികൾ എന്നറിയപ്പെടുന്ന രാമവർമ്മ കുലശേഖരൻ (എ.ഡി. പതിനൊന്നാം നൂറ്റാണ്ടിന്റെ അവസാനത്തിൽ) ആറു കൊല്ലം മഹോദയപുരം ആസ്ഥാനമാക്കിയും ആറു വർഷം, കൊല്ലം ആസ്ഥാനമാക്കിയും ഇദ്ദേഹം ഭരണം നടത്തി. കുലശേഖര പരമ്പരയുടെ തുടക്കം കുറിച്ചത് ഇദ്ദേഹമാണ്. കൊല്ലം രാമേശ്വരം ശിലാലിഖിതത്തിൽ ഇദ്ദേഹത്തെപ്പറ്റി പരാമർശിച്ചിട്ടുണ്ട്. ചോളരെ സൈനികനീക്കത്തിലൂടെ നാഞ്ചിനാട്ടിൽ നിന്നും തുരത്തിയത് രാമവർമ്മ കുലശേഖരനാണ്. ഇരണിയിൽ കൊട്ടാരത്തിൽ വച്ചാണ് ഇദ്ദേഹം മരണപ്പെട്ടതെന്നു കരുതുന്നു. ശക്തനായ ചോള സാമ്രാജ്യത്തിനെതിരായ യുദ്ധങ്ങളിൽ അദ്ദേഹം വളരെ പ്രശസ്തനാണ്. രാമവർമ്മയുടെ രാജകീയ ഉത്തരവുകൾ കൊയിലാണ്ടിക്ക് സമീപമുള്ള പന്തലയാനി, ചങ്ങനാശ്ശേരിയ്ക്ക് സമീപമുള്ള പെരുന്ന, കൊല്ലം എന്നിവിടങ്ങളിൽ കാണാം.

മധ്യകാല കേരളത്തിന് മേൽ രാമവർമ്മയെപ്പോലെ ചേര പെരുമാളുകളുടെ രാഷ്ട്രീയ അധികാരം ചർച്ചാവിഷയമാണ്. ബ്രാഹ്മണ പ്രഭുവർഗ്ഗത്തിന്റെ പിന്തുണയുള്ള രാജവാഴ്ചയെന്നോ ധീരവും ദൃശ്യവുമായ ബ്രാഹ്മണ പ്രഭുവർഗ്ഗത്തിൻകീഴിലുള്ള ആചാരപരമായ രാജവാഴ്ചയെന്നോ ഇതിനെ വിശേഷിപ്പിച്ചിരിക്കുന്നു.


</doc>
<doc id="312827" url="https://ml.wikipedia.org/wiki?curid=312827" title="ജയസിംഹൻ">
ജയസിംഹൻ

വേണാട് 1200കളിൽ ഭരിച്ചിരുന്ന ഒരു രാജാവാണ് ജയസിംഹൻ. ഇദ്ദേഹത്തിന്റെ കാലത്ത് വേണാടിനെ പാണ്ഡ്യർ കീഴ്പ്പെടുത്തിയെന്നു ചില ശിലാരേഖകളിൽ നിന്നും മനസ്സിലാക്കാം. ജയസിംഹന്റെ പേരിൽ നിന്നാണു കൊല്ലത്തിനും പരിസരപ്രദേശങ്ങൾക്കും ജയസിംഹനാടെന്നും തുടർന്ന് ദേശിങ്ങനാടെന്നും പേരു ലഭിച്ചത്. ജയസിംഹന്റെ മരണം അദ്ദേഹത്തിന്റെ പുത്രന്മാരും അനന്തരവന്മാരും തമ്മിലുള്ള അധികാര കലഹത്തിനു വഴി വച്ചു. ഇതിൽ ഉമാദേവി രാജ്ഞിയിൽ ജയസിംഹനു ജനിച്ച രവിവർമ്മ കുലശേഖരനാണു വിജയം നേടാൻ കഴിഞ്ഞത്. 


</doc>
<doc id="312839" url="https://ml.wikipedia.org/wiki?curid=312839" title="ഹാൻവേലോസോറസ്">
ഹാൻവേലോസോറസ്

അന്ത്യ ക്രിറ്റേഷ്യസ് കാലത്ത് മംഗോളിയയിൽ ജീവിച്ചിരുന്ന ഒരു ദിനോസർ ആണ് ഹാൻവേലോസോറസ് . കവചമുള്ള ദിനോസറുകളിൽ പെട്ട അങ്കയ്ലോസൗർ ആണ് ഇവ . ഏകദേശം 29.3 അടി ആണ് നീളം കണക്കകിയിടുള്ളത്. ഇവയുടെ പൂർണ്ണമായ വർഗ്ഗീകരണം നടത്തിയിട്ടില്ല .

ഫോസ്സിൽ ആയി കിട്ടിയിടുള്ളത് പൂർണ്ണമായ തലയോട്ടി , കശേരുക്കൾ , വാരി എല്ലുക്കൾ , തോൾ പലക്ക , കവച്ചം എന്നിവയാണ് .



</doc>
<doc id="312842" url="https://ml.wikipedia.org/wiki?curid=312842" title="ലോകാരോഗ്യസംഘടനയുടെ അടിസ്ഥാന മരുന്നുകളുടെ മാതൃകാ പട്ടിക">
ലോകാരോഗ്യസംഘടനയുടെ അടിസ്ഥാന മരുന്നുകളുടെ മാതൃകാ പട്ടിക

ലോകാരോഗ്യസംഘടന നിർമ്മിച്ച അടിസ്ഥാന മരുന്നുകളുടെ മാതൃക പട്ടിക ആണ് ചുവടെ . ഈ പട്ടിക ആദ്യം പ്രസീദ്ധികരിക്കുന്നത് 1977 ൽ 204 മരുന്നുകളോടെ ആണ് . ഇത് എല്ലാ രണ്ടുവർഷം കൂടുപ്പോഴും പുതുകുന്നു. 2007 മുതൽ 12 വയസ് വരെ ഉള്ള കുട്ടികളുടെ മരുന്നിനു മറ്റൊരു പട്ടികയും പ്രസീദ്ധികരിച്ച് വരുന്നു.ഈ പട്ടികയുടെ 18-മത്തെ പതിപ്പ് ഏപ്രിൽ 2013-ൽ പ്രസീദ്ധികരിച്ചു. 

താഴെ കാണുന്ന പട്ടിക ഇതിന്റെ ഏപ്രിൽ 2015-ൽ നിർമ്മിച്ച19-മത്തെ പതിപ്പിനെ ആസ്പദമാക്കിയാണ്.

























































































































</doc>
<doc id="312848" url="https://ml.wikipedia.org/wiki?curid=312848" title="ആവർത്തനപ്പട്ടികയുടെ ചരിത്രം">
ആവർത്തനപ്പട്ടികയുടെ ചരിത്രം

അണു സംഖ്യ, ഇലക്ട്രോൺ വിന്യാസം, രാസസ്വഭാവം എന്നിവയുടെ അടിസ്ഥാനത്തിലുള്ള രാസമൂലകങ്ങളുടെ ക്രമീകരണമാണ് ആവർത്തനപ്പട്ടിക. മൂലകങ്ങൾ അവയുടെ അണുസംഖ്യ കൂടുന്നതിനനുസരിച്ചാണ് ആവർത്തനപ്പട്ടികയിൽ ക്രമീകരിച്ചിരിക്കുന്നത്. ഈ പട്ടികയുടെ അടിസ്ഥാനരൂപത്തിൽ, ചതുരക്കള്ളികളിൽ ആണ് മൂലകങ്ങളെ ക്രമീകരിച്ചിരിക്കുന്നു. ഇതിൽ നിരയെ പിരിയഡ് എന്നും, വരിയെ ഗ്രൂപ്പുകളെന്നും പറയുന്നു.

ആവർത്തനപ്പട്ടികയുടെ ചരിത്രം മൂലകങ്ങളുടെ രാസസ്വഭാവത്തെപ്പറ്റിയുള്ള അറിവിന്റെ ഒരു നൂറ്റാണ്ട് പഴക്കമുള്ള വളർച്ചയാണ് പ്രതിഫലിപ്പിക്കുന്നത്. ഇതിൽ ഏറ്റവും പ്രധാനപ്പെട്ട സംഭവം 1869ൽ ആണ് നടന്നത് ദിമിത്രി മെന്റലിയേവ് ആവർത്തനപ്പട്ടിക പ്രസിദ്ധീകരിച്ചത് അന്നാണ്. അദ്ദേഹം ശാസ്ത്രജ്ഞന്മാരായ ആന്റോയ്ൻ-ലൗറന്റ് ഡി ലാവോസിയേ, ജോൺ ന്യൂലാന്റ്സ് എന്നിവരുടെ കണ്ടുപിടിത്തങ്ങളുടെ അടിസ്ഥാനശിലയിലാണ് തന്റെ മഹത്തായ ആവർത്തനപ്പട്ടിക രൂപീകരിച്ചത്.

പ്രാദേശികമായി ലഭിച്ചിരുന്നതിനാലും, താരതമ്യേനെ കുഴിച്ചെടുക്കാൻ എളുപ്പമായതിനാലും പ്രകൃത്യായുള്ള മൂലകങ്ങളായ സ്വർണം, വെള്ളി, ചെമ്പ് എന്നിവയെപ്പറ്റി പുരാതനകാലം തൊട്ടേ അറിയാം. എങ്കിലും നിശ്ചിത എണ്ണം മൂലകങ്ങളിൽ നിന്നുമാണ് എല്ലാം ഉണ്ടായിരിക്കുന്നത് എന്ന സങ്കൽപ്പം ഏകദേശം 330 ബി. സി. ഇ യിലാണ് രൂപപ്പെടുന്നത്. ഗ്രീക്ക് തത്ത്വചിന്തകനായ അരിസ്റ്റോട്ടിൽ പ്രസ്താവിച്ചത് എല്ലാം നിർമ്മിച്ചിരിക്കുന്നത് ഒന്നോ അതിലധികമോ roots കൊണ്ടാണെന്നാണ്. എന്നാൽ ഈ ആശയം ആദ്യമായി നിർദ്ദേശിച്ചത് സിസിലിയൻ തത്ത്വചിന്തകനായ എമ്പെഡോക്കിൾസ് ആണ്. നാല് roots കളായ ഭൂമി, ജലം, വായു, അഗ്നി എന്നിവയെ പ്ലേറ്റോ പിന്നീട് മൂലകങ്ങൾ എന്ന് പുനർനാമകരണം ചെയ്തു. അരിസ്റ്റോട്ടിൽ, പ്ലേറ്റോ എന്നിവർ മൂലകത്തിന്റെ ആശയം അവതരിപ്പിച്ചപ്പോൾ അവരുടെ ആശയങ്ങൾ ദ്രവ്യത്തിന്റെ പ്രകൃതത്തെക്കുറിച്ച് മനസ്സിലാക്കുന്നതിന് സഹായിച്ചില്ല.

1789 ൽ എഴുതി ആദ്യം രചിച്ച രചയിതാവ് റോബർട്ട് കെർ രസതന്ത്രത്തെക്കുറിച്ചുള്ള ആദ്യത്തെ ആധുനിക പാഠപുസ്തകമായി ലാവോസിയേഴ്സ് ട്രെയ്റ്റ് എലെമെന്റെയർ ഡെ ചിമ്മി (രസതന്ത്രം). രാസപ്രവർത്തനത്തിലൂടെ ലളിതമായ പദാർത്ഥങ്ങളെ വിഭജിക്കാൻ കഴിയാത്ത വസ്തുവായി ലാവോസിയർ നിർവചിച്ചു. [6] ഈ ലളിതമായ ഒരു നിർവ്വചനം ഒരു നൂറ്റാണ്ടുവരെ പ്രവർത്തിച്ചു, ഉപകണീയ കണങ്ങളുടെ കണ്ടെത്തൽ വരെ നിലനിന്നു. ലാവോസിയറുടെ പുസ്തകത്തിൽ ലാവോസിയർ വിശ്വസിക്കപ്പെടുന്ന ലളിതമായ വസ്തുക്കളുടെ ഒരു ലിസ്റ്റ് അടങ്ങിയതാണ്. അതിൽ ഓക്സിജൻ, നൈട്രജൻ, ഹൈഡ്രജൻ, ഫോസ്ഫറസ്, മെർക്കുറി, സിങ്ക്, സൾഫർ എന്നിവ ഉൾപ്പെടുന്നു. ലാവോസിയർ ലിസ്റ്റിലും 'ലൈറ്റ്', 'കലോറിക്' എന്നിവയും ഉൾപ്പെട്ടിരുന്നു. അത് അന്നത്തെ ഭൗതികസസ്യങ്ങളാണെന്ന് വിശ്വസിക്കപ്പെട്ടു. ഈ പദാർത്ഥങ്ങളെ ലോഹങ്ങളുടെയും ലോഹങ്ങളിലേയും വസ്തുക്കളായിട്ടാണ് അദ്ദേഹം തരംതിരിച്ചിരിക്കുന്നത്. ലാവോസിയറുടെ പുതിയ വെളിപ്പെടുത്തലുകളെ വിശ്വസിക്കാൻ പല പ്രമുഖ രസതന്ത്രക്കാരും വിസമ്മതിച്ചെങ്കിലും, യുവതലമുറയെ ബോധ്യപ്പെടുത്താൻ എലിമെന്ററി ട്രീറ്റ് ആണ് നല്ലത്. എന്നിരുന്നാലും, ലാവോസിയറുടെ മൂലകങ്ങളുടെ വിശദീകരണത്തിൽ പൂർണതയില്ല, കാരണം അവ അവയിൽ ലോഹങ്ങളും ലോഹങ്ങളും മാത്രമാണ്.

1817ൽ ജൊഹാൻ വൂൾഫ് ഗാങ് ഡൊബെറൈനർ മൂലകങ്ങളെ വർഗ്ഗീകരിക്കാനുള്ള പ്രഥമശ്രമങ്ങളിലൊന്നിന്. തുടക്കമിട്ടു. 1829ൽ അദ്ദേഹത്തിന് ചില മൂലകങ്ങളെ മൂന്നെണ്ണമുള്ള കൂട്ടങ്ങളാക്കാൻ കഴിയുമെന്ന് കണ്ടെത്തി. ഓരോ കൂട്ടത്തിന്റെയും അംഗങ്ങളുടെ സ്വഭാവങ്ങൾ ബന്ധപ്പെട്ടവയായിരുന്നു. അദ്ദേഹം അതിനെ ത്രികങ്ങൾ എന്നു വിളിച്ചു. ഡൊബെറൈനർ വർഗ്ഗീകരിച്ച ഏതാനും ത്രികങ്ങൾ:
ത്രികങ്ങളിലെല്ലാം നടുവിലെ മൂലകത്തിന്റെ ആറ്റോമിക ഭാരം ഏകദേശം മറ്റ് രണ്ട് മൂലകങ്ങളുടെ ആറ്റോമിക ഭാരങ്ങളുടെ ശരാശരിയായിരിക്കും.

1864ൽ, ഇംഗ്ലീഷ് രസതന്ത്രജ്ഞനായ ജോൺ ന്യൂലാന്റ്സ് ഭൗതികസ്വഭാവങ്ങളുടെ അടിസ്ഥാനത്തിൽ അറിയപ്പെടുന്ന 62 മൂലകങ്ങളെ 7 കൂട്ടങ്ങളാക്കി തരംതിരിച്ചു.

അദ്ദേഹം മൂലകങ്ങളെ അവയുടെ ആറ്റോമിക ഭാരത്തിന്റെ ആരോഹണക്രമത്തിലാണ് ക്രമീകരിച്ചത്. ഓരോ എട്ടാമത്തെ മൂലകവും ആദ്യത്തെ മൂലകത്തിന്റെ സ്വഭാവം കാണിക്കുന്നു എന്ന് അദ്ദേഹം കണ്ടെത്തി. ഈ ആവർത്തനസ്വഭാവം സംഗീത്തിലെ പോലെയാണ്. അദ്ദേഹം ഇത് "അഷ്ടകനിയമം" എന്ന പേരിൽ "കെമിസ്റ്റ്രി ന്യൂസിൽ" പ്രസിദ്ധീകരിച്ചു. 

റഷ്യൻ രസതന്ത്രജ്ഞനായ ദിമിത്രി മെന്റലീവാണ് ഇന്ന് ഉപയോഗിക്കുന്ന ആവർത്തനപ്പട്ടികയോടു സാമ്യമുള്ള ആവർത്തനപ്പട്ടിക ആദ്യമായി നിർമ്മിച്ചത്. മെന്റലീവ് മൂലകങ്ങളെ അവയുടെ ആറ്റോമിക ഭാരത്തിന്റെ അടിസ്ഥാനത്തിലും മോളാർ പിണ്ഡത്തോടു യോജിക്കുന്ന തരത്തിലും ക്രമീകരിച്ചു. അദ്ദേഹം തന്റെ നീണ്ട ട്രെയിൻ യാത്രകളിൽ അറിയപ്പെടുന്ന മൂലകങ്ങളുടെ വ്യത്യസ്തതരം കാര്യങ്ങളെഴുതിയ ചീട്ടുകളുപയോഗിച്ച് 'chemical solitaire' കളിച്ചിരുന്നുവെന്ന് പറയപ്പെടുന്നു. 1869 മാർച്ച് 6 ന് ഔപചാരികമായി റഷ്യൻ കെമിക്കൽ സൊസൈറ്റിക്കു മുൻപിൽ The Dependence Between the Properties of the Atomic Weights of the Elements എന്ന പ്രബന്ധമവതരിപ്പിച്ചു. 1869 ൽ പട്ടിക പ്രസിദ്ധമായ ഒരു റഷ്യൻ ജേണലിൽ പ്രസിദ്ധീകരിച്ചു. ജർമൻ ജേണലായ Zeitschrift für Chemie ൽ ഇത് പുനഃപ്രസിദ്ധീകരിച്ചു.
ഇതിൽ മെന്റലീവ് പ്രസ്താവിക്കുന്നവ :




</doc>
<doc id="312856" url="https://ml.wikipedia.org/wiki?curid=312856" title="കൊളോയിഡ്">
കൊളോയിഡ്

ശ്ലേഷ്മലം

കൊളോയിഡ് എന്നാൽ മറ്റൊരു പദാർഥത്തിൽ വിതരണം ചെയ്യപ്പെട്ട് മുങ്ങിക്കിടക്കുന്ന സൂക്ഷ്മകണങ്ങൾ ചെർന്ന വസ്തു. ചിലസമയത്ത് വിത്രണം ചെയ്യപ്പെട്ട വസ്തുക്കളുടെ തരികളേയും കൊളോയിഡ് എന്നു വിവക്ഷിക്കുന്നു. 

ലായനിയിലെ ലായകവും ലേയവും പോലെ ഒരേ പോലെ ചേർന്നല്ല കൊളോയിഡിൽ കിടക്കുന്നത്. ഒരു കൊളോയിഡിൽ സംയുക്തത്തിൽ തരികൾ പെട്ടെന്ന് അടിയുന്നില്ല

ഇത്തരം വിതരണം ചെയ്യപ്പെട്ട തരികൾക്ക് 1 മുതൽ 1000 നാനോമീറ്റർ വരെ വ്യാസം ഉണ്ടായിരിക്കും. ഒരു പ്രകാശ സൂക്ഷ്മദർശിനിയിൽ ഇത്തരം തരികൾ വളരെ നന്നായി കാണാനാകും. എന്നാൽ, ഇതിലും താഴെ വലിപ്പമുള്ളവയെ (ആരം <250 nm നു താഴെയുള്ളവ) അതിസൂക്ഷ്മദർശിനിയോ ഇലക്ട്രോൺ മൈക്രോസ്കോപ്പോ ഉപയൊഗിച്ചേ കാണാനാകൂ. കൊലോയിഡുകളെപ്പറ്റി പഠിക്കുന്നതിന് interface and colloid science ഉപയുക്തമാണ്. സ്കോട്ലാൻഡിലെ ശാസ്ത്രജ്ഞനായിരുന്ന തോമസ് ഗ്രഹാം 1861ൽ ആയിരുന്നു ഇത്തരം കൊളോയിഗ്ഗഡിനെപ്പറ്റിയുള്ള പഠനം നടത്തിയത്. 
ചില കൊളോയിഡുകൾ ടിൻഡാൽ എഫ്ഫെൿറ്റ് കാരണം അർദ്ധതാര്യമാണ്. ഇതിനു കാരണം അതിലെ തരികളിൽ പ്രകാശം തട്ടി ചിതറുന്നതാണ്. 
കൊളോയിഡിൽ അടങ്ങിയ തരികൾ വളരെച്ചെറുതായതിനാലും അവയെ ചിലപ്പോൾ ലായനികളായി ധരിച്ചുവരുന്നു. അവയെ വേർതിരിച്ചു കാണാൻ അവയുടെ ഭൗതിക രാസിക ഗുണങ്ങളും ചലനരീതികളും ആണ് അടിസ്ഥാനമാക്കിയിരിക്കുന്നത്. ഉദാഹരണത്തിന് ഒരു കൊളോയിഡ് ഒരു ദ്രാവകത്തിൽ ഒരു ഖരവസ്തു വിതരണം ചെയ്തുകിടക്കുകയാണെങ്കിൽ ഒരു നേർത്ത സ്തരത്തിലൂടെ വൃതിവ്യാപനം ചെയ്യിക്കാൻ ശ്രമിച്ചാൽ അതിലെ ഖരതരികൾ സ്തരത്തിലൂടെ കടന്നുപൊകില്ല. യഥാർഥ ലായനിയാണെങ്കിൽ അതിലെ ലയിച്ച തരികളും അയോണുകളും ഈ പാളിയിലൂടെ കടന്നുപോയേനെ. കാരണം കൊളോയിഡൽ തരികൾക്ക് അവയുടെ വലിപ്പത്തേക്കാൾ ചെറിയ ദ്വാരങ്ങളുള്ള പാളിയിലൂടെ കടന്നുപോകാൻ കഴിയില്ല. അരിക്കൽ ശക്തികൂടിയ അതിസൂക്ഷ്മ സുഷിരങ്ങളുള്ള സ്തരത്തിലൂടെ പുറത്തുവരുന്ന കൊളോയിഡൽ ദ്രാവകത്തിൽ വളരെക്കുറവു ഗാഢതമാത്രമേ ഉണ്ടാവൂ. യഥാർഥത്തിൽ ലയിച്ച ലായനിയിലെ അളന്ന ഗാഢത കൊളോയിഡൽ തരികളിൽനിന്നും അവയെ വേർതിരിക്കാൻ ഉപയോഗിച്ച പരീക്ഷണസാഹചര്യത്തെ ആശ്രയിച്ചിരിക്കുന്നു. ഇത് Al, Eu, Am, Cm, ജൈവവസ്തുക്കൾ എന്നിവയുടെ ലയനത്തെപ്പറ്റിയുള്ള പഠനത്തിൽ പ്രധാനമാണ്.
കൊളോയിഡുകളെ താഴെപ്പറയുന്ന രീതിയിൽ തരംതിരിച്ചിരിക്കുന്നു: 
ജലത്തിൽ വിതരണംചെയ്തുകിടക്കുന്ന ജലാദേശമുള്ള പോളിമറുകൾ തരികളായുള്ള കൊളോയിഡുകൾ ആണിവ. ജലത്തിൽ വ്യാപിച്ചുകിടക്കുന്ന കൊളോയിഡ് തരികൾ ഒരു ഹൈഡ്രോകൊളോയിഡിൽ കാണപ്പെടുന്നു.

താഴെപ്പറയുന്ന ശക്തികൾ കൊളോയിഡ് തരികളുമായി പ്രതിപ്രവർത്തിക്കുന്നു.


കൊളോയിഡുകൾ നിർമ്മിക്കൻ രണ്ട് പ്രധാന വഴികളുണ്ട്:

ഒരു കൊളോയിഡൽ വ്യവസ്ഥയുടെ സന്തുലനം അതിലടങ്ങിയ തരികൾ സന്തുലനാവസ്ഥയിൽ ആയിരിക്കുന്ന അവസ്ഥയാണ്.

ഭൗതികശാസ്ത്രത്തിൽ കൊളോയിഡുകൾ ആറ്റങ്ങൾക്ക് ഒരു മാതൃകാ സംവിധാനമാണ്. മൈക്രോമീറ്റർ സ്കയിലിലുള്ള കൊളോയിഡൽ തരികൾ ഒപ്റ്റിക്കൽ സങ്കേതങ്ങൾ കൊണ്ട് വളരെ എളുപ്പം കാണാനാകും. പദാർഥത്തിന്റെ ഘടനയും സ്വഭാവവും

കണങ്ങളുടെ നന്നായി ക്രമീകരിക്കപ്പെട്ട രൂപമാണ് കൊളോയിഡൽ ക്രിസ്റ്റലുകൾ. ചില രത്നങ്ങൾ ഈ രീതിയിൽ പ്രകൃതിയിൽ ഉണ്ടാകുന്നുണ്ട്.

രാസഗ്നികളെപ്പറ്റിയുള്ള വിജ്ഞാനം വികസിക്കുന്നതിനു മുൻപ് കൊളോയിഡുകൾ രാസാഗ്നികളുടെ പ്രവർത്തനങ്ങൾക്കുവേണ്ട പ്രധാന ഘടകമാണെന്നാണ് കരുതിയിരുന്നത്.

പ്രകൃതിയിൽ ഉപരിതലജലത്തിലെ (കടൽജലം, തടാകങ്ങൾ, നദികൾ, ശുദ്ധജലസ്രോതസ്സുകൾ ) വിവിധ മാലിന്യങ്ങളെ വഹിച്ചുകൊണ്ടുപോകുന്നതിനുള്ള മാധ്യമമായി കൊളോയിഡ് സേവനം ചെയ്യുന്നുണ്ട്. ഇതുകൂടാതെ, ഭൂഗർഭജലം സുഷിരമുള്ള പാറകളിലൂടെ (ചുണ്ണാമ്പുകല്ലുകൾ, മണൽക്കല്ലുകൾ, ഗ്രാനൈറ്റ്) ഒഴുകുമ്പോഴും ഇങ്ങനെ മാലിന്യങ്ങളുടെ പ്രവാഹം കൊളോയിഡൽ സഹായത്താൽ നടക്കുന്നു. ഭാരമുള്ള ലോഹങ്ങൾ ഇത്തരം കൊളോയിഡുകളിൽ ചേർന്ന് ജലത്തിലൂടെ എളുപ്പം പ്രവഹിക്കുന്നു. വിവിധതരം കൊളോയിഡുകൾ തിരിച്ചറിഞ്ഞിട്ടുണ്ട്. അകാർബണിക കൊളോയിഡുകൾ (ചെളി തരികൾ, സിലിക്കേറ്റുകൾ, ഇയൺ ഓക്സിഹൈഡ്രോക്സൈഡുകൾ) കാർബണിക കൊളോയിഡുകൾ (ഹൂമിക് ആസിഡ്, എന്നിങ്ങനെ പലതരം. ഘനലോഹങ്ങൾ അവയുടെ ശുദ്ധമായ കൊളോയിഡുകൾ രൂപപ്പെടുത്തുമ്പോൾ അവയെ എയ്ജൻ കൊളോയിഡുകൾ എന്നു പറയുന്നു. അമേരിക്കയിലെ നെവാഡ ആണവപരീക്ഷണസ്ഥലത്തു നിന്നും പുറത്തു വന്ന പ്ലൂട്ടോണിയം കൊളോയിഡു വഴി ദൂരസ്ഥലങ്ങളിലെത്തപ്പെട്ടു. ശുദ്ധജലത്തിൽ കാണപ്പെടുന്ന ചെറു കാർബണിക കൊളോയിഡുകളെപ്പറ്റിയും അവ്യുടെ പ്രവർത്തനങ്ങളെപ്പറ്റിയും നമുക്ക് കുറച്ച് അറിവേ ഉള്ളൂ.


</doc>
<doc id="312861" url="https://ml.wikipedia.org/wiki?curid=312861" title="കൊളോയിഡൽ സ്വർണ്ണം">
കൊളോയിഡൽ സ്വർണ്ണം

കൊളോയിഡൽ സ്വർണ്ണം ജലം പോലുള്ള ദ്രാവകത്തിലുള്ള സ്വർണ്ണത്തിന്റെ വളരെച്ചെറിയ നാനോ തരികൾ ചേർന്ന കൊളോയിഡൽ സസ്പെൻഷൻ ആണിത്. ഈ ദ്രാവകത്തിലെ തരികൾ 100 നാനോ മീറ്ററിൽ താഴെയാണു വലിപ്പമെങ്കിൽ ഈ കൊളോയിഡ് കടുത്ത ചുവപ്പുനിറവും ഇതിൽ കൂടുതൽ വലിയ തരികളാാണെങ്കിൽ ദ്രാവകം പർപ്പിൾ നിറമോ നീലനിറമോ ആയിരിക്കും. ഇത്തരം സ്വർണ്ണത്തിന്റെ നാനോ തരികൾക്ക് സ്വന്തമായ പ്രകാശിക, ഇലക്ട്രോണിക, തന്മാത്രാ സ്വഭാവങ്ങൾ ഉള്ളതിനാൽ അവയെ വളരെ വിപുലമായ ഗവേഷണങ്ങൾക്ക് വിധേയമാക്കാറുണ്ട്. ഇലക്ട്രോൺ മൈക്രോസ്കോപ്പി, ഇലക്ട്രോണിക്സ്, നാനോടെക്നോളജി, പദാർഥശാസ്ത്രം തുടങ്ങിയ മേഖലകളിൽ ഇതിന് വളരെയധികം ഉപയോഗക്ഷമതയുണ്ട്.
കൊളോയിഡൽ സ്വർണ്ണ തരികളുടെ സ്വഭാവങ്ങൾ മിക്കവാറും അവയുടെ വലിപ്പത്തെയും രൂപത്തെയും ആശ്രയിച്ചാണിരിക്കുന്നത്. ഉദാഹരണത്തിനു, ഉരുണ്ടു നീണ്ട റോഡു പോലുള്ള തരികൾക്ക് തിരശ്ചീനവും നീണ്ടതുമായ അവശോഷണ ഉന്നതിയുണ്ടാായിരിക്കും അതുപോലെ രൂപത്തിന്റെ അനിസോട്രോപ്പി അവയുടെ സ്വയമുള്ള ഒത്തുചേരലിനെ ബാധിക്കുന്നു.

ബ്ലോക്ക് കോപോളിമർ - മീഡിയേറ്റഡ് രീതി===


</doc>
<doc id="312865" url="https://ml.wikipedia.org/wiki?curid=312865" title="ലേസർ അബ്ലേഷൻ">
ലേസർ അബ്ലേഷൻ

ലേസർ അബ്ലേഷൻ എന്നാൽ ലേസർ കിരണങ്ങളുപയോഗിച്ച് ഒരു ഖരവസ്തുവിന്റെയോ അല്ലെങ്കിൽ ദ്രാവകത്തിന്റെയോ പ്രതലത്തിൽ നിന്നും വസ്തുക്കൾ (പുറം പാളിയും മറ്റും) നീക്കംചെയ്യുന്നതാണ്. ഇവിടെ ലേസർ രശ്മി ആ പ്രതലത്തിലൂടെ പായിക്കുന്നു. താഴ്ന്ന ലേസർ പ്രവാഹത്തിൽ ലേസർ ഊർജ്ജം സ്വീകരിച്ച് വസ്തു ചൂടുപിടിക്കുകയും ബാഷ്പമാകുകയോ ഉല്പതനം നടക്കുകയോ ചെയ്യുന്നു. എന്നാൽ വളരെ ഉയർന്ന ലേസർ പ്രവാഹത്തിൽ വസ്തു പ്ലാസ്മയായി മാറുന്നു. സ്പന്ദിത ലേസർ ഉപയോഗിച്ചണ് സാധാരണ ഈ പ്രവർത്തനം നടത്തുക. എന്നാൽ, ലേസർ ശക്തി കൂട്ടുകയണെങ്കിൽ നിരന്തരതരംഗ ലേസർ കിരണം ഉപയോഗിച്ചും ലേസർ അബ്ലേഷൻ സാദ്ധ്യമാണ്. 
ലേസർ ഊർജ്ജത്തെ absorb ചെയ്യുന്നതിന്റെ അളവിനെയും അതുവഴി ഒരു ലേസർ പൾസ് വസ്തുവിനെ നീക്കുന്നതിന്റെ അളവിനേയും ചില ഘടകങ്ങൾ ബാധിക്കുന്നുണ്ട്. ആ വസ്തുവിന്റെ പ്രകാശിക പ്രത്യേകതകളും ലേസർ തരംഗദൈർഘ്യവും പൾസ് നീളവും ആണവ. ലക്ഷ്യത്തിൽ നിന്നും അബ്ലേറ്റു ചെയ്ത വസ്തുവിന്റെ ദ്രവ്യമാനം ലേസർ പൾസിനു ആനുപാതികമായി അബ്ലേഷൻ അളവ് എന്നാണു പറയുന്നത്. 

ലേസർ പസ്പന്ദനങ്ങൾ അവയുടെ സ്പന്ദനനിരക്കിനനുസരിച്ച് വലിയ വൈവിധ്യം കാണിക്കുന്നുണ്ട്. അവയുടെ സ്പന്ദനനിരക്ക് മില്ലിസെക്കൻഡു മുതൽ ഫെംറ്റോ സെക്കന്റു വരെ ആവാം. ഇതിനെ കൃത്യമായി നിയന്ത്രിക്കാവുന്നതാണ്. ഇത്, ലേസർ അബ്ലേഷനെ ഗവേഷണത്തിലും വ്യവസായത്തിലും വളരെ വിലപ്പെട്ടതാക്കുന്നു.

ഏറ്റവും സാധാരണമായ ലേസർ അബ്ലേഷന്റെ പ്രയോഗം നിയന്ത്രിതമായ രീതിയിൽ ഖരവസ്തുവിന്റെ പ്രതലത്തിൽനിന്നും പദാർഥത്തെ നിർമ്മൂലനം ചെയ്യുകയാകുന്നു. ലെസർ കൊണ്ടുള്ള തുളയിടൽ ഒരു ഉദാഹരണമാണ്. വളരെ കട്ടിയുള്ള വസ്തുക്കളിൽ ആഴമുള്ളതും വളരെച്ചെറിയതുമായ തുളകൾ ഇറ്റാൻ സ്പന്ദിത ലേസർ ഉപയുകതമാൺ`. വളരെ ചെറിയ ലേസർ സ്പന്ദനങ്ങൾക്ക് വളരെവേഗം വസ്തുക്കളെ നീക്കാൻ കഴിയും. ആ സമയം ചുറ്റുപാടുമുള്ള വസ്തു വളരെക്കുറച്ചേ ചൂട് വലിച്ചെടുക്കൂ. ആയതിനാൽ പല്ലിന്റെ ഇനാമൽ പോലുള്ള മൃദുവോ ചൂടിനോട് കൂടുതൽ സെൻസിറ്റീവ് ആയതോ ആയ വസ്തുക്കളിൽ ലേസർ ഉപയോഗിച്ചു തുളയിടാൻ കഴിയും. ലോഹങ്ങളുടേയും ലോഹ ഓക്സൈഡുകളുടേയും ലോഹ കാർബൈഡുകളുടേയും നാനോ തരികൾ നിർമ്മിക്കാൻ ഗവേഷകരും മറ്റും ലേസർ അബ്ലേഷനും വാതക സാന്ദ്രീകരണവും ഉപയോഗിച്ചുവരുന്നുണ്ട്.
ജീവശാസ്ത്രത്തിൽ ലേസർ അബ്ലേഷന് വലിയ സാധ്യതകൾ ഉണ്ട്. ഇതുപയോഗിച്ചു പേശികളേയും നാഡികളേയും നശിപ്പിക്കാൻ കഴിയും. 

ലേസർ അബ്ലേഷൻ ഉപയോഗിച്ച് കാൻസർ പോലെയോ അതുപോലുള്ള മുഴകളും മറ്റും നശിപ്പിക്കാൻ കഴിയും. തൈറോയിഡിലെ ചെറുമുഴകളും മറ്റും നശിപ്പിക്കാൻ ഇന്നു ഉപയൊഗിച്ചുവരുന്നു. അതുപോലെ കരളിലെ കാൻസർ ബാധിത ഭാഗങ്ങൾ ഈ രീതിയിൽ നശിപ്പിച്ചുവരുന്നു.



</doc>
<doc id="312908" url="https://ml.wikipedia.org/wiki?curid=312908" title="ആഗ്നസ് മോ">
ആഗ്നസ് മോ

അഗ്നസ് മോനിക്ക മുൾജോട്ടോ (ജനനം: ജൂലൈ 1, 1986) ഒരു ഇന്തോനേഷ്യൻ ഗായിക, ഗാനരചയിതാവ്, അഭിനേത്രി എന്നീ നിലകളിൽ പ്രശസ്തയാണ്. തൊഴിൽപരമായി അവർ ആഗ്നസ് മോ എന്നറിയപ്പെടുന്നു. ജക്കാർത്തയിൽ ജനിച്ച അവർ മൂന്ന് കുട്ടികളുടെ ആൽബങ്ങൾ പുറത്തിറക്കുകയും  നിരവധി കുട്ടികളുടെ ടെലിവിഷൻ പരിപാടികളുടെ അവതാരികയാകുകയും ചെയ്തു.


</doc>
<doc id="312927" url="https://ml.wikipedia.org/wiki?curid=312927" title="കോൺസ്റ്റാന്റിനോപ്പിളിന്റെ പതനം">
കോൺസ്റ്റാന്റിനോപ്പിളിന്റെ പതനം

കിഴക്കൻ റോമാ സാമ്രാജ്യത്തിന്റെ (ബൈസന്റൈൻ സാമ്രാജ്യം) തലസ്ഥാനമായ കോൺസ്റ്റാന്റിനോപ്പിൾ (ഇന്നത്തെ ഇസ്താംബുൾ) ഓട്ടൊമൻ തുർക്കികൾ 1453ൽ കീഴടക്കിയ സംഭവമാണ് ചരിത്രത്തിൽ കോൺസ്റ്റാന്റ്നോപ്പിളിന്റെ പതനം എന്ന പേരിൽ അറിയപ്പെടുന്നത്. സുൽത്താൻ മുഹമ്മദ്‌ രണ്ടാമന്റെ നേതൃത്വത്തിലെത്തിയ തുർക്കി സൈന്യം 53 ദിവസത്തെ ഉപരോധത്തിന് ശേഷം മേയ് 29ന് കോൺസ്റ്റാന്റ്നോപ്പിൾ കീഴടക്കി. ഇതോടെ ബൈസാന്റിയൻ സാമ്രാജ്യത്തിന് അന്ത്യം സംഭവിച്ചു. ലോക ചരിത്രത്തെ വഴിതിരിച്ചുവിട്ട സംഭവങ്ങളിൽ ഒന്നാണ് ഈ കീഴടക്കൽ

കോൺസ്റ്റാൻ്റിനോപ്പിൾ കീഴടക്കുവാനുളള.

onnulla

</doc>
<doc id="312936" url="https://ml.wikipedia.org/wiki?curid=312936" title="ഹംസ">
ഹംസ

പ്രവാചകൻ മുഹമ്മദിന്റെ പിതൃവ്യനും പ്രമുഖ സ്വഹാബിമാരിൽ ഒരാളുമാണ് ഹംസ (Hamza). പൂർണ്ണ നാമം ഹംസ ഇബ്ൻ അബ്ദുൽ മുത്വലിബ് (Hamza ibn ‘Abdul-Muttalib / ). (ജനനം AD.566 - മരണം AD.625) ആദ്യഘട്ടത്തിൽ ഇസ്‌ലാം സ്വീകരിച്ച വ്യക്തികളിൽ ഒരാളാണിദ്ദേഹം. ധീരത കൊണ്ടും പോരാട്ട വീര്യം കൊണ്ടും "അല്ലാഹുവിന്റെ സിംഹം" () എന്ന വിശേഷണത്തിന് അർഹനായിരുന്നു. ഉഹ്‌ദ് യുദ്ധത്തിൽ രക്തസാക്ഷ്യം വരിച്ചതോടെ "രക്തസാക്ഷികളുടെ നേതാവ്" ("Chief of the Martyrs"). എന്ന വിശേഷണം പ്രവാചകൻ മുഹമ്മദ്‌ ഇദ്ദേഹത്തിന് നൽകുകയുണ്ടായി.

അബ്ദുൽ മുത്തലീബിന്റെ അവസാനത്തെ പുത്രനായിരുന്നു ഹംസ.

ഹംസ മൂന്നു പ്രാവശ്യം വിവാഹം ആറു കുട്ടികളും ഉണ്ടായിരുന്നു [2]:. 3
3. ഖ്വള  ബിൻത് ഖവ്വായ്സ്

1. ഉമ്മാമ ബിൻത് ഹംസ , സലാമ  ഇബ്ൻ അബി സല്ലമയുടെ ഭാര്യാ

2. അമീർ ഇബ്നു ഹംസ

3. യാലല്ല  ഇബ്നു ഹംസ

4 .ഉംറ  ഇബ്നു ഹംസ

5. കുട്ടിക്കാലം മരിച്ചു രണ്ടു പുത്രിമാർ.

ഉഹ്‌ദ് യുദ്ധത്തിൽ സൈന്യാധിപൻ കൂടിയായിരുന്ന ഹംസയെ ലക്ഷ്യമിട്ട് ഖുറൈശികൾ തയ്യാറാക്കിയ വഹ്ശി എന്ന എത്യോപിയൻ അടിമയുടെ ചാട്ടുളി പ്രയോഗത്തിൽ AD.625 മാർച്ച്‌ 22ന് (ഹിജ്റ വർഷം 3 ശവ്വാൽ 3) 59 വയസ്സിൽ രക്തസാക്ഷ്യം വരിച്ചു.

അദ്ദേഹം യുദ്ധത്തിൽ പ്രവാചകന്റെ മുന്നിൽ ആയിരുന്നു .അദ്ദേഹത്തിന്റെ കയ്യിൽ രണ്ടു വാളുകൾ ഉണ്ടായിരുന്നു .അദ്ദേഹം ഉറക്കെ പറയുന്നുണ്ടായിരുന്നു "ഞാൻ അല്ലാഹുവിന്റെ സിംഹം ആകുന്നു!" [2]: 6


</doc>
<doc id="312946" url="https://ml.wikipedia.org/wiki?curid=312946" title="രവിവർമ്മ കുലശേഖരൻ">
രവിവർമ്മ കുലശേഖരൻ

വേണാടിന്റെ ഒരു ഭരണാധികാരിയായിരുന്നു രവിവർമ്മ കുലശേഖരൻ (1299 - 1314). സംഗ്രാമധീരൻ എന്ന പേരിൽ പ്രശസ്തനായ ഇദ്ദേഹം പാണ്ഡ്യദേശത്തെ യുദ്ധത്തിൽ തോൽപ്പിക്കുകയും വൈഗാനദിയുടെ തീരത്ത് വച്ച് ചക്രവർത്തിയായി കിരീടധാരണം നടത്തുകയും ചെയ്തു. രവിവർമ്മ എഴുതിയ സംസ്കൃതനാടകമാണ് പ്രദ്യുമ്നാഭ്യുദയം. ശ്രീരംഗം ശാസനത്തിൽ ഇദ്ദേഹത്തെപ്പറ്റി പ്രതിപാദിച്ചിട്ടുണ്ട്. 'ദക്ഷിണഭോജൻ' എന്നും വിശേഷിപ്പിക്കപ്പെട്ട രവിവർമ്മ കുലശേഖരൻ പത്മനാഭസ്വാമിക്ഷേത്രത്തിലേക്ക് ഒരു സ്വർണ്ണകലശം കാഴ്ചവയ്ക്കുകയുണ്ടായി. 


</doc>
<doc id="312959" url="https://ml.wikipedia.org/wiki?curid=312959" title="നോർഡിക് കൗൺസിൽ">
നോർഡിക് കൗൺസിൽ

നോർഡിക് രാജ്യങ്ങൾക്കിടയിലെ സഹകരണത്തിനുവേണ്ടിയുള്ള അന്തർപാർല്യമെൻ്ററി ഫോറമാണ് നോർഡിക് കൗൺസിൽ. 1952-ലാണ് ഇത് രൂപീകരിക്കപ്പെട്ടത്. 1952-ൽ നിലവിൽ വന്ന പൊതുവായ തൊഴിലാളി മാർക്കറ്റ്, ഈ രാജ്യങ്ങൾക്കിടയിൽ അവിടത്തെ പൗരൻമാർക്ക് പാസ്പോർട്ടില്ലാതെ സഞ്ചരിക്കാനുള്ള സ്വാതന്ത്ര്യം എന്നിവയാണ് നോർഡിക് കൗൺസിലിൻ്റെ ആദ്യത്തെ പ്രധാനപ്പെട്ട പ്രവർത്തനഫലം. ഡെൻമാർക്ക്, ഫിൻലൻഡ്, ഐസ്ലൻ്റ്, നോർവേ, സ്വീഡൻ എന്നീ രാജ്യങ്ങളിൽനിന്നും ഫറോ ദ്വീപുകൾ, ഗ്രീൻലൻഡ്, ഓലൻഡ് എന്നിവിടങ്ങളിൽനിന്നുമായി ഈ കൗൺസിലിൽ 87 തിരഞ്ഞെടുക്കപ്പെട്ട അംഗങ്ങളുണ്ട്. ഒരു അന്തർസർക്കാർ ഫോറം എന്ന നിലയിൽ 1971-ൽ നോഡിക് കൗൺസിലിനൊപ്പം നോർഡിക് മന്ത്രിസഭയും നിലവിൽ വന്നു.


</doc>
<doc id="312964" url="https://ml.wikipedia.org/wiki?curid=312964" title="അൽത്തിങ്കി">
അൽത്തിങ്കി

ഐസ്ലൻഡിൻ്റെ പാർലമെൻ്റാണ് അൽത്തിങ്കി അഥവാ അൽത്തിംഗ്. ഇന്ന് നിലനിൽക്കുന്ന ഏറ്റവും പുരാതനമായ രണ്ട് പാർലമെൻ്ററി സ്ഥാപനങ്ങളിലൊന്നാണിത്. സ്വീഡനിലെ ജാംതാലാൻഡ് കൗണ്ടിയിലേതാണ് മറ്റൊന്ന്. ഐസ്ലൻ്റിൻ്റെ ഇന്നത്തെ തലസ്ഥാനമായ റെയ്ക്യവിക്കിന് ഏകദേശം 45 കിലോമീറ്റർ കിഴക്കുള്ള തിങ്ക്വെറ്റ്ലിറിലെ അസെംബ്ലി മൈതാനത്താണ് എ.ഡി. 930-ആമാണ്ടിൽ അൽത്തിങ്കി സമ്മേളനമാരംഭിച്ചത്. ഈ സംഭവത്തെ ഐസ്ലാൻഡിക് കോമൺവെൽത്തിൻ്റെ തുടക്കമായി കണക്കാക്കുന്നു. 1262-ൽ ഐസ്ലൻഡ്, നോർവെയുമായി ചേർന്നതിനുശേഷവും 1799 വരെ അൽത്തിങ്കി സമ്മേളനങ്ങൾ തിങ്ക്വെറ്റ്ലിറിൽത്തന്നെ തുടർന്നുപോന്നു. പിന്നീട് 45 വർഷത്തെ ഇടവേളക്കുശേഷം 1844-ൽ അൽത്തിങ്കി പുനർരൂപീകരിച്ച് റെയ്ക്യവിക്കിലേക്ക് മാറ്റി. അൽത്തിങ്കിഷൂസ് എന്ന പേരിലറിയപ്പെടന്ന ഇന്നത്തെ പാർലമെൻ്റ് കെട്ടിടം 1881-ലാണ് നിർമ്മിച്ചത്.


</doc>
<doc id="313088" url="https://ml.wikipedia.org/wiki?curid=313088" title="രാസസ്വഭാവം">
രാസസ്വഭാവം

രാസസ്വഭാവം രാസപ്രവർത്തനപ്രവർത്തനവേളയിൽ ഏതെങ്കിലും ഒരു ദ്രവ്യത്തിന്റെ പ്രകടമാകുന്ന സ്വഭാവമാണ്. അതായത് ഏതെങ്കിലും രാസപദാർത്ഥത്തിന്റെ രാസസവിശേഷതയിൽ മാറ്റം വരുത്തുന്നതിലൂടെ മാത്രമേ സ്ഥാപിക്കാൻ കഴിയൂ. ലഘുവായിപ്പറഞ്ഞാൽ രാസസ്വഭാവങ്ങളെ വെറുതെ കാണുന്നതിലൂടെയോ, തൊടുന്നതിലൂടെയോ നിർണ്ണയിക്കൻ കഴിയില്ല. പരിശോധിക്കുന്ന രാസപദാർത്ഥത്തിന്റെ രാസഘടന ഇതിന്റെ രാസസ്വഭാവത്തെ ബാധിച്ചേക്കും. എങ്കിലും ഉൽപ്രേരകം ഒരു രാസപദാർത്ഥമാണ്. 

രാസസ്വഭാവങ്ങളെ രാസവർഗ്ഗീകരണം നടത്താനായി ഉപയോഗിക്കാം. അവ അറിയപ്പെടാത്ത ഒരു രാസപദാർത്ഥത്തെ തിരിച്ചറിയാൻ വളരെ സഹായകമാണ്. അല്ലെങ്കിൽ മറ്റ് രാസവസ്തുക്കളിൽ നിന്നും വേർതിരിക്കാനോ, ശുദ്ധീകരിക്കാനോ അവ സഹായകമാണ്. ദ്രവ്യ ശാസ്ത്രത്തിൽ സാധാരണയായി ഒരു രാസവസ്തുവിന്റെ രാസസ്വഭാവങ്ങളെ ഇതിന്റെ ഉപയോഗങ്ങളിലേക്കുള്ള വഴികാട്ടി എന്ന നിലയിൽ പരിഗണിക്കുന്നുണ്ട്.


</doc>
<doc id="313090" url="https://ml.wikipedia.org/wiki?curid=313090" title="അബ്ദുൽ ഗഫൂർ തോട്ടുങ്ങൽ">
അബ്ദുൽ ഗഫൂർ തോട്ടുങ്ങൽ

കേരളത്തിലെ ഒരു പ്രശസ്തനായ വാനനിരീക്ഷകനായിരുന്നു അബ്ദുൽ ഗഫൂർ തോട്ടുങ്ങൽ. സൗദി അറേബ്യയിൽ പ്രവാസി ആയിരിക്കുമ്പോഴാണ് ഇദ്ദേഹം വാനനിരീക്ഷണം ആരംഭിച്ചത്. അറബികൾ വികസിപ്പിച്ച വാനനിരീക്ഷണ ഉപകരണങ്ങളായ ആസ്ട്രോലാബ് (), സിനിക്കൾ ക്വാഡ്രന്റ്‌സ് (), സെക്‌സ്‌ടെന്റ് () എന്നിവ സ്വന്തമായി നിർമിച്ച് വാർത്തകളിൽ ഇടം നേടിയിരുന്നു

വാന ശാസ്ത്രവുമായി ബന്ധപ്പെട്ടു അദ്ദേഹത്തിന്റെ ഇരുനൂറിലേറെ ലേഖനങ്ങൾ ലോകത്തിലെ പല സയൻസ് മാഗസിനുകളിൽ പ്രസിദ്ധീകരിച്ചിട്ടുണ്ട്. 14 ഭാഷകൾ അറിയാമായിരുന്ന അറബിയിൽ അഗാധ പാണ്ഡിത്യം ഉണ്ടായിരുന്നു. അറബി ഭാഷയിൽ അദ്ദേഹം കൂടുതലായും എഴുതിയിരുന്ന ലേഖനങ്ങൾ അറബ് പത്രങ്ങളിൽ ഉൾപ്പെടെ പ്രസിദ്ധീകരിച്ചിരുന്നു. വാനശാസ്ത്രത്തിന്റെ ചരിത്രവും അദ്ദേഹത്തിന് പ്രധാന പഠന മേഖല ആയിരുന്നു. നാസയുടെ അമേച്വർ അസ്‌ട്രോണമി റിസർച്ചറായിരുന്നു അദ്ദേഹം. 

ചെലവ് കുറഞ്ഞ രീതിയിലുള്ള ടെലസ്ക്കോപ്പ് നിർമ്മാണ രീതികളും ഇദ്ദേഹം വികസിപ്പിക്കുകയുണ്ടായി. പട്ടാമ്പി എസ്.എൻ.ജി.എസ് കോളേജിൽ എകണോമിക്‌സ് ബിരുദധാരിയായിരുന്നു. 2015 മെയ് 25ന് അന്തരിച്ചു.



</doc>
<doc id="313093" url="https://ml.wikipedia.org/wiki?curid=313093" title="ഖുറൈഷ്">
ഖുറൈഷ്

മക്കയിൽ നിലവിലുണ്ടായിരുന്ന ഒരു ശക്തമായ വ്യാപാര ഗോത്രമായിരുന്നു ഖുറൈഷ്. മക്കയും മക്കയിലെ ആരാധനാ കേന്ദ്രമായ കഅബയും ഈ ഗോത്രത്തിന്റെ നിയന്ത്രണത്തിലായിരുന്നു. ഖുറൈഷ് ഗോത്രത്തിലെ ബനു ഹാശിം വംശത്തിലാണ് പ്രവാചകൻ മുഹമ്മദ്‌ ജനിച്ചത്‌. വിശുദ്ധ ആരാധനാ കേന്ദ്രമായ കഅബയുടെയും അത് നിലകൊള്ളുന്ന മക്കയുടെയും ഭരണകർത്താക്കൾ എന്ന നിലയിൽ ഖുറൈഷ് ഗോത്രത്തിനു മറ്റു നാടുകളിലും ആദരവുണ്ടായിരുന്നു. നുബുവ്വത്ത് (പ്രവാചകത്വം) ലഭിച്ച ശേഷം ഇസ്‌ലാമിക പ്രബോധത്തിനിറങ്ങിയ പ്രവാചകൻ മുഹമ്മദിന് ഏറ്റവും എതിർപ്പ് നേരിടേണ്ടി വന്നത് സ്വന്തം ഗോത്രമായ ഖുറൈഷിലെ പ്രമാണിമാരിൽ നിന്നായിരുന്നു.


</doc>
<doc id="313116" url="https://ml.wikipedia.org/wiki?curid=313116" title="ഖൻദഖ് യുദ്ധം">
ഖൻദഖ് യുദ്ധം

മദീനയിലെ മുസ്‌ലിങ്ങളെ ആക്രമിക്കാൻ മുന്നൊരുക്കങ്ങളുമായി വന്ന ഖുറൈഷികളും ജൂതരും മറ്റു ചില ഗോത്രങ്ങളും അടങ്ങിയ സഖ്യത്തെ മദീനയിലെ മുസ്‌ലിങ്ങൾ കിടങ്ങ് കുഴിച്ച് (അറബി:ഖൻദഖ്) നേരിട്ട യുദ്ധമായാണ് ഖൻദഖ് യുദ്ധം ( - ) എന്ന പേരിൽ ചരിത്രത്തിൽ അറിയപ്പെടുന്നത് (AD.627/AH.5 മാർച്ച് 31 - ഏപ്രിൽ 5). അഹ്സാബ് യുദ്ധം അഥവാ സഖ്യകക്ഷി യുദ്ധം (Battle of the Confederates - ) എന്നും ഈ യുദ്ധം അറിയപ്പെടുന്നു. കിടങ്ങുകാരണം സഖ്യസേനക്ക് മദീനാ പട്ടണത്തിലേക്ക് പ്രവേശിക്കാനായില്ല. അതിനാൽ നേരിട്ടുള്ള ഏറ്റുമുട്ടലുകൾ ഇതിലുണ്ടായില്ല. 

മക്കയിൽ നിന്ന് മദീനയിലേക്ക് ഹിജ്റ ചെയ്ത ശേഷവും ഖുറൈശികൾ മുസ്ലിങ്ങൾക്കെതിരെ നീക്കങ്ങൾ ആരംഭിച്ചിരുന്നു. ഹിജ്റ രണ്ടാം വർഷം ബദറിൽ നടന്ന യുദ്ധത്തിൽ മുസ്‌ലിങ്ങൾ വിജയിച്ചെങ്കിലും ഉഹ്ദിൽ നടന്ന യുദ്ധത്തിൽ ഖുറൈശികൾ ഭാഗീക വിജയം നേടി. ഇത് അവർക്ക് ആത്മ വിശ്വാസം നൽകി. മദീനക്കുള്ളിൽ ചെന്ന് മുസ്‌ലിങ്ങളെ ആക്രമിക്കുക എന്ന ലക്ഷ്യത്തോടെ മുസ്ലിങ്ങലുമായി ശത്രുതയുള്ള എല്ലാവരുടെയും സഖ്യ സൈന്യത്തെ രൂപീകരിക്കാൻ നീക്കങ്ങൾ ഖുറൈശികൾ ആരംഭിച്ചു. അവർക്ക് നിർണായകമായ രൂപത്തിൽ ഒരു രഹസ്യ സഹായവും വാഗ്ദാനം ചെയ്യപ്പെട്ടു.

ഖുറൈഷികളുടെ സഖ്യ സേന രൂപീകരിക്കാനുള്ള നീക്കത്തിന്റെ വിവരം അറിഞ്ഞ പ്രവാചകൻ മുഹമ്മദ്‌ ഇതിനെ പ്രതിരോധിക്കാനുള്ള നീക്കങ്ങൾ ആരംഭിച്ചു. സൽമാനുൽ ഫാരിസ് എന്ന പേർഷ്യക്കാരനായ സ്വഹാബിയാണ് കുതിരപ്പടയെ നേരിടാനുള്ള പേർഷ്യൻ യുദ്ധതന്ത്രമായ കിടങ്ങ് കുഴിക്കൽ എന്ന തന്ത്രം നിർദ്ദേശിക്കുന്നത്. ഇത് സ്വീകരിച്ച മുസ്‌ലിങ്ങൾ മദീന പട്ടണത്തെ ചുറ്റി നീളത്തിൽ ഒരു കിടങ്ങ് കുഴിക്കാൻ ആരംഭിച്ചു. സൽഅ് കുന്നിന്റെ വടക്ക് ഭാഗത്തായി രണ്ട് വശത്തായാണ് നീളത്തിൽ കിടങ്ങ് കുഴിച്ചത്. മദീനയുടെ ബാക്കി ഭാഗങ്ങൾ കുതിരകൾക്ക് കടക്കാനാവാത്ത പുരാതനമായ ഒരു ലാവാ പ്രവാഹം കൊണ്ടുണ്ടായ മണ്ണ് നിറഞ്ഞ ഭാഗങ്ങളായിരുന്നു. ബാക്കി ഭാഗങ്ങൾ മരങ്ങൾ ഇടതൂർന്നു വളർന്ന ഭാഗങ്ങളും. കിടങ്ങ് നിർമ്മാണം പൂർത്തിയായതോടെ മുസ്‌ലിങ്ങൾ യുദ്ധ സജ്ജരായി സഖ്യ സേനയെ കാത്തിരുന്നു. എന്നാൽ മദീനക്ക് ഉള്ളിൽ ഉണ്ടായിരുന്ന ഒരു വലിയ അപകടത്തെ അവർ അറിഞ്ഞില്ല.

AD.627/AH.5 മാർച്ച് 31ന് യുദ്ധ സജ്ജരായ സഖ്യ സൈന്യം മദീന അതിർത്തിയിൽ എത്തി. ജുഹ്ഫ വഴിയും ഉഹ്ദ് വഴിയും ഒരേ സമയം പതിനായിരത്തോളം സൈനികർ മദീനയെ കയറി ആക്രമിക്കുക എന്ന വ്യക്തമായ പദ്ധതിയോടെയാണ് ഖുറൈഷികളുടെ നേതൃത്വത്തിലുള്ള സഖ്യ സൈനികർ എത്തിയത്. 2000 മാത്രമായിരുന്നു മുസ്‌ലിം സേനാ ബലം. നിർണായകമായ രീതിയിൽ മദീനാ പട്ടണത്തിനുള്ളിൽ വസിച്ചിരുന്ന മുസ്‌ലിങ്ങളുമായി സമാധാന സഖ്യമുണ്ടായിരുന്ന ബനൂ ഖുറൈള്വ എന്ന ജൂതഗോത്രം കരാർ ലംഘിച്ചു സഖ്യ സേനക്കൊപ്പം ചേരും എന്ന വാഗ്ദാനവും അവർക്ക് ലഭിച്ചിരുന്നു.

എന്നാൽ ആരും പ്രതീക്ഷിക്കാത്ത രീതിയിൽ ഒരു കിടങ്ങ് കണ്ട സഖ്യ സൈനികർ അമ്പരന്നു. കിടങ്ങ് മറികടക്കാൻ ഒരു വഴികാണാതെ കുതിരപ്പടക്ക് മദീനയിൽ പ്രവേശിക്കാനാവില്ലെന്നു അവർക്ക് മനസ്സിലായി. കിടങ്ങ് തകർക്കാനുള്ള അവരുടെ ശ്രമത്തെയൊക്കെ മറുവശത്തിരുന്ന മുസ്‌ലിം പോരാളികൾ അമ്പെയ്തു പരാജയപ്പെടുത്തി. സാഹസികമായി കിടങ്ങ് മറികടക്കാൻ ചിലർ നടത്തിയ ശ്രമം കിടങ്ങിൽ വീണു മരണപ്പെടുന്നതിൽ കലാശിച്ചു. സാഹസികമായി കിടങ്ങ് മറികടന്ന് എത്തിയ സഖ്യ സൈന്യത്തിലെ കരുത്തനായ കുതിരപ്പടയാളി അംറ് ഇബിൻ വുധ്നെ അലി ബിൻ അബീത്വാലിബ് പോരാട്ടത്തിൽ പരാജയപ്പെടുത്തി.

ചുരുക്കത്തിൽ ആക്രമണ ശ്രമം ഉപരോധത്തിന് വഴിമാറി. അതെ സമയം ഭയവിഹ്വരായ മുസ്‌ലിം സൈനികരെ കൂടുതൽ ഭയപ്പെടുത്തി ബനൂ ഖുറൈള്വക്കാർ കൂടുമാറിയ ആക്രമണ സജ്ജരാവുന്ന വിവരം അവരെ തേടിയെത്തി. സഖ്യ സൈനികർ പുതിയ തന്ത്രങ്ങൾ ആലോചിച്ചു. ബനൂ ഖുറൈള്വക്കാരുടെ സഹായത്തിലായിരുന്നു അവരുടെ പ്രതീക്ഷ. ഇതിനിടയിൽ മുസ്‌ലിങ്ങൾ നിയോഗിച്ച ചില ചാരന്മാർ സഖ്യ സൈന്യത്തിനും ബനൂ ഖുറൈള്വക്കാർക്കും ഇടയിൽ ചില തെറ്റിദ്ധാരണകൾ ഉണ്ടാക്കുന്നതിൽ വിജയിച്ചു. ഇരു പക്ഷവും മറ്റുള്ളവരുടെ സഹായത്തിൽ സംശയാലുക്കളായി.

ഉപരോധം വിജയിക്കില്ല എന്ന് പറഞ്ഞു സഖ്യ സൈന്യത്തിലെ ചില കക്ഷികൾ യുദ്ധം അവസാനിപ്പിച്ചു പിന്മാറി. എന്നാൽ നീണ്ട ഒരു ഉപരോധത്തിന് സജ്ജീകരണവുമായി വന്ന ഖുറൈശികൾ തോറ്റു പിന്മാറാൻ ഒരുക്കമല്ലായിരുന്നു. പക്ഷേ അഞ്ചാം ദിവസം ഖുറൈഷി സൈനിക താവളം സ്ഥിതിചെയ്യുന്ന പ്രദേശത്തുണ്ടായ ഒരു കനത്ത മരുക്കൊടുങ്കാറ്റിൽ ഖുറൈഷി സേനക്ക് കാര്യമായ നാശ നഷ്ടങ്ങൾ ഉണ്ടായി. അതോടെ പിന്മാറാതെ നിവർത്തിയില്ലാതായ ഖുറൈഷി സൈന്യം ഉപരോധം അവസാനിപ്പിച്ചു പിന്മാറി. 
നിർണായകമായ സമയത്ത് സമാധാന കരാർ ലംഘിച്ചു യുദ്ധത്തിനോരുങ്ങിയ ബനൂ ഖുറൈള്വ ജൂത ഗോത്രത്തിലെ സൈനികരെ ആക്രമിച്ച മുസ്‌ലിങ്ങൾ അവരെ വധിക്കുകയും കീഴടങ്ങിയവരെ മദീനയിൽ നിന്നും നാട് കടത്തുകയും ചെയ്തു.


</doc>
<doc id="313128" url="https://ml.wikipedia.org/wiki?curid=313128" title="മക്ക വിജയം">
മക്ക വിജയം

മക്കയിൽ നിന്ന് മദീനയിലേക്ക് ഹിജ്റ ചെയ്യേണ്ടി വന്ന പ്രവാചകൻ മുഹമ്മദ്‌ മുസ്‌ലിങ്ങളുടെ വിശുദ്ധ ആരാധനാ കേന്ദ്രമായ കഅബ സ്ഥിതിചെയ്യുന്ന മക്കയിലേക്ക് മുസ്‌ലിങ്ങൾക്കൊപ്പം തിരികെ എത്തി കീഴടക്കിയ സംഭവമാണ് മക്ക വിജയം എന്നറിയപ്പെടുന്നത്. മക്കയിലെ അധികാരികളായ ഖുറൈശികൾ യുദ്ധത്തിന് കോപ്പ് കൂട്ടും എന്ന സാധ്യത മുന്നിൽ കണ്ട് പ്രതിരോധ നടപടികളുമായാണ് എത്തിയതെങ്കിലും യുദ്ധം ഉണ്ടായില്ല. ഖുറൈശികൾ കീഴടങ്ങാൻ ധാരണയായതിനാൽ യുദ്ധ രഹിതമായി മക്ക മുസ്ലിങ്ങൾക്ക്‌ കീഴൊതുങ്ങി. മുസ്ലിങ്ങളോട് യുദ്ധത്തിലായിരുന്ന മക്കയിലെ ഖുറൈഷ് ഗോത്രത്തിലെ എല്ലാവർക്കും മാപ്പ് നൽകപ്പെട്ടു.

പ്രവാചകൻ മുഹമ്മദും ഖുറൈഷികളും തമ്മിൽ ഉണ്ടായിരുന്ന ഹുദൈബിയാ കരാർ മൂന്ന് വർഷത്തിന് ശേഷം ഖുറൈഷികളാൽ ലംഘിക്കപ്പെട്ടു. സഖ്യ കക്ഷികളായ ഗോത്രങ്ങളെ ഇരു കക്ഷികളോ കക്ഷികളുടെ സഖ്യ ഗോത്രങ്ങളോ ആക്രമിക്കരുത് എന്ന ഒരു ധാരണ കരാറിൽ ഉണ്ടായിരുന്നു. കരാറിന്റെ മൂന്നാം വർഷം ഖുറൈഷികളുമായി സഖ്യത്തിലുണ്ടായിരുന്ന ബനു ബകർ ഗോത്രം മുസ്‌ലിങ്ങളുടെ സഖ്യ ഗോത്രമായ ബനു ഖുസാഅ ഗോത്രത്തെ ആക്രമിച്ച സംഭവമുണ്ടായി. ഇതിന് ഖുറൈശികളിൽ ചിലരുടെ പിന്തുണയുണ്ടായിരുന്നു. അതോടെ ഹുദൈബിയ കരാർ ലംഘിക്കപ്പെട്ട അവസ്ഥയുണ്ടായി. വിവരം അറിഞ്ഞ പ്രവാചകൻ മുഹമ്മദ്‌ സന്ധി ലംഘിക്കപ്പെട്ടതായി പ്രഖ്യാപിച്ചു. ഒത്തു തീർപ്പിനായി മദീനയിൽ എത്തിയ ഖുറൈഷി നേതാവ് അബൂ സുഫ്യാനോട് മൂന്ന് കാര്യങ്ങൾ മുന്നോട്ട് വെച്ചു.

ആദ്യ രണ്ടു കാര്യങ്ങൾക്കും ഖുറൈശികൾ ഒരുക്കമല്ലായിരുന്നു. എന്നാൽ സന്ധി നിലനിർത്തണം എന്നവർക്ക് ആഗ്രമുണ്ടായിരുന്നു. എന്നാൽ ആദ്യത്തെ രണ്ടു കാര്യങ്ങളിൽ ഒന്ന് തീരുമാനിക്കാതെ സന്ധി നിലനിൽക്കില്ലെന്ന് പ്രവാചകൻ മുഹമ്മദ്‌ അറിയിച്ചു. നിരാശനായ അബു സുഫ്‌യാൻ മക്കയിലേക്ക് തിരിച്ചു. അങ്ങനെ മൂന്ന് വർഷത്തെ സമാധാനത്തിന് ശേഷം മുസ്‌ലിങ്ങൾക്കും ഖുറൈഷികൾക്കും ഇടയിൽ വീണ്ടും യുദ്ധ അന്തരീക്ഷം ഉടലെടുക്കുന്ന അവസ്ഥ സംജാതമായി

അബു സുഫ്‌യാൻ പോയ ഉടനെ സൈന്യത്തെ ഒരുക്കാൻ പ്രവാചകൻ നിർദ്ദേശം നൽകി. എന്നാൽ അടുത്ത അനുയായികളോട് പോലും എന്താണ് പദ്ധതി എന്ന് അറിയിച്ചില്ല. 629 നവംബർ 29 ബുധൻ (6 Ramadan, 8 hijra) 10,000 അംഗസംഖ്യ വരുന്ന ഒരു സൈന്യം ഒരുങ്ങി. പ്രവാചകൻ മദീനക്ക് പുറത്ത് കടന്നു. എന്നാൽ അവർ പോയത് മക്കയുടെ എതിർവശത്തേക്കുള്ള മർറുള്ളഹ്‌റാനിലേക്കായിരുന്നു. സേനാനീക്കം ഖുറൈശികൾ അറിഞ്ഞാലും മക്കയെ അല്ല ലക്ഷ്യമിടുന്നത് എന്ന് കരുതാൻ വേണ്ടിയായിരുന്നു. 

റമദാൻ പതിനേഴിന് പ്രവാചകൻ മർറുള്ളഹ്‌റാനിൽനിന്നും മദീനയിലേക്കും പിന്നെ പൊടുന്നനെ മക്കയിലേക്കും നീങ്ങി. ദൂഥുവയിലെത്തിയപ്പോൾ പ്രവാചകൻ സൈന്യത്തെ മൂന്നായി വിഭജിച്ചു. ഒരു വിഭാഗത്തെ ഖാലിദുബ്‌നുൽ വലീദിന്റെ നേതൃത്വത്തിൽ മക്കയുടെ താഴ്ഭാഗത്തുകൂടി അകത്തു പ്രവേശിക്കാനും എതിർക്കുന്നവരെയെല്ലാം വകവരുത്തി സ്വഫയിൽ ചെന്നുനിൽക്കാനും ചുമതലപ്പെടുത്തി. മറ്റൊരു വിഭാഗത്തെ സുബൈർ ബിൻ അബ്ബാസിന്റെ നേതൃത്വത്തിൽ മക്കയുടെ മുകൾഭാഗത്തുകൂടി അകത്തുപ്രവേശിക്കാനും താൻ വരുന്നതുവരെ ഹജൂനിൽ സ്ഥാനമുറപ്പിക്കാനും ഏൽപ്പിച്ചു. നിരായുധരായ മൂന്നാമതൊരു വിഭാഗത്തെ അബൂഉബൈദയുടെ നേതൃത്വത്തിൽ മക്കയുടെ താഴ്‌വരയിലൂടെ അകത്തുകടക്കാൻ പറഞ്ഞയച്ചു. മൂന്നു വിഭാഗങ്ങളും തങ്ങളുടെ ലക്ഷ്യത്തിലേക്കു കുതിച്ചു. ആയുധം പ്രയോഗിക്കരുതെന്നും തങ്ങൾക്കെതിരെ തിരിയുന്നവരോടല്ലാതെ യുദ്ധം ചെയ്യരുതെന്നും പ്രവാചകൻ പ്രത്യേകം നിർദ്ദേശിച്ചിരുന്നു.


</doc>
<doc id="313136" url="https://ml.wikipedia.org/wiki?curid=313136" title="ഹുനൈൻ യുദ്ധം">
ഹുനൈൻ യുദ്ധം

മുസ്‌ലിങ്ങളുടെ മക്ക വിജയം നടന്ന ഉടനെ മക്കയുടെ തെക്കൻ പ്രദേശമായ തായിഫിലെ ഹവാസിൻ( هوازن) ഗോത്രം, അവരുടെ കൂട്ട് ഗോത്രമായ സഖീഫ് ( ثقيف)എന്നിവർ ചേർന്ന് മുസ്ലിങ്ങൾക്കെതിരെ യുദ്ധത്തിന് ഒരുക്കങ്ങൾ ആരംഭിച്ചു. മുസ്‌ലിങ്ങളെ തുരത്തി മക്ക പിടിച്ചെടുക്കുക എന്നതായിരുന്നു യുദ്ധ നിപുണരായിരുന്ന ഹവാസിൻ ഗോത്രത്തിന്റെ ലക്ഷ്യം. മാലിക് ബിൻ ഔഫ് അന്നസ്‌രി ( مالك ابن عوف النصري)എന്ന ഹവാസിൻ നേതാവിന്റെ കീഴിലായിരുന്നു അവർ. വലിയ ഒരു സൈന്യത്തെ ഈ ആവശ്യാർത്ഥം അവർ ഒരുക്കി. സൈന്യം പിന്തിഞ്ഞോടാതിരിക്കാനുള്ള തന്ത്രമെന്നോണം മുഴുവൻ പേരുടെയും സമ്പത്തും കുടുംബങ്ങളെയും അവർ കൂടെ കൂട്ടിയിരുന്നു.

ഹവാസിന്റെ സൈനിക ഒരുക്കം അറിഞ്ഞ പ്രവാചകൻ മുഹമ്മദ്‌ മുസ്‌ലിം സൈന്യത്തെ ഒരുക്കനാരംഭിച്ചു. മക്കക്കു പുറത്തു കടന്ന് ഹുനൈൻ താഴ്‌വര പ്രദേശത്ത് വെച്ചു അവരെ തടയാനായിരുന്നു മുസ്‌ലിങ്ങളുടെ തീരുമാനം. മക്ക വിജയം നേടിയ ഉടനെയായതിനാലും പുതുതായി ഇസ്ലാം സ്വീകരിച്ചവരുടെ ആധിക്യവും കാരണം മുസ്‌ലിം അംഗബലം പതിവില്ലാത്ത വിധം കൂടുതലായിരുന്നു. എന്നാൽ നേരത്തെ അവിടെ എത്തിയ ഹവാസിൻ സൈന്യം തന്ത്രപരമായ സ്ഥാനങ്ങളിൽ നിലയുറപ്പിച്ചിരുന്നു. ഹവാസിൻ സൈന്യം മുസ്‌ലിങ്ങൾ ഹുനൈൻ താഴ്‌വരയിൽ പ്രവേശിച്ച ഉടനെ ആക്രമണം തുടങ്ങി. അസ്ത്രവിദ്യയിൽ വിദഗ്ദ്ധർ ആയിരുന്ന ഹവാസിൻ സൈന്യത്തിന്റെ ആക്രമണത്തിൽ മുസ്‌ലിം സൈന്യം പതറിപ്പോയി. ഹവാസിൻ കുതിരപ്പട കൂടി ആക്രമിച്ചതോടെ പുതു മുസ്‌ലിങ്ങൾ ആയവർ പിന്തിരിഞ്ഞോടി. എന്നാൽ പ്രവാചകൻ മുഹമ്മദിന്റെ കീഴിൽ സ്വഹാബികൾ നിന്ന് പൊരുതാൻ ആരംഭിച്ചതോടെ യുദ്ധ ഗതി മാറി മറിഞ്ഞു. 

സ്വഹാബിയായ പ്രവാചകൻ മുഹമ്മദിന്റെ പിതൃവ്യനുമായ അബ്ബാസ് ഇബിൻ അബ്ദുൽ മുത്തലിബിന്റെ വിളികേട്ട് ആദ്യ ഘട്ടത്തിൽ പിന്തിരിഞ്ഞ സൈനികർ കൂടി തിരിച്ചെത്തി ആക്രമണം ആരംഭിച്ചതോടെ ഹവാസിൻ സൈന്യം പിന്തിരിഞ്ഞോടി. അവർ കൂടെ കൊണ്ട് വന്ന സമ്പത്തും കുടുംബത്തെയും ഉപേക്ഷിച്ചായിരുന്നു അവർ പലായനം ചെയ്തത്. നേതാവായിരുന്ന മാലിക് ബിൻ ഔഫ് അന്നസ്‌രി അടക്കം രക്ഷപ്പെട്ടു. അവരെ മുസ്‌ലിങ്ങൾ ഔത്താസ് എന്ന സ്ഥലം വരെ പിന്തുടർന്ന് ആക്രമിച്ചു. വമ്പിച്ച യുദ്ധമുതൽ ഈ യുദ്ധത്തിൽ മുസ്ലിങ്ങൾക്ക്‌ ലഭിച്ചു.

ഹവാസിൻ(هوازن)നേതാവായ മാലിക് ബിൻ ഔഫ് അന്നസ്‌രി അടക്കമുള്ളവർ പിന്നീട് പ്രവാചകൻ മുഹമ്മദിന്റെ സന്നിധിയിൽ എത്തി ഇസ്‌ലാം സ്വീകരിച്ചു. ഒരു നേതാവിന് വേണ്ട പരിഗണന പ്രവാചകൻ മുഹമ്മദ്‌ അദ്ദേഹത്തിന് നൽകി. യുദ്ധത്തിൽ പിടിച്ചെടുത്ത സമ്പത്തും തിരിച്ചു നൽകപ്പെട്ടു.


</doc>
<doc id="313137" url="https://ml.wikipedia.org/wiki?curid=313137" title="മിറർ നാഡീകോശം">
മിറർ നാഡീകോശം

Mirror neuron രണ്ടുവശത്തേയ്ക്കും വൈദ്യുതസ്പന്ദനങ്ങൾ അയയ്ക്കുന്ന ഒരു നാഡികോശമാണ് ഒരു ജന്തു ഒരു പ്രവൃത്തി ചെയ്യുകയും ആ പ്രവൃത്തി തന്നെ അതേ ജീവി തന്നെ നിരീക്ഷിക്കുകയും ചെയ്യുമ്പോൾ രണ്ടു പ്രവർത്തനവും കൂടി ഒറ്റ നാഡീകോശം തന്നെ ഒരേ സമയം ചെയ്യുകയാണിവിടെ. പ്രിമേറ്റുകളിൽ ആണിങ്ങനെയുള്ള പ്രവർത്തികൾ ന്യൂറോൺ ചെയ്യുന്നതായി കാണുന്നത്. പക്ഷികളിൽ ഇതുപോലുള്ള ചില ആദിമ ഘട്ടത്തിലുള്ള ദർപ്പണ നാഡീകോശ വ്യവസ്ഥ കാണപ്പെടുന്നുണ്ട്. മനുഷ്യരിൽ മസ്തിഷ്ക പ്രവർത്തനങ്ങൾക്കു തുല്യമായ ദർപ്പണ നാഡീകോശങ്ങൾക്കു 
--കൂടുതൽ വായനയ്ക്ക്==


</doc>
<doc id="313144" url="https://ml.wikipedia.org/wiki?curid=313144" title="ആർ. ഹരി">
ആർ. ഹരി

രാഷ്ട്രീയ സ്വയംസേവക സംഘത്തിന്റെ മുതിർന്ന പ്രചാരകൻ,എഴുത്തുകാരനും,സാമൂഹ്യ പ്രവർത്തകനും,പ്രഭാഷകനുമാണ് ആർ ഹരി.രംഗ ഹരി എന്നു പുർണ്ണ നാമം,1930 ൽ വൃശ്ചികത്തിലെ രോഹിണി നക്ഷത്രത്തിൽ,എറണാകുളം ജില്ലയിൽ ജനനം,അച്ഛൻ രംഗ ഷേണോയ് അമ്മ പത്മാവതി.പഠനം എറണാകുളം സെന്റ്‌ ആൽബർട്ട്സ് ഹൈസ്കൂളിലും ,മഹാരാജാസ് കോളേജിലും.ബാലസ്വയംസേവകനായി രാഷ്ട്രിയ സ്വയം സേവക സംഘത്തിൽ ചേർന്നു,സ്വർഗീയ ഭാസ്ക്കർ റാവുജിയുമായി അടുത്ത ബന്ധം. .

1948ൽ മഹാത്മാ ഗാന്ധിയുടെ വധത്തെ തുടർന്നു സംഘ നിരോധനം ഉണ്ടായപ്പോൾ സംഘത്തിന്റെ അഖിലഭാരതീയ സത്യാഗ്രഹത്തിൽ പങ്കെടുത്തു ജയിൽ വാസം അനുഷ്ട്ടിച്ചതിനാൽ ഒരു വർഷത്തെ കോളേജ് വിദ്യാഭ്യാസം മുടങ്ങി.പിന്നീട് ഡിഗ്രി പാസ്സായി.1951ൽ സംഘപ്രചാരകായി,ആദ്യം വടക്കൻ പറവൂരിൽ.പിന്നീട്, തൃശൂർ ജില്ല,പാലക്കാട്‌ ജില്ല, തിരുവനന്തപുരം വിഭാഗ് പ്രചാരക്,എറണാകുളം വിഭാഗ് പ്രചാരക്, കോഴിക്കോട് വിഭാഗ് പ്രചാരക് എന്നിങ്ങിനെ. 1980ൽ സഹപ്രാന്ത് പ്രചാരകനായി. 1983ൽ അദ്ദേഹം കേരള പ്രാന്ത് പ്രചാരകും,1989 ൽ അഖില ഭാരതീയ സഹ-ബൌധിക് പ്രമുഖായി.ഒരു വര്ഷം കഴിഞ്ഞപ്പോൾ അഖില ഭാരതീയ ബൌധിക് പ്രമുഖും.

അടിയന്തരാവസ്ഥക്കാലത്ത് (1975 - 1977) അന്നത്തെ പ്രാന്ത് പ്രചാരക് ഭാസ്കർ റാവുജിയും സ്വർഗീയ മാധവ്ജിയും, ആർ ഹരിയുമായിരുന്നു സംഘത്തിന്റെ ഒളിവിലുള്ള സംഘടനാ പ്രവർത്തനം നയിച്ചിരുന്നത്. കൂടാതെ,അന്നത്തെ കടുത്ത സെൻസർഷിപ്പ് വ്യവസ്ഥയിൽ ജനങ്ങൾക്ക് ശരിയായ വിവരങ്ങൾ ലഭിക്കാതിരുന്ന അവസ്ഥയിൽ എല്ലാ സംസ്ഥാനങ്ങളിലം സംഘം മാസത്തിൽ രണ്ടു പ്രാവശ്യം പത്രങ്ങൾ ഇറക്കിയിരുന്നു. കേരളത്തിൽ കുരുക്ഷേത്രം എന്ന പേരിലായിരുന്നു ആ പത്രം. അതിന്റെ ചുമതല ആർ ഹരിക്കും എം.എ കൃഷ്ണനുനുമായിരുന്നു. അടിയന്തരാവസ്ഥക്കു ശേഷം കുരുക്ഷേത്ര എന്ന പേരിൽ സംഘത്തിന്റെ പ്രസിദ്ധീകരണ വിഭാഗം തുടങ്ങിയത് ആർ ഹരി ആയിരുന്നു . 

ഇംഗ്ലീഷും ഭാരതത്തിലെ സംസ്കൃതം ഉൾപ്പെടെയുള്ള മിക്ക ഭാഷകളിലും അദ്ദേഹം പ്രവീണനാണ്. നല്ല പ്രസംഗകനാണ്. മികച്ച എഴുത്തുകാരനാണ്‌. നിരവധി ഭാഷകളിൽ നിരവധി പുസ്തകങ്ങൾ എഴുതിയിട്ടുണ്ട്. 

ആർ.എസ്.എസിന്റെ മലയാളം വാരികയായ കേസരിയിൽ, ആർ. ഹരി ശബരിമലയിലെ സ്ത്രീ പ്രവേശത്തിനനുകൂലമായി ലേഖനങ്ങളെഴുതുകയും പിന്നീട് 2017 സെപ്റ്റംബറിൽ അവ, ആർ.എസ്.എസിന്റെ പ്രസിദ്ധീകരണ വിഭാഗമായ കുരുക്ഷേത്ര പ്രകാശൻ പുസ്തകമായി പുറത്തിറക്കുകയും ചെയ്തിട്ടുണ്ട്. 2019 മെയ് മാസത്തിൽ ഇതുസംബന്ധിച്ച് സംഘപരിവാർ പ്രവർത്തകർ തമ്മിൽ തർക്കം ഉണ്ടായി. ശബരിമല കർമ്മ സമിതിയിലെ നേതാക്കൾ, റെഡി റ്റു വെയ്റ്റ് കാമ്പൈൻ നേതാക്കൾ തുടങ്ങിയവർ ഒരു ഭാഗത്തും, ആർ.എസ്.എസിൽ, ആർ. ഹരിയെ പിന്തുണയ്ക്കുന്ന പക്ഷം മറുഭാഗത്തുമായി സാമൂഹ്യമാദ്ധ്യമങ്ങളിൽ ചേരിപ്പോരുണ്ടായി. ആർ.എസ്.എസ്. നിലപാടിൽ നിന്ന് വീണ്ടും മാറി സ്ത്രീ പ്രവേശനത്തെ അനുകൂലിക്കുന്നത്, ശബരിമലയെ വിനോദകേന്ദ്രമാക്കി മാറ്റുന്നത് വഴി ആർ. ഹരിക്ക് വ്യക്തിപരമായ താത്പര്യമുള്ള ബിലീവേഴ്സ് ചർച്ച് ഉടമ കെ.പി. യോഹന്നാന്റെ ചെറുവള്ളി എസ്റ്റേറ്റിൽ നിർദ്ദേശിച്ചിരിക്കുന്ന വിമാനത്താവളത്തിന്റെ വിജയത്തിനാണെന്നും ആരോപണം ഉയർന്നു. ആർ. ഹരി ഗൗഡസാരസ്വത ബ്രാഹ്മണൻ ആയതിനാൽ, കേരളീയ താന്ത്രികവിദ്യയിൽ വിശ്വാസം ഇല്ലാത്തയാളാണെന്നും ആരോപണമുണ്ടായി.


ഭാരതത്തിലെ എല്ലാ സംഘ മണ്ഡലങ്ങളിലും വ്യക്തി ബന്ധങ്ങൾ.പ്രവർത്തനത്തിന്റെ ഭാഗമായി നിരവധി വിദേശ രാഷ്ട്രങ്ങൾ സന്ദർശിച്ചിട്ടുണ്ട് ഇപ്പോൾ ഔദ്യോഗിക ചുമതലകളിൽ നിന്നും വിരമിച്ചു പ്രാന്ത് കാര്യാലയത്തിൽ(മാധവ നിവാസിൽ)താമസിച്ചു കൊണ്ട് ഗ്രന്ഥ രചനകളിൽ മുഴുകി സജീവ സാന്നിധ്യമായി തുടരുന്നു


</doc>
<doc id="313155" url="https://ml.wikipedia.org/wiki?curid=313155" title="മുഅ്ത യുദ്ധം">
മുഅ്ത യുദ്ധം

കിഴക്കൻ റോമാ സാമ്രാജ്യവും (ബൈസന്റൈൻ സാമ്രാജ്യം) മുസ്‌ലിങ്ങളും തമ്മിൽ നടന്ന പ്രഥമ യുദ്ധമാണ് മുഅ്ത യുദ്ധം. ഇന്നത്തെ ജോർദാനിലെ മുഅ്ത എന്ന സ്ഥലത്ത് വെച്ച് AD.629 സെപ്റ്റംബർ മാസമാണ് ഈ യുദ്ധം നടന്നത്. യുദ്ധത്തിൽ മുസ്‌ലിം സൈന്യം തന്ത്ര പരമായി പിന്മാറി. റോമൻ സൈന്യത്തിന് കാര്യമായ നാശ നഷ്ടം ഉണ്ടായപ്പോൾ മുസ്‌ലിം സൈന്യത്തിന് 12 പേരെ നഷ്ടമായി.

പ്രവാചകൻ മുഹമ്മദ്‌ ഇസ്‌ലാമിനെ പരിചയപ്പെടുത്തി റോമാചക്രവർത്തി ഖൈസ്വറിനും അദ്ദേഹത്തിന്റെ ഗവർണർമാർക്കും കത്തുകളയച്ചിരുന്നു. ബുസ്‌റ റോമുമായി സഖ്യത്തിലുണ്ടായിരുന്ന അറബ് ഗോത്ര ഭരണാധികാരി ശുറഹ്ബീൽ ബിൻ അംറിനടുത്തേക്ക് സന്ദേശവുമായി പോയ ഹാരിസ് ബിൻ ഉമൈർ എന്ന സ്വഹാബിയെ ശുറഹ്ബീല് ബന്ധിയാക്കി വധിച്ചുകളഞ്ഞു. ദൂതന്മാരെ വധിക്കുകയെന്നത് അറബികൾക്കിടയിൽ വലിയ കുറ്റമായി പരിഗണിക്കപ്പെടുന്ന ഒന്നാണ്. ഹാരിസിന്റെ കാര്യത്തിൽ റോം ചെയ്തത് ഏറ്റവും വലിയൊരു ധിക്കാരമായി പരിഗണിക്കപ്പെട്ടു. ഇതിനെതിരെ ശക്തമായി പ്രതികരിക്കൽ അനിവാര്യമാണെന്ന് അഭിപ്രായമുയർന്ന സാഹചര്യത്തിൽ ഹിജ്‌റ വർഷം എട്ട്; ജമാദുൽ ഊലാ മാസം 3000 വരുന്ന വരുന്ന ഒരു സൈന്യത്തെ തയ്യാറാക്കി മുഅ്തതിലേക്കയച്ചു.

സൈദ് ബിൻ ഹാരിസയെ ആണ് സേനാധിപനായി തിരഞ്ഞെടുത്തത്. യുദ്ധത്തിന് പുറപ്പെടുന്നതിന് പ്രവാചകൻ മുഹമ്മദ്‌ ഒരു പ്രവചനം നടത്തുകയുണ്ടായി. സൈദ് ബിൻ ഹാരിസ വധിക്കപ്പെട്ടാൽ ജഅ്ഫർ ബിൻ അബീ ഥാലിബും അദ്ദേഹം വധിക്കപ്പെട്ടാൽ അബ്ദുല്ലഹ് ബിൻ റവാഹയും സൈന്യത്തിന്റെ നേതൃത്വം ഏറ്റെടുക്കുക, അദ്ദേഹം കൂടി വധിക്കപ്പെട്ടാൽ നിങ്ങൾ തീരുമാനിച്ചു കാര്യങ്ങൾ ചെയ്യുക.

മുഹാജിറുകളിൽനിന്നും അൻസ്വാറുകളിൽനിന്നും പല പ്രമുഖരും അടങ്ങുന്നതായിരുന്നു മുസ്‌ലിം സൈന്യം. ഇസ്‌ലാമിക സൈന്യം മആൻ എന്ന പ്രദേശത്തെത്തിയപ്പോൾ റോമക്കാർബൽഖാഇലെത്തിയിട്ടുണ്ടെന്ന വിവരം ലഭിച്ചു. ഒരു ലക്ഷം റോമക്കാരും അറബ് ഗോത്രങ്ങളിൽനിന്നും സംഘടിപ്പിക്കപ്പെട്ട ഒരു ലക്ഷമാളുകളുമടക്കം രണ്ടു ലക്ഷം വരുന്ന കൂറ്റൻ സൈന്യമായിരുന്നു റോമാസൈന്യം. ഇത്രവലിയ സൈന്യത്തെ കേവലം മുവ്വായിരം വരുന്ന മുസ്‌ലിങ്ങൾ നേരിടുന്നത് ചിന്തിക്കുന്നതിന് അപ്പുറമായിരുന്നു. എന്തു ചെയ്യണമെന്നറിയാതെ രണ്ടു ദിവസത്തോളം മുസ്‌ലിംകൾ പലവിധ ചർച്ചകളിൽ മുഴുകി. പിന്മാറുന്നതാണ് നല്ലത് എന്ന് ചിലർ അഭിപ്രായപ്പെട്ടപ്പോൾ അബ്ദുല്ലാഹിബ്‌നു റവാഹ അതിനെ എതിർത്തു. അബ്ദുല്ലാഹിബ്‌നു റവാഹയുടെ പ്രചോദനത്തിൽ നിന്ന് ആവേശമുൾക്കൊണ്ട് യുദ്ധത്തിനിറങ്ങാൻ മുസ്‌ലിം സൈന്യം തീരുമാനിച്ചു.
ഒന്നാം ദിവസത്തെ യുദ്ധത്തിൽ കനത്ത ആക്രമണം നടത്തി. സൈന്യാധിപനായ സൈദ് ബിൻ ഹാരിസ വധിക്കപ്പെട്ടപ്പോൾ യഥാക്രമം ജഅ്ഫർ ബിൻ അബീ ഥാലിബും ശേഷം അബ്ദുല്ലഹ് ബിൻ റവാഹയും നായകസ്ഥാനം ഏറ്റെടുത്തു. അദ്ദേഹം കൂടി വധിക്കപ്പെട്ട നിർണ്ണായക ഘട്ടത്തിൽ ഖാലിദ്‌ ബിൻ വലീദ് നായകസ്ഥാനം ഏറ്റെടുത്തു. റോമാ സൈന്യത്തിന്റെ ഉള്ളിൽ കുടുങ്ങിയ മുസ്‌ലിം സൈന്യത്തെ തന്ത്രപരമായി അദ്ദേഹം പുറത്തെത്തിച്ചു. ആദ്യ ദിവസത്തെ യുദ്ധം അവസാനിക്കുമ്പോൾ റോമാ സൈന്യത്തിന് കനത്ത നാശം സംഭവിച്ചിരുന്നു. മുസ്ലിങ്ങളിൽ നിന്ന് മൂന്ന് സൈന്യാധിപർ അടക്കം 12പേർ മാത്രമേ വധിക്കപ്പെട്ടുള്ളൂ. അന്ന് യുദ്ധം അവസാനിക്കുന്ന സമയത്ത് ഖാലിദ് ബിൻ വലീദ് ഏർപ്പെടുത്തിയ ഒരു സംഘം കുതിരപ്പടയാളികൾ മുസ്‌ലിം സൈന്യത്തിന് പിറകിലായി ധൂളികൾ ഉയർത്തിക്കൊണ്ടു സഞ്ചരിച്ചു. ഇത് കണ്ട റോമൻ സൈന്യം മുസ്‌ലിങ്ങൾക്ക് സഹായം എത്തിയതായി തെറ്റിദ്ധരിച്ചു. പിറ്റേന്ന് അവർ പിന്മാറാനുള്ള ഒരുക്കം തുടങ്ങി. അവരെ ആക്രമിക്കാതെ പിറ്റേന്ന് മുസ്‌ലിം സൈന്യം പിൻവാങ്ങി.

</doc>
<doc id="313158" url="https://ml.wikipedia.org/wiki?curid=313158" title="പ്രീത് നമ്പ്യാർ">
പ്രീത് നമ്പ്യാർ

ആധുനിക ഇംഗ്ലീഷ് സാഹിത്യത്തിലെ കാൽപനിക, യോഗാത്മക വിഭാഗത്തിൽ ശ്രദ്ധേയനായ എഴുത്തുകാരനും, തത്ത്വചിന്തകനും വിദ്യാഭ്യാസ വിചക്ഷണനുമാണ് പ്രീത് നന്പ്യാർ (ഓഗസ്റ്റ്‌ 27, 1978). കേരളത്തിൽ വടക്കേ മലബാറിലെ പുരാതനമായ ഒരു കുടുംബത്തിൽ ജനിച്ച അദ്ദേഹം വളരെ ചെറു പ്രായത്തിൽ തന്നെ സാഹിത്യലോകത്തിൽ തന്റേതായ വ്യക്തിമുദ്ര പതിപ്പിച്ചു. ഇംഗ്ലീഷ് സാഹിത്യത്തിലെ മുഖ്യധാരാ സന്പ്രദായങ്ങളിൽ നിന്നും മാറി കവിതകളിൽ സൗന്ദര്യത്തിന്റെയും നിഗൂഡാത്മകതയുടെയും സൂക്ഷ്മദർശനങ്ങളെ ആവാഹിച്ച അദ്ദേഹം ഗദ്യസാഹിത്യത്തിൽ പുതിയ തലമുറയ്ക്ക് ഒരു പുതിയ അനുഭവമായി കരുതപ്പെടുന്നു.

1978 ഓഗസ്റ്റ്‌ 27-ന് കാസർഗോഡ്‌ ജില്ലയിലെ കാഞ്ഞങ്ങാട് അജാനൂർ ഗ്രാമത്തിൽ സരസ്വതി അമ്മയുടെയും കാനാ പദ്മനാഭൻ നമ്പ്യാരുടെയും മകനായി ജനിച്ചു. പയ്യന്നൂരിലെ വെള്ളൂർ ഗവണ്മെന്റ് ഹൈസ്കൂളിലും വെള്ളിക്കൊത്ത് മഹാകവി പി സ്മാരക ഗവണ്മെന്റ് ഹൈസ്കൂളിലും പ്രാഥമിക വിദ്യാഭ്യാസത്തിന് ശേഷം കാസർഗോഡ്‌ ഗവണ്മെന്റ് കോളേജിൽ ഇംഗ്ലീഷ് സാഹിത്യത്തിൽ ബിരുദ പഠനം ചെയ്തു. പിന്നീട് മംഗലാപുരം സൈന്റ്റ്‌ അലോഷ്യസ് കോളേജ്, ചിക്കമഗളൂർ എന്നിവിടങ്ങളിൽ വിദ്യാഭ്യാസം തുടർന്നു. ശ്രിംഗേരി മഠത്തിൽ ശ്രീ ഗിരിധര ശാസ്ത്രികളുടെ ശിഷ്യനായി വേദപഠനം ചെയ്തശേഷം ഇംഗ്ലീഷ് ഭാഷാധ്യായനത്തിലെക്കു പ്രവേശിച്ചു.
കേംബ്രിഡ്ജ് സർവകലാശാലയുടെ ഇംഗ്ലീഷ് വിഭാഗം തലവനായി മാലിദ്വീപിൽ സേവനം അനുഷ്ഠിച്ച പ്രീത് നമ്പ്യാർ ദൽഹി ആസ്ഥാനമായ ദ പോയെട്രി സൊസൈറ്റി ഓഫ് ഇന്ത്യ, ഗ്ലോബൽ ഫ്രറ്റെർനിറ്റി ഓഫ് പോയെറ്റ്‌സ്, എർത്ത് വിഷൻ പബ്ലിക്കേഷൻ എന്നീ സ്ഥാപനങ്ങളുടെയും, പനോരമ ലിറ്ററേറിയ എന്ന അന്താരാഷ്ട്ര ഗവേഷണ പ്രസിദ്ധീകരണത്തിന്റെയും എഡിറ്ററാണ്. സാഹിത്യ വിദ്യാഭ്യാസ മേഖലകളിൽ അനേകം പ്രബന്ധങ്ങൾ അവതരിപ്പിച്ചിട്ടുണ്ട്. ഫോട്ടോഗ്രാഫിയിലും തനതായ വ്യക്തിമുദ്ര പതിപ്പിച്ചിട്ടുണ്ട്. സമൂഹത്തിലെ താഴെത്തട്ടിലുള്ളവരിൽ മാനുഷിക മൂല്യങ്ങൾ എത്തിക്കുവാനുള്ള എഴുത്തുകാരുടെ പ്രതിജ്ഞാ ബദ്ധതയെ പോഷിപ്പിക്കുവാനായി സ്ഥാപിതമായ റൈറ്റേഴ്‌സ് ക്യാപ്പിറ്റൽ ഇന്റർനാഷണൽ ഫൗണ്ടേഷന്റെ സ്ഥാപകനും അധ്യക്ഷനുമാണ്. സാംസ്കാരിക വിനിമയത്തിലൂടെ ആഗോള ശാന്തിയും സമാധാനവും ഊട്ടിയുറപ്പിക്കുക എന്ന ലക്ഷ്യത്തിൽ പ്രവർത്തിക്കുന്ന സംഘടന ഇന്ന് മുപ്പതോളം രാജ്യങ്ങളിൽ പ്രവർത്തിക്കുന്നുണ്ട്.  
പ്രഥമ കവിതാസമാഹാരമായ ദ വോയേജ് റ്റു എറ്റെണിറ്റി(അനശ്വരതയിലേക്കുള്ള പ്രയാണം) എന്ന പുസ്തകത്തിന് ഡോ. എം.ജി ഗാന്ധി അന്താരാഷ്ട്ര കവിതാ പുരസ്‌കാരം ലഭിച്ചു. ദൽഹിയിൽ വച്ച് നടന്ന അന്താരാഷ്ട്ര കവി സമ്മേളനത്തിൽവച്ച് ചീഫ് ജസ്റ്റീസ് ഡി.എസ് തിവേതിയയിൽ നിന്നും പുരസ്‌കാരം ഏറ്റുവാങ്ങി. ഇംഗ്ലീഷ് സാഹിത്യത്തിലെ നിഗൂഡാത്മക കവിതാ വിഭാഗത്തിലാണ് പുരസ്‌കാരം. കബീർദാസും തുളസിദാസും ഭക്ത മീരയും ഉൾപ്പെടുന്ന പുരാതന കവികളുടെ ആദ്ധ്യാത്മിക യോഗ ദർശനത്തിന്റെയും ആധുനിക സാഹിത്യത്തിൽ ശ്രീ ടാഗോർ പ്രതിനിധാനം ചെയ്യുന്ന നിഗൂഡാത്മക സാഹിത്യത്തിന്റെയും അപൂർവ്വ മിശ്രണമാണ് പ്രീത് നമ്പ്യാരുടെ കവിതകളെന്ന് ജൂറി അഭിപ്രായപ്പെട്ടു. 2016 ൽ ഇറ്റലി ആസ്‌ഥാനമായി പ്രവർത്തിക്കുന്ന വേൾഡ്‌ യൂണിയൻ ഓഫ്‌ പോയറ്റ്‌സിന്റെ (ഡബ്ല്യു.യു.പി) രാജ്യാന്തര ഡയറക്‌ടരായി നിയമിതനായി. ഐക്യരാഷ്ട്ര സഭയുടെ കീഴിൽ പ്രവർത്തിക്കുന്ന ഇന്റർനാഷണൽ കൗൺസിൽ ഫോർ ഡിപ്ലോമസി ആൻഡ് ജസ്റ്റിസി(ഐ.സി.ഡി.ജെ) ന്റെ അംബാസിഡറാണ്. 

മാതൃഭൂമി ദിനപത്രം 
മംഗളം ദിനപത്രം: പ്രീത് നമ്പ്യാർ 
ജീവചരിത്രം: പ്രീത് നമ്പ്യാർ 
അനന്തതയിലേക്കുള്ള പ്രയാണം: 
ജീവചരിത്രം: പ്രീത് നമ്പ്യാർ 
ചന്ദ്രിക ദിനപത്രം 
ദ വോയേജ് റ്റു എറ്റെണിറ്റി 
എം.ജി.ഗാന്ധി അന്താരാഷ്‌ട്ര കവിതാ പുരസ്കാരം 
The Voyage to Eternity, Global Fraternity of Poets, Gurgaon, Delhi NCR, ISBN NO. : 978-81-925838-0-8 
നിരൂപണം Review: The Voyage to Eternity 
നിരൂപണം Review: The Voyage to Eternity 
കവിതാ പുരസ്കാരം 
Preeth Nambiar: New voice in metaphysical poetry


</doc>
<doc id="313159" url="https://ml.wikipedia.org/wiki?curid=313159" title="ഖൈബർ യുദ്ധം">
ഖൈബർ യുദ്ധം

പ്രവാചകൻ മുഹമ്മദിന്റെ കീഴിൽ ഉള്ള മുസ്‌ലിം സൈന്യവും ഖൈബറിലെ ജൂതവിഭാഗവും തമ്മിൽ നടന്ന യുദ്ധമാണ് ഖൈബർ യുദ്ധം. AD.628 മെയ്, ജൂൺ (AH.7 മുഹറം) മാസങ്ങളിലായാണ് ഈ യുദ്ധം നടന്നത്. യുദ്ധത്തിൽ പരാജയപ്പെട്ട ജൂതന്മാർ മുസ്‌ലിങ്ങൾക്ക് നികുതി നൽകാം എന്ന വ്യവസ്ഥയോടെ സമാധാന സന്ധി ഒപ്പിട്ടു.
മദീനയിൽ നിന്ന് കരാർ ലംഘിച്ചതിന്റെ പേരിൽ പുറത്താക്കപ്പെട്ട ജൂത ഗോത്രങ്ങളിൽ മിക്കവരും എത്തിയത് ഖൈബറിൽ ആയിരുന്നു. അവർ മദീനയിൽ ശക്തി പ്രാപിക്കുന്ന മുസ്‌ലിങ്ങളെ ഭീഷണിയായി കണ്ടു അവർക്കെതിരെ നീക്കങ്ങൾ ആരംഭിച്ചു. അവരുടെ നീക്കങ്ങൾ ശക്തിപ്രാപിച്ച സാഹചര്യത്തിൽ അവരെ നേരിടാൻ തീരുമാനിച്ച പ്രവാചകൻ മുഹമ്മദ്‌ തീരുമാനിച്ചു.
1600പേരടങ്ങുന്ന ഒരു സൈന്യവുമായി ഖൈബറിലേക്ക് പടനയിച്ചു. എന്നാൽ മുസ്‌ലിം സൈന്യത്തിന്റെ നീക്കം നേരത്തെ പ്രതീക്ഷിച്ച ഖൈബർ ജൂതന്മാർ യുദ്ധത്തിനുള്ള ഒരുക്കങ്ങൾ നേരത്തെ നടത്തിയിരുന്നു. ഖൈബറിൽ അവരുടെ കോട്ടകളിൽ മതിയാവോളം ഭക്ഷണ വസ്തുക്കൾ സജ്ജീകരിച്ച അവർ 14,000 വരുന്ന ഒരു സൈന്യത്തെയും ഒരുക്കി നിർത്തിയിരുന്നു. കൂറ്റൻ കോട്ടകളെ കേന്ദ്രീകരിച്ചായിരുന്നു അരുടെ താവളങ്ങള്. ഖൈബറിൽ നിരവധി കോട്ടകൾ ജൂതന്മാർക്ക് ഉണ്ടായിരുന്നു.

താമസിയാതെ യുദ്ധമാരംഭിച്ചു. ജൂതരുടെ നേതാവ് മുറഹ്ഹിബായിരുന്നു. മുസ്‌ലിംകൾ ആദ്യമായി നാഇം എന്നു പേരുള്ള അവരുടെ കോട്ട വളഞ്ഞു. ദന്ദ്വയുദ്ധത്തിനു വെല്ലു വിളിച്ച മുറഹ്ഹിബ് അലിയുമായുള്ള യുദ്ധത്തിൽ കൊല്ലപ്പെട്ടു. അതോടെ ജൂത സൈന്യം കോട്ടയിലേക്ക് ഉൾവലിഞ്ഞു. മുസ്‌ലിങ്ങൾ കോട്ട ഉപരോധിച്ചു. ഉപരോധം ദിവസങ്ങളോളം നീണ്ടുനിന്നു. പക്ഷേ സർവ സജ്ജീകരണവും നടത്തിയ ജൂതന്മാർ പുറത്തിറങ്ങിയില്ല. ഒടുവിൽ, മുസ്‌ലിം സൈന്യം അവരുടെ കൃഷിഭൂമിയിലെ ഈന്തപ്പന മരങ്ങൾ നശിപ്പിച്ചു പ്രകോപിപ്പിച്ചതോടെ അവർ കോട്ടക്ക് പുറത്തിറങ്ങി. തുടർന്ന് നടന്ന യുദ്ധങ്ങളിൽ ജൂത സൈന്യം പരാജയപ്പെട്ടു. പരാജയം സമ്മതിച്ച ജൂതന്മാർ അടുത്ത കോട്ടയിലേക്കു പിന്മാറി. അങ്ങനെ, ശക്തമായ യുദ്ധത്തിനും ഉപരോധത്തിനുമൊടുവിൽ ആദ്യനിരയിലെ അഞ്ചു കോട്ടയും മുസ്‌ലിംകളുടെ കീഴിൽവന്നു. അതോടെ, ജൂതന്മാർ രണ്ടാം നിരയിൽ അഭയം തേടി. മുസ്‌ലിംസൈന്യം അവിടെയും ഉപരോധം ആരംഭിച്ചു. നാശനഷ്ടങ്ങൾ ഭയന്ന് പരാജയം സമ്മതിച്ച അവർ സന്ധിസംഭാഷണത്തിനു തയ്യാറായി. ഒരു വിഭാഗം ഭൂമിയും കൃഷി വിഭവങ്ങളിൽ ഒരു പങ്കും മുസ്ലിങ്ങൾക്ക്‌ നൽകാമെന്ന വ്യവസ്ഥയിൽ യുദ്ധം അവസാനിച്ചു.


</doc>
<doc id="313160" url="https://ml.wikipedia.org/wiki?curid=313160" title="തബൂക്ക് യുദ്ധം">
തബൂക്ക് യുദ്ധം

കിഴക്കൻ റോമാ സാമ്രാജ്യത്തിനെതിരെ (ബൈസന്റൈൻ സാമ്രാജ്യം) മുസ്‌ലിങ്ങൾ നടത്തിയ രണ്ടാമത്തെ യുദ്ധമാണ് തബൂക്ക് യുദ്ധം. AD.630 ഒക്ടോബർ മാസമാണ് ഈ യുദ്ധം അരങ്ങേറിയത്. പ്രവാചകൻ മുഹമ്മദ്‌ നേരിട്ട് പങ്കെടുത്ത അവസാന യുദ്ധവുമാനിത്.
മക്കയിൽ നേടിയ വിജയത്തിനും ഹുനൈൻ യുദ്ധത്തിനും ശേഷം അറേബ്യൻ ഉപദ്വീപ് മുഴുവൻ മുസ്‌ലിങ്ങളുടെ അധീനതയിലായി. ഇതോടെ അക്കാലത്തെ ലോകത്തിലെ മഹാസാമ്ര്യജ്യങ്ങളിൽ ഒന്നായ ബൈസന്റൈൻ സാമ്രാജ്യത്തിന് പുതിയ ഒരു ഭീഷണി ഉയരുന്നു എന്ന ബോധ്യമായി. പ്രവാചകൻ മുഹമ്മദ്‌ അയച്ച ദൂതനെ കൊലപ്പെടുത്തിയതിന് പ്രതികാരമായി നടന്ന മുഅ്ത യുദ്ധത്തിൽ സാഹചര്യം അനുകൂലമല്ലാത്തതിനാൽ മുസ്‌ലിങ്ങൾ പിൻവാങ്ങിയിരുന്നു. അതോടൊപ്പം വളർന്നു വരുന്ന ഈ ശക്തിയെ തുടക്കത്തിലേ ഇല്ലാതാക്കുക എന്ന പദ്ധതിയോടെ റോമൻ ചക്രവർത്തിയായ ഹിറാക്ളിയസ് തയ്യാറെടുപ്പുകൾ എടുക്കാൻ തുടങ്ങി എന്ന ഒരു വാർത്തയും പരന്നിരുന്നു. തങ്ങൾക്കെതിരെ യുദ്ധവിളിയുമായി തയ്യാറെടുക്കുന്ന ശത്രുവിനെതിരെ രംഗത്തിറങ്ങി ശക്തിതെളിയിക്കേണ്ടത് അനിവാര്യമാണ് എന്ന് തീരുമാനിച്ച പ്രവാചകൻ മുഹമ്മദ്‌ റോമിനെതിരെ ഒരു സൈനിക നീക്കത്തിന് തയ്യാറെടുത്തു.

അറേബ്യൻ ഉപഭൂഖണ്ഡത്തിലാകെ വരൾച്ച നേരിട്ട ഒരു വർഷമായിരുന്നു അത്. എതിർ പക്ഷം വൻആയുധശേഷിയുള്ളവരും അറിയപ്പെട്ട ലോകശക്തിയും. എല്ലാ പ്രതികൂല സാഹചര്യങ്ങളെയും മറികടന്നു 30,000വരുന്ന ഒരു സൈന്യത്തെ പ്രവാചകൻ മുഹമ്മദ്‌ നബി (സ)
തയ്യാറാക്കി തബൂക്കിലേക്ക് പടനയിച്ചു.

എന്നാൽ മുസ്‌ലിങ്ങളുടെ ഈ പടപ്പുറപ്പാട് അറിഞ്ഞ റോമൻ സൈന്യം ഭയവിഹ്വലരായി. മുഅ്ത യുദ്ധത്തിൽ 2,00,000 വരുന്ന റോമാ സൈന്യത്തെ നേരിട്ട 3,000 മാത്രം വരുന്ന മുസ്‌ലിം സൈന്യത്തിന്റെ പോരാട്ട വീര്യവും അവരെ ചകിതരാക്കി. ഒരു ഏറ്റുമുട്ടലിന് നിൽക്കാതെ റോമാ സൈന്യം തബൂകിൽ നിന്ന് സിറിയയിലേക്ക് പിന്മാറി. ഈ പട നീക്കത്തിൽ തബൂക്കിലും പരിസരപ്രദേശങ്ങളിലും ഉള്ള ഒട്ടനവധി ഗോത്രങ്ങൾ മുസ്ലിങ്ങളുടെ മേൽകോയ്മ അംഗീകരിച്ചു.


</doc>
<doc id="313161" url="https://ml.wikipedia.org/wiki?curid=313161" title="നിക്കൊപോളിസ് യുദ്ധം">
നിക്കൊപോളിസ് യുദ്ധം

ഓട്ടോമൻ തുർക്കികളും യൂറോപ്പിന്റെ സംയുക്ത കുരിശു സൈന്യവും തമ്മിൽ (ഹംഗറി, ബൾഗേറിയ, ക്രൊയേഷ്യ, വല്ലെഷ്യ, ഫ്രഞ്ച്, ബർഗണ്ടി, ജർമൻ സഖ്യ സൈന്യത്തോടൊപ്പം വെനീഷ്യൻ നാവികരും) ബൾഗേറിയയിലെ നിക്കൊപോളിയിൽ വെച്ചു നടന്ന യുദ്ധമാണ് നിക്കൊപോളിസ് യുദ്ധം. 1396 സെപ്റ്റംബർ 25നാണ് ഈ യുദ്ധം അരങ്ങേറിയത്. യുദ്ധത്തിൽ തുർക്കി സൈന്യം നേടിയ നിർണ്ണായക വിജയം അവരെ യൂറോപ്പിലെ വൻ ശക്തി ആവുന്നതിലേക്ക് നയിച്ചു. മധ്യകാലത്തിലെ എണ്ണപ്പെട്ട യുദ്ധങ്ങളിൽ ഒന്നാണിത്.


</doc>
<doc id="313164" url="https://ml.wikipedia.org/wiki?curid=313164" title="ഗ്രാന്റ് ഏലിയറ്റ്">
ഗ്രാന്റ് ഏലിയറ്റ്

ന്യൂസിലൻഡിനുവേണ്ടി അന്താരാഷ്ട്ര ക്രിക്കറ്റ് മൽസരങ്ങൾ കളിക്കുന്ന താരമാണ് ഗ്രാന്റ് ഡേവിഡ് ഏലിയറ്റ് എന്ന ഗ്രാന്റ് ഏലിയറ്റ്(ജനനം മാർച്ച് 21,1979) .ദക്ഷിണാഫ്രിക്കയിൽ ജനിച്ച് ന്യൂസിലൻഡിലേക്ക് കുടിയേറിയ ഏലിയറ്റ് 2008ൽ ഇംഗ്ലണ്ടിനെതിരെ നേപ്പിയറിൽ നടന്ന ടെസ്റ്റ് മൽസരത്തിലൂടെയാണ് അന്താരാഷ്ട്ര ക്രിക്കറ്റിൽ അരങ്ങേറുന്നത്.2009 ലെ ഐ.സി.സി. ചാമ്പ്യൻസ് ട്രോഫിയിൽ ഇംഗ്ലണ്ടിനെതിരായ മൽസരത്തിൽ 31 റൺസ് വഴങ്ങി 4 വിക്കറ്റ് വീഴ്ത്തിയ ഏലിയറ്റിന്റെ ബൗളിംഗ് മികവിൽ ന്യൂസിലൻഡ് സെമിഫൈനലിൽ എത്തി. 2015ൽ ശ്രീലങ്കയ്ക്കെതിരെ ഡുനെഡിനിൽ നടന്ന ഏകദിന മൽസരത്തിൽ ലൂക്ക് റോഞ്ചിയോടൊപ്പം ചേർന്ന് ഏകദിനക്രിക്കറ്റിലെ ആറാം വിക്കറ്റിലെ ഏറ്റവും ഉയർന്ന സഖ്യത്തിൽ ഏലിയറ്റ് പങ്കാളിയായി.267* റൺസാണ് റെക്കോർഡ് സഖ്യത്തിൽ ഇരുവരും അടിച്ചുകൂട്ടിയത്.2015 ക്രിക്കറ്റ് ലോകകപ്പിന്റെ സെമിഫൈനലിൽ 84 റൺസെടുത്ത ഏലിയറ്റിന്റെ മികവിൽ ദക്ഷിണാഫ്രിക്കയെ മറികടന്ന് ന്യൂസിലൻഡ് ആദ്യമായി ലോകകപ്പ് ക്രിക്കറ്റ് ഫൈനലിൽ എത്തി.മെൽബണിൽ നടന്ന ഫൈനലിലും 83 റൺസെടുത്ത് അദ്ദേഹം തിളങ്ങി. ആഭ്യന്തര ക്രിക്കറ്റിൽ വെല്ലിംഗ്ടൺ ടീമിനുവേണ്ടിയാണദ്ദേഹം കളിക്കുന്നത്.2016ൽ അദ്ദേഹം രാജ്യാന്തര ഏകദിന ക്രിക്കറ്റിൽ നിന്നും വിരമിച്ചു.



</doc>
<doc id="313171" url="https://ml.wikipedia.org/wiki?curid=313171" title="പള്ളിക്കര ബീച്ച്">
പള്ളിക്കര ബീച്ച്

കേരളത്തിലെ കാസറഗോഡ് ജില്ലയിലെ ബേക്കൽ കോട്ടയോടു ചേർന്ന് കിടക്കുന്ന ബീച്ചാണ് പള്ളിക്കര ബീച്ച്.

</doc>
<doc id="313189" url="https://ml.wikipedia.org/wiki?curid=313189" title="സി ഹരിദാസ്‌">
സി ഹരിദാസ്

പ്രമുഖ കോൺഗ്രസ്സ്‌ നേതാവും അറിയപ്പെടുന്ന ഗാന്ധിയനും ആണു സി ഹരിദാസ്‌. 1945 ജൂലായ്‌ 15നു മലപ്പുറം ജില്ലയിലെ കാലടി പഞ്ചായത്തിലെ പോത്തനൂരിൽ ജനിച്ച ഹരിദാസ്‌ ചെറു പ്രായത്തിൽ തന്നെ കോൺഗ്രസ്സ്‌ രാഷ്ട്രീയത്തിൽ ആഭിമുഖ്യം പ്രകടിപ്പിക്കുകയും സജീവമായി പ്രവർത്തിക്കുകയും ചെയ്തിരുന്നു.തുടർന്നു പൊന്നാനിയിലും എ.കെ ആന്റണി,വയലാർ രവി എന്നിവരോടൊപ്പം എറണാകുളം മഹാരാജാസ്‌ കോളേജിലുമായി വിദ്യാഭ്യാസം പൂർത്തിയാക്കി.ഈ കാലഘട്ട്ത്തിലാണു കേരളത്തിലെ കെ.എസ്‌.യു വിന്റെ രൂപീകരണം.കെ എസ്‌ യു വിന്റെ പതാക മഹാരാജാസ്‌ കോളേജ്‌ ഹോസ്റ്റലിൽ ഹരിദാസിന്റെ റൂമിലാണു ഡിസൈൻ ചെയ്തത്‌.തുടർന്ന് ഹരിദാസ്‌ മഹാരാജാസിൽ ആർറ്റ്സ്‌ സെക്രട്ടറി ആയി തിരഞ്ഞെടുക്കപ്പെട്ടു.കേരളത്തിലെ കെ എസ്‌ യു വിന്റെ ആദ്യ വിജയം ആണിത്‌.യൂത്ത്‌ കോൺഗ്രസ്സിന്റെ മലപ്പുറം ജില്ലയിലെ ആദ്യ പ്രസിഡന്റ്‌ മലപ്പുറം ജില്ലയിലെ ഡി സി സി പ്രസിഡന്റ്‌ തുടങ്ങിയ സ്ഥാനങ്ങൾ ചെറുപ്രായത്തിൽ തന്നെ ഹരിദാസിനെ തേടിവന്നു.
തുടർന്ന് 1980 ൽ നിലംബൂരിൽ നിന്ന് കോൺഗ്രസ്സ്‌ എം എൽ എ ആയി തിരഞ്ഞെടുത്തു.പത്തു ദിവസത്തിനു ശേഷം ഹരിദാസ്‌ ആര്യാടൻ മുഹമ്മദിനു വേണ്ടി രാജി വെചു.കേരളത്തിലെ എറ്റവും കുറച്ച്‌ കാലം എം എൽ എ ആയ വ്യക്തി എന്ന റെക്കോർഡ്‌ ഇന്നും ഹരിദാസിന്റെ പേരിലാണു.
അതേ വർഷം തന്നെ ഹരിദാസ്‌ കേരളത്തിൽ നിന്നുള്ള രാജ്യ സഭാംഗമായി.1986 വരെ എം പി ആയി തുടർന്നു.2000 മുതൽ 2005 വരെ ഹരിദാസ്‌ പൊന്നാനി മുനിസിപ്പാലിറ്റിയുടെ അധ്യക്ഷൻ ആയിരുന്നു.കെ പി സി സി യുടെ നിർവ്വാഹക സമിതി അംഗമാണു ഹരിദാസ്‌ ഇപ്പോൾ.


</doc>
<doc id="313209" url="https://ml.wikipedia.org/wiki?curid=313209" title="ന്യൂ ഡെവലപ്മെന്റ് ബാങ്ക്">
ന്യൂ ഡെവലപ്മെന്റ് ബാങ്ക്

ബ്രസീൽ ,റഷ്യ, ഇന്ത്യ, ചൈന, ദക്ഷിണാഫ്രിക്ക എന്നീ ബ്രിക്സ് രാജ്യങ്ങളുടെ വികസന പ്രവർത്തനങ്ങൾക്ക് സാമ്പത്തിക സഹായം നൽകുക എന്ന ലക്ഷ്യത്തോടെ ഈ രാജ്യങ്ങൾ ചേർന്ന് 2014 ജൂലൈ 15 നു രൂപീകരിച്ച ഒരു ബാങ്കാണ് ബ്രിക്സ് വികസന ബാങ്ക് അഥവാ ന്യൂ ഡെവലപ്മെന്റ് ബാങ്ക് (എൻ.ഡി.ബി.)..ആഗോള സമ്പദ് വ്യവസ്ഥയിൽ അമേരിക്ക യുടെയും യൂറോപ്യൻ യൂണിയന്റെയും നേതൃത്വത്തിലുള്ള ലോകബാങ്കിനും അന്താരാഷ്ട്ര നാണയനിധിക്കും തുല്യമായി ഒരു ബാങ്കാണ് ബ്രിക്സ് രാജ്യങ്ങൾ ഇതിലൂടെ ലക്ഷ്യം വയ്ക്കുന്നത്. 5000 കോടി ഡോളറിന്റെ ($50 ബില്യൺ ) പ്രാരംഭ മൂലധനവുമായി പ്രവർത്തനമാരംഭിക്കുന്ന ബ്രിക്സ് ബാങ്കിന്റെ ആസ്ഥാനം ചൈനയിലെ ഷാങ്ഹായ് ആണ്. .ബാങ്കിന്റെ ആദ്യത്തെ അധ്യക്ഷനായി ഇന്ത്യയുടെ കെ. വി. കാമത്ത് നിയമിക്കപ്പെട്ടു.അധ്യക്ഷന്റെ കാലാവധി 5 വർഷമാണ്.. 2015 ജൂലൈ 21-ന് ബാങ്കിന്റെ പ്രവർത്തനം ആരംഭിച്ചു. 

രണ്ടാം ലോകമഹായുദ്ധത്തിനു ശേഷം ആഗോള സാമ്പത്തിക സഹകരണത്തിനായി നിലവിൽ വന്ന ലോകബാങ്കും അന്താരാഷ്ട്ര നാണയനിധിയും അമേരിക്കയുടെയും യൂറോപ്യൻ യൂണിയന്റെയും നിയന്ത്രണത്തിലായിത്തീർന്നു.. വികസ്വര രാജ്യങ്ങളുടെ വികസനത്തെ ഇത് ദോഷകരമായി ബാധിച്ചു.വികസിച്ചുകൊണ്ടിരിക്കുന്ന രാജ്യങ്ങളുടെ സംഘടനകളിൽ പ്രധാനപ്പെട്ട ബ്രിക്സിലെ ഇന്ത്യ, ചൈന, റഷ്യ, ബ്രസീൽ എന്നീ നാലു രാജ്യങ്ങൾ ലോകത്തിലെ ഏറ്റവും ഉയർന്ന സാമ്പത്തിക വളർച്ചയുള്ള രാജ്യങ്ങളാണ്.ലോക ജനസംഖ്യയുടെ 40% വസിക്കുന്നതും ആഗോള മൊത്ത ഉൽപാദനത്തിൻ്റെ 25%വും ബ്രിക്സ് രാജ്യങ്ങളിലാണ്..വികസിച്ചുകൊണ്ടിരിക്കുന്ന ഈ രാജ്യങ്ങൾക്ക് വലിയ സഹായമൊന്നും ലോകബാങ്കിൽ നിന്നോ ഐ. എം. എഫിൽ നിന്നോ ലഭിച്ചിരുന്നില്ല.ഇത്തരമൊരു സാഹചര്യത്തിലാണ് സ്വതന്ത്രമായി ഒരു ബാങ്ക് തങ്ങൾക്കും വേണമെന്ന ചിന്ത ബ്രിക്സ് രാജ്യങ്ങൾക്കുണ്ടായത്.2014 ജൂലൈ 15-നു ബ്രസീലിലെ ഫോർട്ടലേസയിൽ നടന്ന 6-മത്തെ ബ്രിക്സ് ഉച്ചകോടിയിൽ വച്ച് ബാങ്കിന്റെ രൂപീകരണം സംബന്ധിച്ച് അന്തിമ തീരുമാനമായി.
.ഇതുപോലെ 2014-ൽ രൂപീകരിക്കപ്പെട്ട മറ്റൊരു ബാങ്കാണ് ഏഷ്യൻ ഇൻഫ്രാസ്ട്രക്ചർ ഇൻവെസ്റ്റ്മെന്റ് ബാങ്ക്.

ബ്രിക്സ് രാജ്യങ്ങളുടെ വികസന പ്രവർത്തനങ്ങൾക്കു സാമ്പത്തിക സഹായം നൽകുക എന്നതാണ് ബ്രിക്സ് ബാങ്കിൻ്റെ പ്രധാനപ്പെട്ട ലക്ഷ്യം. 5000 കോടി ഡോളറാണ് ($50 ബില്യൺ) പ്രാരംഭ മൂലധനം.ഓരോ രാജ്യവും 1000 കോടി ഡോളർ ($10 ബില്യൺ) സംഭാവന ചെയ്യും..അതുകൊണ്ട് തന്നെ എല്ലാ രാജ്യങ്ങൾക്കും തുല്യ അധികാരമാണുള്ളത്..

5000 കോടി ഡോളറിനെ 10000 കോടി ($100 ബില്യൺ) ഡോളറായി ഉയർത്തുകയെന്നതാണ് പ്രാരംഭ ലക്ഷ്യം.ഡോളറും യൂറോയും വൻതോതിൽ സംഭരിച്ചു വയ്ക്കുന്ന സ്ഥിതി മാറ്റി ബ്രിക്സ് രാജ്യങ്ങളിലെ കറൻസി കൂടുതലായി ഉപയോഗിക്കുകയെന്ന ലക്ഷ്യം കൂടിയുണ്ട്..

ബാങ്കിന്റെ പ്രാരംഭ മൂലധനമായ 5000 കോടി ഡോളർ അഞ്ചു രാജ്യങ്ങളും തുല്യമായാണ് സംഭാവന ചെയ്യുന്നത്. ഇതിനോടൊപ്പം 10000 കോടി ($100 ബില്യൺ) ഡോളർ പ്രവർത്തന മൂലധനമായി സമാഹരിക്കുന്നുണ്ട്‌. ഇതിൽ അംഗരാജ്യങ്ങളുടെ സംഭാവനകൾ വ്യത്യസ്തമാണ്. ചൈനയാണ് ഏറ്റവും കൂടുതൽ വിഹിതം നൽകുന്നത്.41 ബില്യൺ (4100 കോടി) ഡോളർ സംഭാവന ചെയ്യുന്ന ചൈനയ്ക്കു 39.5% വോട്ടവകാശവുമുണ്ട്.

ബ്രസീൽ, റഷ്യ, ഇന്ത്യ എന്നീ രാജ്യങ്ങൾ 18 ബില്യൺ (1800 കോടി) ഡോളർ വീതം സംഭാവന ചെയ്യുന്നു. ദക്ഷിണാഫ്രിക്കയുടെ സംഭാവന 5 ബില്യൺ (500 കോടി) ഡോളറാണ്.

2015 ജൂലൈ 1-ലെ സ്ഥിതിയനുസരിച്ച് ആകെ 5 അംഗങ്ങൾ.

ബ്രിക്സ് ബാങ്കിന്റെ ആദ്യത്തെ അധ്യക്ഷനായി(പ്രസിഡന്റ്) ഇന്ത്യക്കാരനായ കെ. വി. കാമത്ത് 2015 മേയിൽ നിയമിക്കപ്പെട്ടു.ഇദ്ദേഹം ഐ.സി.ഐ.സി.ഐ. ബാങ്കിന്റെ മുൻ ചെയർമാനായിരുന്നു.അഞ്ചു വർഷമായിരിക്കും അദ്ധ്യക്ഷന്റെ കാലാവധി.അടുത്ത അധ്യക്ഷൻമാർ യഥാക്രമം ബ്രസീൽ, റഷ്യ എന്നീ രാജ്യങ്ങളിൽ നിന്നായിരിക്കും..
പ്രസിഡന്റിനു പുറമെ ബോർഡ് ഓഫ് ഗവർണേഴ്സും ബോർഡ് ഓഫ് ഡയറക്ടേഴ്സും ചേർന്നാണ് ബാങ്കിനെ നിയന്ത്രിക്കുന്നത്.ആദ്യത്തെ ഗവർണർ(മാർ) റഷ്യയിൽ നിന്നും ഡയറക്ടർ(മാർ) ബ്രസീലിൽ നിന്നും നിയമിക്കപ്പെടും.



</doc>
<doc id="313258" url="https://ml.wikipedia.org/wiki?curid=313258" title="രാസവസ്തു">
രാസവസ്തു

രാസവസ്തു എന്ന പദത്തിന് വിദഗ്ദ്ധന്മാരാൽ ഉപയോഗിക്കുന്ന സാങ്കേതിക അർത്ഥമോ, അല്ലെങ്കിൽ നിത്യോപയോഗത്തിലുപയോഗിക്കുന്ന വിപുലമായ അർത്ഥമോ നിർദ്ദേശിക്കാം. സാങ്കേതികപദമെന്ന നിലയിൽ രാസവസ്തു എന്നതിന്റെ അർത്ഥം ദ്രവ്യത്തിന്റെ ഒരു രൂപത്തെയാണ്- ഖരം, ദ്രാവകം, വാതകം. അണുക്കൾ, തന്മാത്രകൾ എന്നീ ഘടകങ്ങൾ ചേർന്ന സ്ഥിരമായ രാസസംയുക്തങ്ങളാണ്. അല്ലെങ്കിൽ ഭൗതികസ്വഭാവങ്ങളായ ഉരുകൽ നില, അപവർത്തനാങ്കം,സാന്ദ്രത എന്നിവ ഇതിനെ വിശേഷിപ്പിക്കാൻ അളക്കുന്നതിലൂടെ കഴിയും. 

പുതിയ സഹശ്രാബ്ദത്തിന്റെ രണ്ടാം ദശാബ്ദത്തിൽ ഈ പദം പ്രധാന നിഘണ്ടുക്കളായ Merriam-Websterഉം, Oxfordഉം പുനർനിർവ്വചിച്ചിട്ടുണ്ട്. എങ്കിലും രാസവസ്തുവിനെ ഇന്റർനാഷണൽ യൂണിയൻ ഓഫ് പ്യുർ ആന്റ് അപ്ലൈഡ് കെമിസ്ട്രി രണ്ടായി നിർവചിച്ചിട്ടുണ്ട്. സാങ്കേതിക രസതന്ത്ര പദമായി സാധാരണയായി ഉപയോഗിക്കുന്ന പദാർത്ഥമെന്ന നിലയിൽ മനസ്സിലാക്കാം. മുൻകാലങ്ങളിൽ സാങ്കേതികമായി ഐ. യു. പി. എ. സി രാസവസ്തുവിന്റെ ഉപയോഗം മറ്റ് കൂടുതൽ പ്രത്യേകമായുള്ള രാസവിഭാഗങ്ങളുടേതിന്റെ വിപുലമായുള്ളതാണ്. എന്നാൽ പൊതുവായ അർത്ഥത്തിൽ രാസപദാർത്ഥമായി തിരിച്ചറിയാൻ കഴിയാവുന്നവയാണ് രാസവസ്തു.


</doc>
<doc id="313265" url="https://ml.wikipedia.org/wiki?curid=313265" title="ഇഹ്റാം">
ഇഹ്റാം

ഇസ്‌ലാം മതവിശ്വാസികളുടെ അഞ്ചാമത്തെ നിർബന്ധ ആരാധനയായ ഹജ്ജ് നിർവഹിക്കാൻ എത്തുന്നവർ ധരിക്കേണ്ട വെളുത്ത വസ്ത്രമാണ് ഇഹ്റാം എന്ന് പറയുന്നത്. ഹജ്ജ് അനുഷ്ഠിക്കാൻ വരുന്ന എല്ലാവർക്കും ഈ വസ്ത്ര ധാരണം നിർബന്ധ കാര്യമാണ്. പണക്കാരനും പാവപ്പെട്ടവനും എന്ന വ്യത്യാസമില്ലാതെ എല്ലാവരെയും തുല്യരൂപത്തിൽ അവതരിപ്പിക്കുന്ന ഒരു രീതിയാണ് ഈ വസ്ത്ര ധാരണം കൊണ്ട് അർത്ഥമാക്കുന്നത്.

ഹജ്ജ്


</doc>
<doc id="313284" url="https://ml.wikipedia.org/wiki?curid=313284" title="ഗതികസിദ്ധാന്തം">
ഗതികസിദ്ധാന്തം

വാതകങ്ങളുടെ ഗതികസിദ്ധാന്തം ഒരു വാതകത്തെ വിശേഷിപ്പിക്കുന്നത് അനേകം എണ്ണം കണങ്ങൾ എന്നാണ് (അണുക്കൾ, തന്മാത്രകൾ). അവയെല്ലാം നിത്യേന, ക്രമരഹിതവുമായ ചലനത്തിലാണ്. വേഗത്തിൽ ചലിക്കുന്ന കണങ്ങൾ നിത്യേന തമ്മിൽത്തമ്മിലും, ഉൾക്കൊള്ളുന്ന പാത്രത്തിലും കൂട്ടിമുട്ടുന്നു. ഗതികസിദ്ധാന്തം വാതകങ്ങളുടെ കാണാൻ കഴിയാത്ത സ്വഭാവങ്ങളായ മർദ്ദം, താപനില, ശ്യാനത, താപചാലകത, വ്യാപ്തം എന്നിവ തന്മാത്ര സംയോജനം, ചലനം എന്നിവ പരിഗണിക്കുക വഴി വിവരിക്കുന്നു. സിദ്ധാന്തം അഭിപ്രായപ്പെടുന്നത് മർദ്ദം തന്മാത്രകളും, അണുക്കളും വ്യത്യസ്ത പ്രവേഗങ്ങളിൽ ചലിക്കുക വഴി പാത്രത്തിന്റെ വശങ്ങളിൽ ഉണ്ടാകുന്ന ആഘാതങ്ങളുടെ കാരണത്താലാണെന്നാണ്. 

തെർമോഡൈനാമിക് നിർവചനത്തിന് വ്യത്യസ്തമായി ഗതികസിദ്ധാന്തം താപനിലയെ സ്വന്തം വഴിയിലൂടെ നിർവചിക്കുന്നു.


</doc>
<doc id="313286" url="https://ml.wikipedia.org/wiki?curid=313286" title="വണ്ടർഫുൾ ജേർണി">
വണ്ടർഫുൾ ജേർണി

ദിലീപ് തോമസ് സംവിധാനം ചെയ്ത മലയാള ചലച്ചിത്രമാണ് വണ്ടർഫുൾ ജേർണി. ബാബുരാജ്‌ , ദേവൻ, കലാഭവൻ മണി, സെന്തിൽ, അഭി മാധവ്, അനൂപ്‌ ചന്ദ്രൻ എന്നിവരാണ് പ്രധാന താരങ്ങൾ. 


</doc>
<doc id="313292" url="https://ml.wikipedia.org/wiki?curid=313292" title="ഡബ്ല്യു.സി. ബാനർജി">
ഡബ്ല്യു.സി. ബാനർജി

ഇന്ത്യൻ നാഷണൽ കോൺഗ്രസ്സ്ന്റെ ആദ്യ പ്രസിഡൻറ് ആയിരുന്നു W.C.ബാനർജി (Womesh Chunder Bonnerjee ~ ഉമേഷ്‌ ചന്ദ്ര ബാനർജി) . 29 ഡിസംബർ 1844നു കൽക്കട്ടയിൽ ആയിരുന്നു അദ്ദേഹം ജനിച്ചത്. ബ്രിട്ടീഷ് ഹൌസ് ഓഫ് കോമൺസ് ലേക്ക് ആദ്യമായി മത്സരിച്ച ഇന്ത്യാക്കാരനും ഇയാൾ ആയിരുന്നു. എങ്കിലും അദ്ദേഹം ആ തിരഞ്ഞെടുപ്പിൽ പരാജയപ്പെട്ടു.


</doc>
<doc id="313296" url="https://ml.wikipedia.org/wiki?curid=313296" title="വനിതാ ചെസ്സ് ലോകചാമ്പ്യന്മാർ">
വനിതാ ചെസ്സ് ലോകചാമ്പ്യന്മാർ

1927 മുതലാണ് ഫിഡെ വനിതകൾക്കുവേണ്ടി ലോക ചാമ്പ്യൻഷിപ്പ് പ്രത്യേകംസംഘടിപ്പിച്ചുതുടങ്ങിയത്. ചെസ്സ് ഒളിമ്പ്യാഡിനോട് അനുബന്ധിച്ചാണ് ഈ മത്സരം നടത്തപ്പെട്ടത്. 
(1944-1950 ലോകയുദ്ധം കാരണം മത്സരം നടന്നില്ല)


</doc>
<doc id="313299" url="https://ml.wikipedia.org/wiki?curid=313299" title="ഖാലിദ് ബിൻ വലീദ്">
ഖാലിദ് ബിൻ വലീദ്

അതി പ്രഗൽഭനായ ഒരു മുസ്‌ലിം സേന നായകനാണ് ഖാലിദ്‌ ഇബിൻ വലീദ്. മക്കയിലായിരുന്നു ജനനം. ആദ്യ കാലത്ത് പ്രവാചകൻ മുഹമ്മദിന് എതിരെ നടന്ന ഉഹ്ദ്, ഖൻദഖ് യുദ്ധങ്ങളിൽ പങ്കെടുത്തു. പിന്നീട് ഇസ്ലാം സ്വീകരിച്ച ഖാലിദ്‌ മുഅത യുദ്ധത്തിൽ നിർണായക ഘട്ടത്തിൽ സേന നായകത്വം ഏറ്റെടുത്തു. പിന്നീട് പേർഷ്യൻ സാമ്രാജ്യത്തിനെതിരെയും ബൈസന്റൈൻ സാമ്രാജ്യതിനെതിരെയും നടന്ന പടയോട്ടങ്ങളിൽ ഒട്ടനവധി യുദ്ധങ്ങളിൽ മുസ്‌ലിം സൈന്യത്തെ വിജയത്തിലെത്തിച്ചു. അദ്ദേഹത്തിന്റെ ധീരതയും സൈനിക തന്ത്രങ്ങളും മൂലം പ്രവാചകൻ മുഹമ്മദ്‌ ദൈവത്തിന്റെ പടവാൾ (സൈഫുല്ലാഹ്) എന്ന വിശേഷണം അദ്ദേഹത്തിന് നൽകുകയുണ്ടായി.


</doc>
<doc id="313304" url="https://ml.wikipedia.org/wiki?curid=313304" title="അബു ഉബൈദ ഇബ്ൻ ജറാഹ്">
അബു ഉബൈദ ഇബ്ൻ ജറാഹ്

പ്രമുഖനായ ഒരു സ്വഹാബിയാണ് അബു ഉബൈദ ഇബ്ൻ ജറാഹ്. മക്കയിൽ ജനിച്ചു. ആദ്യകാലത്ത് തന്നെ ഇസ്‌ലാം ആശ്ലേഷിച്ചു. ബദർ യുദ്ധവേളയിൽ പ്രവാചകനെ അവഹേളിച്ച സ്വന്തം പിതാവിനെ വധിച്ചു. ഇത് പ്രവാചകന്റെ നീരസത്തിനു പാത്രമയെങ്കിലും അദ്ദേഹത്തെ ന്യായീകരിച്ചു ഖുർആൻ ഇറങ്ങി. നിരവധി യുദ്ധങ്ങളിൽ പങ്കെടുത്തു. 639ൽ മരണപ്പെട്ടു. മുസ്‌ലിം സമൂഹത്തിന്റെ സൂക്ഷിപ്പുകാരൻ എന്ന വിശേഷണം പ്രവാചകൻ അദ്ദേഹത്തിന് നൽകുകയുണ്ടായി.


</doc>
<doc id="313311" url="https://ml.wikipedia.org/wiki?curid=313311" title="ക്രൊമാറ്റോഗ്രഫി">
ക്രൊമാറ്റോഗ്രഫി

ക്രൊമാറ്റോഗ്രഫി എന്നത്, ഗ്രീക്കുഭാഷയിൽ നിന്നുള്ള ക്രോമ എന്നും ഗ്രാഫീൻ എന്നും രണ്ടു പദങ്ങൾ ചേർന്ന വാക്കാകുന്നു. (ക്രോമ എന്നാൽ നിറം എന്നും ഗ്രാഫീൻ എന്നാൽ എഴുത്ത് എന്നുമാണ് അർഥം.). മിശ്രിതങ്ങളെ വേർതിരിക്കുന്നതിനുള്ള ഒരു കൂട്ടം പരീക്ഷണശാലാ സാങ്കേതികവിദ്യയാണിത്. മൊബൈൽ ഫേസ് എന്നറിയപ്പെടുന്ന ദ്രാവകത്തിൽ മിശ്രിതം ലയിപ്പിക്കുകയും. സ്റ്റേഷനറി ഫേസ് എന്നറിയപ്പെടുന്ന മറ്റൊരു ചലിക്കാത്ത വസ്തുവിൽക്കൂടി ഒഴുകുകയും ചെയ്യുന്നു. ഈ മിശ്രിതത്തിന്റെ വിവിധ ഘടകങ്ങൾ വിവിധ വേഗതയിൽ സഞ്ചരിക്കുകയും അങ്ങനെ അതിനെ വേർതിരിക്കാൻ ഇടയാക്കുകയും ചെയ്യുന്നു, ഈ വേർതിരിക്കലിന് അടിസ്ഥാനം ചലിക്കുന്നതും ചലിക്കാത്തതുമായ തലങ്ങളുടെവ്യതിരിക്ത പാർട്ടീഷനിങ് ആകുന്നു. പാർട്ടീഷൻ കൊയഫിഷ്യന്റിന്റെ വ്യത്യസ്തതയാണ് 
ക്രൊമാറ്റോഗ്രഫി സജ്ജീകരണരീതി എന്നും വിശ്ലേഷണരീതി എന്നിങ്ങനെ രണ്ടു തരം. സജ്ജീകരണരീതിയിൽ ഒരു മിശ്രിതത്തിന്റെ ഘടകങ്ങൾ കൂടുതൽ സങ്കീർണ്ണമായ പ്രവർത്തനങ്ങൾക്കായി വേർതിരിക്കുന്നു 9ഇത് ഒരുതരം ശുദ്ധമാക്കൽ തന്നെ) വിശ്ലേഷണരീതിയിൽ ചെറിയ അളവ് മാത്രമെ എടുക്കാറുള്ളൂ. ഒരു മിശ്രിതത്തിലെ ഘടകങ്ങളെ വിശ്ലേഷണം നടത്തി അതിലെ ഘടങ്ങളുടെ അനുപാതം കണക്കാക്കാനായാണ് ഉപയോഗിക്കുന്നത്.. രണ്ടും പരസ്പരപൂരകമായി ഉപയോഗിക്കവുന്നതല്ല.


</doc>
<doc id="313379" url="https://ml.wikipedia.org/wiki?curid=313379" title="പസേജ് ഡു ഗോ">
പസേജ് ഡു ഗോ

ഫ്രാൻസിൻ്റെ പടിഞ്ഞാറുഭാഗത്ത് അറ്റ്ലാൻ്റിക് സമുദ്രത്തിലുള്ള നോർമുറ്റീർ ദ്വീപിൽനിന്നും മുഖ്യഭൂമിയിലേക്ക് നീണ്ടുകിടക്കുന്ന, ഇടക്കിടെ വെള്ളത്തിൽമുങ്ങുന്ന, നൈസർഗികപാതയാണ് പസാജ് ഡുഗോ (Passage du Gois). 4.125 കിലോമീറ്റർ നീളമുള്ള ഈ പാത, വേലിയേറ്റം മൂലം ദിവസത്തിൽ രണ്ടുതവണ വെള്ളത്തിനടിയിലാകുന്നു. ഈ പാത സൈക്കിളോട്ടത്തിനും മൽസരങ്ങൾക്കും പ്രസിദ്ധമാണ്.


</doc>
<doc id="313439" url="https://ml.wikipedia.org/wiki?curid=313439" title="വിജയ കുമാരി">
വിജയ കുമാരി

മലയാളത്തിലെ ഒരു അഭിനേത്രിയാണ് വിജയ കുമാരി. നാടകനടിയായി അഭിനയം ആരംഭിച്ച വിജയകുമാരി ടെലിവിഷൻ സീരിയലുകളിലും ചലച്ചിത്രത്തിലും അഭിനയിക്കുന്നു. എട്ടാം തരം വിദ്യാർഥിനിയായിരിക്കെ കാളിദാസ കലാകേന്ദ്രത്തിൽ ഗായികയായി പ്രവേശിച്ചു. ഉഷ ഉദയൻ ദമ്പതികളുടെ ചൈതന്യ നാടക ട്രൂപ്പിൽ ആദ്യമായി അഭിനയിച്ചു. ഇതിൽ പകരക്കാരിയായാണ് അഭിനയം ആരംഭിച്ചത്. പിന്നീട് തോപ്പിൽ ഭാസിയുടെ ക്ഷണപ്രകാരം കെ.പി.എസ്‌.സി.യിൽ എത്തപ്പെട്ടു. "ദിശസർപ്പങ്ങൾക്ക്‌ വിളക്കുവയ്‌ക്കാം" എന്ന നാടകത്തിൽ ഊമയുടെ വേഷം അവതരിപ്പിച്ചു. എൻ.എൻ. പിള്ളയുടെ "കണക്ക്‌ ചെമ്പകരാമൻ" എന്ന നാടകത്തിൽ ഒരു വർഷം അഭിനയിച്ചു.

1986-ൽ പി.എ. ബക്കർ സംവിധാനം ചെയ്ത ശ്രീനാരായണ ഗുരുവിലാണ് ആദ്യമായി ചലച്ചിത്രത്തിൽ അഭിനയിച്ചത്. ഇതിൽ ഗുരുവിന്റെ പെങ്ങളായി അഭിനയിച്ചു. സൂര്യ ടിവിയിൽ സംപ്രേഷണം ചെയ്‌ത മൗനം എന്ന സീരിയലിലൂടെ ടെലിവിഷൻ രംഗത്തും പ്രവേശിച്ചു. ലൈഫ്‌ ഓഫ്‌ ജോസൂട്ടി എന്നചിത്രത്തിൽ ദിലീപിന്റെ അമ്മയുടെ വേഷം അവതരിപ്പിച്ചു.

അഭിരമ്യയുടെ മാക്കം എന്ന നാടകത്തിലെ അഭിനയത്തിനു 2000-ൽ മികച്ച സഹ നടിയ്‌ക്കുള്ള സംസ്ഥാന അവാർഡ്‌ ലഭിച്ചു. കോതമംഗലം ഫൈൻ ആർട്‌സ്‌ സൊസൈറ്റി, കെ.റ്റി.ഡി.സി. അവാർഡ്‌, കൊല്ലം ഫൈനാർട്ട്‌ സൊസൈറ്റി അവാർഡ്‌ തുടങ്ങിയ അവാർഡുകൾ ലഭിച്ചു.

കൊല്ലത്ത്‌ മാടനടയിൽ ഗോപാലപിള്ളയുടേയും സരസ്വതിയമ്മയുടേയും മകളായി ജനിച്ചു. കെ.പി.എ.സി. യിൽ അഭിനയിക്കേ സമിതിയിലെ നടനായിരുന്ന കെ. ആർ രമേശിനെ വിവാഹം ചെയ്തു. മക്കൾ വിഷ്‌ണു, അപർണ്ണ.


</doc>
<doc id="313446" url="https://ml.wikipedia.org/wiki?curid=313446" title="റബീഉൽ അവ്വൽ">
റബീഉൽ അവ്വൽ

ഹിജ്റ കലണ്ടറിലെ മൂന്നാമത്തെ മാസമാണ് റബീഉൽ അവ്വൽ. പ്രവാചകൻ മുഹമ്മദ്‌ ജനിച്ചത്‌ ഈ മാസം 12 ആണ് (AD.571 ഏപ്രിൽ 21). ഈ ദിവസം മീലാദ് നബി എന്ന് അറിയപ്പെടുന്നു.

യഥാർത്ഥത്തിൽ റബീഉൽ അവ്വൽ 12ന് മുഹമ്മദ് നബി ജനിച്ചു എന്നതിന് ഒന്നിലധികം അഭിപ്രായവ്യത്യാസങ്ങളുണ്ട് എന്നാൽ അദ്ദേഹം മരണപ്പെട്ടത് ആ ദിവസം (റബീഉൽ അവ്വൽ 12ന്)ആണെന്നതിൽ ഒരു തർക്കവുമില്ല

</doc>
<doc id="313454" url="https://ml.wikipedia.org/wiki?curid=313454" title="നിക്കോളാസ് റോഡ്രിഗ്‌സ്">
നിക്കോളാസ് റോഡ്രിഗ്‌സ്

എട്ടാം കേരള നിയമസഭയിലെ എൽ.ഡി.എഫിന്റെ നോമിനേറ്റഡ് ആംഗ്ലോ ഇന്ത്യൻ പ്രതിനിധിയായിരുന്നു നിക്കോളാസ് റോഡ്രിഗ്‌സ്. 
സെമൺ റോഡ്രിഗ്സിന്റെയും അനത്തീസ്യുയുടെയും മകനാണ്. മെഷീനിസ്റ്റ് ഡിപ്ലോമയുമായി രണ്ടാം ലോക മഹായുദ്ധ കാലത്ത് ബ്രീട്ടീഷ് നേവി ഉദ്യോഗസ്ഥനായിരുന്നു. പിന്നീട് എഫ്‌.എ.സി.ടി.യിൽ ഉദ്യോഗസ്ഥനായി. 1987 ൽ ആംഗ്ലോ ഇന്ത്യൻ പ്രതിനിധിയായി അദ്ദേഹത്തെ ഇടതു മുന്നണി നാമനിർദ്ദേശം ചെയ്തു. 1987 ഏപ്രിൽ 23ന് സഭാംഗമായി സത്യപ്രതിജ്ഞ ചെയ്തു. കേരള കർഷക സംഘത്തിന്റെ എറണാകുളം ഏരിയാ സെക്രട്ടറി, ജില്ലാ കമ്മിറ്റിയംഗം എന്നീ നിലകളിലും പ്രവർത്തിച്ചു. 


</doc>
<doc id="313458" url="https://ml.wikipedia.org/wiki?curid=313458" title="ജോൺ ഹെർഷെൽ">
ജോൺ ഹെർഷെൽ

സർ ജോൺ ഹെർഷെൽ എന്ന ജോൺ ഫ്രെഡെറിക്ക് വില്യം ഹെർഷെൽ ( - ) ഇംഗ്ലിഷുകാരനായ ബഹുമുഖപ്രതിഭയായിരുന്നു. അദ്ദേഹം ഗണിതജ്ഞനും ജ്യോതിശാസ്ത്രജ്ഞനും രസതന്ത്രജ്ഞനും കണ്ടുപിടിത്തക്കരനും പരീക്ഷണാത്മക ഛായാഗ്രാഹകനും സസ്യശാസ്ത്രംസസ്യശാസ്ത്രജ്ഞനുംആയി തന്റെ പ്രതിഭ തെളിയിച്ചു. അദ്ദേഹം പ്രശസ്ത ജ്യോതിശാസ്ത്രജ്ഞനായിരുന്ന വില്ല്യം ഹെർഷലിന്റെയും മേരി ബാൾഡ്വിന്നിന്റെയും മകനായിരുന്നു. അദ്ദേഹത്തിനു 12 കുട്ടികൾ ഉണ്ടായിരുന്നു. 

ഹെർഷെൽ ആയിരുന്നു ജ്യോതിശാസ്ത്രത്തിൽ അറിയപ്പെടുന്ന ജൂലിയൻദിന സംവിധാനം ഉപയോഗിക്കാൻ തുടങ്ങിയത്. അദ്ദേഹം ശനിയുടെ 7 ഉപഗ്രഹങ്ങൾക്കും യുറാനസിന്റെ 4 ഉപഗ്രഹങ്ങൾക്കും പേരുകൾ കൊടുത്തു. അദ്ദേഹം ഛായാഗ്രഹണശാസ്ത്രത്തിനു വലിയ സംഭാവനകൾ നൽകുകയും വർണ്ണാന്ധത, അൾട്രാവയലറ്റ് കിരണങ്ങളുടെ രാസശക്തി എന്നിവയെപ്പറ്റി പഠിച്ചു.

ഹെർഷെൽ ബക്കിങ്ഹാംഷയറിലെ സ്ലൗ എന്ന സ്ഥലത്ത്, മേരി ബാൾഡ്വിന്നിന്റെയും വില്ല്യം ഹെർഷലിന്റെയും മകനായി ജനിച്ചു. 1813ൽ എറ്റോൺ കോളജിലും കേംബ്രിജിലെ സെന്റ് ജോൺസ് കോളെജിലും പഠിച്ച് സീനിയർ റാങ്ളർ എന്ന ഉന്നത പദവി നേടി. അദ്ദേഹം ഈ സമയത്ത് ചാൾസ് ബാബേജ് , ജോർജ്ജ് പീക്കോക്ക്തുടങ്ങിയവരുമായി സൗഹാർദ്ദത്തിലായി. 1816ൽ അദ്ദേഹം ജ്യോതിശാസ്ത്രം പഠിക്കാൻ തുടങ്ങി. ഈ സമയത്ത് അദ്ദേഹം 18 ഇഞ്ച് (460 എം. എം.) വ്യാസവും 20 അടി (6.1 മീ.) ഫോക്കസ് ദൂരവുമുള്ള ഒരു പ്രതിഫലന ദൂരദർശിനി നിർമ്മിച്ചു. 1821നും 1823നും ഇടയ്ക്ക്, ജെയിംസ് സൗത്തിനുമൊപ്പം തന്റെ പിതാവ് കാറ്റലോഗു ചെയ്ത ഇരട്ട നക്ഷത്രത്തെ വീണ്ടും പഠിച്ചു. ഈ പ്രവർത്തനം അദ്ദേഹത്തിനു റോയൽ ആസ്ട്രോണമിക്കൽ സൊസൈറ്റിയുടെ ഗോൾഡ് മേഡൽ നേടിക്കൊടുത്തു. 1836ലും ഇതേ സ്വർണ്ണ മെഡൽ അദ്ദേഹം നേടി. 

മൂന്നു പ്രാവശ്യം അദ്ദേഹം റോയൽ ആസ്ട്രോണമിക്കൽ സൊസൈറ്റിയുടെ പ്രസിഡന്റും ആയിരുന്നു.

1833 നവംബർ 13നു പോർട്സ്മൗത്തിൽ നിന്നും അദ്ദേഹം ദക്ഷിണാഫ്രിക്കയ്ക്കു പുറപ്പെട്ടു. തെക്കൻ അർദ്ധഗോളത്തിലെ ആകാശത്തിൽ കാണുന്ന നക്ഷത്രങ്ങൾ, നെബുലകൾ മറ്റു ആകാശവസ്തുക്കൾ എന്നിവയെപ്പറ്റി പഠിക്കാനും അവയുടെ പട്ടികയും വിവരങ്ങളും തയ്യാറാക്കി കാറ്റലോഗാക്കിമാറ്റാനുമായിരുന്നു ഉദ്ദേശം. തന്റെ പിതാവായിരുന്ന [[വില്ല്യം ഹെർഷൽ|വില്ല്യം ഹെർഷലിന്റെ വടക്കൻ അർദ്ധഗോളത്തിലെ ആകാശവസ്തുക്കളുടെ പര്യവേക്ഷണത്തിനു സഹായകരമായി അതിനോടു ചേർന്നായിരുന്നു തന്റെ പഠനം മുന്നോട്ടുകൊണ്ടുപോയത്. 1834ൽ ദക്ഷിണാഫ്രിക്കയിലെ കേപ് ടൗണിലെത്തിയ അദ്ദേഃഅം,


[[വർഗ്ഗം:1738-ൽ ജനിച്ചവർ]]
[[വർഗ്ഗം: 1822-ൽ മരിച്ചവർ]]
[[വർഗ്ഗം:നവംബർ 15-ന് ജനിച്ചവർ]]
[[വർഗ്ഗം:ഓഗസ്റ്റ് 25-ന് മരിച്ചവർ]]

[[വർഗ്ഗം:യുറാനസ്]]
[[വർഗ്ഗം:ബ്രിട്ടീഷ് ജ്യോതിശാസ്ത്രജ്ഞർ]]
[[വർഗ്ഗം:കോപ്ലി മെഡൽ നേടിയവർ]]


</doc>
<doc id="313459" url="https://ml.wikipedia.org/wiki?curid=313459" title="റബീഉൽ ആഖിർ">
റബീഉൽ ആഖിർ

ഹിജ്റ കലണ്ടറിലെ നാലാമത്തെ മാസത്തിന്റെ പേരാണ് റബീഉൽ ആഖിർ. അറബ് രാജ്യങ്ങളിൽ റബീ അൽ-സ്സാനി എന്നും ഈ മാസത്തെ വിളിക്കാറുണ്ട്. രണ്ടാം റബീഅ മാസം എന്നർത്ഥം


</doc>
<doc id="313461" url="https://ml.wikipedia.org/wiki?curid=313461" title="ജമാദുൽ അവ്വൽ">
ജമാദുൽ അവ്വൽ

ഹിജ്റവർഷത്തിലെ അഞ്ചാമത്തെ മാസത്തിന്റെ പേരാണ് ജമാദുൽ അവ്വൽ. ജമാദ് അൽ അവ്വൽ എന്നാണ് അറബി ഉച്ചാരണം. ഒന്നാമത്തെ ജമാദ് മാസം എന്നർത്ഥം


</doc>
<doc id="313463" url="https://ml.wikipedia.org/wiki?curid=313463" title="റജബ്">
റജബ്

ഇസ്‌ലാമിക കലണ്ടറിൽ എഴാം മാസത്തിന്‌ പറയുന്ന പേരാണ് റജബ്. യുദ്ധം നിഷിദ്ധമായി അറബികൾ കണക്കാക്കിയിരുന്ന മാസം കൂടിയാണ് റജബ്.


</doc>
<doc id="313464" url="https://ml.wikipedia.org/wiki?curid=313464" title="ശഅബാൻ">
ശഅബാൻ

ഹിജ്റ വർഷത്തിലെ എട്ടാമത്തെ മാസമാണ് ശഅബാൻ. "വേർപെടുന്ന മാസം" എന്നാണ് പദത്തിനർത്ഥം. കടുത്ത വരൾച്ച കാരണം വെള്ളം തേടി നടന്ന അറബികൾ തമ്മിൽ തല്ലി വേർ പിരിഞ്ഞ മാസത്തിൽ ആവണം പ്രസ്തുത നാമകരണം നടന്നത്. വിശുദ്ധ മാസമായ റമദാനിന് തൊട്ടു മുൻപത്തെ മാസമായതിനാൽ ഈ മാസത്തിനും ഇസ്ലാമിൽ പുണ്യം കല്പിക്കപ്പെടുന്നു.


</doc>
<doc id="313466" url="https://ml.wikipedia.org/wiki?curid=313466" title="ദുൽ ഖഅദ്">
ദുൽ ഖഅദ്

ഇസ്ലാമിക്ക് കലണ്ടറിലെ പതിനൊന്നാം മാസത്തിന്റെ പേരാണ് ദുൽ ഖഅദ് . ദുൽ ഖിദ എന്നും അറബിയിൽ ഉച്ചാരണം ഉണ്ട്


</doc>
<doc id="313479" url="https://ml.wikipedia.org/wiki?curid=313479" title="ഹിജ്റ">
ഹിജ്റ

മക്കയിൽ നിന്ന് ശത്രുക്കളുടെ അസഹനീയമായ ഉപദ്രവവും വധ ഭീഷണിയും നേരിട്ടപ്പോൾ പ്രവാചകൻ മുഹമ്മദ്‌ മദീനയിലേക്ക് പലായനം ചെയ്ത സംഭവത്തെയാണ് ഹിജ്റ എന്ന് വിളിക്കുന്നത്‌. ഗിഗ്രോറിയൻ കലണ്ടർ 622 ജൂൺ 17 നാണ് പ്രവാചകൻ മുഹമ്മദ്‌ മക്കയിൽ നിന്നും ദൈവ കല്പന പ്രകാരമുള്ള യാത്രയായ ഹിജ്റ ആരംഭിച്ചത്. ഹിജ്റ കലണ്ടറിന്റെ ആരംഭവും ഈ ദിവസമാണ് (മുഹറം മാസം ഒന്ന്)


</doc>
<doc id="313480" url="https://ml.wikipedia.org/wiki?curid=313480" title="ടൈറ്റാനിയ">
ടൈറ്റാനിയ

ടൈറ്റാനിയ യുറാനസിന്റെ ഏറ്റവും വലിയ ഉപഗ്രഹവും സൗരയൂഥത്തിലെ എട്ടാമത്തെ സ്ഥാനത്തുള്ള വലിയ ഉപഗ്രഹവുമാകുന്നു. ഇതിന് 1,578 കി. മീ. വ്യാസമുണ്ട്. 1787ൽ വില്യം ഹെർഷൽ ആണിത് കണ്ടെത്തിയത്. ഷേക്സ്പിയറിന്റെ 'എ മിഡ്സമ്മർ നൈറ്റ്സ് ഡ്രീം' എന്ന കൃതിയിലെ ഫെയറീസിന്റെ ക്യൂനിന്റെ പേരാണീ ഉപഗ്രഹത്തിനു നൽകപ്പെട്ടത്. യുറാനസിന്റെ കാന്തികമേഖലയിൽ ആണിതിന്റെ ഭ്രമണപഥം സ്ഥിതിചെയ്യുന്നത്. 

ടൈറ്റാനിയായിൽ പാറയും ഐസും എതാണ്ട് ഒരുപോലെയാണ്. പാറയുടെ കാമ്പും ഐസിന്റെ പുറം പാളിയും ആയി വിഭജിക്കാം. കാമ്പിനും പുറമ്പാളിക്കും ഇടയിലായി ദ്രാവകജലം കാണാ സാധ്യതയുണ്ട് എന്ന് ശാസ്ത്രജ്ഞന്മാർ പറയുന്നു. ടൈറ്റാനിയായുടെ ഉപരിതലം ഉൽക്കാപതനം മൂലമോ ആന്തരികപ്രവർത്തനം മൂലമോ താരതമ്യേന ഇരുണ്ടോ ചുവന്നോ കാണപ്പെടുന്നു. ഈ ഉപരിതലം നിറയെ ഉൽക്കാപതനം മൂലം 327 കി. മീ. വരെ ആഴമുള്ള ഗർത്തങ്ങൾ കാണപ്പേടുന്നു. പക്ഷേ, ടൈറ്റാനിയായിൽ യുറാനസിന്റെ ഏറ്റവും പുറത്തെ ഉപഗ്രഹമായ ഒബെറോണിന്റെ അത്രയും ഉൽക്കാഗർത്തങ്ങൾ കാണുന്നില്ല. കാരണം മുൻ കാലത്ത് ടൈറ്റാനിയായുടെ അന്തർഭാഗത്തെ അതിയായ ചലനം മൂലം ഉൽക്കാഗർത്തങ്ങൽ നിറഞ്ഞ പുറമ്പാളി നികന്നു പോയതാകാം. പിന്നീടുണ്ടായ പരിണാമഫലമായി ഇതിന്റെ അകം ഭാഗം വികസിച്ചതിന്റെ ഫലമായി ടൈറ്റാനിയായിൽ വളരെ വലിയ താഴ്വാരങ്ങളും കിടങ്ങുകളും കാണാനാകും. 

ഇൻഫ്രാറെഡ് സ്പെക്ട്രോസ്കോപ്പി ഉപയോഗിച്ച് പരിശോധിച്ചപ്പോൾ ജല ഐസിന്റെയും തണുത്തുറഞ്ഞ കാർബൺ ഡൈ ഓക്സൈഡിന്റെയും സാന്നിദ്ധ്യം മനസ്സിലാക്കി. 1986 ജനുവരിയിൽ യുറാനസിനടുത്തുകൂടി പോയ വോയേജർ 2 ഉപയോഗിച്ചു മാത്രമാണ് ഈ ഉപഗ്രഹത്തെപ്പറ്റി ഒരിക്കലെങ്കിലും പഠിക്കാൻ കഴിഞ്ഞത്. ഇതുവഴി പോയ വോയേജർ 2 ഇതിന്റെ അഹേകം ചിത്രങ്ങൾ എടുത്തു. അവ വച്ച് എതാണ്ട് 40% ഉപരിതലവും മാപ്പു ചെയ്യാൻ കഴിഞ്ഞു. 
1787 ജനുവരി 11 നുവില്യം ഹെർഷൽ ആണിത് കണ്ടെത്തിയത്. അതെ ദിവസം തന്നെയാണ് യുറാനസിന്റെ രണ്ടാമത്തെ വലിയ ഉപഗ്രഹമായ ഒബെറോൺ അദ്ദേഹം കണ്ടെത്തിയത്. പിന്നീട് അദ്ദേഹം 4 പുതിയ ഉപഗ്രഹങ്ങൾകൂടി കണ്ടെത്തി. പക്ഷേ അദ്ദേഹം കണ്ടെത്തിയവ വ്യാജമായാണ് കണക്കുകൂട്ടപ്പെട്ടത്. വില്യം ഹെർഷെൽ കണ്ടെത്തി 50 വർഷത്തോളം മറ്റാരും ഇവ ഒരു ഉപകരണം ഉപയോഗിച്ചും കണ്ടെത്തിയില്ല. ഈ ഉപഗ്രഹത്തെ നല്ല ശക്തിയുള്ള ദൂരദർശിനിഉപയോഗിച്ച് ഇന്ന് ഭൂമിയിൽ നിന്നും കാണാൻ പ്രയാസമില്ല. 

വില്ല്യം ഷെക്സ്പിയറൊ അലക്സാണ്ടർ പോപ്പോ എഴുതിയ കൃതികളിലെ കഥാപത്രങ്ങളുടെ പേരു മാത്രമാണ് യുറാനസിന്റെ ഉപഗ്രഹങ്ങൾക്കെല്ലാം കൊടുത്തിരിക്കുന്നത്. ഷേക്സ്പിയറിന്റെ 'എ മിഡ്സമ്മർ നൈറ്റ്സ് ഡ്രീം' എന്ന കൃതിയിലെ ഫെയറീസിന്റെ ക്യൂനിന്റെ പേരാണീ ഉപഗ്രഹത്തിനു നൽകപ്പെട്ടത്.
ടൈറ്റാനിയ യുറാനസിനെ 436,000 കി. മീ. ദൂരെനിന്നാണു ഭ്രമണം ചെയ്യുന്നത്. യുറാനസിന്റെ മധ്യരേഖ അടിസ്ഥാനപ്പെടുത്തി അതിന്റെ ഭ്രമണത്തിന്വളരെചെറിയ ചരിവു മാത്രമാണുള്ളത്. ടൈറ്റാനിയായുടെ ഒരുവശം എപ്പോഴും യുറാനസിനെ അഭിമുഖീകരിച്ചാണു നിലകൊള്ളുന്നത്. 
യുറാനസിന്റെ ഏറ്റവുംവലിയ ഉപഗ്രഹമായ ടൈറ്റാനിയ, സൗരയൂഥത്തിലെ എട്ടാമത്തെ വലിയ ഉപഗ്രഹമാണ്. ഇതിന്റെ സാന്ദ്രത ശനിയുടെ ഉപഗ്രഹങ്ങളേക്കാൾ കൂടുതലണ്. ഇതു കാണിക്കുന്നത്, ഇതിൽ ഐസ് രൂപത്തിലുള്ള ജലവും കട്ടിയുള്ള ഐസല്ലാത്ത വസ്തുക്കളോ ഉണ്ട് എന്നതാണ്. പാറകളും കാർബണോ ഭാരം കൂടിയ കാർബൺ സംയുക്തങ്ങളും അടങ്ങിയതാകാം മറ്റു വസ്തുക്കൾ. 2001 മുതൽ 2005 വരെ ഇൻഫ്രാറെഡ് കിരണ സ്പെക്ട്രോസ്കോപ്പിയുപയോഗിച്ചുള്ള പഠനത്തിൽ ജലാഇസിന്റെ സാന്നിധ്യം സ്ഥിരീകരിച്ചിരുന്നു. 
യുറാനസിന്റെ ഉപഗ്രഹങ്ങളിൽ താരതമ്യേന തിളക്കം കുറഞ്ഞതാണിത്. 
കാലിസ്റ്റൊ എന്ന വ്യാഴത്തിന്റെ ഉപഗ്രഹത്തെപ്പോലെ കാർബൺ ഡൈ ഓക്സൈഡിന്റെ ഒരു നേരിയ അന്തരീക്ഷം ടൈറ്റാനിയയ്ക്കുണ്ടാവാമെന്നു കരുതുന്നു. 

വോയേജർ 2 ഈ ഉപഗ്രഹത്തിനടുത്തുകൂടി 1986 ജനുവരിയിൽ കടന്നുപോയപ്പോൾ അനേകം ചിത്രങ്ങൾ എടുത്തയച്ചിരുന്നു. അന്ന് വോയേജർ രണ്ടും ടൈറ്റാനിയയുമായി 365,200 കി. മീ. അടുത്തുവന്നു. അപ്പോൾ വോയേജർ 2 എടുത്ത ചിത്രങ്ങളിൽ 3.4 കി. മീ. വ്യക്തതയുള്ള ചിത്രമാണു ലഭിച്ചത്. ഈ ചിത്രങ്ങൽ ടൈറ്റാനിയായുടെ 40% വരെ ഭാഗങ്ങളെ കാണിച്ചുതന്നു.പക്ഷേ, ഭൗമ മാപിങ്ങിനു പറ്റിയവിധമുള്ള വ്യക്തതയുള്ള ചിത്രങ്ങൾ ഇവയിൽ 24% മാത്രമെ ലഭിച്ചുള്ളൂ. വോയേജറിന്റെ സാമീപ്യ സഞ്ചാര സമയത്ത്, ടൈറ്റാനിയായുടെ ദക്ഷിണാർദ്ധഗോളം സൂര്യന് അഭിമുഖമായിരുന്നു. ആയതിനാൽ ഉത്തരാർദ്ധഗോളത്തെപ്പറ്റി പഠിക്കാൻ കഴിഞ്ഞില്ല.

മറ്റൊരു മനുഷ്യൻ നിർമ്മിച്ച ഉപകരണവും ടൈറ്റാനിയയെ പിന്നീട് സന്ദർശിച്ചിട്ടില്ല. അടുത്ത ഭാവിയിലൊന്നും അത്തരം ഒരു ദൗത്യം സാധ്യമാവുകയുമില്ല. ശനിയിൽ നിന്നും നാം മുൻപ് അയച്ച കാസ്സിനി എന്ന വാഹനത്തെ യുറാനസിനടുത്തേയ്ക്കു കൊണ്ടുവരിക എന്നതാണ്. ആദ്യം അത്തരം ഒരു ആലോചന നടന്നെങ്കിലും പിന്നീട് ഉപേക്ഷിക്കുകയാണ്ടായത്. 


</doc>
<doc id="313481" url="https://ml.wikipedia.org/wiki?curid=313481" title="ലോക ആവാസദിനം">
ലോക ആവാസദിനം

ഒക്ടോബറിലെ ആദ്യ തിങ്കളാഴ്ചയാണ് യു.എൻ ആഹ്വാന പ്രകാരം ആവാസ ദിനമായി ആചരിക്കുന്നത്.
പ്രകൃതിയേയും ആവാസവ്യവസ്ഥാകേന്ദ്രങ്ങളേയും സംരക്ഷിക്കപ്പെടേണ്ടതിന്റെ ആവശ്യകത ബോധ്യപ്പെടുത്തുന്നതിനായി ആചരിക്കുന്ന ദിനമാണ് ആവാസ ദിനം. പരിസ്ഥിതിയേയും പ്രകൃതിയേയും വൻതോതിൽ വേട്ടയാടുന്ന ഇക്കാലത്ത് അവയെ സംരക്ഷിക്കണമെന്ന സന്ദേശത്തിന് വൻ പ്രസക്തി ആണുള്ളത്.



</doc>
<doc id="313492" url="https://ml.wikipedia.org/wiki?curid=313492" title="ഒബെറോൺ">
ഒബെറോൺ

ഒബെറോൺ യുറാനസ് 4 എന്നറിയപ്പെടുന്ന യുറാനസിന്റെ ഏറ്റവും പുറമെയുള്ള പ്രധാന ഉപഗ്രഹമാണ്. ഇതു യുറാനസിന്റെ രണ്ടാമത്തെ ഏറ്റവും വലിയ ഉപഗ്രഹവും സൗരയൂഥത്തിലെ ഒൻപതാമത്തെ വലിയ ഉപഗ്രഹവുമാകുന്നു. വില്യം ഹെർഷെൽ 1787ൽ കണ്ടെത്തിയ ഈ ഉപഗ്രഹം ഷേക്സ്പിയരിന്റെ എ മിഡ്സമ്മർ നയിറ്റ്സ് ഡ്രീം എന്ന കൃതിയിലെ കഥാപത്രത്തിന്റെ പേരാണ് വഹിക്കുന്നത്. ഇതിന്റെ ഭ്രമണപഥം യുറാനസിന്റെ കാന്തികമണ്ഡലത്തിന്റെ പുറംഭാഗത്തേയ്ക്ക് നീണ്ടുപോകുന്നു. 
1787 ജനുവരി 11 ന് വില്യം ഹെർഷലിൻ എന്ന ശാസ്ത്രജ്ഞൻ ആണ് ഒബറോൺ കണ്ടുപിടിച്ചത്. അതേ ദിവസം തന്നെ അദ്ദേഹം യുറാനസിന്റെ ഏറ്റവും വലിയ ഉപഗ്രഹമായ ടൈറ്റാനിയയും കണ്ടെത്തി.

യുറാനസിന്റെ ഉപഗ്രഹങ്ങൾക്കെല്ലാം വില്യം ഷേക്സ്പിയറോ അലക്സാണ്ടർ പോപ്പോ സൃഷ്ടിച്ച കഥാപാത്രങ്ങളുടെ പേരാണ് നൽകിയിരിക്കുന്നത്. വില്യം ഷെയ്ക്സ്പിയർ രചിച്ച ഹാസ്യനാടകമായ എ മിഡ്സമ്മർ നൈറ്റ്സ് ഡ്രീമിലെ (A Midsummer Night's Dream) ഫെയ്‌റിസുകളുടെ രാജാവായ ഒബെറോനിൽ എന്ന കഥാപാത്രത്തിന്റെ പേരിൽ നിന്നാണ് ഒബറോൺ എന്ന പേര് സ്വീകരിച്ചിരിക്കുന്നത്.


</doc>
<doc id="313494" url="https://ml.wikipedia.org/wiki?curid=313494" title="അഹ്‌ലെ ഹദീസ്">
അഹ്‌ലെ ഹദീസ്

മുസ്‌ലിങ്ങൾക്കിടയിലെ ഒരു വിഭാഗമാണ്‌ അഹ്‌ലെ ഹദീസ്. നാല് മദ്ഹബുകളുടെയും കർമശാസ്ത്ര ഗ്രന്ഥങ്ങളെ അവലംബിക്കാതെ സുന്നത്തിൽ നിന്നും ഇസ്ലാമിക കർമശാസ്ത്ര കാര്യങ്ങളിൽ തീരുമാനം എടുക്കാമെന്ന് അഭിപ്രായമുള്ളവരാനിവർ. സലഫിസത്തിന്റെ ഒരു അവാന്തര വിഭാഗമായും ഇവരെ പരിഗണിക്കാറുണ്ട്. ഇന്ത്യ, പാകിസ്താൻ, ബംഗ്ലാദേശ് എന്നിവിടങ്ങളിലാണ് ഇവർ കൂടുതലായും ഉള്ളത്. പണ്ഡിതനും സ്വതന്ത്ര സമര സേനാനിയും സ്വതന്ത്ര ഇന്ത്യയുടെ ആദ്യത്തെ വിദ്യാഭ്യാസ മന്ത്രിയുമായ മൗലാനാ അബ്ദുൽ കലാം ആസാദ് അടക്കമുള്ളവർ അഹ്‌ലെ ഹദീസ് അംഗങ്ങളായിരുന്നുവെന്ന് പറയപ്പെടുന്നു.

1824-ൽ ഷാ ഇസ്മാഈൽ ദഹ്‌ലവിയാണ് ഇന്ത്യയിൽ മുഹമ്മദ്‌ ഇബിനു വഹാബിന്റെ ചിന്താ ധാരക്ക് തുടക്കമിട്ടത്. അദ്ദേഹത്തിന്റെ തഖ്‌വിയത്തുൽ ഈമാൻ പോലുള്ള ഗ്രന്ഥങ്ങളിൽ ആകൃഷ്ടരായ ചിലർ ഉത്തരേന്ത്യയുടെ ഒറ്റപ്പെട്ടയിടങ്ങളിലുണ്ടായിരുന്നെങ്കിലും അവർക്കൊരു സംഘടിത രൂപമുണ്ടായിരുന്നില്ല. 1906-ൽ ഡിസംബർ 22ന് ബീഹാറിലെ ‘അൽ മദ്‌റസത്തുൽ അഹ്മദിയ്യ’യുടെ വാർഷികാഘോഷത്തിൽ വെച്ചാണ് ജംഇയ്യത്ത് അഹ്‌ലെ ഹദീസ് എന്ന സംഘടന രൂപം കൊണ്ടത്‌. 

1947-ൽ വിഭജനാനന്തരം മിക്ക അഹ്‌ലെ ഹദീസ് നേതാക്കളും പാകിസ്താനിലേക്കു പോയതോടെ വർഷങ്ങളോളം സംഘടന നിർജീവമായി കിടന്നു. 1952-ൽ അബ്ദുൽ വഹാബ് ആർവിയാണ് പിന്നീട് അഹ്‌ലെ ഹദീസ് പുനഃസംഘടിപ്പിച്ചത്. 1961-ൽ കിഴക്കൻ യു.പിയിലെ നോഗാറിൽ സമ്മേളനം സംഘടിപ്പിച്ചുകൊണ്ട് ഇവർ വീണ്ടും സജീവമായി. ആൾഇന്ത്യാ അഹ്‌ലെ ഹദീസ് കോൺഫ്രൻസിന്റെ പ്രവർത്തനങ്ങൾ നിയന്ത്രിക്കുന്നത് 41 അംഗ കമ്മിറ്റിയാണ്. ഹാഫിസ് മുഹമ്മദ് യഹ്‌യ ഛബ്രയാണ് പ്രസിഡണ്ട്. അസ്ഗർ അലി ഇമാം മഹ്ദി സലഫി ജനറൽ സെക്രട്ടറിയും. ഡൽഹി ജുമാമസ്ജിദിനടുത്തുള്ള ‘അഹ്‌ലെ ഹദീസ് മൻസിൽ’ ആണ് ആസ്ഥാനം. 1963-ൽ ബനാറസിൽ സ്ഥാപിച്ച ജാമിഅ സലഫിയ്യ, ഉമറാബാദിലെ ജാമിഅ ദാറുസ്സലാം, മുംബൈയിലെ ജാമിഅ ഇസ്‌ലാമിയ്യ എന്നിവയാണ് പ്രധാന സ്ഥാപനങ്ങൾ. ‘തർജുമാൻ’ ഉർദു മാഗസിനാണ് അഹ്‌ലെ ഹദീസിന്റെ മുഖപത്രം. ‘ഇസ്വ്‌ലാഹെ സമാജ്’ എന്ന പേരിൽ ഒരു ഹിന്ദി മാസികയും ഇവർക്കുണ്ട്.

ഇന്ത്യയിലെ ഇരുപതിലധികം സംസ്ഥാനങ്ങളിൽ അഹ്‌ലെ ഹദീസിന് ശാഖകളുണ്ടെന്ന് നേതൃത്വം അവകാശപ്പെടുന്നു. കേരളത്തിൽ അതിനു ശാഖകളില്ലെങ്കിലും കേരള നദ്‌വത്തുൽ മുജാഹിദീൻ അഹ്‌ലെ ഹദീസിന്റെ കേരളാ ഘടകത്തെ പോലെയാണ് പ്രവർത്തിക്കുന്നത്. എങ്കിലും ഉത്തരേന്ത്യയിലാണ് ഇവർക്ക് സ്വാധീനം കൂടുതൽ.

പാകിസ്താനിൽ 1950-ലാണ് പാകിസ്താൻ അഹ്‌ലെ ഹദീസ് രൂപീകൃതമാകുന്നത്. മുഹമ്മദ് ദാവൂദ് ഗസ്‌നവി (1895-1963)യാണ് സ്ഥാപകനും പ്രഥമ പ്രസിഡണ്ടും. ഫൈസ്വലാബാദിലെ ജാമിഅ സലഫിയ്യ അവരുടെ പ്രധാന സ്ഥാപനമാണ്. തർജുമാനുൽ ഹദീസ്, മുഹദ്ദിസ്, അഹ്‌ലെ ഹദീസ്, സൗത്തുൽ ഉമ്മ, തൗഹീദ് എന്നിങ്ങനെയുള്ള പ്രസിദ്ധീകരണങ്ങൾ അവർക്കുണ്ട്. 
1972-ൽ ബംഗ്ലാദേശ് രൂപീകൃതമായപ്പോൾ അവിടെയും അഹ്‌ലെ ഹദീസിനു ശാഖയുണ്ടായി. അവിടെ നിന്നും ‘അറഫാത്ത്’ എന്ന വാരിക പ്രസിദ്ധീകരിക്കുന്നു.


</doc>
<doc id="313505" url="https://ml.wikipedia.org/wiki?curid=313505" title="ഹൈമനോപ്റ്റെറ">
ഹൈമനോപ്റ്റെറ

കടന്നലുകൾ, തേനീച്ചകൾ. ഉറുമ്പുകൾ എന്നിവയെ ഉൾക്കൊള്ളുന്ന ഷഡ്പദങ്ങളിലെ മൂന്നാമത്തെ വലിയ നിരയാണ് ഹൈമനോപ്റ്റെറ.


</doc>
<doc id="313509" url="https://ml.wikipedia.org/wiki?curid=313509" title="കുവൈറ്റ്‌ കേരള മുസ്‌ലിം അസോസിയേഷൻ">
കുവൈറ്റ്‌ കേരള മുസ്‌ലിം അസോസിയേഷൻ

കുവൈറ്റിലെ ഏറ്റവും വലിയ പ്രവാസി സംഘടനയാണ് കെ.കെ.എം.എ എന്ന കുവൈറ്റ്‌ കേരള മുസ്‌ലിം അസോസിയേഷൻ. പതിനേ ഴായിരത്തിൽ കൂടുതൽ അംഗങ്ങൾ ഈ സംഘടനയിൽ പ്രവർത്തിക്കുന്നു. പ്രവാസികൾക്കായി ലൈഫ് ഇൻഷുറൻസ് മുതൽ സ്കോളർഷിപ്പും ചികിത്സാ സഹായവും സന്നദ്ധ സേവനങ്ങളും അടക്കം ഒട്ടനവധി പ്രവർത്തനങ്ങൾ ഈ സംഘടന നടത്തി വരുന്നുണ്ട്. ഇന്ത്യൻ എംബസി നടത്തുന്ന പല പ്രവർത്തനങ്ങളിലും കെ.കെ.എം.എ പങ്ക് വഹിക്കാറുണ്ട്


</doc>
<doc id="313522" url="https://ml.wikipedia.org/wiki?curid=313522" title="ഹാരി നെൽസൺ പിൽസ്ബറി">
ഹാരി നെൽസൺ പിൽസ്ബറി

അമേരിക്കൻ ചെസ്സ്കളിക്കാരനായിരുന്നു ഹാരി നെൽസൺ പിൽസ്ബറി(ഡിസം: 5, 1872 – ജൂൺ 17, 1906) ആരംഭിച്ച് കുറച്ചുകാലം മാത്രം ചെസ്സ് രംഗത്ത് സജീവമായിരുന്ന ഒരു പ്രതിഭയായിരുന്നു അദ്ദേഹം .ഹാസ്റ്റിങ്ങ്സ് ടൂർണമെന്റിൽ മുൻ നിരക്കളിക്കാരെ പിന്തള്ളി ഒന്നാം സ്ഥാനം നേടിയതാണ് അദ്ദേഹത്തിന്റെ മികച്ച വിജയം. കൂടാതെ ബോർഡുകാണാതെയുള്ള ചെസ്സ് കളിയിലും പിൽസ്ബറി പ്രഗല്ഭനായിരുന്നു, മികച്ച ഓർമ്മശക്തിയ്ക്കുമുടമായിരുന്ന അദ്ദേഹം പ്രേക്ഷകർക്കുമുന്നിൽ അതു സംബന്ധിച്ച ചില പ്രകടനങ്ങളും പിൽസ്ബറി നടത്തുമായിരുന്നു.
1897 ലെ അമേരിക്കൻ ചെസ്സ് ദേശീയ ചാമ്പ്യനുമായിരുന്നു പിൽസ്ബറി.



</doc>
<doc id="313529" url="https://ml.wikipedia.org/wiki?curid=313529" title="കുള്ളൻ വർണ്ണത്തുമ്പി">
കുള്ളൻ വർണ്ണത്തുമ്പി

കുള്ളൻ വർണ്ണത്തുമ്പി ഇന്ത്യയിൽ കാണപ്പെടുന്ന നീർമുത്തൻ കുടുംബത്തിൽ ഉള്ള ഒരു കല്ലൻതുമ്പിയാണ്. 

"Lyriothemis" ജനുസിൽപെട്ട പതിനഞ്ച് ഇനം തുമ്പികൾ ഏഷ്യയിൽ ആകമാനം കാണപ്പെടുന്നു. ഈ ജനുസിൽപെട്ട മൂന്നു ഇനം തുമ്പികൾ ഇന്ത്യയിൽ കാണപ്പെടുന്നു. അവ "L. cleis", "L. tricolor", "L. acigastra" എന്നിവയാണ്. ഇവ മൂന്നും ഇന്ത്യയുടെ വടക്കു കിഴക്കൻ സംസ്ഥാനങ്ങളിൽ മാത്രമായി ഒതുങ്ങിയിരുന്നതായി കരുതിയിരുന്നു. എന്നാൽ 2009 ഇൽ "L. tricolor" ഉം 2010 ൽ "L. acigastra" ഉം കേരളത്തിൽ കണ്ടെത്തി. 

കുള്ളൻ വർണ്ണത്തുമ്പിയുടെ ആവാസ വ്യവസ്ഥയെക്കുറിച്ച് കാര്യമായി ഒന്നും നമുക്കറിയില്ല. ഇവയുടെ അപൂർവതയും രഹസ്യ സ്വാഭാവവും ആവാം അതിനു കാരണം. ശുദ്ധജല ചതുപ്പുകൾകും നീരുരവകൾകും അരികുകളിലുള്ള കുറ്റിക്കാടുകളിലാണ്‌ 2010 ൽ ഇവയെ കണ്ടെത്തിയത്. ഇവക്ക് ശ്രീലങ്കയിൽ 2009 ൽ കണ്ടെത്തിയ "L. defonsekai" യുമായി വളരെ സാമ്യമുണ്ട്‌. 



</doc>
<doc id="313552" url="https://ml.wikipedia.org/wiki?curid=313552" title="സാന്തിയാഗോ റമോൺ ഐ കക്സാൽ">
സാന്തിയാഗോ റമോൺ ഐ കക്സാൽ

സാന്തിയാഗോ റമോൺ ഐ കക്സാൽ 1 May 1852 – 18 October 1934) സ്പെയിങ്കാരനായ് രോഗവിജ്ഞാനീയവ്ദഗ്ദ്ധനും കോശകലാവിജ്ഞാനിയും നാഡീവിജ്ഞാനശാസ്ത്രജ്ഞനും നോബെൽ പുരസ്കാര ജേതാവും ആയിരുന്നു. അദ്ദേഹത്തിന്റെ മസ്തിഷ്കത്തിന്റെ അതിസൂക്ഷ്മ ഘടനയെപ്പറ്റിയുള്ള പഠനങ്ങൾ അദ്ദേഹത്തെ നാഡീശാസ്ത്രത്തിന്റെ പിതാവ് എന്നു വിളിക്കപ്പെടുന്നു. അദ്ദേഹത്തിന്റെ വൈദ്യശാസ്ത്രവുമായി ബന്ധപ്പെട്ട അനേകം സ്വയം വരച്ച ചിത്രങ്ങൾ ഇന്നും വൈദ്യശാസ്ത്രരംഗത്ത് പഠനത്തിനായി ഉപയോഗിച്ചുവരുന്നു. 


</doc>
<doc id="313555" url="https://ml.wikipedia.org/wiki?curid=313555" title="എമിൽ വോൺ ബെയ്റിങ്">
എമിൽ വോൺ ബെയ്റിങ്

എമിൽ വോൺ ബെയ്റിങ് (15 March 1854 – 31 March 1917) 1901ൽ നോബൽ സമ്മാനം ലഭിച്ച ജർമ്മൻ ശരീരശാസ്ത്രജ്ഞനായിരുന്നു. ശരീരശാസ്ത്രത്തിൽ ആദ്യമായി നോബൽ സമ്മാനം ലഭിച്ചത് അദ്ദേഹത്തിനായിരുന്നു. ഡിഫ്തീരിയാ(തൊണ്ടമുള്ള്) രോഗത്തിനു പ്രതിരോധമരുന്ന് കണ്ടുപിടിച്ചതിനായിരുന്നു നൊബേൽ സമ്മാനിതനായത്. ശിശുമരണത്തിനു കാരണമായിരുന്ന ഡിഫ്തീരിയായ്ക്കു പ്രതിരോധ മരുന്നു കണ്ടുപിടിച്ച അദ്ദേഹത്തെ "ശിശുക്കളുടെ രക്ഷകൻ" എന്നാണു പേരു വിളിച്ചിരുന്നത്. 

അന്നത്തെ പ്രഷ്യയിലെ, ഇന്നത്തെ പോളണ്ടിലെ, ഹാൻസ്ഡോർഫിൽ ആണ് അദ്ദേഹം ജനിച്ചത്. 

ബെർലിനിലെ Akademie für das militärärztliche Bildungswesen ൽ 1874 മുതൽ 1878 വരെ വൈദ്യശാസ്ത്രം പഠിച്ചു. അദ്ദേഹം പ്രധാനമായി സൈനിക ഡോക്ടർ ആയി ജോലി ചെയ്തു. പിന്നീട്, മാർബർഗ് സർവ്വകലാശാലയിലെ പ്രൊഫസർ ആയി നിയമനം ലഭിച്ചു. അദ്ദേഹം തന്റെ ഔദ്യോഗികജീവിതം മുഴുവൻ ഈ ജോലിയിൽ തുടർന്നു. അദ്ദേഹത്തിന്റെയും ഫാർമ്മക്കോളജിസ്റ്റ് ആയ ഹാൻസ് ഹോഴ്സ്റ്റ് മേയെർഇന്റെയും പരീക്ഷണശാലകൾ ഒരെ കെട്ടിടത്തിലായിരുന്നു. ബെയ്റിങ്' ഹാൻസ് ഹോഴ്സ്റ്റ് മേയെറിൽ ടെറ്റനസ് വിഷവസ്തുവിനെപ്പറ്റി പഠിക്കാൻ വേണ്ട താത്പര്യം ജനിപ്പിച്ചു. ബെയ്റിങ്' 1890ൽ ഡിഫ്തീരിയായ്ക്കു പ്രതിരോധ മരുന്നു കണ്ടുപിടിച്ചു. പ്രതിരോധചികിത്സയെപ്പറ്റി പഠിക്കുന്നതിനുള്ള വലിയ ഒരു പ്രചോദനമായി അദ്ദേഹത്തിന്റെ ഈ കണ്ടുപിടിത്തം. ഡിഫ്തീരിയായ്ക്കും ടെറ്റനസിനും പ്രതിരോധചികിത്സ കണ്ടുപിടിച്ച അദ്ദേഹത്തിനായിരുന്നു 1901-ലെ നോബൽ സമ്മാനം. 

അദ്ദേഹം 1917 മാർച്ച് 31നു മരിച്ചു.
1896 ഡിസംബറിൽ ബെയ്റിങ്' 18 വയസ്സുണ്ടായിരുന്ന എൽസെ സ്പിനോലെയുമായി വിവാഹിതനായി. ബെർലിനിലെ ചാരിറ്റി ആസുപത്രിയുടെ ഉടമയായിരുന്ന ബെൺഹാഡ് സ്പിനോലയുടെ മകളായിരുന്നു എൽസെ. 


</doc>
<doc id="313559" url="https://ml.wikipedia.org/wiki?curid=313559" title="റൊണാൾഡ് റോസ്">
റൊണാൾഡ് റോസ്

റൊണാൾഡ് റോസ് (13 May 1857 – 16 September 1932) ഇന്ത്യയിൽ ജനിച്ച ബ്രിട്ടിഷ് മെഡിക്കൽ ഡോക്ടറും മലമ്പനിയെപ്പറ്റി നടത്തിയ ഗവേഷണത്തിനു 1902-ൽ ശരീരശാസ്ത്രത്തിനും വൈദ്യശാസ്ത്രത്തിനുള്ള നോബൽ പുരസ്കാരം ലഭിച്ചു, യൂറോപ്പിനുവെളിയിൽ നിന്നും ആദ്യം നോബൽ സമ്മാനം ലഭിച്ചതും ബ്രിട്ടനിൽ ആദ്യമായി നോബൽ സമ്മനിതനായതും റൊണാൾഡ് റോസ്സായിരുന്നു. കൊതുകിന്റെ കുടലിനകത്താണ് മലേറിയ അണുവായ പരാദം വസിക്കുന്നതെന്ന അദ്ദേഹത്തിന്റെ കണ്ടുപിടിത്തമാണ് മലമ്പനി കൊതുകാണു പരത്തുന്നതെന്നും അതിനാൽ കൊതുകിനെ നിയന്ത്രിച്ചാൽ മലമ്പനി തടയാമെന്നും അവബോധമുണ്ടാക്കിയത്. അദ്ദേഹം ഒരു ബഹുമുഖപ്രതിഫ ആയിരുന്നു. അദ്ദേഹം അനേകം കവിതകൾ എഴുതി അനേകം നോവലുകളും പാട്ടുകളും എഴുതി. അദ്ദേഹം നല്ല ഒരു കലാഭിരുചിയുള്ള കലാകാരനും സ്വാഭാവിക ഗണിതജ്ഞനും ആയിരുന്നു. 
അദ്ദേഹം ഇന്ത്യൻ മെഡിക്കൽ സർവീസിൽ 25 വർഷം ജോലി ചെയ്തു. അദ്ദേഹത്തിന്റെ ഇന്ത്യയിലെ ഈ ഔദ്യോഗിക ജീവിതകാലത്തായിരുന്നു തന്റെ മഹത്തായ കണ്ടുപിടിത്തം നടത്തിയത്. ഇന്ത്യയിലെ സെവനത്തിനു സേഷം അദ്ദെഹം ലിവർപൂൾ സ്കൂൾ ഓഫ് മെഡിസിനിൽ ചെർന്നു പ്രവർത്തിച്ചു. അവിടെ 10 വർഷം ജൊലി ചെയ്തു. 1926ൽ അദ്ദേഹം അദ്ദേഹത്തിന്റെ ബഹുമാനാർത്ഥം തന്റെ പേരിൽ തുടങ്ങിയ Ross Institute and Hospital for Tropical Diseases ന്റെ ഡയറക്ടർ ഇൻ ചീഫ് ആയി സേവനമനുഷ്ടിച്ചു. തന്റെ മരണം വരെ ആ സ്ഥാനത്ത് അദ്ദേഹം തൂടർന്നു. 


</doc>
<doc id="313561" url="https://ml.wikipedia.org/wiki?curid=313561" title="ഇവാൻ പാവ് ലോവ്">
ഇവാൻ പാവ് ലോവ്

ഇവാൻ പാവ് ലോവ് 26 September [O.S. 14 September] 1849 – 27 February 1936) റഷ്യൻ ശരീരശാസ്ത്രജ്ഞനായിരുന്നു. അദ്ദേഹത്തിന്റെ ക്ലാസ്സിക്കൽ കണ്ടീഷനിങ്ങ് എന്നതിലുള്ള പരീക്ഷണങ്ങൾ അദ്ദേഹത്തെ പ്രശസ്തനാക്കി. ചെറുപ്രായത്തിൽതന്നെ പാവ് ലൊവ് ഗവേഷണതല്പരനായിരുന്നു. ഡി. ഐ. പിസാറെവ് ഐ എം സെചെനേവ് എന്നീ ധിഷണാശാലികളുടെ സ്വാധീനത്താൽ അദ്ദേഹം മതപരമായ ജൊലിയുപേക്ഷിക്കുകയും ശാസ്ത്രത്തിനായി തന്റെ ജിവിതം ഉഴിഞ്ഞുവയ്ക്കാൻ തീരുമാനിക്കുകയും ചെയ്തു. 1870ൽ അദ്ദേഹം റഷ്യയിലെ സെന്റ് പീറ്റേഴ്സ് സർവകലാശാലയിൽ പ്രകൃതിശാസ്ത്രം പഠിക്കാൻ ചേർന്നു. അദ്ദേഹത്തിന്റെ അനെകം കൺറ്റുപിടിത്തതിനെ മാനിച്ച് 1904ൽ അദ്ദേഹത്തിന് ശരീരശാസ്ത്രത്തിനും വൈദ്യശാസ്ത്രത്തിനുമുള്ള നൊബൽ സമ്മാനം നൽകപ്പെട്ടു. അങ്ങനെ നൊബൽ സമ്മനം ലഭിച്ച ആദ്യ റഷ്യക്കാരനായി അദ്ദേഹം മാറി. 


</doc>
<doc id="313563" url="https://ml.wikipedia.org/wiki?curid=313563" title="കാമില്ലൊ ഗോൾജി">
കാമില്ലൊ ഗോൾജി

കാമില്ലൊ ഗോൾജി (7 July 1843 – 21 January 1926) ഇറ്റാലിയൻ ശരീരശാസ്ത്രജ്ഞനും ജീവശാസ്ത്രജ്ഞനും രോഗവിജ്ഞാനീയവിദഗ്ദ്ധനും ശാസ്ത്രജ്ഞനും നോബൽ സമ്മാനജെതാവുമായിരുന്നു. ശരീരവിജ്ഞാനീയത്തിലും ശരീരഘടനാശാസ്ത്രത്തിലുമുള്ള അനേകം അവയവങ്ങളുടെയും പ്രതിഭാസങ്ങളുടെയും നാമങ്ങളായ ഗോൾജി വസ്തുക്കൾ ഗൊൾജി ടെൻഡൻ രിഫ്ലെക്സ് തുടങ്ങിയവ അദ്ദേഹത്തിന്റെ പെരിൽ അറിയപ്പെടുന്നു. 
അദ്ദേഹത്തിന്റെ കാലത്തെ ഏറ്റവും പ്രശസ്തനായ നാഡീശാസ്ത്രജ്ഞനും ജീവശാസ്ത്രജ്ഞനുമായിരുന്നു അദ്ദേഹം.


</doc>
<doc id="313564" url="https://ml.wikipedia.org/wiki?curid=313564" title="നീൽസ് റെയ്ബെർഗ് ഫിൻസെൻ">
നീൽസ് റെയ്ബെർഗ് ഫിൻസെൻ

ഡെന്മാർക്കിൽ ജനിച്ച ഐസ് ലാന്റ് വംശജനായ ശരീരശാസ്ത്രജ്ഞനും 1903ലെ വൈദ്യശാസ്ത്രത്തിനുള്ള നോബൽ സമ്മാന പുരസ്കാരജേതാവുമാണ് നീൽസ് റെയ്ബെർഗ് ഫിൻസെൻ (December 15, 1860 – September 24, 1904) . 
ശക്തമായ പ്രകാശം ഉപയോഗിച്ച് ലൂപ്പസ് വൾഗാരിസ് പോലെയുള്ള രോഗങ്ങൾ ചികിൽസിക്കുന്ന രീതിക്ക് തുടക്കമിട്ടതിനാണ് അദ്ദേഹത്തിന് വൈദ്യശാസ്ത്രത്തിനുള്ള നോബൽ സമ്മാനം| നൽകപ്പെട്ടത് "


</doc>
<doc id="313566" url="https://ml.wikipedia.org/wiki?curid=313566" title="പതാക (മുദ്ര)">
പതാക (മുദ്ര)

കൈപ്പത്തി നിവർത്തിപ്പിടിച്ച് മോതിരവിരൽ (ചെറുവിരലിൽ നിന്നും രണ്ടാമത്തെ വിരൽ) അകത്തോട്ട് പകുതി മടക്കിയാൽ പതാകമെന്ന മുദ്ര കിട്ടും.

</doc>
<doc id="313568" url="https://ml.wikipedia.org/wiki?curid=313568" title="ദശഭൂമികകൾ">
ദശഭൂമികകൾ

ബുദ്ധനായിത്തീരുന്നതിനു ബോധിസത്വൻ സ്വീകരിയ്ക്കേണ്ട പത്തു ദശകളെയാണ് ദശഭൂമികകൾ എന്നതുകൊണ്ട് അർത്ഥമാക്കുന്നത്.


</doc>
<doc id="313578" url="https://ml.wikipedia.org/wiki?curid=313578" title="വ്യാപം അഴിമതി">
വ്യാപം അഴിമതി

മധ്യപ്രദേശ് സംസ്ഥാനത്ത് വ്യാപം ബോർഡ് നടത്തിയ പ്രവേശന-ഉദ്യോഗസ്ഥ പരീക്ഷകളിൽ നിരവധി രാഷ്ട്രീയക്കാരും ഉന്നത ഉദ്യോഗസ്ഥരും ഇടനിലക്കാരും ആൾമാറാട്ടം നടത്തിയ പരീക്ഷാർത്ഥികളും ചേർന്ന് പരീക്ഷാ ക്രമക്കേടുകളും അഴിമതിയുമാണ് വ്യാപം അഴിമതി എന്ന പേരിലറിയപ്പെടുന്നത്. 

മധ്യപ്രദേശ് വ്യാവസായിക് പരീക്ഷാ മണ്ഡൽ (മധ്യപ്രദേശ് പ്രഫഷനൽ എക്സാമിനേഷൻ ബോർഡ്) എന്നതിൻെറ ഹിന്ദി ഭാഷയിലെ ചുരുക്കപ്പേരാണ് "വ്യാപം" (വ്യാവസായിക് പരീക്ഷാ മണ്ഡൽ ). പബ്ളിക് സർവിസ് കമ്മീഷൻ വഴി നികത്താത്ത സംസ്ഥാനത്തെ വിവിധ പോസ്റ്റുകളിലേക്ക് വ്യാപം ബോർഡ് നടത്തുന്ന പരീക്ഷകൾ വഴിയാണ് നിയമനം നടത്തി വരുന്നത്. ഒരു വർഷം ശരാശരി 21 പരീക്ഷകളിലായി ഉദ്ദേശം 14 ലക്ഷം ഉദ്യോഗാർത്ഥികൾ/ വിദ്യാർത്ഥികൾ വ്യാപം നടത്തുന്ന പരീക്ഷയിൽ പങ്കെടുക്കുന്നുണ്ട്.

1995 മുതൽ വ്യാപം അഴിമതി വെളിച്ചത്ത് വന്നുതുടങ്ങിയിരുന്നു. 2000-ൽ ചറ്റാർപൂർ ജില്ലയിൽ ആദ്യത്തെ എഫ്.ഐ.ആർ. റജിസ്റ്റർ ചെയ്യുകയും ചെയ്തു. 2004-ൽ കാണ്ട്‌വ ജില്ലയിൽ ഏഴ് കേസുകൾ റജിസ്റ്റർ ചെയ്തു. എന്നാലും ഇതെല്ലാം ഒറ്റപ്പെട്ട കേസുകളായാണ് കണ്ടിരുന്നത്. 

2013-ലാണ് വ്യാപം അഴിമതിയുടെ വ്യാപ്തി പുറം ലോകമറിഞ്ഞത്. 2013-ൽ വ്യാപം നടത്തിയ പ്രീ-മെഡിക്കൽ ടെസ്റ്റിൽ നിരവധി രാഷ്ട്രീയക്കാരുടെയും ഉന്നത ഉദ്യോഗസ്ഥരുടെയും സഹായത്തോടെ ജഗദീഷ് സാഗർ വളരെ വലിയ അളവിൽ തന്നെ ക്രമക്കേടുകൾ നടത്തിയിരുന്നു. 2013 ജൂലായ് 7ന് നടത്തിയ പരീക്ഷയ്ക്ക് അൾമാറാട്ടം നടത്താനായി ഇൻഡോർ നഗരത്തിലെ വിവിധ ഹോട്ടലുകളിൽ താമസിച്ചിരുന്ന 20 പേരെ ജൂലായ് 6 രാത്രിയിൽ അറസ്റ്റ് ചെയ്തു. ഇതിൽ 17 പേർ ഉത്തർപ്രദേശ് സ്വദേശികളാണ്. ആൾമാറാട്ടം നടത്തുന്നവർക്ക് അമ്പതിനായിരം രൂപ മുതൽ ഒരു ലക്ഷം രൂപ വരെ പ്രതിഫലം നൽകിയിരുന്നു. അറസ്റ്റ് ചെയ്യപ്പെട്ടവരിൽ നിന്ന് കിട്ടിയ വിവരമനുസരിച്ച് ജഗദീഷ് സാഗർ നേതൃത്വം നൽകുന്ന വലിയൊരു റാക്കറ്റ് ഇതിന്റെ പിന്നിലുണ്ടെന്ന് അന്വേഷണ ഉദ്യോഗസ്ഥർക്ക് മനസ്സിലായി. വെളിവായ വിവരങ്ങളൂടെയടിസ്ഥാനത്തിൽ വിശദമായ അന്വേഷണം ആവശ്യപ്പെട്ട് ഡോ. ആനന്ദ് റായി ഇൻഡോർ നഗരത്തിലെ പോലിസ് സുപ്രണ്ടിന് (ഇക്കണോമിക് ഒഫൻസ് വിംഗ്) പരാതി നൽകി. 

2013 ജൂലായ് 13-ന് മുമ്പൈയിൽ ഇന്ന് ജഗദീഷ് സാഗറിനെ അറസ്റ്റ് ചെയ്യുകയും 317 കുട്ടികളുടെ പട്ടിക പിടിച്ചെടുക്കുകയും ചെയ്തു. ഈ സമയത്ത് സംശയത്തിന്റെ നിഴലിലൊന്നുമുണ്ടാകാതിരുന്ന എം.പി.പി.ഇ.ബി. എക്സാം കണ്ട്രോളർ ആയിരുന്ന പങ്കജ് ത്രിവേദി, സർക്കാരിന്റെ വിവിധ ഡിപ്പാർട്ട്മെന്റുകൾക്കും മെഡിക്കൽ കോളേജ് ഡീനുകൾക്കും സാഗറിന്റെ കൈയ്യിലുണ്ടായിരുന്ന പട്ടികയിലെ വിദ്യാർത്ഥികൾക്ക് അവരുടെ സത്യവാങ്മൂലം എഴുതി വാങ്ങി അവർക്ക് സീറ്റ് നൽകണമെന്ന് ആവശ്യപ്പെട്ട് കത്തയച്ചിരുന്നു. ജഗദീഷിന്റെ മൊഴിയുടെ അടിസ്ഥാനത്തിൽ 2013 സെപ്റ്റംബർ 28 ന് ത്രിവേദിയേയും അറസ്റ്റ് ചെയ്തു.

2013 ഒക്ടോബർ 5-ന് സ്പെഷ്യൽ ടാസ്ക് ഫോർസ് (എസ്.ടി.എഫ്.) ജഗദീഷ് സാഗറ് അടക്കം 28 പേർക്കെതിരെ കുറ്റപത്രം സമർപ്പിച്ചു. 2013 ഡിസംബറിൽ എസ്.ടി.എഫ്. 23000 പേജുള്ള മറ്റൊരു കുറ്റപ്പത്രം 34 പേർക്കെതിരെ ഇൻഡോർ ജില്ലാ കോടതിയിൽ സമർപ്പിച്ചു. ജഗദീഷ് സാഗർ, പങ്കജ് ത്രിവേദി, ഡോ. സഞ്ജീവ് ഷിൽപ്പകാർ, ഗംഗാറാം പിപ്‌ലിയ എന്നിവരും കുട്ടികളും അവരുടെ രക്ഷാകർത്താക്കളും ചേർന്ന് 30 പേരും കുറ്റപ്പത്രത്തിലുണ്ട്.

2012-നടന്ന പ്രി-പിജി, ഫുഡ് ഇൻസ്പെക്റ്റർ സെലക്ഷൻ ടെസ്റ്റ്, മിൽക് ഫെഡറേഷൻ ടെസ്റ്റ്, സുബേദാർ-സബ് ഇൻസ്പെക്റ്റർ ആന്റ് പ്ലാറ്റൂൺ കമാണ്ടർ സെലക്ഷൻ ടെസ്റ്റ്, പോലിസ് കോൺസ്റ്റബിൾ റിക്രൂട്ട്മെന്റ് ടെസ്റ്റ് തുടങ്ങിയ അഞ്ച് റികൃട്ട്മെന്റ് പരീക്ഷകളിൽ ക്രമക്കേട് നടന്നതായി 2013 നവംബറിൽ എസ്.എടി.എഫ്. കണ്ടെത്തുകയുണ്ടായി. 

വ്യാപം അഴിമതിയുടെ പിന്നിൽ പ്രവർത്തിച്ച മുഴുവൻ രാഷ്ട്രീയ - ഉന്നത ഉദ്യോഗസ്ഥരെയും വെളിച്ചത്ത് കൊണ്ടുവരാൻ ഡോ. ആനന്ദ് റായ് മധ്യപ്രദേശ് ഹൈകോടതിയെ സമീപിച്ചതിനെ തുടർന്ന് കോടതി ഉത്തരവിട്ട പ്രകാരം ബി.ജെ.പി സർക്കാർ പ്രത്യേക അന്വേഷണസംഘം രൂപവത്കരിച്ചു. 2000 പ്രതികളെ കസ്റ്റഡിയിലെടുത്ത കേസിൽ 300 പേരെ ഇതുവരെ അറസ്റ്റ് ചെയ്തു. 400 പ്രതികൾ ഒളിവിലാണ്. ഇന്ത്യയിൽ ഇതുവരെ ഉണ്ടായതിൽ ഏറ്റവും കൂടുതൽ ആളുകൾ പ്രതികളായ അഴിമാതിയാണിത്. മുഖ്യമന്ത്രി ശിവരാജ് സിങ് ചൗഹാന്റെ പങ്കും ഇതിൽ ആരോപിക്കപ്പെടുന്നു. വ്യാപം നിയമനതട്ടിപ്പ് കേസിൽ ഉന്നത ഇടപെടൽ ഇല്ലാത്ത അന്വേഷണം ഉറപ്പുവരുത്താൻ ഗവർണറെ മാറ്റിനിർത്തണമെന്ന് ആവശ്യപ്പെട്ട ഹരജി സുപ്രീംകോടതി ഫയലിൽ സ്വീകരിച്ചിരിക്കുകയാണ്.സി.ബി.ഐ അന്വേഷിക്കുന്നതിൽ എതിർപ്പി െല്ലന്ന് അറിയിച്ച് മധ്യപ്രദേശ് ഹൈകോടതിക്ക് കത്ത് അയക്കുമെന്നു മധ്യപ്രദേശ് മുഖ്യമന്ത്രി ശിവ് രാജ് സിങ് ചൗഹാൻപറഞ്ഞു 

പരീക്ഷാ തിരിമറി പ്രധാനമായും മൂന്നു വിധത്തിലാണ് നടന്നിരുന്നത്. 

അതിനു ശേഷം , ഇടനിലക്കാർ, പ്രോക്സി പരീക്ഷാർത്ഥികൾ, ഡമ്മി പരീക്ഷാർത്ഥികൾ, അന്വേഷണ ഉദ്യോഗസ്ഥർ, വ്യാപം ജീവനക്കാർ എന്നിങ്ങനെ കേസുമായി ബന്ധപ്പെട്ട 48 പേർ സംശായ്സ്പദമായ രീതിയിൽ മരണപ്പെട്ടു

വ്യാപം അഴിമതിയെ വെളിച്ചത്തു കൊണ്ടുവന്നവരും വാർത്ത റിപ്പോർട്ട് ചെയ്തവരും അന്വേഷണ സംഘത്തെ സഹായിച്ചവരും ഇടനിലക്കാരും പകരം പരീക്ഷ എഴുതിയവരും ഡമ്മി പരീക്ഷാർത്ഥികളും, അന്വേഷണ ഉദ്യോഗസ്ഥരും, വ്യാപം ജീവനക്കാരുമെല്ലാമായി ഇതുവരെ 48 ആളുകൾ ദുരൂഹമായി കൊല്ലപ്പെടുകയുണ്ടായി. ഈ ദുരൂഹ കൊലപാതകങ്ങൾ ഇപ്പോൾ രാജ്യ ശ്രദ്ധ നേടിയിരിക്കുകയാണ്. 


വ്യാപം കുംഭകോണം പുറത്തുകൊണ്ടുവന്ന നാലു ആൾക്കാരിൽ ഒരാളാണ് ആശിഷ് ചതുർവേദി എന്ന 26കാരൻ . 2009ലാണ് രോഗം വന്ന് അമ്മയെ ആശുപത്രിയിലാക്കിയപ്പോൾ പരിശോധിക്കാൻ വന്ന ഡോക്ടർക്ക് അടിസ്ഥാനവിവരമോ പരിശീലനമോ ഇല്ളെന്ന് മനസ്സിലായതിനെ തുടർന്ന് അന്വേഷണം തുടങ്ങി. തുടർന്ന് 2013ൽ നടത്തിയ ഒളികാമറ ഓപറേഷനിൽ വ്യാപം പരീക്ഷാ നടത്തിപ്പിലെ പണമിടപാട് വന്നു. ദുരൂഹമരണങ്ങൾ തുടർക്കഥയായപ്പോൾ തന്റെ ദുരൂഹ മരണം പ്രവചിച്ചു ആശിഷ് ചതുർവേദി രംഗത്തെത്തിയതും വാർത്താ പ്രാധാന്യം നേടി.



</doc>
<doc id="313585" url="https://ml.wikipedia.org/wiki?curid=313585" title="ഓസ്ബെർഗ് കപ്പൽ">
ഓസ്ബെർഗ് കപ്പൽ

നോർവെയിലെ വെസ്റ്റ്ഫോൾഡ് കൗണ്ടിയിലുള്ള ടോൺസ്ബെർഗിനടുത്തുള്ള ഓസ്ബെർഗ് തോട്ടത്തിലുള്ള ഒരു വലിയ ശവക്കോട്ടയിൽനിന്ന് കുഴിച്ചെടുത്ത വൈക്കിങ് കപ്പലാണ് ഓസ്ബെർഗ് കപ്പൽ (നോർവീജിയൻ: "Osebergskipet") എന്ന പേരിൽ അറിയപ്പെടുന്നത്.

കപ്പലും കടലുമായി ഇഴചേർന്ന് ജീവിച്ചിരുന്ന വൈക്കിങ്ങുകളിലെ പ്രമുഖരുടെ ശവസംസ്കാരം കപ്പലുകളോടൊപ്പമായിരുന്നു നടത്തിയിരുന്നത്.
ആസ എന്ന പേരുള്ള ഒരു വൈക്കിങ് രാജ്ഞിയുടേതായിരുന്നു ഓസ്ബെർഗ് കപ്പൽ എന്ന് കരുതുന്നു. അലങ്കാരപ്പണികളോടെ നിർമ്മിച്ചിട്ടുള്ള ഈ കപ്പൽ ചെറിയ വിനോദയത്രകൾക്കുവേണ്ടിയാകാം ഉപയോഗിച്ചിരുന്നത്.

ഓസ്ബെർഗ് ശവക്കോട്ടയിൽനിന്ന് നിരവധി പുരാവസ്തുക്കളും രണ്ട് സ്ത്രീകളുടെ അസ്ഥികൂടങ്ങളും ലഭിച്ചിട്ടുണ്ട്. കപ്പൽ എ.ഡി. 834-ആമാണ്ടിലാണ് അടക്കം ചെയ്തിരിക്കുന്നത്. നോർവെയിൽനിന്നുള്ള ഹോക്കൊൺ സ്കെറ്റെലിഗ്, സ്വീഡനിൽ നിന്നുള്ള ഗബ്രിയേൽ ഗുസ്താവ്സൺ എന്നീ പുരാവസ്തുഗവേഷകർ 1904-1905 കാലയളവിലാണ് ഓസ്ബെർഗ് കപ്പൽ ഖനനം ചെയ്തെടുത്തത്. വൈക്കിങ് കാലഘട്ടത്തിലെ ഏറ്റവും പ്രധാനപ്പെട് പുരാവസ്തുശേഷിപ്പുകളിലൊന്നായി ഓസ്ബെർഗ് കപ്പൽ കണക്കാക്കപ്പെടുന്നു. കപ്പലും അതിലടങ്ങിയിരുന്ന പല പുരാവസ്തുക്കളും ഓസ്ലോയിലെ ബിഗ്ഡേയിലുള്ള വൈക്കിങ് ഷിപ് മ്യൂസിയത്തിൽ പ്രദർശിപ്പിച്ചിരിക്കുന്നു.


</doc>
<doc id="313595" url="https://ml.wikipedia.org/wiki?curid=313595" title="വി. രാജഗോപാൽ">
വി. രാജഗോപാൽ

മലയാള സ്പോർട്ട്സ് ലേഖകനും പത്ര പ്രവർത്തകനുമായിരുന്നു വി. രാജഗോപാൽ മാതൃഭൂമി പത്രത്തിന്റെ മുൻ ഡെപ്യൂട്ടി എഡിറ്ററായിരുന്നു. ഒളിമ്പ്യൻ എന്ന പേരിൽ
ദീർഘകാലം മാതൃഭൂമി വാരാന്തപ്പതിപ്പിൽ സ്പോർട്ട്സ് കോളം കൈകാര്യം ചെയ്തിരുന്നു.
കോഴിക്കോട് പന്നിയങ്കര സ്വദേശിയായിരുന്നു. മാതൃഭൂമിക്കു വേണ്ടി അഞ്ച് ഒളിമ്പിക്സും ആറ് ഏഷ്യാഡും ഒരു യൂത്ത് ഒളിമ്പിക്സും റിപ്പോർട്ട് ചെയ്തിട്ടുണ്ട്. 2013 ൽ മാതൃഭൂമിയിൽ നിന്ന് വിരമിച്ചു. ഏറെക്കാലം മാതൃഭൂമിയുടെ എക്സിക്യൂട്ടീവ് എഡിറ്ററായിരുന്നു. പ്രമുഖ അന്താരാഷ്ട്ര സ്പോർട്ട്സ് അവാർഡായ ലോറസിന്റെ സെലക്ഷൻ പാനലിൽ പന്ത്രണ്ട് വർഷം അംഗമായിരുന്നു. കേരള പ്രസ് അക്കാദമി ജനറൽ കൗൺസിൽ അംഗമായും സേവനമനുഷ്ഠിച്ചിട്ടുണ്ട്. രണ്ട് തവണ കേരള സ്പോർട്ട്സ് കൗൺസിലിന്റെ അവാർഡ് ലഭിച്ചിട്ടുണ്ട്. മാതൃഭൂമിയുടെ കോഴിക്കോട് ബ്യൂറോ ചീഫ്, കൊല്ലം, മലപ്പുറം യൂണിറ്റുകളുടെ ഡെപ്യൂട്ടി എഡിറ്റർ എന്നീ നിലകളിലും പ്രവർത്തിച്ചിട്ടുണ്ട്. 


</doc>
<doc id="313607" url="https://ml.wikipedia.org/wiki?curid=313607" title="നാഡി">
നാഡി

ശരീരത്തിലെ ആവേദസംവാഹിനികളായ അവയവങ്ങളെയാണ് നാഡി എന്നു വിളിക്കുന്നത്. ഈ ശരീരഭാഗങ്ങൾ തലച്ചോറിൽ നിന്നും സുഷുമ്നാ നാഡിയിൽ നിന്നും ശരീരത്തിലെ മറ്റു അവയവങ്ങളിലേക്ക് നിർദ്ദേശങ്ങൾ എത്തിക്കുന്നു. ഇത് ഒരു കൂട്ടം നാഡീ കോശങ്ങൾ ചേർന്ന് ചരടുപോലെ ശരീരഭാഗങ്ങളിൽ നീളത്തിൽ കാണപ്പെടുന്നു.

കുറച്ചുകൂടി ലളിതമായ മസ്തിഷ്കവ്യവസ്ഥയുള്ള പാറ്റാ പോലെയുള്ള ജീവികളിലെ കേന്ദ്ര നാഡീ വ്യൂഹത്തിൽ ന്യൂറൽ ട്രാക്റ്റ് എന്ന് വിളിക്കുന്ന ഭാഗവും ഇതേ ധർമ്മം പാലിക്കുന്നവയാണ്.

 


</doc>
<doc id="313614" url="https://ml.wikipedia.org/wiki?curid=313614" title="മുട്ടുചിറ">
മുട്ടുചിറ

കോട്ടയം ജില്ലയിലെ കടുത്തുരുത്തിയിൽ നിന്നും 2 കിലോ മീറ്റർ കിഴക്കായും ഏറ്റുമാനൂരിൽ നിന്ന് 13 കിലോമീറ്റർ പടിഞ്ഞാറായും സ്ഥിതി ചെയ്യുന്ന പ്രകൃതി രമണീയമായ ഗ്രാമമാണ് മുട്ടുചിറ.
നൂറ്റാണ്ടുകൾക്കു മുമ്പ് മുട്ടുചിറ അറിയപ്പെട്ടിരുന്നത് ഞായപ്പള്ളി എന്ന പേരിലായിരുന്നു. മുട്ടുചിറ എന്ന കരയോ സ്ഥലമോ അന്നുണ്ടായിരുന്നില്ല. കാർഷികവൃത്തി മുഖ്യതൊഴിലായിരുന്ന കാലത്ത് ജല സോചനത്തിനായി തോട്ടിൽ പല സ്ഥലങ്ങളിലായി മുട്ടും ചിറയും ഉറപ്പിച്ചിരുന്നു. അങ്ങനെ മുടങ്ങാതെ മുട്ടും ചിറയും ഉറപ്പിച്ചിരുന്ന ഈ പ്രദേശത്തിന് കാലാന്തരത്തിൽ മുട്ടുചിറ എന്ന പേരുണ്ടായി.
അഞ്ചാം നൂറ്റാണ്ടിൽ സ്ഥാപിതമായ മുട്ടുചിറ റൂഹാദക്കുദിശാ ഫൊറോന പള്ളി പ്രശസ്തമാണ്. മുട്ടുചിറ പള്ളിയുടെ മണിമാളികയ്ക്ക് 150 അടിയിലേറെ ഉയരമുണ്ട്. പുരാതനമായ ശിലാലിഖിതങ്ങളും മുട്ടുചിറ പള്ളിയിൽ കാണാം.വി. അൽഫോൻസാമ്മയുടെ പാദസ്പർശത്താൾ ധന്യമാണ് മുട്ടുചിറ. വിശുദ്ധയുടെ അമ്മ വീട് മുട്ടുചിറ ഇടവകയിലെ വാലാച്ചിറയിലാണ്. അൽഫോൻസാമ്മ വളർന്നത് മാതൃസഹോദരി ഭവനമായ മുട്ടുചിറ മുരിക്കൻ തറവാട്ടിലാണ്. അൽഫോൻസാമ്മ പഠിച്ചത് മുട്ടുചിറ ഗവൺമെന്റ് സ്‌കൂളിലാണ്. മുട്ടുചിറ റൂഹാദക്കുദിശാ ഫൊറോനപള്ളിയും അൽഫോൻസാ ഭവനും (മുരിക്കൻ തറവാട്) ഇന്ന് പ്രധാന തീർത്ഥാടന കേന്ദ്രങ്ങളാണ്‌. പറമ്പ്രം തൃക്കയിൽ മഹാദേവക്ഷേത്രം, കുന്നശേരിക്കാവ് ഭഗവതി ക്ഷേത്രം എന്നിവയാണ് മുട്ടുചിറയിലെ പ്രധാന ക്ഷേത്രങ്ങൾ. 
മുട്ടുചിറ ഫൊറോന പള്ളിയുടെ നേതൃത്വത്തിൽ ആരംഭിച്ച ഹോളി ഗോസ്റ്റ് മിഷൻ ആശുപത്രി ഇന്ന് ഒരു മൾട്ടി സ്‌പെഷ്യാലിറ്റി ഹോസ്പിറ്റലാണ്. നഴ്‌സിംഗ് സ്‌കൂളും ഇവിടെ പ്രവർത്തിക്കുന്നു.
ഗവ. പോളിടെക്‌നിക്, ഗവ. യു.പി. സ്‌കൂൾ, സെന്റ് ആഗ്നസ് എൽ.പി.-യു.പി. ഹൈസ്‌കൂളുകൾ, ഹോളി ഗോസ്റ്റ് ബോയ്‌സ് ഹൈസ്‌കൂൾ, വിവിധ ബാങ്കുകൾ, വ്യാപാര സ്ഥാപനങ്ങൾ എന്നിവയും മുട്ടുചിറയിൽ പ്രവർത്തിക്കുന്നു.


</doc>
<doc id="313628" url="https://ml.wikipedia.org/wiki?curid=313628" title="ചാൾസ് ലൂയിസ് അൽഫോൺസ് ലവെറാൻ">
ചാൾസ് ലൂയിസ് അൽഫോൺസ് ലവെറാൻ

ചാൾസ് ലൂയിസ് അൽഫോൺസ് ലവെറാൻ (18 June 1845 – 18 May 1922) 1907ൽ നൊബ്വെൽ സമ്മാനം നേടിയ ഫ്രഞ്ചുകാരനായ ശരീരശാസ്ത്രജ്ഞൻ, പരാദങ്ങളായ പ്രോട്ടോസോവയിൽപ്പെട്ട ട്രിപനോസോമ പോലുള്ള ചെറുജീവികൾ കാരണമാണ് മലാറിയ, ട്രിപനോസോമിയാസിസ് എന്നീ പകരുന്ന ഉണ്ടാകുന്നതെന്ന് അദ്ദെഹം കണ്ടെത്തി. 

1878ൽ അൾജീരിയായിലെ ജോലിചെയ്ത അദ്ദേഹം, തന്റെ പ്രധാന കണ്ടുപിടിത്തം അവിടേവച്ചു നടത്തി.

</doc>
<doc id="313632" url="https://ml.wikipedia.org/wiki?curid=313632" title="ആൾവാർ ഗുൾസ്റ്റ്രാന്റ്">
ആൾവാർ ഗുൾസ്റ്റ്രാന്റ്

ആൾവാർ ഗുൾസ്റ്റ്രാന്റ് (5 June 1862 – 28 July 1930) സ്വീഡ്നിലെ കണ്ണുരോഗചികിൽസകനും കണ്ണട നിർമ്മാണ വിദഗ്ദ്ധനുമായിരുന്നു. 

സ്വീഡനിലെ ലാൻഡ്സ്ക്രോണയിൽ ജനിച്ച ആൾവാർ ഗുൾസ്റ്റ്രാന്റ് സ്വീഡനിലെ ഉപ്പ്സാല സർവകലാശാലയിൽ നേത്രരോഗവിദഗ്ദ്ധനും പ്രൊഫസ്സറും ആയിരുന്നു.


</doc>
<doc id="313636" url="https://ml.wikipedia.org/wiki?curid=313636" title="ആൽബ്രെട്ട് കൊസ്സെൽ">
ആൽബ്രെട്ട് കൊസ്സെൽ


</doc>
<doc id="313640" url="https://ml.wikipedia.org/wiki?curid=313640" title="തൃണജളുകന്യായം">
തൃണജളുകന്യായം

ലൗകികന്യായങ്ങളിൽ ഒന്നാണ് തൃണജളുകന്യായം. ഈ ന്യായത്തിനു പേർ സിദ്ധിച്ചത് തൃണം (പുല്ല്),ജളുകം (അട്ട) എന്നീ വാക്കുകളിൽ നിന്നാണ്. പുല്ലട്ടയുടെ സഞ്ചാരത്തെ അടിസ്ഥാനപ്പെടുത്തിയാണ് ഈ ന്യായം പ്രയോഗത്തിൽ വന്നത്. ഒരു അട്ട പുല്ലിൽ നിന്നു മറ്റൊരുപുല്ലിലേയ്ക്കു ചാടുമ്പോൾ പുതിയതിൽ പിടി മുറുക്കിയ ശേഷമേ ആദ്യത്തേതിലെ പിടി വിടുകയുള്ളൂ. ഈ നിലയിൽ ഒന്നിനെ ഉപേക്ഷിച്ചു മറ്റൊന്നിനെ സ്വീകരിക്കുന്നതിനെ സംബന്ധിച്ച ന്യായവാദത്തെയാണ് ഇതുകൊണ്ട് ഉദ്ദേശിയ്ക്കുന്നത്.


</doc>
<doc id="313644" url="https://ml.wikipedia.org/wiki?curid=313644" title="അലെക്സിസ് കാറെൽ">
അലെക്സിസ് കാറെൽ

അലെക്സിസ് കാറെൽ 28 June 1873 – 5 November 1944) ഫ്രഞ്ചുകാരനായ ശസ്ത്രക്രിയാവിദഗ്ദ്ധനും ജീവശാസ്തജ്ഞനും ആകുന്നു. 1912ൽ ശരീരശാസ്ത്രത്തിലും വൈദ്യശാസ്ത്രത്തിലുമുള്ള നോബൽ സമ്മാനം ലഭിച്ചു. അദ്ദേഹം മുറിഞ്ഞ രക്തക്കുഴലുകൾ ഒന്നിച്ചു ചേർത്തു തുന്നിക്കെട്ടാനുള്ള സങ്കേതം രുപപ്പെടുത്തി. അദ്ദേഹത്തിന്റെ പെർഫുഷൻ പമ്പ് അവയവദാനരംഗത്ത് ഉപയുക്തമായി. അന്നത്തെ മറ്റു പല ബുദ്ധിജീവികളേപ്പോലെ രണ്ടാം ലോകമഹായുദ്ധത്തിനു മുൻപ് അദ്ദേഹം മനുഷ്യന്റെ ബീജഗുണോൽക്കർഷസിദ്ധാന്തത്തെ പിന്തുണച്ചു. ബീജഗുണം ക്കൂടിയതെന്നും ഉന്നതകുലജാതരെന്നും കരുതുന്നവരെ മാത്രം സന്താനോല്പാദനത്തിനനുവദിക്കുക അങ്ങനെ സമൂഹത്തെ ഉന്നതസമൂഹമാക്കുക എന്നതാണിതുകൊണ്ട് വിവക്ഷിക്കുന്നത്. അശാസ്ത്രീയമായ ഈ സിദ്ധാന്തം യൂജെനിക്സ് എന്നറിയപ്പെടുന്നു. 
അദ്ദേഹം 1924ലിലും 1927ലും യു എസ് എസ് ആറിലെ അക്കാദമി ഓഫ് സയൻസിലെ ഓണററി മെംബർ ആയിരുന്നു.
സെയ്തെ ഫോ ലെസ് ലയോൺ, റോഡ് എന്ന സ്ഥലത്ത് ജനിച്ച കാറെൽ കാതലിക് കുടുംബത്തിലാണ് വളർന്നത്. ജസ്യൂട്ട് പാതിരിമാർ ആണു വിദ്യാഭ്യാസം നൽകി. പക്ഷേ, കലാലയത്തിലെത്തിയതോടെ, സന്ദേഹവാദിയായി മാറി. നെഞ്ചുശസ്ത്രക്രിയയുടെയും അവയവമാറ്റശസ്ത്രക്രിയയുടെയും തുടക്കക്കാരനായി അദ്ദേഹം. അമേരിക്ക, സ്പെയിൻ, റഷ്യ, സ്വീഡൻ, നെതർലാന്റ്, ബെൽജിയം, ഫ്രാൻസ്, വത്തിക്കാൻ, ജെർമനി, ഇറ്റലി, ഗ്രീസ് എന്നിവിടങ്ങളിലെ അക്കാദമികളിൽ അദ്ദേഹം അംഗമായിരുന്നു. ബെൽഫാസ്റ്റിലെ ക്യൂൻസ് സർവ്വകലാശാല, പ്രിൻസ്റ്റൺ സർവ്വകലാശാല, ബ്രൗൺ സർവ്വകലാശാല, കൊളംബിയ സർവ്വകലാശാല എന്നീ സർവ്വകലാശാലകൾ അദ്ദേഹത്തിനു ഡോക്ടറേറ്റു നൽകിയിട്ടുണ്ട്.

ഫ്രഞ്ച് പ്രസിഡന്റ് ആയിരുന്ന സാദി കാർനോ കൊല്ലപ്പെടുമ്പോൾ കാറെൽ ഒരു യുവാവായ ശസത്രക്രിയാവിദഗ്ദ്ധൻ ആയിരുന്നു. പ്രെസിഡന്റിന്റെ ഉദരത്തിലെ വലിയ വെയിനുകൾ മുറിഞ്ഞുപോയിരുന്നു. ഈ വെയിനുകൾ വീണ്ടും ചേർത്ത് വിജയകരമായി തുന്നിച്ചേർക്കാനാവാത്തവിധം വലുതായിരുന്നുവെന്ന് അദ്ദേഹത്തെ ചികിത്സിച്ച ശസ്ത്രക്രിയാവിദഗ്ദ്ധർക്കു തോന്നി. ഇത് കാറെലിൽ ആഴത്തിൽ ഇക്കാര്യത്തിൽ ചിന്തിക്കാൻ കാരണമായി. അങ്ങനെ ഇത്തരം രക്തക്കുഴലുകളെ തുന്നിച്ചേർക്കാനുള്ള പുതിയ സാങ്കേതികവിദ്യ വികസിപ്പിക്കാൻ അദ്ദേഹം പരിശ്രമിച്ചു. റ്റ്രയാംഗുലേഷൻ എന്ന് ഈ സങ്കേതം അറിയപ്പെട്ടു. ഒരു എംബ്രോയിഡറി തുന്നൽവിദഗ്ദ്ധയിൽനിന്നുമാണ് ഇതിനുള്ള ആശയം അദ്ദേഹത്തിനു ലഭിച്ചത്. ഇന്നും ഈ സങ്കേതം തന്നെയാണ് ശസ്ത്രക്രിയാവിദഗ്ദ്ധർ ഉപയോഗിച്ചുവരുന്നത്. 

കാറെൽ ചാൾസ് എ. ലിൻഡ്ബെർഗുമായിച്ചേർന്ന് The Culture of Organs ന്ന ഗ്രന്ഥം എഴുതി. 1930കളിൽ ലിൻഡ്ബെർഗുമായിച്ചേർന്ന് കാറെൽ പെർഫ്യൂഷൻ പമ്പ് നിർമ്മിച്ചു. ശസ്ത്രക്രിയ നടക്കുമ്പോൾ ശരീരാവയവങ്ങൾ ശരീരത്തിനുപുറത്തു ജീവനോടെ നിലനിർത്താൻ ഈ ഉപകരണത്തിനു കഴിയും. ഈ കണ്ടുപിടിത്തം ഹൃദയം തുറന്നുള്ള ശസ്ത്രക്രിയയിലും അവയവം മാറ്റിവയ്ക്കുന്ന ശസ്ത്രക്രിയയിലും വളരെ പ്രയോജനപ്പെട്ടു. മാത്രമല്ല, ഭാവിയിൽ കൃത്രിമഹൃദയത്തിന്റെ കണ്ടുപിടിത്തത്തിനും അടിസ്ഥാനമിട്ടു. 
ലിൻഡ് ബെർഗ് ആണ് ഈ കണ്ടുപിടിത്തത്തിന്റെ പ്രധാനി എന്നു ചിലർ പറയുന്നു. 
1972ൽ സ്വീഡനിലെ പോസ്റ്റൽ വകുപ്പ് അദ്ദേഹത്തിന്റെ ഒരു സ്റ്റാമ്പ് ഇറക്കി. 1979ൽ ചന്ദ്രനിലെ ഒരു ഗർത്തത്തിന് അദ്ദേഹത്തിന്റെ പേരുനൽകി.


</doc>
<doc id="313654" url="https://ml.wikipedia.org/wiki?curid=313654" title="സിങ്ക്രോട്രോൺ">
സിങ്ക്രോട്രോൺ

സൈക്ലോട്രോണിൽനിന്ന് രൂപപ്പെടുത്തിയെടുത്ത ഒരു പ്രത്യേകതരം കണികാത്വരിത്രമാണ് സിങ്ക്രോട്രോൺ. ഇതിൽ കണികകളെ ഒരു അടഞ്ഞ വൃത്താകൃതിയിൽ കറക്കാനായി ഉപയോഗിക്കുന്ന കാന്തിക മണ്ഡലം സമയബന്ധിതമാക്കുകയും കണികാ രശ്മിയെ അതിന്റെ വർദ്ധിച്ചുവരുന്ന ഗതികോർജ്ജത്തിന് അനുരൂപമാക്കുകയും (സിങ്ക്രണൈസ് ചെയ്യുകയും) ചെയ്തിരിക്കുന്നു. വളരെ വലിയ കണികാത്വരിത്രങ്ങൾ നിർമ്മിക്കുവാനുള്ള ആശയം സിങ്ക്രോട്രോണിൽനിന്നാണ് ഉരിത്തിരിഞ്ഞുവന്നത്. ഇതിൽ കണികകളെ വളയ്ക്കുന്നതും രശ്മിയെ ഫോക്കസ്ചെയ്യുന്നതിനും ത്വരണത്തിനുമുള്ള ഘടകങ്ങൾ വേറെ വേറെ ഉപയോഗിച്ചിരിക്കുന്നു. ഏറ്റവും ശക്തിമത്തായ ആധുനിക കണികാത്വരിത്രങ്ങളെല്ലാം സിങ്ക്രോട്രോണിന്റെ രൂപകല്പനയാണ് പിൻതുടരുന്നത്. ഏറ്റവും വലിയ സിങ്ക്രോട്രോൺ കണികാത്വരിത്രമാണ് ലാർജ് ഹാഡ്രോൺ കൊളൈഡർ. ഇതിന് 27 കിലോമീറ്റർ ചുറ്റളവുണ്ട്. ഇത് സ്വിറ്റ്സർലണ്ടിലെ ജനീവയിലാണ് സ്ഥിതിചെയ്യുന്നത്. 2008 ൽ യൂറോപ്യൻ ഓർഗനൈസേഷൻ ഫോർ ന്യൂക്ലിയാർ റിസർച്ച് (CERN) ആണ് ഇത് നിർമ്മിച്ചത്.

1944 ൽ വ്ലാദിമർ വെക്സെർ ആണ് സിങ്ക്രോട്രോൺ കണ്ടുപിടിച്ചത്. എന്നാൽ 1945 ൽ എഡ്വിൻ മാക്മില്ലൻ ആദ്യത്തെ സിങ്ക്രോട്രോൺ നിർമ്മിച്ചു. അദ്ദേഹം സ്വന്തമായി സിങ്ക്രോട്രോൺ എന്ന ആശയം വികസിപ്പിക്കുകയായിരുന്നു. ആദ്യത്തെ പ്രോട്ടോൺ സിങ്ക്രോട്രോൺ രൂപകൽപ്പന ചെയ്തത് 1952 ൽ സർ മാർക്കസ് ഒലിഫന്റ് ആണ്.


</doc>
<doc id="313655" url="https://ml.wikipedia.org/wiki?curid=313655" title="പൂർണ്ണപാദൻ">
പൂർണ്ണപാദൻ

ഒരു ജൈനദാർശനിക പണ്ഡിതനായിരുന്നു പൂർണ്ണപാദൻ. ഏ.ഡി ഒന്നാം ശതകത്തിലായിരുന്നു ഇദ്ദേഹത്തിന്റെ ജീവിതകാലം എന്നു കരുതുന്നു. കുന്ദകുന്ദാചാര്യനുശേഷം ജൈനമതവുമായി ബന്ധപ്പെട്ട് സംസ്കൃതത്തിൽ ഗ്രന്ഥരചന നടത്തിയ പണ്ഡിതന്മാരിലൊരാളാണ് പൂർണ്ണപാദൻ.


</doc>
<doc id="313689" url="https://ml.wikipedia.org/wiki?curid=313689" title="സ്കാൻഡിനേവിയൻ ഉപദ്വീപ്‌">
സ്കാൻഡിനേവിയൻ ഉപദ്വീപ്

യൂറോപ്പില ഏറ്റവും വലിയ ഉപദ്വീപാണ് സ്കാൻഡിനേവിയൻ ഉപദ്വീപ്. യൂറോപ്യൻ ഭൂഖണ്ഡത്തിന്റ വടക്ക് ഭാഗത്താണിത്. ഫിൻലാൻഡ്, നോർവെ, സ്വീഡൻ എന്നീ മൂന്നു രാജ്യങ്ങളും റഷ്യയുടെ ഒരു ഭാഗവും ഈ ഉപദ്വീപിൽ സ്ഥിതി ചെയ്യുന്നു. ഈ ഉപദ്വീപിന്റെ കിഴക്കും തെക്കും ഭാഗങ്ങളിലായിട്ടാണ് ബാൾട്ടിക് കടൽ .


</doc>
<doc id="313691" url="https://ml.wikipedia.org/wiki?curid=313691" title="ഐബീരിയൻ ഉപദ്വീപ്‌">
ഐബീരിയൻ ഉപദ്വീപ്

യൂറോപ്പില ഏറ്റവും വലിയ രണ്ടാമത്തെ ഉപദ്വീപാണ് ഐബീരിയൻ ഉപദ്വീപ്. യൂറോപ്യൻ ഭൂഖണ്ഡത്തിന്റ പടിഞ്ഞാറേ അറ്റത്താനിത്. സ്പെയിനും പോർച്ചുഗലും ഉൾപ്പെടുന്നത് ഈ ഉപദ്വീപിലാണ്. ഐബീരസ് (Iberus Ebros) നദിയിൽ നിന്നാണ് ഈ പേർ വന്നിട്ടുള്ളത്. ഇക്കാരണത്താൽ ഈ മേഖലയുൾക്കൊണ്ട ഭൂഭാഗം ഐബീരിയ ഉപദ്വീപ് എന്നു വിളിക്കപ്പെട്ടു.


</doc>
<doc id="313702" url="https://ml.wikipedia.org/wiki?curid=313702" title="കുരിയച്ചൻ">
കുരിയച്ചൻ

നെട്ടൂരി(കൊച്ചി)ലെ വിശുദ്ധ കുരിശിന്റെ ദേവാലയത്തിൽ വിശുദ്ധ കുരിശിന്റെ ഗ്രോട്ടോയിൽ പ്രതിഷ്ഠിച്ചിരിക്കുന്ന മരകുരിശാണ് കുരിയച്ചൻ എന്ന പേരിൽ അറിയപ്പെടുന്നത്. 200 വർഷത്തോളം പഴക്കമുള്ള ഈ കുരിശ് 1940-42 വരെ വെണ്ടുരുത്തിയിൽ വിശുദ്ധ കുരിശിന്റെ പള്ളിയിലാണ് പ്രതിഷ്ഠിച്ചിരുന്നത്.
1942 ൽ കൊച്ചി നേവൽബേസിനു വേണ്ടി സ്ഥലമേറ്റെടുത്തതിനെ തുടർന്ന് വെണ്ടുരുത്തിയിൽ നിന്നും നെട്ടൂരേക്ക് കുടിയേറി പാർത്തവർ തങ്ങളുടെ പൈതൃകസ്വത്തായ കുരിയച്ചനെ അവർ നെട്ടൂരേക്ക് കൊണ്ടുപോന്നു. അവർ നെട്ടൂരിൽ പരിശുദ്ധ കന്യാമറിയത്തിന്റെ വിമലഹൃദയ നാമത്തിൽ ഒരു ദേവാലയം പണിതു (Immaculate Heart of Mary’s Church); നെട്ടൂർ ഇടവക ആരംഭിച്ചു. പള്ളിസ്ഥലത്ത് ഒരു ഷെഡ് കെട്ടി കുരിശിനെ അവിടെ പ്രതിഷ്ഠിച്ചു 

വളരെ പുലർച്ചെ മുതൽ നാനാ ജാതി മതത്തിൽപ്പെട്ട ആളുകൾ കുരിയച്ചന്റെ അടുക്കലെത്തി പ്രാർത്ഥിക്കാറുണ്ട്. എല്ലാ വെള്ളിയാഴ്ചയും വൈകുന്നേരം 5.00 മണിക്ക് വിശുദ്ധ കുരിശിന്റെ നൊവേനയുണ്ട്. പ്രധാന നേർച്ച ചുറ്റുവിളക്കും പൂമാലയും. നെട്ടൂരിൽ സെപ്തംബർ 14 നോടടുത്ത ഞായറാഴ്ച വിശുദ്ധ കുരിശിന്റെ മഹത്ത്വീകരണ തിരുനാളായി ആഘോഷിക്കുന്നു. തിരുനാളാഘോഷത്തിന് ബുധനാഴ്ച കൊടി കയറി ഞായറാഴ്ച സമാപിക്കുന്നു.

വെണ്ടുരുത്തിയിൽ ഇടവകപ്പള്ളിയായ വിശുദ്ധ പത്രോസ് പൗലോസ് ദേവാലയത്തിന്റെ കീഴിലുള്ള വിശുദ്ധ കുരിശിന്റെ ദേവാലയം (Holy Cross church) ഒരു കുടുംബ പള്ളിയായിരുന്നു. കുരിയച്ചന്റെ പള്ളി, നടുക്കത്തെപ്പള്ളി, നെടുമ്പറമ്പന്മാരുടെ പള്ളി എന്നീ പേരുകളിലും ഈ പള്ളി അറിയപ്പെട്ടിരുന്നു. ഇപ്പോഴത്തെ കൊച്ചി നേവൽ അഡ്‌മിറൽ ഓഫീസിനു സമീപമായിരുന്നു വിശുദ്ധ കുരിശിന്റെ ദേവാലയം. ഇടവകക്കാരനായ നെടുമ്പറമ്പിൽ പൈലി പേറുക്കുഞ്ഞൻ പണികഴിപ്പിച്ചതായിരുന്നു ഈ ദേവാലയം. അദ്ദേഹത്തിന് അവകാശമായി കിട്ടിയ കുടുംബസ്വത്തിൽ ആറ് ഏക്കർ സ്ഥലം നൽകി അതിൽ പള്ളി പണിതു. 

ഈ ദേവാലയത്തിന്റെ അൾത്താരയിൽ പ്രതിഷ്ഠിച്ചിരുന്ന ക്രൂശിത രൂപത്തിനു മുന്നിലായി താഴെ ഒരു മരക്കുരിശ് പ്രതിഷ്ഠിച്ചിരുന്നു. ഈ മരക്കുരിശിനെ ആളുകൾ “കുരിയച്ചൻ” എന്നു വിളിച്ചിരുന്നു. കുരിശും മറ്റ് സ്വരൂപങ്ങളും പേറുകുഞ്ഞൻ ഗോവയിൽ നിന്നും വാങ്ങിച്ചതാണെന്ന് പറയപ്പെടുന്നു. കുരിശിന്റെ പള്ളിയിലെ വെള്ളിയാഴ്ച ദിവസം കുർബാനയും മറ്റ് പ്രാർത്ഥനകളും ഉണ്ടായിരുന്നു. . നോമ്പുകാലത്ത് വിയാസാക്രയും (Via Sacra കുരിശിന്റെ വഴി) മറ്റ് ദിവസങ്ങളിൽ പ്രാർത്ഥനകളും നടത്തിയിരുന്നു.

നെടുമ്പറമ്പിൽ പേറുക്കുഞ്ഞന്റെ വീട്ടുകാരായിരുന്നു പള്ളിയുടെ ചെലവുകളും മറ്റ് മേൽനോട്ടവും നടത്തിയിരുന്നത്. കാലമേറെയായപ്പോൾ ഈ കുടുംബത്തിന്റെ സാമ്പത്തിക സ്ഥിതി മോശമായി. കാലപ്പഴക്കംകൊണ്ട് പള്ളി ജീർണ്ണിച്ച് തകരാറായെങ്കിലും പള്ളിയെ പരിപാലിച്ചു കൊണ്ടു പോകാൻ അവർക്ക് കഴിഞ്ഞില്ല. ഇതിനിടെ ഇടിവെട്ടേറ്റ് പള്ളിയുടെ മേൽക്കൂര തകർന്നു വീണു. അൾത്താരയും പള്ളിമുഖപ്പും അത്രയേറെ തകരാതെ നിന്നു. കുരിയച്ചൻ കുരിശൊഴിച്ച് മറ്റ് തിരുസ്വരൂപങ്ങളും പൂജാവസ്തുക്കളും ഇടവക പള്ളിയിലേക്ക് മാറ്റി. 

മഴയും വെയിലും കാറ്റുമേറ്റ് “കുരിയച്ചൻ കുരിശ്” കാലങ്ങളോളം നിന്നു. പള്ളിക്കകവും പുറവും കാടുപിടിച്ചു. എങ്കിലും കുരിയച്ചന്റെ അടുക്കൽ പ്രാർത്ഥിക്കുവാനായി നാട്ടുകാരെത്തിയിരുന്നു. 1940 ൽ വെണ്ടുരുത്തി പള്ളി വികാരിയായിരുന്ന ഫാ. അഗസ്റ്റിൻ കുറ്റിക്കലിന്റെ നേതൃത്വത്തിൽ, ഇടവകയിൽ നിന്നും പിരിവെടുത്ത് കുരിശിന്റെ പള്ളി പുതുക്കിപ്പണിതു. മുടങ്ങിയിരുന്ന വിശുദ്ധ കുരിശിന്റെ തിരുനാൾ വീണ്ടും ആരംഭിച്ചു. 

എന്നാൽ 1942 സൈനിക സുരക്ഷാ നിയമം അനുസരിച്ച് കൊച്ചി നേവൽബേസിനു വേണ്ടി ബ്രിട്ടീഷ്-ഇന്ത്യ സർക്കാർ വെണ്ടുരുത്തിയിൽ സ്ഥലമേറ്റെടുക്കുവാൻ ആരംഭിച്ചു. പുതുക്കിപ്പണിത വിശുദ്ധ കുരിശിന്റെ ദേവാലയവും കടൽക്കര മാതാവിന്റെ കപ്പേളയും ഉൾപ്പെടെയുള്ള വെണ്ടുരുത്തി സൈനികാവശ്യത്തിനായി 1942 മുതൽ സർക്കാർ ഏറ്റെടുത്തു തുടങ്ങി. നാനാജാതികളിലായി അഞ്ഞൂറിലേറെ കുടുംബങ്ങൾ കുടിയൊഴിപ്പിക്കപ്പെട്ടു. ഇടവക ദേവാലയമായ വിശുദ്ധ പത്രോസ് പൗലോസ് ദേവാലയത്തിന്റെ സമീപപ്രദേശവും വാത്തുരുത്തിയും ഒഴിവാക്കപ്പെട്ടു.

1942-44 കാലങ്ങളിൽ വെണ്ടുരുത്തിക്കാർ പള്ളുരുത്തി, പെരുമ്പടപ്പ്, കൊച്ചി, തേവര, തൃപ്പൂണിത്തുറ, കോന്തുരുത്തി, വൈറ്റില, നെട്ടൂർ തുടങ്ങിയ സമീപ പ്രദേശത്തേക്ക് കുടിയേറി. കുടിയൊഴിപ്പിക്കലിനുശേഷം അവശേഷിച്ചത് ഇടവക പള്ളിക്കു ചുറ്റുമുള്ള പത്ത് മുപ്പത് വീടുകൾ മാത്രം. കുടിയൊഴിഞ്ഞ ചിലർ വാത്തുരുത്തിയിലേക്ക് താമസം മാറ്റി. ഏതാണ്ട് ഇരുന്നൂറ്റി പതിനഞ്ചോളം (215) വീട്ടുകാർ നെട്ടൂരിലേക്കാണ് കുടിയേറിയത്. കുടിയേറിയവർ നെട്ടൂർ വടക്കെ കോളനിയിൽ ഒരു പള്ളി പണിതു. 

പള്ളി പണിത് കാലമേറെയായിട്ടും വെണ്ടുരുത്തിയിൽനിന്നും കൂടെ കൊണ്ടു പോന്ന കുരിയച്ചൻ കുരിശ് പ്രതിഷ്ഠിക്കാതെ പള്ളി സങ്കീർത്തിയുടെ ഒരു മൂലയിൽ പൊടിയും മാറാലയും പിടിച്ച് അങ്ങനെ കിടന്നിരുന്നു. വർഷങ്ങൾക്കു ശേഷം തേക്കിൻ കഴകളും ഇരുമ്പുതകിടും കൊണ്ട് പള്ളി സ്ഥലത്തിന്റെ തെക്കുപടിഞ്ഞാറെ മൂലയ്ക്ക് ഒരു ഷെഡ് നിർമ്മിച്ചു. പടിഞ്ഞാറ് പുഴയിൽ എറണാകുളത്തു നിന്നും സാധനങ്ങൾ കയറ്റി ചന്തവള്ളം അടുക്കുന്ന കടവിന് അഭിമുഖമായിട്ടായിരുന്നു ഷെഡ്ഡ് പണിതത്. ഷെഡ്ഡിനുള്ളിൽ കുരിശിനെ (കുരിയച്ചനെ) പ്രതിഷ്ഠിച്ചു. കാലമേറെയായപ്പോൾ ഷെഡ്ഡ് നശിച്ചു പോകുകയും വർഷങ്ങളോളം വെയിലും മഴയുമേറ്റ് കുരിയച്ചൻ അങ്ങനെ നിന്നു. വർഷങ്ങൾ കഴിഞ്ഞ് കുരിശിന് അടിത്തറയും ചുറ്റിനും കോൺക്രീറ്റ് തൂണുകളും ഗ്രില്ലുകളും മേൽക്കൂരയും പണിതു<.

ഗ്രോട്ടോ കാലപ്പഴക്കംകൊണ്ട് കോൺക്രീറ്റ് തൂണുകളും മേൽക്കൂരയും ഗ്രില്ലുമൊക്കെ പൊട്ടിപ്പൊളിയുവാൻ തുടങ്ങിയപ്പോൾ ഈ ഗ്രോട്ടോ പൊളിച്ച് കൂടുതൽ സൗകര്യവും നിശ്ശബ്ദ ധ്യാനത്തിനും പ്രാർത്ഥനയ്ക്കുമായി ഒരു ഗ്രോട്ടോ പുതിയതായി നിർമ്മിച്ചു. വികാരി ഫാ. വർഗ്ഗീസ് സോജൻ തോപ്പിൽ (2009-13) ചെയർമാനായ പതിനൊന്നംഗ കമ്മിറ്റിയാണ് ഗ്രോട്ടോ നിർമ്മാണത്തിന് നേതൃത്വം നൽകിയത്. 2011 മാർച്ച് 17 ന് വരാപ്പുഴ അതിരൂപത ചാൻസലർ ഫാ. വർഗ്ഗീസ് വലിയപറമ്പിൽ ശിലാസ്ഥാപനം നിർവ്വഹിച്ചു. 2012 മെയ് 18 ന് വരാപ്പുഴ ആർച്ച് ബിഷപ്പ് ഡോ. ഫ്രാൻസീസ് കല്ലറക്കൽ ഗ്രോട്ടോ ആശീർവദിച്ചു. യേശുകിസ്തുവിനെ ക്രൂശിച്ച കുരിശിന്റെ തിരുശ്ശേഷിപ്പ് ആ ദിവസം ഈ കപ്പേളയിൽ പ്രതിഷ്ഠിക്കുകയുണ്ടായി.


</doc>
<doc id="313711" url="https://ml.wikipedia.org/wiki?curid=313711" title="താപശോഷക പ്രവർത്തനം">
താപശോഷക പ്രവർത്തനം

താപഗതികത്തിൽ താപശോഷക പ്രവർത്തനം("Endothermic process") എന്നാൽ ഒരു രാസപ്രവർത്തന നടക്കുമ്പോൾ ചുറ്റുപാടിൽനിന്നും പലപ്പോഴും താപത്തിന്റെ രൂപത്തിൽ ഊർജ്ജം (എന്നാൽ എല്ലായ്പ്പോഴുമല്ല) ആഗിരണം ചെയ്യുന്നു. മാർസെല്ലിൻ ബെർത്തെലോട്ട് ആണ് ഈ വാക്ക് രൂപപ്പെടുത്തിയത്. ഉള്ളിൽ എന്ന് അർത്ഥമുള്ള എന്റോൺ (ἔνδον) എന്ന വാക്കിൽ നിന്നും ഉൽഭവിച്ച എന്റോ, താപം എന്നർത്ഥമുള്ള തെർമ് (θερμ-)എന്നീ ഗ്രീക്ക് വേരുകളുള്ള വാക്കുകളിൽ നിന്നാണ് അദ്ദേഹം ഈ വാക്ക് രൂപപ്പെടുത്തിയത്. താപശോഷകപ്രവർത്തനത്തിന്റെ വിപരീതം exothermic process. ഇതിലൊന്ന് ഊർജ്ജം താപത്തിന്റെ രൂപത്തിൽ പുറത്തുവിടുന്നു. അതുകൊണ്ട് രണ്ടു വാക്കുകളിലും പൂർവ്വപ്രത്യയം സൂചിപ്പിക്കുന്നത് പ്രവർത്തനം നടക്കുമ്പോളുള്ള ഊർജ്ജത്തിന്റെ പോക്കിനെയാണ്. എന്നാൽ യഥാർത്ഥത്തിൽ ഇത് സൂചിപ്പിക്കുന്നത് ഊർജ്ജത്തിന്റെ പോക്കിനെ മാത്രമാണ്. അത് ഊർജ്ജമാകേണ്ട കാര്യവുമില്ല.

ഭൗതികശാസ്ത്രങ്ങളിൽ ഈ സങ്കൽപ്പം മിക്കപ്പോഴും പ്രയോജനപ്പെടുത്താറുണ്ട്. ഉദാഹരണത്തിന് രാസപ്രവർത്തനം, ഇവിടെ താപോർജ്ജം (താപം) രാസബന്ധനഊർജ്ജമായി മാറുന്നു.



</doc>
<doc id="313715" url="https://ml.wikipedia.org/wiki?curid=313715" title="താപമോചക പ്രവർത്തനം">
താപമോചക പ്രവർത്തനം

താപഗതികത്തിൽ താപമോചക പ്രവർത്തനം എന്നത് ഒരു വ്യവസ്ഥയിൽ നിന്നും ഊർജ്ജം പുറത്തുവിടുന്ന പ്രവർത്തനമോ അല്ലെങ്കിൽ പ്രതിപ്രവർത്തനമോ ആണ്. സാധാരണയായി ഇത് താപത്തിന്റെ രൂപത്തിലാണ്. എന്നാൽ അതുകൂടാതെ പ്രകാശം (ഉദാഹരണം: തീപ്പൊരി, ജ്വാല, മിന്നൽ) , വൈദ്യുതി (ഉദാഹരണം: ബാറ്ററി), ശബ്ദം (ഉദാഹരണം:ഹൈഡ്രജൻ കത്തുമ്പോളുണ്ടാകുന്ന സ്പോടനം) എന്നീ രൂപത്തിലുമുണ്ട്. ഈ പേരിന്റെ ഉൽഭവം ഗ്രീക്ക് പൂർവ്വപ്രത്യയമായ έξω (exō എക്സോ അർത്ഥം ബാഹ്യപ്രകടനം), ഗ്രീക്ക് വാക്കായ θερμικός (thermikόs തെർമിക്കോസ് അർത്ഥം താപം) എന്നിവയിൽ നിന്നാണ്. ഈ പദം ആദ്യമായി കണ്ടെത്തിയത് മാർസെലിൻ ബെർതെലോ ആണ്. താപമോചകപ്രവർത്തനത്തിന്റെ വിപരീതമായ താപശോഷക പ്രവർത്തനം താപത്തിന്റെ രൂപത്തിൽ ഊർജ്ജം ആഗിരണം ചെയ്യുന്നു.

ഈ സങ്കൽപ്പം രാസപ്രവർത്തനങ്ങൾക്ക് പലപ്പോഴും ഭൗതികശാസ്ത്രങ്ങളിൽ ഉപയോഗിക്കുന്നുണ്ട്. ഇവിടെ രാസബന്ധനഊർജ്ജം താപോർജ്ജമായി (താപം) മാറുന്നു. 

താപമോചക പ്രവർത്തനങ്ങൾക്ക് ഏതാനും ഉദാഹരണങ്ങൾ:


നോട്ടുകൾ


</doc>
<doc id="313717" url="https://ml.wikipedia.org/wiki?curid=313717" title="മാർസെലിൻ ബെർതെലോ">
മാർസെലിൻ ബെർതെലോ

മാർസെലിൻ ബെർതെലോ എന്ന പിയറി യുജീൻ മാർസെലിൻ ബെർതെലോ(25 October 1827 – 18 March 1907)ഫ്രഞ്ചുകാരനായ രസതന്ത്രജ്ഞനും രാഷ്ട്രീയക്കാരനും താപരസതന്ത്രത്തിലെ തത്ത്വമായ "തോംസെൻ ബെർതലൊ താപരസതന്ത്രതത്വം" ആവിഷ്കരിച്ചതിൽ പ്രമുഖനാണ്. അദ്ദേഹം അനേകം അകാർബണിക സംയുക്തങ്ങളിൽ നിന്നും അനേകം കാർബണിക സംയുക്തങ്ങൾ സംശ്ലേഷണം ചെയ്തു. കാർബണിക സംയുക്തങ്ങൾ നിർമ്മിക്കാൻ ജീവികളുടെ സഹായമില്ലാതെ കഴിയില്ല എന്ന ജോൻസ് ജാക്കോബ് ബെർസലിയസ് തത്ത്വം ശരിയല്ല എന്നതിനു തെളിവുകൾ ഇതുവഴി നിരത്തി. അദ്ദേഹത്തെ എക്കാലതേയും മികച്ച രസതന്ത്രജ്ഞനായി കരുതിവരുന്നു. 

അദ്ദേഹംഫ്രാൻസിലെ പാരീസിലെ റിയു ദു മൗന്തോണിൽ ഒരു ഡോക്ടറുടെ മകനായി ജനിച്ചു. സ്കൂളിൽ ചരിത്രത്തിലും തത്ത്വശാസ്ത്രത്തിലും ഉജ്ജ്വലവിജയം കരസ്ഥമാകിയ അദ്ദേഹം ശാസ്ത്രജ്ഞനായി മാറി. 

അദ്ദേഹം ഒരു നിരീശ്വരവാദി ആയിരുന്നു. 


</doc>
<doc id="313719" url="https://ml.wikipedia.org/wiki?curid=313719" title="ഇലക്ട്രോൺ സൂക്ഷ്മദർശിനി">
ഇലക്ട്രോൺ സൂക്ഷ്മദർശിനി

ഇലക്ട്രോൺ സൂക്ഷ്മദർശിനി ത്വരണീകരിച്ച ഇലക്ട്രോണുകളുടെ ബീം പ്രകാശസ്രോതസ്സിനു പകരം ഉപയോഗിക്കുന്ന സൂക്ഷ്മദർശിനി. ഒരു ഇലക്ട്രോണിന്റെ തരംഗദൈർഘ്യം ദൃശ്യപ്രകാശത്തിലെ ഫോട്ടോണുകളേക്കാൾ 100,000 മടങ്ങ് കുറവായതിനാൽ ഇലക്ട്രോൺ സൂക്ഷ്മദർശിനിക്ക് പ്രകാശ സൂക്ഷ്മദർശിനിയേക്കാൾ ഉയർന്ന റിസോൾവിങ് പവറുണ്ട്. അതിനാൽ അതിന് വളരെ ചെറിയവസ്തുക്കളുടെ ഘടന പുറത്തുകൊണ്ടുവരാൻ കഴിയും 

Biology and life sciences



</doc>
<doc id="313736" url="https://ml.wikipedia.org/wiki?curid=313736" title="മോറ്റ് ആൻഡ് ബെയ്ലി കോട്ട">
മോറ്റ് ആൻഡ് ബെയ്ലി കോട്ട

ഫ്യൂഡൽ വ്യവസ്ഥിതി നിലനിന്നിരുന്ന മദ്ധ്യകാലയൂറോപ്പിലുടലെടുത്ത ഒരു കോട്ടനിർമ്മാണരീതിയാണ് മോറ്റ് ആൻഡ് ബെയ്ലി ().
"മോറ്റ്" എന്നറിയപ്പെടുന്ന ഒരു മൺകൂനക്കുമുകളിൽ മരമോ കല്ലോ ഉപയോഗിച്ച് നിർമ്മിച്ചിരിക്കുന്ന ഒരു കോട്ടഗർഭം ആണ് ഇതിലെ പ്രധാനഭാഗം. മോറ്റിനോട് ചേർന്ന് ചെറിയ കുടിലുകളോടോ കെട്ടിടങ്ങളോടുകൂടിയ ഒരു പരന്ന പ്രദേശമുണ്ടാകും; ഇതാണ് "ബെയ്ലി". ഈ രണ്ടുഭാഗങ്ങളേയും ചുറ്റിയുള്ള പ്രതിരോധമതിലും കിടങ്ങും ഉൾക്കൊള്ളുന്നതാണ് മോറ്റ് ആൻഡ് ബെയ്ലി കോട്ടകളുടെ ഘടന.
സാധാരണയായി കിടങ്ങ് കുഴിക്കുമ്പോൾ ലഭിക്കുന്ന മണ്ണെടുത്താണ് മോറ്റ് നിർമ്മിക്കുന്നത്.

താരതമ്യേന നിർമ്മിക്കാൻ എളുപ്പമെങ്കിലും ഇന്നത്തെ സൈനികവീക്ഷണത്തിലും ദുർഘടം തന്നെയായ ഇത്തരം കോട്ടകൾ യൂറോപ്പിലുടനീളം നിർമ്മിക്കപ്പെട്ടു. പത്താം നൂറ്റാണ്ടിൽ ഫ്രാൻസിലെ നോർമണ്ടി, ആഞ്ജു എന്നിവിടങ്ങളിൽനിന്നും പതിനൊന്നാം നൂറ്റാണ്ടോടെ വിശുദ്ധറോമാസാമ്രാജ്യത്തിലേക്ക് ഈ കോട്ടനിർമ്മാണരീതി സംക്രമിച്ചു. 1066-ൽ നോർമൻ പ്രഭുവായിരുന്ന വില്യം ദ കോൺക്വെറർ, ഇംഗ്ലണ്ട് പിടിച്ചടക്കിയതിനെത്തുടർന്ന് ഇംഗ്ലണ്ടിലും വേൽസിലും മോറ്റ് ആൻഡ് ബെയ്ലി കോട്ടനിർമ്മാണം പ്രചരിച്ചു. പന്ത്രണ്ടും പതിമൂന്നൂം നൂറ്റാണ്ടുകളിൽ സ്കോട്ട്ലൻഡ്, ഐർലൻഡ്, ലോ കൺട്രീസ്, ഡെൻമാർക്ക് എന്നിവടങ്ങളിലെല്ലാം ഈ രീതി ഉപയോഗിക്കപ്പെട്ടു. പതിമൂന്നാം നൂറ്റാണ്ടിൻ്റെ അവസാനത്തോടെ പുതിയ കോട്ടനിർമ്മാണരീതികൾ അവലംബിക്കാനാരംഭിച്ചതോടെ മോറ്റ് ആൻഡ് ബെയ്ലി ശൈലിയുടെ ഉപയോഗം അവസാനിച്ചു.
സാധാരണ ഒരു പ്രഭുവിൻ്റെ നിയന്ത്രണത്തിലുള്ള ഗ്രാമത്തിൻ്റെ അരികിൽ ഗ്രാമത്തിലേക്ക് വീക്ഷണം ലഭിക്കാവുന്ന നിലയിലാണ് മോറ്റ് ആൻഡ് ബെയ്ലി കോട്ടകൾ നിർമ്മിക്കാറുള്ളത്. കനമുള്ള ചുമരോടുകൂടിയ കോട്ടഗർഭത്തിന് (കീപ്പ്) വീതികുറഞ്ഞ ജനാലകളുണ്ടാവാറുണ്ട്. കീപ്പ് ഒരു ആയുധപ്പുരയും കാവൽമാടമായും ഉപയോഗപ്പെടുത്തിയിരുന്നു. കീപ്പിന് ഏറ്റവും അടിയിൽ ഒരു കിണറും മുകളിലേക്കുള്ള നിലകളിൽ ശേഖരണമുറികളും ഭക്ഷണമുറിയും ഏറ്റവും മുകളിലെ നിലയിൽ കിടപ്പുമുറിയും ഉണ്ടായിരിക്കും. ബെയ്ലിയിലെ കുടിലുകൾ പ്രഭുവിൻ്റെ പട്ടാളക്കാർക്കും കുതിരകൾക്കും പിന്നെ ധാന്യവും വീഞ്ഞും ശേഖരിക്കാനും ഉപയോഗിക്കുന്നു. ഇത്തരം കോട്ടകൾക്ക് ഒറ്റ കവാടമേ കണുകയുള്ളൂ അത് കിടങ്ങിനുമുകളിലൂടെയുള്ള പാലത്തിലൂടെ ബെയ്ലിയിലേക്ക് കടക്കുന്ന തരത്തിള്ളതായിരിക്കും. കോട്ടയിൽ ഏറ്റവും സുരക്ഷിതമായ സ്ഥലമാണ് കീപ്പ്. വെള്ളവും അവശ്യവസ്തുക്കളും എപ്പോഴും ഇതിൽ സൂക്ഷിച്ചിരിക്കും. മാസങ്ങളോളം നീളുന്ന ശത്രുക്കളുടെ ഉപരോധം ചെറുക്കാനുള്ള രീതിയിലായിരിക്കും ഇതിലെ ശേഖരം.


</doc>
<doc id="313755" url="https://ml.wikipedia.org/wiki?curid=313755" title="ആങ്കുലാർ പ്രവേഗം">
ആങ്കുലാർ പ്രവേഗം

ഭൗതികശാസ്ത്രത്തിൽ, ആങ്കുലാർ പ്രവേഗം എന്നത് ആങ്കുലാർ സ്ഥാനഭ്രംശ മാറ്റത്തിന്റെ നിരക്കായി നിർവചിച്ചിരിക്കുന്നു. ഒരു വസ്തുവിന്റെ ആങ്കുലാർ വേഗതയുടേയും, ആ വസ്തു കറങ്ങുന്ന അച്ചുതണ്ടിന്റെയും കാര്യത്തിൽ ഇതൊരു സദിശ അളവാണ് (കൃത്യമായി പറഞ്ഞാൽ, pseudovector). ആങ്കുലാർ പ്രവേഗത്തിന്റെ എസ്. ഐ യൂണിറ്റ് റേഡിയൻസ് പെർ സെക്കന്റ് (radians per second) ആണ്. എങ്കിലും മറ്റ് യൂണിറ്റുകളായ ഡിഗ്രീസ് പെർ സെക്കന്റ് (degrees per second) , ഡിഗ്രീസ് പെർ അവർ (degrees per hour) തുടങ്ങിയവയിലെല്ലാം ഇത് അളക്കാം. ആങ്കുലാർ പ്രവേഗത്തെ സാധാരണയായി ഒമേഗ (ω, അപൂർവ്വമായി Ω) എന്ന ചിഹ്നം കൊണ്ട് സൂചിപ്പിക്കുന്നു. 



</doc>
<doc id="313757" url="https://ml.wikipedia.org/wiki?curid=313757" title="പവർ (ഭൗതികശാസ്ത്രം)">
പവർ (ഭൗതികശാസ്ത്രം)

ഭൗതികശാസ്ത്രത്തിൽ, പവർ എന്നത് ചെയ്യുന്ന പ്രവൃത്തിയുടെ നിരക്കാണ്. യൂണിറ്റ് സമയത്തിൽ ഉപയോഗിക്കുന്ന ഊർജ്ജത്തിന്റെ തോതിന് തുല്യമാണ് ഇത്. എസ്. ഐ വ്യവസ്ഥയിൽ പവറിന്റെ ഏകകം ജൂൾ പെർ സെക്കന്റ് (J/s) ആണ്. പതിനെട്ടാം നൂറ്റാൻടിൽ ജീവിച്ചിരുന്ന ആവി യന്ത്രം വികസിപ്പിച്ച ജെയിസ് വാട്ടിന്റെ ആദരസൂചകമായി ഇത് വാട്ട് (watt) എന്ന് അറിയപ്പെടുന്നു.

ഊർജ്ജത്തെ സമയം കൊണ്ട് ഹരിച്ചാൽ പവർ ലഭിക്കും. പവറിന്റെ എസ്. ഐ ഏകകം വാട്ട് watt (W) ആണ്. ഇത് ഒരു ജൂൽ പെർ സെക്കന്റിന് തുല്യമാണ്. പവറിന്റെ മറ്റ് ഏകകങ്ങൾ എർഗ്സ് പെർ സെക്കന്റ് (erg/s), കുതിരശക്തി (hp), മെറ്റ്റിക് ഹോഴ്സ്പവർ (Pferdestärke)(PS), അല്ലെങ്കിൽ ചെവൽ വേപ്യർ (CV), ഫൂട്-പൗണ്ട്സ് പെർ മിനിറ്റ് എന്നിവയാണ്. ഒരു കുതിരശക്തി എന്നത് 33,000 ഫൂട്ട്-പൗണ്ട്സ് പെർ മിനിറ്റിന് തുല്യമാണ്. അല്ലെങ്കിൽ ഒരു സെക്കന്റിന് ഒരു ഫൂട്ട് വെച്ച് 550 പൗണ്ട് ഉയർത്താൻ വേണ്ട പവർ. ഇത് ഏകദേശം 746 വാട്ടിന് തുല്യമാണ്. dBm, ഫുഡ് കലോറീസ് പെർ അവർ (സാധാരണയായി കിലോകലോറീസ് പെർ അവർ എന്ന് പറയുന്നു), Btu പെർ അവർ (Btuh), ടൺസ് പെർ റെഫ്രിജറേഷൻ (12,000 Btuh) എന്നിവ മറ്റ് ഏകകങ്ങളാണ്.



</doc>
<doc id="313762" url="https://ml.wikipedia.org/wiki?curid=313762" title="റിഡോക്സ് പ്രവർത്തനം">
റിഡോക്സ് പ്രവർത്തനം

റിഡോക്സ് പ്രവർത്തനം എന്നതിൽ എല്ലാ രാസപ്രവർത്തനങ്ങളും ഉൾപ്പെടുന്നു. ഇതിലെ ആറ്റങ്ങളുടെ ഓക്സീകരണനിലയിൽ മാറ്റമുണ്ടാവുന്നു. റിഡോക്സ് പ്രവർത്തനങ്ങൾ രാസഗണങ്ങൾക്കിടയിലെ ഇലക്ട്രോണുകളുടെ കൈമാറ്റത്തിൽ പങ്കെടുക്കുന്നു.

"റിഡോക്സ് " എന്നത് ഇലക്ട്രോണുകളുടെ കൈമാറ്റം നടക്കുന്ന രണ്ട് പ്രവർത്തനങ്ങളിൽ നിന്നും വന്നതാണ്. നിരോക്സീകരണവും, ഓക്സീകരണവും. ഇവ ലളിതമായി വിവരിക്കാം:

"റിഡോക്സ് " എന്നത് ഓക്സീകരണം, നിരോക്സീകരണം എന്നിവ ചേർന്നതാണ്.

ഓക്സീകരണം എന്നതു കൊണ്ട് യഥാർത്ഥത്തിൽ അർത്ഥമാക്കുന്നത് ഒരു ഓക്സൈഡുണ്ടാക്കുന്ന ഓക്സിജനുമായുള്ള പ്രവർത്തനമാണ്. ഡയോക്സിജൻ (O2) ആണ് ആദ്യമായി കണ്ടെത്തിയ ഓക്സീകാരി. പിന്നീട്, ഈ വാക്ക് ഓക്സിജൻ പോലുള്ള മറ്റു വസ്തുക്കളുടെ സമാന്തര രാസപ്രവർത്തനങ്ങ്ലിലും ഉപയോഗിച്ചുവരുന്നു. അന്തിമമായി ഇലക്ട്രോണുകളുടെ നഷ്ടപ്പെടുന്ന എല്ലാ പ്രവർത്തനങ്ങളേയും ഉൾപ്പെടുത്തി സാമാന്യവൽക്കരിച്ചിരിക്കുന്നു. 
ലോഹങ്ങൾ എക്സ്ട്രാക്റ്റ് ചെയ്യുന്ന സമയത്ത് ലോഹ
അയിരിനെ ചൂടാക്കുമ്പോൾ സംഭവിക്കുന്ന ഭാരത്തിലുള്ള കുറവ്, ആണ് reduction എന്നതുകൊണ്ട് അർഥമാക്കുന്നത്. മറ്റു രീതിയിൽ പറഞ്ഞാൽ, ലോഹ അയിര് നിരോക്സീകരിച്ച് ലോഹമാകുന്നു. ഇങ്ങനെ ഭാരം നഷ്ടപ്പെടുന്നതിനു കാരണം വാതകരൂപത്തിൽ ഓക്സിജൻ നഷ്ടപ്പെടുന്നതാണ് കാരണമെന്ന് ആന്റ്വാൻ ലാവോസിയെ (1743–1794) തെളിയിച്ചു. ഈ പ്രക്രിയയിൽ ലോഹ ആണുവിന് ഇലക്ട്രോണുകൾ ലഭിക്കുമെന്ന് പിന്നീട് ശാസ്ത്രജ്ഞന്മാർ മനസ്സിലാക്കി. ഇലക്ട്രോണുകൾ ലഭിക്കുന്ന എല്ലാ പ്രക്രിയകളേയും പൊതുവായി, reduction എന്നു വിളിച്ചു. ലഭിക്കുന്ന എന്ന അർഥത്തിനു വിപരീതമാണീ വാക്കെങ്കിലും ഓക്സിജൻ നഷ്ട്ടപ്പെടുന്ന പ്രക്രിയ എന്ന ചരിത്രപരമായി ഈ അർഥത്തിൽ തന്നെ ഈ പ്രക്രിയയെ വിളിച്ചുവരുന്നു. 

reduction എന്നതിനുപകരം "hydrogenation" എന്ന് ഈ പ്രക്രിയയെ വിളിക്കാം. പ്രത്യേകിച്ചും കാർബണിക രസതന്ത്രത്തിലും ജൈവരസതന്ത്രത്തിലും ഹൈഡ്രജൻ വളരെയധികം രാസപ്രവർത്തനങ്ങളിലെ reducing agent ആയതിനാൽ ആണിത്. 1928ൽ ആണ് റിഡോക്സ് ആദ്യമായി ഉപയോഗിക്കാൻ തുടങ്ങിയത്.

Sources



</doc>
<doc id="313771" url="https://ml.wikipedia.org/wiki?curid=313771" title="ശ്ലോകവാർത്തികം">
ശ്ലോകവാർത്തികം

പൂർവ്വമീമാംസാസൂത്രങ്ങൾക്ക് ശബരസ്വാമി രചിച്ച ഭാഷ്യങ്ങൾക്ക് കുമാരിലഭട്ടന്റെ വ്യാഖ്യാനമാണ് ശ്ലോകവാർത്തികം.ഇതിനു മീമാംസാശ്ലോകവാർത്തികം എന്നും പേരുണ്ട്.ശബരഭാഷ്യത്തിലെ ഒന്നാം പദമായ തർക്കപദത്തിനുള്ള ഭാഷ്യമാണിത്.കാരികാരൂപത്തിലാണ് ഇതു രചിയ്ക്കപ്പെട്ടിരിയ്ക്കുന്നത്.


</doc>
<doc id="313776" url="https://ml.wikipedia.org/wiki?curid=313776" title="രാഘവാനന്ദൻ">
രാഘവാനന്ദൻ

കേരളീയനായിരുന്ന ദാർശനിക പണ്ഡിതനും,കവിയും വ്യാഖ്യാതാവും ആയിരുന്നു രാഘവാനന്ദൻ(1250-1325).രവിവർമ്മകുലശേഖരന്റെ സമകാലികനായിരുന്നു ഇദ്ദേഹമെന്നു ഊഹിയ്ക്കുന്നു. ഉത്തരകേരളത്തിലെ പെരിഞ്ചെല്ലൂർ എന്ന ഗ്രാമത്തിലായിരുന്നു ജനനം.ചെറുപ്പത്തിൽ തന്നെ സന്യാസം സ്വീകരിച്ച രാഘവാനന്ദൻ ഗംഗാതീരത്തുള്ള നാഗപുരത്തു താമസിച്ചിരുന്ന കൃഷ്ണാനന്ദന്റെ പ്രധാനശിഷ്യനായിരുന്നു .


</doc>
<doc id="313821" url="https://ml.wikipedia.org/wiki?curid=313821" title="മുളന്തുരുത്തി സുന്നഹദോസ്">
മുളന്തുരുത്തി സുന്നഹദോസ്

മലങ്കര സഭയിൽ 1876-ൽ വിളിച്ചുകൂട്ടപ്പെട്ട പ്രാദേശിക സുന്നഹദോസ് ആണ് മുളന്തുരുത്തി സുന്നഹദോസ് ((28th, 29th & 30th June, 1876 )). ഉദയം‌പേരൂർ സുന്നഹദോസിനു ശേഷം മലങ്കര സഭാംഗങ്ങൾ പങ്കെടുത്ത ആദ്യ സുന്നഹദോസ് കൂടിയാണിത്. അന്ത്യോഖ്യാ പാത്രിയർക്കീസ് ആയിരുന്ന ഇഗ്നാത്തിയോസ് പത്രോസ് നാലാമൻ പാത്രിയർക്കീസ് ആണ് സുന്നഹദോസ് വിളിച്ചുകൂട്ടിയതും നേതൃത്വം നൽകിയതും. അദ്ദേഹത്തിനൊപ്പം മലങ്കര സഭയിലെ നവീകരണവിരുദ്ധ വിഭാഗത്തിലെ മെത്രാപ്പൊലീത്തയായിരുന്ന പുലിക്കോട്ടിൽ മാർ ദീവന്നാസ്യോസും അബ്ദേദ് ആലോഹോ മാർ ഗ്രിഗോറിയോസ് (പിന്നീട് പാത്രിയർക്കീസ്) എന്ന വിദേശി മെത്രാപ്പൊലീത്തയും സുന്നഹദോസിൽ സംബന്ധിച്ചു.
സുന്നഹദോസിലെ പ്രധാന തീരുമാനങ്ങൾ ക്രോഡീകരിച്ച രേഖയെ മുളന്തുരുത്തി പടിയോല എന്നും വിളിക്കുന്നു. നവീകരണ സിദ്ധാന്തങ്ങളെ തള്ളിക്കളഞ്ഞ സുന്നഹദോസ് മലങ്കര സഭയിലെ ഭൂരിഭാഗത്തെ സുറിയാനി ഓർത്തഡോക്സ് വിശ്വാസത്തിൽ നിലനിർത്തുന്നതിനും നവീകരണ വിഭാഗത്തെ സഭയിൽ നിന്ന് മാറ്റുന്നതിനും ശ്രദ്ധ നൽകി. എന്നാൽ അന്ത്യ്യോഖ്യ പാത്രിയർക്കീസിന്റെ അധികാരം മലങ്കര സഭയുടെ മേൽ അടിച്ചേൽ‌പ്പിക്കുന്നതിലും ഈ സുന്നഹദോസ് കാരണമായി എന്നും വാദിക്കുന്നവരുണ്ട്. 

സുന്നഹദോസ് എടുത്ത മറ്റൊരു പ്രധാന തീരുമാനം മലങ്കരയിലെ മെത്രാപ്പൊലീത്തയുടെ സ്ഥാനത്തെ സംബന്ധിച്ചാണ്. ഒരു മെത്രാപ്പൊലീത്ത സഭയിൽ നവീകരണവാദത്തിൽ ആകൃഷ്ടനായി സഭ മുഴുവൻ തർക്കത്തിൽ മുഴുകിയതുപോലെ ഒരു അവസ്ഥ ഇനിയും ഉണ്ടാവാതെ ഇരിക്കുവാൻ പരുമല തിരുമേനി അടക്കമുള്ള ആറ് മെത്രാപ്പൊലീത്തന്മാരെ വാഴിക്കുന്നതിനും കേരളത്തിലെ മലങ്കര സഭയെ ഏഴ് ഭദ്രാസനങ്ങളാക്കി വേർതിരിക്കുന്നതിനുമുള്ള തീരുമാനം ഈ സുന്നഹദോസ് എടുക്കുകയുണ്ടായി. കേരളത്തിൽ പലഭാഗങ്ങളിൽ നിന്നായി 103 ദേവാലയങ്ങളിൽ നിന്നുള്ള പ്രതിനിധികൾ യോഗത്തിൽ സംബന്ധിക്കുകയും ഇവരിൽ നിന്ന് ആദ്യമായി സഭയ്ക്ക് ഒരു വൈദികേതര ഭരണ കമ്മിറ്റി രൂപികരിക്കപ്പെടുകയും ചെയ്തു. ഇപ്രകാരം തിരഞ്ഞെടുക്കപ്പെട്ട അൽമായ  സമിതിക്കു സഭയിൽ ഭൗതിക കാര്യങ്ങളിൽ അധികാരം   നൽകുന്നതു  വഴി സഭയിൽ അധികാരവികേന്ദ്രിയം     സാധ്യമാകുകയും  സഭയുടെ പ്രവർത്തനം കൂടുതൽ സുതാര്യയാകുകയും ചെയ്യുകയുണ്ടായി. എന്നാൽ സഭയിലെ അധികാരകേന്ദ്രത്തിലുള്ള മേല്പട്ടക്കാർക്കും അവരുടെ സില്ബന്ധികൾക്കും ഇത് അത്ര സ്വീകാര്യമുള്ള കാര്യമായിരുന്നില്ല. മലങ്കര സഭ  ജനാതിപത്യ രീതിയിൽ തുരടുന്നതിനേക്കാൾ അവർ താല്പര്യപ്പെട്ടതു കത്തോലിക്കാ സഭയിലുള്ള കാനോൻ നിയമത്തിനു സമാനമായ ഒരു നിയമം നിർമ്മിക്കുന്നതിനാണ്. തുടർന്ന് സഭയിലെ മേല്പട്ടക്കാർക്കു കൂടുതൽ അധികാരം നൽകിയുള്ള 1934 ഭരണഘടനാ രൂപീകരിക്കുകയും അത് മലങ്കര സഭയിൽ പ്രാവർത്തികമാക്കുവാൻ ശ്രമിക്കുകയും ചെയ്തു.  തുടർന്ന് 2017ൽ സുപ്രീം കോടതി, 1934 ഭരണഘടന വിശകലനം ചെയ്തു അത് അംഗീകരിക്കുവാൻ നിർബന്ധിതമാക്കപ്പെട്ട പള്ളികളുടെ ഇടവക എന്ന നിലയിലുള്ള സ്വതന്ത്ര അവകാശം നിരാകരിക്കുകയും ചെയ്തു. ഫലത്തിൽ മുളന്തുരുത്തി സുന്നഹദോസിൽ എടുത്ത തീരുമാനങ്ങൾ അംഗീകരിക്കാത്ത ഒരു വിഭാഗം അവരുടെ ചിട്ടയായതും കൗശലപൂർവ്വവും ആയ പ്രവർത്തനം മൂലം മുളന്തുരുത്തി സുന്നഹദോസ് വഴി ഇടവകയ്ക്ക് ലഭിച്ച സ്വാതന്ത്രം തകർക്കുകയും അതിൽ വിജയിക്കുകയും ചെയ്തു. എന്നാൽ അതിനെ എതിർത്തുകൊണ്ട് മക്കാബിയെന്ന അൽമായ സംഘടന നിലവിൽ വരുകയും അവരുടെ പ്രവർത്തനങ്ങൾ ശക്തമാക്കുകയും ചെയ്തു.

എറണാകുളം ജില്ലയിലെ മുളന്തുരുത്തിയിൽ സ്ഥിതി ചെയ്യുന്ന മാർത്തോമൻ പള്ളിയിൽ സുന്നഹദോസ് നടന്നതിനാലാണ് ഈ സുന്നഹദോസിന് മുളത്തുരുത്തി സുന്നഹദോസ് എന്ന പേരു വന്നത്. 
</references>

</doc>
<doc id="313831" url="https://ml.wikipedia.org/wiki?curid=313831" title="ഫ്രെഡെറിക് ബാന്റിങ്ങ്">
ഫ്രെഡെറിക് ബാന്റിങ്ങ്

ഫ്രെഡെറിക് ബാന്റിങ്ങ് (November 14, 1891 – February 21, 1941) കാനഡക്കാരനായ മെഡിക്കൽ ശാസ്ത്രജ്ഞനും ശരീരശാസ്ത്രവിദഗ്ദ്ധനും ച്ത്രകാരനും നോബൽ സമ്മാന ജേതാവും ആകുന്നു. അദ്ദേഹമാണ് ആദ്യമായി ഇൻസുലിൻ മനുഷ്യനിൽ ഉപയോഗിച്ചത്. 

1923ൽ ആയിരുന്നു ബാന്റിങ്ങ് ജോൺ ജെയിംസ് റിക്കാർൺ മക്ലിയോഡുമായി ചേർന്ന് നോബൽ സമ്മാനം കരസ്തമാക്കിയത്. ബാന്റിങ്ങ് തന്റെ സമ്മാനത്തുക തന്റെ സഹപ്രവർത്തകൻ ചാൾസ് ബെസ്റ്റുമായി പങ്കുവച്ചു. വൈദ്യശാസ്ത്തിൽ നോബൽസമ്മാനം ലഭിക്കുന്ന ഏറ്റവും പ്രായം കുറഞ്ഞ ആളായിരുന്നു അദ്ദേഹം. 32 വയസ്സിലാണദ്ദേഹത്തിനു നോബൽ സമ്മാനം ലഭിച്ചത്. 2004ൽ ഏറ്റവും മഹാനായ കനേഡിയാക്കാരനായി അദ്ദേഹത്തെ തിരഞ്ഞെടുത്തു, 
ഫ്രെഡെറിക് ബാന്റിങ്ങ് ഒണ്ടേറിയോയിലെ അലിസ്റ്റണിൽ വില്ല്യം തോമ്പ്സൺ ബാന്റിങ്ങിന്റെയും മാർഗരെറ്റ് ഗ്രാന്റിന്റെയും മകനായി 1891 നവംബർ 14നാണു ജനിച്ചത്. തന്റെ സ്കൂൾ ജീവിതത്തിനു ശേഷം ടൊറോൺടോ സർവകലാശാലയ്ക്കു കീഴിലുള്ള വിക്ടോറിയ കോളജിൽ ജനറൽ ആർട്സ് പ്രോഗ്രാമിനു ചേർന്നു. ആദ്യവർഷം തന്നെ അതിനു പരാജയപ്പെട്ടതിനാൽ അദ്ദേഹം വൈദ്യശാസ്ത്രബിരുദത്തിനു ചേരാൻ അപേക്ഷ നൽകുകയും അത് അനുവദിക്കുകയും ചെയ്തു. 1913ൽ അദ്ദേഹം തന്റെ വൈദ്യശാസ്തപഠനം തൂടങ്ങി. 1914ൽ കരസേനയിൽ ചേരാൻ രണ്ടുപ്രാവശ്യൻ ശ്രമിച്ചെങ്കിലും തന്റെ കാഴച്ചശക്തിയുടെ കുറവുമൂലം അതിൽ പരാജയപ്പെട്ടു. പക്ഷേ, 1915ൽ അദ്ദേഹത്തിനു കരസേനയിൽ ചേരാനായി. യുദ്ധസമയമായതിനാൽ സൈന്യത്തിൽ കൂടുതൽ ഡോക്ടർമാരെ ആവശ്യമായതിനാൽ ആ വർഷം ക്ലാസ്സുകൾ വളരെവേഗം നടത്തിയതിന്റെ ഫലമായി അടുത്തവർഷം തന്നെ ബിരുദം നേടാൻ സാധിച്ചു. ആ വർഷം (1916) ഡിസംബറിൽ തന്നെ സൈന്യത്തിൽ അദ്ദേഹത്തിനു റിപ്പോർട്ടു ചെയ്യാൻ കഴിഞ്ഞു. 1918ൽ കാംബ്രൈ യുദ്ധത്തിൽ അദ്ദേഹത്തിനു മുറിവേൽക്കുകയും അതു വകവൈക്കാതെ അടുത്ത 16 മണിക്കൂറോളം മറ്റൊരു ഡോക്ടർ നിർത്താൻ ആവശ്യപ്പെടും വരെ മറ്റുള്ളവരെ ശുശ്രൂഷിക്കുകയും ചെയ്തു. തന്റെ ധീരതയ്ക്ക് 1918ൽ അദ്ദേഹത്തിന് മിലിട്ടറി ക്രോസ്സ് ലഭിക്കുകയും ചെയ്തു. 

ബാന്റിങ്ങ് തന്റെ സൈനികസേവനശേഷം കാനഡയിലേയ്ക്കു മടങ്ങിവരികയും ടൊറൊണ്ടോയിൽ ചെന്ന് തന്റെ ശസ്ത്രക്രിയയിലുള്ള പരിശീലനം പൂർത്തിയാക്കുകയും ചെയ്തു.

Sir Frederick Banting received honorary degrees from several Universities:


</doc>
<doc id="313841" url="https://ml.wikipedia.org/wiki?curid=313841" title="റോമനെസ്ക് വാസ്തുകല">
റോമനെസ്ക് വാസ്തുകല

മദ്ധ്യകാലയൂറോപ്പിലെ ഒരു വാസ്തുകലാശൈലിയാണ് റോമനെസ്ക് (). അർദ്ധവൃത്താകൃതിയിലുള്ള കമാനങ്ങളാണ് ഈ ശൈലിയുടെ പ്രധാന പ്രത്യേകത. ഈ ശൈലിയുടെ ആരംഭകാലത്തെക്കുറിച്ച് ഏകാഭിപ്രായമില്ലെങ്കിലും ആറ്, പത്ത് നൂറ്റാണ്ടുകൾക്കിടയിലാണെന്ന് വ്യത്യസ്തമായ വാദങ്ങളുണ്ട്. പന്ത്രണ്ടാം നൂറ്റാണ്ടിൽ ഈ വാസ്തുകലാശൈലി, കൂർത്ത കമാനങ്ങളുള്ള ഗോത്തിക് ശൈലിയായി വികാസം പ്രാപിച്ചു. റോമൻ വാസ്തുകലാശൈലിക്കുശേഷം യൂറോപ്പിലാകമാനം പടർന്ന ഈ ശൈലിയുടെ ഉദാഹരണങ്ങൾ ആ ഭൂഖണ്ഡത്തിലുടനീളം കാണാം. റോമനെസ്ക് ശൈലിയെ ഇംഗ്ലണ്ടിൽ നോർമൻ വാസ്തുകലാശൈലി എന്നാണ് പരമ്പരാഗതമായി വിളിച്ചുപോരുന്നത്.


</doc>
<doc id="313872" url="https://ml.wikipedia.org/wiki?curid=313872" title="അണുകത">
അണുകത

അണുകത എന്നത് ഒരു മൂലകത്തിന്റെയോ, യൗഗികത്തിന്റെയോ ഒരു തന്മാത്രയിൽ ഉള്ള ആകെ അണുക്കളുടെ എണ്ണമാണ്.
ഹൈഡ്രജനിൽ (H) നിന്നും, ക്ലോറിനിൽ (Cl) നിന്നുമുള്ള ഹൈഡ്രജൻ ക്ലോറൈഡിന്റെ രൂപീകരണത്തെ കണക്കിലെടുക്കാം. സന്തുലിത രാസസമവാക്യത്തെ ഇങ്ങനെ എഴുതാം:
H2 (g) + Cl2 (g) → 2HCl (g)
1 വ്യാപ്തം + 1 വ്യാപ്തം → 2 വ്യാപ്തങ്ങൾ
n തന്മാത്രകൾ + n തന്മാത്രകൾ → 2n തന്മാത്രകൾ ...(One volume of gas contains 'n' molecules.)
1 Molecules +1 Molecules → 2 Molecules ...(Dividing by 'n') OR
½ Molecules + ½ Molecules → 1 Molecules
ഇതിനർഥം, 1 തന്മാത്ര ഹൈഡ്രജൻ ക്ലോറൈഡിൽ 1/2 മോൾ ഹൈഡ്രജനും 1/2 മോൾ ക്ലോറിനും ഉണ്ട് എന്നുവച്ചാൽ, ഹൈഡ്രജന്റെയും ക്ലോറിന്റെയും അണുകത 2 വീതം ആയിരിക്കും. ഹൈഡ്രജൻ ക്ലോറൈഡിന്റെ അണുകത 2 ആകുന്നു.

ഒരാറ്റം മാത്രമുള്ള ഒരു തന്മാത്രയെ ഏകാറ്റോമിക തന്മാത്ര എന്നു പറയുന്നു. (നിഷ്ക്രിയ വാതകങ്ങൾ), ഒരു തന്മാത്രയിൽ രണ്ട് ആറ്റങ്ങളുണ്ടെങ്കിൽ അതിനു ദ്വയാറ്റോമിക തന്മാത്ര എന്നു പറയുന്നു. (ഓക്സിജൻ,നിട്രിൿ ഓക്സൈഡ്, ഹൈഡ്രജൻ തുടങ്ങിയവ. ) ഒരു തന്മാത്രയിൽ മൂന്നു ആറ്റങ്ങൾ അടങ്ങിയിട്ടുണ്ടെങ്കിൽ അതിനെ ത്രയാറ്റോമിക തന്മാത്ര എന്നും പറയുന്നു. ഓസോൺ, സൾഫർ ഡയോക്സൈഡ്, കാർബൺ ഡയോക്സൈഡ് എന്നിവ എന്നിവ ഇത്തരം തന്മാത്രകളാണ്.


</doc>
<doc id="313880" url="https://ml.wikipedia.org/wiki?curid=313880" title="അജിമാഷ്">
അജിമാഷ്

ഭൂമിയുടെ നികുതി ആദ്യകാലങ്ങളിൽ ചുമത്തിയിരുന്നത് ആ ഭുമിയിൽ ചെയ്യുന്ന കൃഷിയുടെ അടിസ്ഥാനത്തിലായിരുന്നു. സർവ്വെ സെറ്റിൽമെന്റ് സമയത്ത് വസ്തുവിലെ കൃഷിയുടെ വിവരവും അളവും, മറ്റു വിശദാംശങ്ങളും സെറ്റിൽമെന്റ് രജിസ്റ്ററിൽ ചേർക്കപ്പെടുന്നു. ഇപ്രകാരം വിവരങ്ങൾ പ്രത്യേകം ശേഖരിച്ചു രജിസ്റ്ററിൽ ചേർക്കുന്നതിനു ബന്ധപ്പെട്ട അധികാരികൾ സ്ഥലത്തു നടത്തുന്ന പരിശോധനയെ ആണ് അജിമാഷ് എന്നു പറയുന്നത്. ഇതുമായി ബന്ധപ്പെട്ട ഉദ്യോഗസ്ഥനെ അജിമാഷ്ദാർ എന്നു വിളിയ്ക്കുന്നു.


</doc>
<doc id="313882" url="https://ml.wikipedia.org/wiki?curid=313882" title="സമ്പ്രതി (റവന്യൂ)">
സമ്പ്രതി (റവന്യൂ)

ആദ്യകാലങ്ങളിൽ സബ്ട്രഷറിയുടെ ചുമതലയുള്ള ഉദ്യോഗസ്ഥന്മാരെയാണ് സമ്പ്രതി എന്നു വിളിച്ചിരുന്നത്.താലൂക്ക് തഹസീൽദാറുടെ നേരിട്ടുള്ള നിയന്ത്രണത്തിൻ കീഴിലാണ് അക്കാലത്ത് സബ്ട്രഷറികൾ പ്രവർത്തിച്ചിരുന്നത്.1962 വരെ ഖജാനകളും റവന്യൂ വകുപ്പിന്റെ ചുമതലയിൽ പ്രവർത്തിച്ചുവന്നു.


</doc>
<doc id="313884" url="https://ml.wikipedia.org/wiki?curid=313884" title="ഓടച്ചാർത്ത്">
ഓടച്ചാർത്ത്

മലബാർപ്രദേശത്ത് മുള വെട്ടിയെടുക്കാനുള്ള കരാറിനെയാണ് ഓടച്ചാർത്ത് എന്നു പറയുന്നത്.ഓട എന്ന വാക്ക് മുളയെ അടിസ്ഥാനപ്പെടുത്തിയിട്ടുള്ളതാണ്.


</doc>
<doc id="313885" url="https://ml.wikipedia.org/wiki?curid=313885" title="കാഥോഡ് റേ ട്യൂബ്">
കാഥോഡ് റേ ട്യൂബ്

കാഥോഡ് റേ ട്യൂബ് (സി. ആർ. ടി) ഒരു ശൂന്യമായ ട്യൂബ് ആണ്. ഈ ട്യൂബിനകത്ത് ഒന്നോ അതിലധികമോ ഇലക്ട്രോൺ ഉൽസർജ്ജിക്കുന്ന ഇലക്ട്രോൺ തോക്കുകളും ഒരു ഫ്ലൂറസെന്റ് സ്ക്രീനും അടങ്ങിയ സംവിധാനമാണുള്ളത്. ഇലക്ട്രോൺ രശ്മികളെ സ്ക്രീനിലേയ്ക്ക് ത്വരിതപ്പെടുത്തിയും വ്യതിചലിപ്പിച്ചും പ്രതിബിംബങ്ങൾ രൂപപ്പെടുത്താനുള്ള സംവിധാനം ഇതിനുണ്ട്. ഈ പ്രതിബിംബങ്ങൾ വൈദ്യുത തരംഗരൂപത്തിലോ (ഓസിലോസ്കോപ്പ്), ചിത്രങ്ങളായോ (ടെലിവിഷൻ, കമ്പ്യൂട്ടർ മോണിട്ടർ), റഡാറിന്റെ ലക്ഷ്യങ്ങളോ മറ്റുള്ളവയോ ആയോ പ്രദർശിപ്പിക്കപ്പെടുന്നു. സി. ആർ. ടികൾ ആദ്യകാലത്ത് മെമ്മറി ഉപകരണങ്ങളായി ഉപയോഗിച്ചു. 1929-ൽ റഷ്യൻ ശാസ്ത്രജ്ഞനായ വ്ളാദിമീർ കോസ്മോ സ്വോറികിൻ കണ്ടുപിടിച്ച കൈനസ്കോപ്പിന്റെ ആധുനികരൂപമാണിത്. 


</doc>
<doc id="313890" url="https://ml.wikipedia.org/wiki?curid=313890" title="ഋഷിരാജ് സിങ്">
ഋഷിരാജ് സിങ്

കേരളത്തിലെ ഒരു ഐ.പി.എസ് ഉദ്യോഗസ്ഥനാണ് ഋഷിരാജ് സിംഗ്. നിയമം നടപ്പിലാക്കുന്നതിലെ കാർക്കശ്യം കാരണം പ്രശസ്തനായ വ്യക്തിയാണിദ്ദേഹം. ഡ്യൂട്ടി ഇദ്ദേഹത്തിന്റെ കർക്കശമായ നിയമപാലന നിലപാടുകൾ പൊതുജനങ്ങൾക്കിടയിലും പൊതുസമൂഹത്തിലും അഭിനന്ദനതിനർഹാമായി. അതെ സമയം രാഷ്ട്രീയക്കാർക്ക് തലവേദനയും ഇദ്ദേഹം സൃഷ്ടിച്ചു. 
രാജസ്ഥാനിലെ ബിക്കാനീറിലായിരുന്നു ജനനം.
1987 ലെ ഐ.പി.എസ് ബാച്ച് ആണ് അദ്ദേഹം. മസ്സൂറിയിലെ ഐ.പി.എസ് അക്കാഡമിയിലായിരുന്നു പരിശീലനം. 
പുനലൂർ എ.എസ്.പി. ആയാണ് സേവനത്തിൽ പ്രവേശിച്ചത്. പിന്നെ കണ്ണൂരും കോട്ടയത്തും എസ്.പി. ആയി. കൊച്ചിയിലെ സിറ്റി പോലീസ് കമ്മീഷണറായിരുന്നു.

ആൻറി പൈറസി സെല്ലിന്റെ തലവൻ ആയിരുന്നപ്പോൾ വ്യാജ സി.ഡി വിഷയത്തിൽ എടുത്ത നിലപാടാണ് ഇദ്ദേഹത്തെ പൊതു സമൂഹത്തിന് പരിചിതനാക്കുന്നത്. പല സ്വാധീന കേന്ദ്രങ്ങളിലും കയറിച്ചെന്നു ഇദ്ദേഹം വ്യാജ സി.ഡി വിഷയത്തിൽ റെയ്ഡ് നടത്തി. ഇതിന്റെ പേരിൽ സർക്കാരിൽ സമ്മർദം വന്നപ്പോൾ ഋഷിരാജിനു സ്ഥാന ചലനം സംഭവിച്ചു.
2006 -ൽ സീരിയലിൽ അഭിനയിച്ചതിന്റെ പേരിൽ വിമർശനങ്ങൾ ഏറ്റു വാങ്ങേണ്ടതായും വന്നിട്ടുണ്ട്.. ഐ.ജി. ടോമിൻ ജെ. തച്ചങ്കരിയുടെ ഭാര്യ നടത്തുന്ന റിയാൻ സ്റ്റുഡിയോ റെയ്ഡ് ചെയ്യാൻ 2006 ഡിസംബർ മാസം പേരിൽ ഡി.ജി.പി. രമൺ ശ്രീവാസ്തവ അദ്ദേഹത്തിനുണ്ടായിരുന്ന ആൻറി പൈറസിയുടെ മേധാവിത്ത ചുമതല എടുത്തുകളഞ്ഞത് ശ്രദ്ധ പിടിച്ചുപറ്റിയിരുന്നു .. 

വിദ്യാർത്ഥികളെ തല്ലിയ പോലീസുകാരനെ ശകാരിച്ച ഐ.ജി ടി.പി. സെൻകുമാറിന്റെ പ്രവർത്തികളെ വിമർശിച്ച് ഐ.പി.എസ് അസ്സൊസിയേഷൻ സെക്രട്ടറി ബി. സന്ധ്യയ്ക്ക് അയച്ച കത്തും വിവാദമായിരുന്നു. 

പിന്നീട് മൂന്നാർ കയ്യേറ്റഭൂമി ഒഴിപ്പിക്കാൻ വി.എസ്. സർക്കാർ രൂപീകരിച്ച മൂന്നാർ ഓപറേഷൻ മൂന്നംഗ ടീമിൽ ഇദ്ദേഹം ഉണ്ടായിരുന്നു. പിന്നീട് കേന്ദ്ര ഡെപ്യൂറ്റെഷനിൽ പോയി വന്ന ഇദ്ദേഹം ട്രാൻസ്പോർട്ട്‌ കമ്മീഷണറായി നിയമിപ്പിക്കപ്പെട്ടു. അഴിമതിയിൽ കുളിച്ചു കിടന്ന വകുപ്പിനെ നന്നാക്കിയെടുക്കാൻ ഇദ്ദേഹം പ്രവർത്തനം തുടങ്ങി. ഗതാഗത നിയമപാലനം നടപ്പാക്കാൻ ഇദ്ദേഹം എടുത്ത നിലപാടുകൾ ഇദ്ദേഹത്തെ പ്രശസ്തനാക്കി.ട്രാഫിക് വകുപ്പിലായിരുന്ന കാലത്ത് വേഷപ്രച്ഛന്നനായി കൈക്കൂലി വാങ്ങുന്ന പോലീസുകാരെ പിടിച്ച സംഭവം വാർത്ത സൃഷ്ട്ടിച്ചിരുന്നു. സർക്കാറിന് തലവേദനയായതോടെ അദ്ദേഹത്തെ സ്ഥാനം മാറ്റി.

ഇദ്ദേഹം പിന്നീട്കെ.എസ്.ഇ.ബി യുടെ ചീഫ് വിജിലൻസ് ഓഫീസറായി നിയമിതനായി. സംസ്ഥാനത്തെ നിരവധി വ്യവസായ യൂണിറ്റുകളുടെ വൈദ്യുതി മോഷണം ഇദ്ദേഹം കയ്യോടെ പിടിച്ചു പിഴ ചുമത്തി. രാഷ്ട്രീയ നേതാക്കളുടെയും സിനിമാ താരങ്ങളുടെയും വീടുകളിലേക്കും വിജിലൻസ് ടീം റെയ്ഡ് നടത്തി പിഴയിട്ടു. അതിൽ പല പ്രമുഖരും ഉൾപ്പെട്ടിരുന്നു.കെ. കരുണാകരന്റെ പുത്രി പത്മജയും വൈദ്യുതി മോഷണത്തിനു പിഴയൊടുക്കിയവരുടെ കൂട്ടത്തിൽ പെടുന്നു. വൈദ്യുത ഇൻറലിജൻസ് മേധാവിയായി ഇരുന്ന കാലത്ത് നേതൃത്വം കൊടുത്ത പരിശോധനകളിൽ നിന്നെല്ലാം 18 കോടിയോളം വരുമാനം സർക്കാറിനുണ്ടായി. എന്നാൽ ഇദ്ദേഹത്തിന്റെ പ്രവർത്തനങ്ങളിൽ അസ്വസ്ഥരായി അഴിമതിക്കാരെ സഹായിക്കുന്ന നിലപാടെടുത്ത സർക്കാരിലെ ഒരു വിഭാഗം ഇദ്ദേഹത്തിന്റെ പ്രവർത്തനങ്ങൾക്ക് പരിധിവെച്ചു. 3000 കോടി വൻകിട മുതലാളിമാരുടെ പിരിഞ്ഞു കിട്ടാനുള്ള കുടിശ്ശിക പിരിച്ചെടുക്കുന്ന നടപടിയിൽ ഇടപെടാൻ ഇദ്ദേഹത്തിന് അവസരം കിട്ടിയില്ല.

ഒടുവിൽ തിരുവനന്തപുരത്തെ മുത്തൂറ്റിൻ്റെ എയർ ലൈൻ കാറ്ററിംഗ് സ്ഥാപനമായ മുത്തൂറ്റ് സ്കൈ ഷെഫ് ഭൂഗർഭ കേബിൾ വഴി വൈദ്യുതി മോഷ്ട്ടിക്കുന്നത് ഇദ്ദേഹം കണ്ടെത്തി. തിരുവരാഹം കെ.എസ്.ഇ.ബി സെക്ഷനിലാണ് ഈ മുത്തൂറ്റ് സ്ഥാപനം. നിയമ നടപടിയിലേക്ക് കടക്കാൻ വിജിലൻസ് വിഭാഗം തയ്യാരെടുമ്പോഴേക്കും ഋഷിരാജ് സിങ്ങിന്റെ വീണ്ടും സ്ഥാന മാറ്റ ഉത്തരവ് ഒപ്പു വെക്കപ്പെട്ടിരുന്നു. പൊതുജനങ്ങളുമായി ബന്ധപ്പെടേണ്ട കാര്യമില്ലാത്ത ആംഡ് ബറ്റാലിയനിലേക്കാണ് പുതിയ മാറ്റം ഉണ്ടായത്.

എന്നേ കെട്ടുകെട്ടിക്കേണ്ടിയിരുന്ന ഋഷിരാജ് സിംഗ്!, അഴിമുഖം ഓൺലൈൻ ന്യൂസ് പോർട്ടൽ


</doc>
<doc id="313893" url="https://ml.wikipedia.org/wiki?curid=313893" title="റഖ">
റഖ

സിറിയയിലെ ആറാമത്തെ വലിയ നഗരമാണ് റഖ (Al-Raqqah ""). അബ്ബാസി ഖലീഫ ഹാറൂൻ അൽ റഷീദിന്റെ കാലത്ത് ഈ നഗരമായിരുന്നു അവരുടെ തലസ്ഥാനം. വടക്കൻ സിറിയയിലാണ് ഈ നഗരം.

</doc>
<doc id="313897" url="https://ml.wikipedia.org/wiki?curid=313897" title="ഏകാനാഥ റാനഡെ">
ഏകാനാഥ റാനഡെ

രാഷ്ട്രിയ സ്വയം സേവക സംഘം പ്രചാരകനും, സാമൂഹ്യ പ്രവർത്തകനുമായിരുന്നു ഏകാനാഥ രാമകൃഷ്ണ റാനഡെ(19 നവംബർ 1914 – 22 ആഗസ്റ്റ്‌ 1982). കന്യാകുമാരിയിലെ വിവേകാനന്ദ സ്മാരകവും, വിവേകാനന്ദ കേന്ദ്രവും സ്ഥാപിക്കുന്നതിൽ പ്രമുഖ പങ്കുവഹിച്ചു.


</doc>
<doc id="313900" url="https://ml.wikipedia.org/wiki?curid=313900" title="കാഥോഡ് രശ്മി">
കാഥോഡ് രശ്മി

കാഥോഡ് രശ്മികൾ എന്നത് ശൂന്യമായ ട്യൂബുകളിലൂടെ കാണാവുന്ന ഇലക്ട്രോണുകളുടെ പ്രവാഹമാണ്. ഒരു സ്ഫടിക ട്യൂബിനെ ശൂന്യമാക്കി രണ്ട് ഇലക്ട്രോഡുകളോടെ സജ്ജീകരിക്കുകയും ഒരു ഉയർന്ന വോൾട്ടേജ് നൽകുകയും ചെയ്താൽ നെഗറ്റീവ് ഇലക്ട്രോഡിന്റെ എതിരെയുള്ള സ്ഫടികം തിളങ്ങുന്നത് കാണാം. എന്തുകൊണ്ടെന്നാൽ ഇലക്ട്രോണുകൾ പുറപ്പെട്ട് കാഥോഡിലേയ്ക്ക് (വോൾട്ടേജ് വിതരണത്തോട് ഘടിപ്പിച്ചിരിക്കുന്ന ഇലക്ട്രോഡ്)ലംബമായി സഞരിക്കുന്നു. 1869 ൽ അവയെ ആദ്യമായി നിരീക്ഷിച്ചത് ജർമ്മൻ ഭൗതികശാസ്ത്രജ്ഞനായ ജൊഹാൻ ഹിറ്റോർഫ് ആണ്. 1876 ൽ Kathodenstrahlen അല്ലെങ്കിൽ കാഥോഡ് രശ്മികൾ എന്ന് പേരിട്ടത് യൂജിൻ ഗോൾഡ്സ്റ്റീനാണ്.

ഇലക്ട്രോണുകളെ കാഥോഡ് രശ്മികളുടെ മൂലപദാർത്ഥമെന്ന നിലയിൽ ആദ്യമായി കണ്ടെത്തി. 1897 ൽ ബ്രിട്ടീഷ് ഭൗതികശാസ്ത്രജ്ഞനായ ജെ. ജെ തോംസൺ രശ്മികൾ മുൻപ് കണ്ടെത്തിയിട്ടില്ലാത്ത അറിയപ്പെടാത്ത നെഗറ്റീവ് ചാർജ്ജുള്ള കണം അടങ്ങിയതാണെന്ന് കണ്ടു. പിന്നിട് ഈ കണത്തിന് ഇലക്ട്രോൺ എന്ന പേര് ലഭിച്ചു. ഒരു സാധാരണ ടെലിവിഷൻ സ്വീകരണിയിൽ കാഥോഡ് റേ ട്യൂബുകൾ വൈദ്യുതക്ഷേത്രത്താലോ, കാന്തികമണ്ഡലത്താലോ വ്യതിചലിപ്പിക്കുന്ന ഇലക്ട്രോണുകളുടെ കേന്ത്രീകരിക്കപ്പെട്ട ബീമിനെ ഉപയോഗിക്കുന്നു.

5. General Chemistry (structure and properties of matter) by Aruna Bandara (2010)


</doc>
<doc id="313904" url="https://ml.wikipedia.org/wiki?curid=313904" title="ഹൈഡ്രോജനേഷൻ">
ഹൈഡ്രോജനേഷൻ

നിക്കൽ, പല്ലേഡിയം, പ്ലാറ്റിനം തുടങ്ങിയ ഉൽപ്രേരകങ്ങളിൽ ഏതിന്റെയെങ്കിലും സാന്നിധ്യത്തിൽ തന്മാത്രാഹൈഡ്രജൻ മറ്റൊരു മൂലകവുമായോ സംയുക്തവുമായോ പ്രവർത്തിക്കുന്നതിനെയാണ് ഹൈഡ്രോജനേഷൻ എന്നു പറയുന്നത്.


</doc>
<doc id="313908" url="https://ml.wikipedia.org/wiki?curid=313908" title="ബീച്ച് മരം">
ബീച്ച് മരം

ഇലപൊഴിയും വൃക്ഷങ്ങളുടെ കൂട്ടത്തിലുള്ള ഒരു ജനുസാണ് ബീച്ച് (). യൂറോപ്പ്, ഏഷ്യ, വടക്കേ അമേരിക്ക എന്നിവിടങ്ങളിലെ സമശീതോഷ്ണമേഖലകളിൽ കാണപ്പെടുന്നു.

കടലാസിൻ്റെ വികാസത്തിനുമുമ്പ് എഴുതാനായി ബീച്ച് മരത്തിൻ്റെ പലകകൾ യൂറോപ്പിൽ ഉപയോഗിക്കപ്പെട്ടിരുന്നു. ഇംഗ്ലീഷിലെ ബൂക്ക് () എന്ന വാക്ക് ഈ മരത്തിൻ്റെ പേരിൽ നിന്ന് ഉടലെടുത്തതാണ്. പുരാതന ഇംഗ്ലീഷിലെ ബോക്ക് (bōc), പുരാതന നോഴ്സിലെ bók എന്നീ വാക്കുകൾക്ക് പ്രാഥമികമായി ബീച്ച് മരം എന്ന അർത്ഥത്തോടൊപ്പം പുസ്തകം എന്ന അർത്ഥവുമുണ്ട്. ആധുനിക ജർമൻ ഭാഷയിൽ Buch എന്നത് പുസ്തകവും Buche എന്നത് ബീച്ച് മരവുമാണ്. ആധുനിക ഡച്ചിൽ ഇത് യഥാക്രമം boek, beuk എന്നിങ്ങനെയാണ്. സ്വീഡിഷിൽ രണ്ടും bok എന്ന പദം കൊണ്ട് സൂചിപ്പിക്കു. റഷ്യനിൽ бук (ബൂക്ക്) എന്നതിന് ബീച്ച് മരം എന്നും, буква (ബൂക്ക്വാ) എന്നതിന് അക്ഷരം എന്നുമാണ് അർത്ഥം.


</doc>
<doc id="313913" url="https://ml.wikipedia.org/wiki?curid=313913" title="മുദ്രിതയോല">
മുദ്രിതയോല

മുദ്രപത്രങ്ങൾ നിലവിലില്ലാതിരുന്ന കാലത്ത് കരിമ്പനയുടെ ഓല ഉണക്കി പാകപ്പെടുത്തിയെടുത്ത് അതിൽ ഇരുമ്പുകൊണ്ടോ, മറ്റേതെങ്കിലും ലോഹം കൊണ്ടോ ഉള്ള എഴുത്താണി ഉപയോഗിച്ച് എഴുതിയാണ് മുൻകാലങ്ങളിൽ രേഖകൾ സുക്ഷിച്ചിരുന്നത്. മിക്ക ഗ്രന്ഥങ്ങളും എഴുതപ്പെട്ടിരുന്നത് ഈ സംവിധാനം ഉപയോഗിച്ചാണ്. സർക്കാർ വക രേഖകളിലോ,അതുമായി ബന്ധപ്പെട്ട മറ്റു രേഖകളിലോ സർക്കാർ വക മുദ്ര ഇത്തരം ഓലകളിൽ പതിയ്കാറുണ്ടായിരുന്നു. ഇവയെ ആണ് മുദ്രിതയോല അഥവാ "സ്റ്റാമ്പ്ഡ് കാഡ്ജൻസ്" (Stamped Cadjens)എന്നു വിളിയ്ക്കുന്നത്.


</doc>
<doc id="313914" url="https://ml.wikipedia.org/wiki?curid=313914" title="സ്ഥാനക്കാഴ്ച">
സ്ഥാനക്കാഴ്ച

രാജഭരണക്കാലത്ത് ചില പ്രത്യേക വ്യക്തികൾക്കോ കുടുംബങ്ങൾക്കോ രാജാവ് സ്ഥാനപ്പേരുകൾ നൽകി ബഹുമാനിച്ചിരുന്നു. ഇപ്രകാരം സ്ഥാനപ്പേരുകൾ കൽപ്പിച്ചു നൽകുന്നതിനു ഒരു നിശ്ചിത തുക പ്രസ്തുത വ്യക്തികളിൽ നിന്നോ, കുടുംബങ്ങളിൽ നിന്നോ ഈടാക്കിയിരുന്നു. ഇങ്ങനെ ഈടാക്കുന്ന തുകയെ ആണ് സ്ഥാനക്കാഴ്ച എന്നു പറയുന്നത്. നൽകപ്പെടുന്ന സ്ഥാനപ്പേരുകൾ ആ വ്യക്തിയുടെ പേരിനോടൊപ്പമോ, കുടുംബപ്പേരിനോടൊപ്പമോ ചേർക്കുന്നതിനും തടസ്സമില്ലായിരുന്നു.


</doc>
<doc id="313916" url="https://ml.wikipedia.org/wiki?curid=313916" title="വർഷാശനം">
വർഷാശനം

മതധർമ്മസ്ഥാപനങ്ങളുടെ ഭൂമി പാട്ടത്തിനു കൊടുത്തതിന്റേയും സർക്കാർ നിശ്ചയിച്ച മര്യാദപാട്ടത്തിന്റേയും അടിസ്ഥാനത്തിൽ മതധർമ്മസ്ഥാപനങ്ങൾക്ക് എല്ലാ വർഷവും നൽകുന്ന ഒരു സംഖ്യയെ ആണ് വർഷാശനം അഥവാ "ആന്വിറ്റി" (Annuity)എന്നു വിളിയ്ക്കുന്നത്.


</doc>
<doc id="313917" url="https://ml.wikipedia.org/wiki?curid=313917" title="പൊന്നുംവില">
പൊന്നുംവില

സ്വകാര്യ സ്ഥാപനങ്ങളിൽ നിന്നോ,സ്വകാര്യവ്യക്തികളിൽ നിന്നോ സർക്കാരിന്റെ ആവശ്യത്തിലേയ്ക്കോ,പൊതുജനങ്ങളൂടെ ആവശ്യത്തിലേയ്ക്കോ സ്ഥലം പ്രത്യേക നടപടിക്രമം പാലിച്ച് ഏറ്റെടുക്കുമ്പോൾ ഭൂവുടമകൾക്കു നൽകുന്ന പ്രതിഫലത്തെയാണ് പൊന്നുംവില എന്നതുകൊണ്ട് ഉദ്ദേശിയ്ക്കുന്നത്. 


</doc>
<doc id="313918" url="https://ml.wikipedia.org/wiki?curid=313918" title="കവി കുഞ്ജരഭാരതി">
കവി കുഞ്ജരഭാരതി

സംഗീതജ്ഞനും കവിയുമായ കുഞ്ജരഭാരതി തമിഴ്നാട്ടിലെ രാമനാട് പെരുമകരയിൽ ആണ് ജനിച്ചത്. സുബ്രഹ്മണ്യഭാരതിയായിരുന്നു പിതാവ്.നന്നേ ചെറുപ്പത്തിൽ തന്നെ സംസ്കൃതത്തിലും തമിഴ്സാഹിത്യത്തിലും വ്യുല്പത്തി നേടി. അദ്ദേഹം രചിച്ച കവിതകളും കീർത്തനങ്ങളും ശ്രദ്ധയാകർഷിച്ചു. ശിവഗംഗയിലെ ഗൗരീ വല്ലഭരാജാവാണ് അദ്ദേഹത്തിനു "കവികുഞ്ജര" എന്ന സ്ഥാനപ്പേർ നൽകിയത്.പ്രസിദ്ധ സംഗീതജ്ഞനായിരുന്ന കോടീശ്വരയ്യർ പൗത്രനാണ്.


</doc>
<doc id="313921" url="https://ml.wikipedia.org/wiki?curid=313921" title="ദ് ബർത്ത് ഓഫ് ഏ നേഷൻ">
ദ് ബർത്ത് ഓഫ് ഏ നേഷൻ

ഡി. ഡബ്ല്യു. ഗ്രിഫിത്ത് സംവിധാനം ചെയ്ത വിഖ്യാതമായ ഒരു ചലച്ചിത്രമാണ് ദ് ബർത്ത് ഓഫ് ഏ നേഷൻ.1915 ലാണ് ഈ അമേരിയ്ക്കൻ ചിത്രം പ്രദർശനത്തിനെത്തിയത്. സൈദ്ധാന്തികമായും, സിനിമയുടെ വ്യാകരണത്തെപ്പറ്റിയും ഈ ചലച്ചിത്രം ധാരാളം സാദ്ധ്യതകൾ മുന്നോട്ടു വച്ചു..തോമസ് ഡിക്സൺ ജൂനിയറിന്റെ ക്ലാൻസ്മാൻ എന്ന കൃതിയെ അധികരിച്ചാണ് ഈ ചിത്രം നിർമ്മിയ്ക്കപ്പെട്ടിട്ടുള്ളത്.അമേരിയ്ക്കൻ ആഭ്യന്തര യുദ്ധത്തിന്റെ കെടുതികൾ സാമൂഹ്യ ഗതിവിഗതികളും ആണ് ഈ ചലച്ചിത്രത്തിന്റെ പ്രധാന പ്രമേയം.


</doc>
<doc id="313922" url="https://ml.wikipedia.org/wiki?curid=313922" title="വെട്ടിപ്പുഴ തോട്">
വെട്ടിപ്പുഴ തോട്

പുനലൂർ പട്ടണത്തിലൂടെ ഒഴുകുന്നതും കല്ലടയാറ്റിൽ എത്തിച്ചേരുന്നതുമായ തോടാണ് വെട്ടിപ്പുഴത്തോട്

</doc>
<doc id="313925" url="https://ml.wikipedia.org/wiki?curid=313925" title="നാരായണതീർത്ഥർ">
നാരായണതീർത്ഥർ

പതിനേഴാം നൂറ്റാണ്ടിൽ തമിഴ്നാട്ടിലെ തഞ്ചാവൂരിൽ ജീവിച്ചിരുന്ന കവിയും പണ്ഡിതനുമായിരുന്നു നാരായണതീർത്ഥർ. ഒരു ശ്രീകൃഷ്ണഭക്തനായിരുന്ന നാരായണതീർത്ഥരുടെ പ്രധാനകൃതി "കൃഷ്ണലീലാതരംഗിണി"യാണ്. ഒരു ഗാനനാടകത്തിന്റെ രൂപത്തിലാണ് ഇതു രചിയ്ക്കപ്പെട്ടിരിയ്ക്കുന്നത്. പന്ത്രണ്ടു കാണ്ഡങ്ങളിലായുള്ള ഈ കൃതി ഭാഗവതത്തിലെ ദശമസ്കന്ധത്തെ ഇതിവൃത്തമാക്കിയിരിയ്ക്കുന്നു.. ഈ ഗാന നാടകത്തിൽ ആകെ 36 രാഗങ്ങൾ പ്രത്യക്ഷപ്പെടുന്നുണ്ട്. ഈ കൃതി കൂടാതെ തെലുങ്കിൽ "പാരിജാതാപഹരണ നാടകം" എന്ന കൃതികൂടി അദ്ദേഹത്തിന്റേതായുണ്ട്.


</doc>
<doc id="313926" url="https://ml.wikipedia.org/wiki?curid=313926" title="ഷേർ ലോയ്ഡ്">
ഷേർ ലോയ്ഡ്

ഒരു പോപ്പ് ഗായികയാണ് ഷേർ ലോയ്ഡ്.



</doc>
<doc id="313928" url="https://ml.wikipedia.org/wiki?curid=313928" title="കമലശീലൻ">
കമലശീലൻ

നാളന്ദാ വിശ്വവിദ്യാലയത്തിൽ പ്രവർത്തിച്ചിരുന്ന ബുദ്ധമതപണ്ഡിതനായിരുന്നു കമലശീലൻ. അദ്ദേഹം ജനിച്ചത് ഏഡി. 713 ൽ ആണെന്നു കരുതുന്നു.സംസ്കൃതത്തിൽ അനേകം ഗ്രന്ഥങ്ങൾ രചിച്ചിട്ടുള്ള അദ്ദേഹത്തിന്റെ പ്രധാനകൃതികൾ "മാധ്യമാലങ്കാരപഞ്ചിക", "ഭാവനാകർമ്മം" എന്നിവയാണ്. യോഗാചാരസമ്പ്രദായവുമയി ബന്ധപ്പെട്ട് അദ്ദേഹം പ്രവർത്തിയ്ക്കുകയുണ്ടായി. ഏഡി 763ൽ കമലശീലൻ അന്തരിച്ചു.


</doc>
<doc id="313938" url="https://ml.wikipedia.org/wiki?curid=313938" title="സൗത്രാന്തികർ">
സൗത്രാന്തികർ

ബുദ്ധമതത്തിലെ ഹീനയാനത്തിന്റെ ഒരു വിഭാഗമാണ് സൗത്രാന്തികർ.മറ്റൊരു വിഭാഗത്തെ വൈഭാഷികർ എന്നും വിളിയ്ക്കുന്നു. ഹുയാൻ സാങ്ങിന്റെ അഭിപ്രായപ്രകാരം കുമാരലാതൻ ആണ് സൗത്രാന്തിക വിഭാഗത്തിന്റെ ആദ്യകാല ആചാര്യന്മാരിലൊരാൾ. കുമാര ലാതന്റെ ശിഷ്യന്മാരായ ശ്രീലാഭൻ, യശോധർമ്മൻ,ധർമ്മത്രാതൻ എന്നിവരാണ് ഈ വിഭാഗത്തിലെ മറ്റു പ്രമുഖ ആചാര്യന്മാർ.സൗത്രാന്തികർക്കു സ്വതന്ത്രഗ്രന്ഥങ്ങളില്ല. "സർവ്വസിദ്ധാന്ത സംഗ്രഹം" എന്ന ഗ്രന്ഥത്തിൽ നിന്നാണ് ഇതിനെ സംബന്ധിയ്ക്കുന്ന വിവരങ്ങൾ ലഭിയ്ക്കുന്നത്.


</doc>
<doc id="313940" url="https://ml.wikipedia.org/wiki?curid=313940" title="ഭട്ടോജി ദീക്ഷിതർ">
ഭട്ടോജി ദീക്ഷിതർ

ആന്ധ്രയിൽ 17 അം ശതകത്തിൽ ജീവിച്ചിരുന്ന സംസ്കൃതവൈയാകരണനും, ദാർശനികനുമാണ് ഭട്ടോജി ദീക്ഷിതർ അയ്യപ്പദീക്ഷിതരിൽ നിന്നാണ് അദ്ദേഹം വേദാന്തം അഭ്യസിച്ചത്. അദ്ദേഹം രചിച്ച പ്രശസ്തമായ വ്യാകരണ ഗ്രന്ഥമാണ് "സിദ്ധാന്തകൗമുദി". 


</doc>
<doc id="313941" url="https://ml.wikipedia.org/wiki?curid=313941" title="ഡിജിറ്റൽ ഇന്ത്യ">
ഡിജിറ്റൽ ഇന്ത്യ

ഇന്ത്യയിൽ എല്ലായിടത്തും എല്ലാവരിലേക്കും ഇന്റർനെറ്റ് സൗകര്യം എത്തിക്കുകയും ഡിജിറ്റൽ സാക്ഷരത ഉറപ്പുവരുത്തുകയും ചെയ്യുന്നതിനുള്ള സർക്കാർ പദ്ധതിയാണ് ഡിജിറ്റൽ ഇന്ത്യ (Digital India). .രാജ്യത്തെ എല്ലാ പഞ്ചായത്തുകളിലും ബ്രോഡ്ബാൻഡ് കണക്ഷനും വിദ്യാഭ്യാസ സ്ഥാപനങ്ങളിൽ വൈ-ഫൈ സംവിധാനവും ഏർപ്പെടുത്താനുദ്ദേശിക്കുന്ന പദ്ധതി, നിലവിൽ വരുന്നതോടെ പുതുതായി പതിനെട്ടു ലക്ഷത്തോളം തൊഴിലവസരങ്ങളുണ്ടാകുമെന്ന് വിലയിരുത്തപ്പെടുന്നു. 2019-ഓടെ പൂർത്തീകരിക്കാൻ ലക്ഷ്യമിടുന്ന പദ്ധതി ഐടി മേഖലയിൽ നാലര ലക്ഷം കോടി രൂപയുടെ നിക്ഷേപം നേടിത്തരുമെന്ന് പ്രതീക്ഷിക്കുന്നു. ഈ പദ്ധതിയുടെ ആരംഭമായി 2015 ജൂലൈ 1 ന് ഡിജിറ്റൽ ഇന്ത്യ വാരാഘോഷം പ്രധാനമന്ത്രി നരേന്ദ്ര മോദി ഉദ്ഘാടനം ചെയ്തു. "ഡിജിറ്റൽ ഇന്ത്യയെ അടുത്ത തലത്തിലേക്കുയർത്തുന്നു. ജനശാക്തീകരണത്തിലൂടെ. ജനജീവിതം സമ്പുഷ്ടമാക്കുന്നതിലൂടെ" (Taking the power of digital to the next level.Empowering people.Enriching lives.) എന്ന മുദ്രാവാക്യത്തോടെയാണ് ഡിജിറ്റൽ ഇന്ത്യ വാരാഘോഷം സംഘടിപ്പിക്കപ്പെട്ടത്. . ഡിജിറ്റൽ ഇന്ത്യ പദ്ധതിയുടെ ബ്രാന്റ് അംബാസഡറായി ഐ.ഐ.ടി-ജെ.ഇ.ഇ. പൊതുപരീക്ഷയിൽ പെൺകുട്ടികളിൽ ഒന്നാമതെത്തിയ ഇൻഡോർ സ്വദേശി കൃതി തിവാരി നിയമിക്കപ്പെട്ടു.

 --- 2014-ലെ സ്വാതന്ത്ര്യദിന പ്രസംഗത്തിൽ പ്രധാനമന്ത്രി നരേന്ദ്ര മോഡി രാജ്യത്തോട് പറഞ്ഞ വാക്കുകളാണിത്.



പദ്ധതിയുടെ ആരംഭത്തിന്റെ ഭാഗമായി 2015 ജൂലൈ 1 മുതൽ ഡിജിറ്റൽ ഇന്ത്യ വാരാഘോഷം സംഘടിപ്പിക്കപ്പെട്ടു.ന്യൂഡെൽഹിയിലെ ഇന്ദിരാഗാന്ധി ഇൻഡോർ സ്റ്റേഡിയത്തിൽ വച്ച് പ്രധാനമന്ത്രി നരേന്ദ്ര മോദി പദ്ധതിയുടെ ഉദ്ഘാടനം നിർവ്വഹിച്ചു. റിലയൻസ്,ടാറ്റ,വിപ്രോ,ആദിത്യ ബിർല,എയർബസ്,ഭാരതി എന്റർപ്രൈസസ്,വേദാന്ത ഗ്രൂപ്പ്,ഡെൽറ്റ ഇലക്ട്രോണിക്സ്,ഹീറോ,നിഡെക് കോർപ്പറേഷൻ,ലാവ ഇന്റർനാഷണൽ എന്നീ കമ്പനികൾ ഈ പദ്ധതിയിൽ പങ്കാളികളാകും..ഏപ്രിൽ 14 ഡിജിറ്റൽ ഇന്ത്യ ദിനമായി ആചരിക്കണമെന്ന കേന്ദ്രസർക്കാർ നിർദ്ദേശം നിലവിലുണ്ട്

ഡിജിറ്റൽ ഇന്ത്യ വാരാഘോഷവുമായി ബന്ധപ്പെട്ട് അവതരിപ്പിക്കപ്പെട്ട സംരംഭങ്ങൾ






</doc>
<doc id="313952" url="https://ml.wikipedia.org/wiki?curid=313952" title="സ്വേദനം">
സ്വേദനം

സ്വേദനം എന്നാൽ ഒരു ദ്രാവകമിശ്രിതത്തിന്റെ ഘടകങ്ങളെ ബാഷ്പീകരണവും നിയന്ത്രിത സാന്ദ്രീകരനവും വഴി വേർതിരിക്കുന്നതിനുള്ള പ്രക്രിയയാണ്. ഇത്, ഒന്നുകിൽ പൂർണ്ണമായ വേർതിരിക്കലോ (എതാണ്ട് ശുദ്ധമായ ഘടകങ്ങൾ ആയിരിക്കും) അല്ലെങ്കിൽ ആ മിശ്രിതത്തിലെ ഘടകങ്ങളുടെ ഗാഢത കൂട്ടാനായി ഭാഗിക വേർതിരിക്കലോ ആകാം. ഇതിലേതു കാര്യത്തിലായാലും, മിശ്രിതത്തിന്റെ ഘടകങ്ങളുടെ ബാഷ്പമാകുന്നതിന്റെ കഴിവ് ആണിവിടെ ചൂഷണംചെയ്യുന്നത്. വ്യാവസായിക രസതന്ത്രത്തിൽ, സ്വേദനം പ്രായോഗികമായി സാർവത്രികമായ പ്രാധാന്യമുള്ള ഒരു ഘടകപ്രവർത്തനമാകുന്നു.. പക്ഷേ, അത് ഒരു രാസപ്രവർത്തനമല്ല മറിച്ച്, ഒരു ഭൗതിക വേർതിരിക്കൽ പ്രക്രിയയാകുന്നു. 

വാണിജ്യപരമായി, സ്വേദനപ്രക്രിയയ്ക്ക് വളരെയധികം പ്രയോജനങ്ങളുണ്ട്. ഉദാഹരണങ്ങൾ ചിലത് താഴെക്കൊടുക്കുന്നു:

ആൽക്കഹോൾ പോലുള്ള പാനീയങ്ങൾ നിർമ്മിക്കാനായി തയ്യാറാക്കിയ യന്ത്രങ്ങളുടേയും മറ്റും സംവിധാമാണ് ഡിസ്റ്റില്ലറി. സ്വേദനം ചെയ്യാനുള്ള ഉപകരണങ്ങളെ (Still)സ്വേദനസംവിധാനം എന്നു പറയുന്നു.


</doc>
<doc id="313954" url="https://ml.wikipedia.org/wiki?curid=313954" title="കുൻവാർ നാരായൺ">
കുൻവാർ നാരായൺ

ഒരു ഹിന്ദി കവിയാണ് കുൻവാർ നാരായൺ(ജനനം 19 സെപ്റ്റംബർ 1927). 2005ലെ ജ്ഞാനപീഠം ലഭിച്ചു.
ഉത്തർ പ്രദേശിലെ ഫൈസലാബാദിൽ 1927 സെപ്റ്റംബർ 19ന് ജനിച്ചു. ലക്നൗ സർവകലാശാലയിൽ നിന്നും എം.എ പാസായി. 1966ൽ ഭാരതി ഗ്യോൻകയെ വിവാഹം ചെയ്തു. ഇംഗ്ലീഷ് പുസ്തകങ്ങൾ വിവർത്തനം ചെയ്തിട്ടുണ്ട്. 1995ലെ കേന്ദ്ര സാഹിത്യ അക്കാദമി പുരസ്കാരം ലഭിച്ചു. 


</doc>
<doc id="313955" url="https://ml.wikipedia.org/wiki?curid=313955" title="വള്ള്യായി">
വള്ള്യായി

കണ്ണൂർ ജില്ലയിലെ മൊകേരി പഞ്ചായത്തിലെ ഒരു ഗ്രാമമാണ് വള്ള്യായി.

പാത്തിപ്പാലം-ചെറുവാഞ്ചേരി റോഡ് ആണ് ഇവിടത്തെ പ്രധാന ഗതാഗതമാർഗ്ഗം . കുയ്യാലി പുഴ (പാത്തിപ്പുഴ) വള്ള്യായിയിലൂടെ ഒഴുകുന്നു


</doc>
<doc id="313957" url="https://ml.wikipedia.org/wiki?curid=313957" title="ഘടകപ്രവർത്തനം">
ഘടകപ്രവർത്തനം

ഘടകപ്രവർത്തനംരാസ എഞിനീയറിങ്ങിലും അതുമായി ബന്ധപ്പെട്ട പ്രക്രിയകളിലും ഒരു വിപുലമായ പ്രക്രിയയുടെ അടിസ്ഥാന ഘട്ടമാണ്. ഒരു ഘടകപ്രവർത്തനത്തിൽ വേർതിരിക്കൽ, ക്രിസ്റ്റലീകരണം, ബാഷ്പീകരണം, അരിക്കൽ, പോളിമറൈസേഷൻ, ഐസോമെറൈസേഷൻ എന്നീ രാസമാറ്റമോ ഭൗതികമാറ്റമോ അടങ്ങിയിരിക്കുന്നു. ഉദാഹരണത്തിനു, പാലിന്റെ പ്രോസസ്സിങ്ങിൽ ഏകാത്മകമാക്കൽ, പാസ്ച്യുറൈസേഷൻ, തണുപ്പിക്കൽ, പാക്കറ്റിലാക്കൽ എന്നീ വിവിധ ഘടകപ്രവർത്തനങ്ങൾ അടങ്ങിയിട്ടുണ്ട്. ഇവ ഒന്നിച്ചു ചേർന്നാൽ മാത്രമേ പാൽ പ്രോസസ്സിങ്ങ് നടക്കൂ. ഒരു പ്രക്രിയയ്ക്ക് ഇതുപോലെ നിരവധി ഘടകപ്രവർത്തനങ്ങൾ ചേർന്നാലേ അതിന്റെ അസംസ്കൃതവസ്തുവിൽനിന്നും ആവശ്യമായ ഉല്പന്നം ഉണ്ടാവുകയുള്ളൂ. 


</doc>
<doc id="313961" url="https://ml.wikipedia.org/wiki?curid=313961" title="മോറോപന്ത് പിങ്കളെ">
മോറോപന്ത് പിങ്കളെ

രാഷ്ട്രിയ സ്വയം സേവക സംഘത്തിന്റെ മുതിർന്ന പ്രചാരകനും മുൻ അഖില ഭാരതിയ ബൗതിക് പ്രമുഖുമായിരുന്നു മോറോപന്ത് എന്നറിയപെടുന്ന മോറോപന്ത് പിങ്കളെ. 65 വർഷം നീണ്ട പ്രചാരക പ്രവർത്തിക്കിടയിൽ ആർ എസ് സ്സിന്റെ നിരവധി ചുമതലകൾ വഹിചിടുണ്ട്.


</doc>
<doc id="313963" url="https://ml.wikipedia.org/wiki?curid=313963" title="ലേയത്വം">
ലേയത്വം

ലേയത്വം ലേയമെന്നറിയപ്പെടുന്ന പദാർഥമായ ഒരു ഖരത്തിന്റെയോ, ദ്രാവകത്തിന്റെയോ, വാതകരാസവസ്തുവിന്റെയോ സ്വഭാവം ആണ് ഖരമോ ദ്രാവകമോ വാതകമോ ആയ ഒരു ലായകത്തിൽ ലയിച്ച് ഒരു ലായനി ഉണ്ടാക്കുക എന്നത്. ഒരു പദാർഥത്തിന്റെ ലേയത്വം അടിസ്ഥാനപരമായി ലേയത്തിന്റെയും ലായകത്തിന്റെയും ഭൗതികമോ രാസികമോ ആയ ഗുണങ്ങളേയും താപനിലയേയും മർദ്ദത്തേയും പി എച്ച് മൂല്യത്തേയും ആശ്രയിച്ചിരിക്കുന്നു. ഒരു പ്രത്യേക ലായകത്തിൽ ഒരു പദാർഥത്തിന്റെ ലേയത്വത്തിന്റെ വ്യാപ്തിഗാഢതയുടെ അളവായി കണക്കാക്കാം


</doc>
<doc id="313981" url="https://ml.wikipedia.org/wiki?curid=313981" title="കൃഷ്ണമിശ്രൻ">
കൃഷ്ണമിശ്രൻ

സംസ്കൃതകവിയും പ്രബോധചന്ദ്രോദയം എന്ന സംസ്കൃതനാടകത്തിന്റെ കർത്താവുമായിരുന്നു കൃഷ്ണമിശ്രൻ . ഇദ്ദേഹത്തിന്റെ ജീവിതകാലം പതിനൊന്നാം നൂറ്റാണ്ടിന്റെ ഉത്തരാർദ്ധത്തിലും പന്ത്രണ്ടാം നൂറ്റാണ്ടിന്റെ പൂർവ്വാർദ്ധത്തിലുമായിരുന്നെന്നു അനുമാനിയ്ക്കുന്നു. ഏ.ഡി.1098 ലെ ശിലാരേഖയിൽ നിന്നു ജൈജാകമുക്തിയിലെ രാജാവായിരുന്ന കീർത്തിവർമ്മന്റെ സമകാലികനായിരുന്നു കൃഷ്ണമിശ്രൻ എന്നു തെളിഞ്ഞിട്ടുണ്ട്.കീർത്തിവർമ്മന്റെ സേനാനായകനായിരുന്ന ഗോപാലന്റെ നിർദ്ദേശപ്രകാരമായിരുന്നു പ്രബോധചന്ദ്രോദയം രചിച്ചതെന്നു കൃഷ്ണമിശ്രൻ തന്നെ സൂചിപ്പിയ്ക്കുന്നു.
ആറ് അങ്കങ്ങളുള്ള നാടകമാണിത്. മോഹം വിവേകം ,അഹങ്കാരം,ജ്ഞാനം,ശക്തി, ഭക്തി,വിദ്യ എന്നിവയാണ് കഥാപാത്രങ്ങളായി കടന്നു വരുന്നത്.കുമാരനാശാൻ,കോന്നാത്തു ശങ്കുണ്ണി മേനോൻ, എ. താണുവയ്യ ശാസ്ത്രികൾ എന്നിവർ ഈ കൃതി മലയാളത്തിലേയ്ക്കു പരിഭാഷ ചെയ്തിട്ടുണ്ട്.


</doc>
<doc id="313982" url="https://ml.wikipedia.org/wiki?curid=313982" title="അസംസ്കൃതവസ്തു">
അസംസ്കൃതവസ്തു

അസംസ്കൃതവസ്തു എന്നാൽ വിവിധ വസ്തുക്കൾ, ഊർജ്ജം, പൂർത്തിയായ വസ്തുക്കൾ തുടങ്ങിയവ നിർമ്മിക്കാനായി ഉപയോഗിക്കുന്ന അടിസ്ഥാനവസ്തുക്കൾ ആണ്. ഉദാഹരണത്തിനു ക്രൂഡ് ഓയിൽ വിവിധ ഇന്ധനങ്ങളായ പെട്രോൾ, ഡീസൽ, മണ്ണെണ്ണ, പ്ലാസ്റ്റിക്, രാസവസ്തുക്കൾ, മരുന്നുകൾ, പാരഫിൻ മെഴുക്, ടാർ തുടങ്ങിയവ ലഭിക്കാനുള്ള അസംസ്കൃത വസ്തുവാണ്. 

അസസ്ംസ്കൃതവസ്തു എന്നതുകൊണ്ട് അർഥമാക്കുന്നത്, സംസ്കരിക്കാത്ത അല്ലെങ്കിൽ വളരെക്കുറഞ്ഞ അളവിൽ സംസ്കരിച്ച വസ്തു എന്നർഥം. ഉദാഹരണത്ത്നു റബർപാൽ, കൽക്കരി, ജൈവപിണ്ഡം, ഇരുമ്പയിര്, വിറക്, ക്രൂഡ് ഓയിൽ, വായു, കടൽജലം എന്നിവയാകാം. 



</doc>
<doc id="313983" url="https://ml.wikipedia.org/wiki?curid=313983" title="പാരഫിൻ മെഴുക്">
പാരഫിൻ മെഴുക്

പാരഫിൻ മെഴുക് ഒരു വെളുത്ത അല്ലെങ്കിൽ നിറമില്ലാത്ത മൃദുലമായ പെട്രോളിയത്തിൽ നിന്നോ കൽക്കരിയിൽ നിന്നോ ഷെയ്ൽ ഓയിലിൽ നിന്നോ ലഭിക്കുന്ന വസ്തുവാണ്. ഇതിൽ 20 മുതൽ 40 വരെ ഹൈഡ്രോകാർബൺ തന്മാത്രകൾ കണപ്പെടുന്നു. സധാരണ താപനിലയിൽ ഇത് ഖരം ആകുന്നു. എന്നാൽ, 37• സെൽഷ്യസിൽ (99• ഫാരെൻഹീറ്റിൽ)ഉരുകാൻ തുടങ്ങുന്നു. അതിന്റെ തിളനില 370• സെന്റീഗ്രേഡ് (698• ഫാരെൻഹീറ്റ്)ആകുന്നു. പാരഫിൻ മെഴുകിന്റെ പ്രധാന ഉപയോഗം ലൂബ്രിക്കേഷനും, വൈദ്യുത ആവരണവും മെഴുകുതിരി നിർമ്മാണവും ആകുന്നു. ഇതു മണ്ണെണ്ണയിൽ നിന്നും വ്യത്യസ്തമാകുന്നു. എങ്കിലും മണ്ണെണ്ണയെ പാരഫിൻ എന്നു വിളിക്കാറുണ്ട്. 

രസതന്ത്രത്തിൽ പാരഫിൻ; ആൽക്കേൻ വിളിക്കപ്പെടുന്നു. എന്ന രാസസൂത്രമുള്ള [[ഹൈഡ്രോകാർബൺ ആകുന്നു. ഈ പേര് [[ലാറ്റിൻ|ലാറ്റിനിൽ]] നിന്നും വന്നതാകുന്നു. parum ("barely") + affinis, meaning "lacking affinity" or "lacking reactivity", പാരഫിന്റെ മറ്റുള്ളവയോട് ചേർച്ചയില്ലാത്ത സ്വഭാവം ആണിതിനു കാരണം.
പാരഫിൻ [[മെഴുക്]] ഒരു വെള്ളനിറമുള്ള മണമില്ലാത്ത രുചിയില്ലാത്ത മെഴുകുരൂപത്തിലുള്ള ഖരപദാർഥമാകുന്നു. 46• സെന്റീഗ്രേഡ് മുതൽ 68• സെന്റീഗ്രേഡ് വരെ (115• ഫാരെൻഹീറ്റു മുതൽ 154• ഫാരെൻഹീറ്റു വരെ) സവിശേഷമായ ഉരുകൽനിലയുള്ളതും ഏതാണ്ട് 900 kg/m3 സാന്ദ്രതയുള്ളതുമാണ്.
പാരഫിൻ മെഴുക് വളരെനല്ല ഒരു [[വിദ്യുത് രോധി]] ആകുന്നു. ഇതിന്റെ [[വിദ്യുത് രോധനാങ്കം]] 10 നും 10 ഇടയിൽ [[ഓം മീറ്റർ]] ആകുന്നു. ഇതു [[ടെഫ്ലോൺ]] പോലുള്ള ചില [[പ്ലാസ്റ്റിക്ക്|പ്ലാസ്റ്റിക്കുകൾ]] ഒഴിച്ച് മറ്റെല്ലാ വസ്തുക്കളേക്കാൾ മെച്ചമായ വിദ്യുത് രോധനാങ്കം ഉള്ളതാണ്. ഇത് ഫലപ്രദമായ ഒരു [[ന്യൂട്രോൺ നിയന്ത്രകം]] ആകുന്നു. [[ജെയിംസ് ചാഡ് വിക്ക്|ജെയിംസ് ചാഡ് വിക്കിന്റെ]] [[ന്യൂട്രോൺ|ന്യൂട്രോണിനെ]] കണ്ടെത്താനുള്ള 1932ലെ പരീക്ഷണങ്ങളിൽ ഉപയോഗിച്ചിരുന്നു.

താപം സൂക്ഷിക്കാൻ പറ്റിയ ഏറ്റവും നല്ല വസ്തുവാണ്. ഇതിന്റെ [[ആപേക്ഷിക താപക്ഷമത]] 2.14–2.9 J g K ([[joules]] per [[gram]] [[kelvin]]) and a [[Enthalpy of fusion|heat of fusion]] of 200–220 J g. 
ഇതിന്റെ സവിശേഷതകൾ [[ജിപ്സം പലക]] നിർമ്മിക്കാൻ ഉപയോഗിക്കുന്നു. ഇവിടെ മാറ്റം വരാത്ത ഉരുകൽനിലയുള്ള ഒരു പ്രത്യേകതരം ഇത്തരം മെഴുക് ജിപ്സം പലകയിൽ അതിന്റെ ഉല്പാദനസമയം തന്നെ പൂശുന്നു. ഇത്, പകലത്തെ ചൂട് വലിച്ചെടുത്ത് ഉരുകുകയും രാത്രി തണുക്കുമ്പോൾ വീണ്ടും ചൂട് പുറത്തുവിടുകയും ചെയ്യുന്നു. 
[[ലൂണാർ റോവർ|ലൂണാർ റോവറിൽ]] ഇലക്ട്രോണിക് ഭാഗങ്ങൾ തണുപ്പിക്കാൻ ഇതിന്റെ സവിശേഷമായ സ്വഭാവം സഹായിച്ചു. താപനിയന്ത്രണസംവിധാനങ്ങളിൽ ഇതു ഉപയോഗിച്ചുവരുന്നു.

ലൂബ്രിക്കേഷനുള്ള ഓയിൽ ശുദ്ധീകരിക്കുമ്പോൾ ലഭിക്കുന്ന ഉപോൽപ്പന്നമാണ് പാരഫിൻ മെഴുക്.



</doc>
<doc id="313984" url="https://ml.wikipedia.org/wiki?curid=313984" title="തേനീച്ചയുടെ മെഴുക്">
തേനീച്ചയുടെ മെഴുക്

എപിസ് ജനുസ്സിൽപ്പെട്ട തേനീച്ച നിർമ്മിക്കുന്ന പ്രകൃതിദത്ത മെഴുകാണ് തേനീച്ചയുടെ മെഴുക്. ജോലിക്കാരായ തേനീച്ചകളുടെ വയറിലെ എട്ട് ഗ്രന്ഥികളിൽ നിന്നുമാണ് ഇത് ഉത്പാദിപ്പിയ്ക്കപ്പെടുന്നത്. ഇങ്ങനെയുണ്ടാകുന്ന മെഴുക് അവ കൂട്ടിൽ തന്നെ നിക്ഷേപിക്കുന്നു. തേനീച്ചക്കൂട്ടിലെ ജോലിക്കാർ ഈ മെഴുക് ശേഖരിച്ച് തേനീച്ച അറകളുടെ രൂപഘടന ശക്തിപ്പെടുത്താനും തേൻ സൂക്ഷിക്കുന്ന അറകൾ നിർമ്മിക്കാനും ലാർവയുടേയും പ്യൂപ്പയുടേയും സൂക്ഷിക്കുന്ന അറകൾ നിർമ്മിക്കാനും അവയ്ക്കു സംരക്ഷണം നൽകാനുമായി ഉപയോഗിക്കുന്നു. പൂരിതമായതും അല്ലാത്തതുമായ സങ്കീർണമായ മോണോ എസ്റ്ററുകൾ, ഹൈഡ്രോകാർബൺസ്, ഫ്രീ ഫാറ്റി ആസിഡുകൾ തുടങ്ങിയവയുടെ ഒരു മിശ്രിതമാണ് തേനീച്ചമെഴുക്. 

ആഹാരത്തിന് രുചിയും മണവും നൽകാൻ പരമ്പരാഗതമായി മനുഷ്യർ ഇത് ഉപയോഗിച്ച് വരുന്നു. ഇത് ഭക്ഷ്യയോഗ്യമായതിനാൽ യൂറോപ്യൻ യൂണിയൻ ഇതിനെ E901 എന്ന ഇ നമ്പർ നൽകി ഭക്ഷണയോഗ്യമായി അംഗീകരിച്ചിട്ടുണ്ട്. എന്നാൽ മനുഷ്യന്റെയും മറ്റു സസ്തനികളുടെയും ദഹനപ്രക്രിയയിൽ ഇത് ദഹിയ്ക്കപ്പെടാത്തതിനാൽ ഇതിനു പ്രത്യേക പോഷകമൂല്യം ഉള്ളതായി കണക്കാക്കുന്നില്ല. 

ജോലിക്കാരായ തേനീച്ചകളുടെ വയറിന്റെ 4 മുതൽ 7 വരെയുള്ള ഖണ്ഡങ്ങളിലെ ഉൾസ്തരത്തിലെ സ്റ്റെർണൈറ്റ്സ് എന്ന ഭാഗത്തുള്ള എട്ട് വ്യത്യസ്ത ഗ്രന്ഥികളിൽ നിന്നുമാണ് ഇത് ഉണ്ടാകുന്നത്. ഈ ഗ്രന്ഥികളുടെ വലിപ്പം അവയുടെ പ്രായത്തെയും അവ ഇതുവരെ എത്ര പ്രാവശ്യം പറന്നിട്ടുണ്ട് എന്നതിനെയും ആശ്രയിച്ചിരിയ്ക്കുന്നു. 

ഉണ്ടായ ഉടനെ ഈ മെഴുകിന് സുതാര്യവും വർണരഹിതവുമാണ്. എന്നാൽ കൂട്ടിലെ ജോലിക്കാർ എത്തിയ്ക്കുന്ന പരാഗങ്ങളുമായുള്ള സമ്പർക്കം മുഖേന ഇത് അതാര്യമായിത്തീരുന്നു. മെഴുകിന്റെ പാളികൾക്ക് ഏതാണ്ട് അകലത്തിൽ ആണ് സ്ഥിതി ചെയ്യുന്നത്. ഇവയ്ക്ക് ഏതാണ്ട് കനം ഉണ്ടാകാറുണ്ട്. ഒരു ഗ്രാം മെഴുക് ഉണ്ടാകാൻ ഇത്തരം 1100 പാളികൾ വേണ്ടി വരുന്നു.

തേനീച്ചകൾ ഈ മെഴുക് ഉപയോഗിച്ച് അവയുടെ കൂടിന്റെ അറകൾ ഉണ്ടാക്കുന്നു. ചെറുതേനീച്ചകൾക്ക് ഭക്ഷണമായും പരാഗങ്ങൾ സൂക്ഷിച്ചു വെയ്ക്കാനും അവ ഇത് ഉപയോഗിയ്ക്കുന്നു. 33 °C മുതൽ 36 °C വരെയുള്ള(91 °F മുതൽ 97 °F വരെ) ഊഷ്മാവിൽ മാത്രമേ ജോലിക്കാർക്ക് ഈ മെഴുക് ഉത്പാദിപ്പിയ്ക്കാൻ സാധിയ്ക്കുകയുള്ളൂ. 

തേനീച്ചകൾ ഇത് ഉണ്ടാക്കാൻ വേണ്ടി ഉപയോഗിയ്ക്കുന്ന തേനിന്റെ അളവ് ഇതുവരെ കൃത്യമായി തിട്ടപ്പെടുത്തിയിട്ടില്ല. "ബീ വാക്സ് പ്രൊഡക്ഷൻ, ഹാർവെസ്റ്റിംഗ്, പ്രോസസ്സിംഗ് ആൻഡ് പ്രോഡക്റ്റ്സ്" എന്ന പുസ്തകത്തിൽ ഒരു കിലോ മെഴുക് ഉപയോഗിച്ച് 22 കിലോ തേൻ സൂക്ഷിയ്ക്കാം എന്നു പറയുന്നുണ്ട്. വിറ്റ്കോമ്പിന്റെ 1946 ലെ പരീക്ഷണപ്രകാരം 6.66 കിലോ തൊട്ട് 8.80 കിലോ തേൻ ഉപയോഗിച്ചാൽ 1 കിലോ മെഴുക് ലഭിയ്ക്കും എന്ന് കണ്ടെത്തിയിട്ടുണ്ട്.

വ്യാവസായികാടിസ്ഥാനത്തിൽ ഉത്പാദിപ്പിയ്ക്കുമ്പോൾ, തേനീച്ച ജോലിക്കാർ മെഴുക് ഉണ്ടാക്കിയ ഉടനെ തന്നെ കത്തിയോ മറ്റു യന്ത്രങ്ങളോ ഉപയോഗിച്ച് അവയെ കൂട്ടിൽ നിന്നും വേർപെടുത്തി എടുക്കുന്നു. ഇവയുടെ നിറം വെള്ള മുതൽ ബ്രൗൺ വരെയാകാം. എന്നാൽ ഇത് അവയുടെ ശുദ്ധത, അവ ഉണ്ടായ പ്രദേശം, ഏതു പൂക്കളിൽ നിന്നാണ് തേനീച്ചകൾ തേൻ ശേഖരിയ്ക്കുന്നത് തുടങ്ങിയവയെയൊക്കെ ആശ്രയിച്ചു ഇരിയ്ക്കും. റാണി മുട്ടയിടുന്ന ഭാഗത്തു നിന്നും ശേഖരിയ്ക്കുന്ന മെഴുക് മറ്റുള്ള സ്ഥലത്തുനിന്നും ശേഖരിയ്ക്കുന്നതിനേക്കാൾ ഇരുണ്ടിരിയ്ക്കും. ബ്രൂഡ്കോംബ് എന്നറിയപ്പെടുന്ന ഈ ഭാഗത്ത് അഴുക്കുകൾ പെട്ടെന്ന് അടിഞ്ഞു കൂടുന്നു.

ജലവുമായി ചേർത്ത് ചൂടാക്കി ഇതിന്റെ അശുദ്ധത നീക്കാൻ സാധിയ്ക്കുന്നതാണ്. ഇതിനെ എണ്ണകളുമായി കൂട്ടിച്ചേർത്തു സൂക്ഷിച്ചാൽ അത് സാധാരണ ഊഷ്മാവിലും മൃദുവായി ഇരിയ്ക്കുന്നതാണ്.

പല സംയുക്തങ്ങൾ ഒരുമിച്ചു ചേർന്ന ഒരു തരം മെഴുകാണ് ഇത്. ഇതിന്റെ ഒരു ഏകദേശ രാസ ഫോർമുല CHCOOCH. എന്നതാണ്. പാൽമിറ്റേറ്റ്, പാൽമിറ്റൊളൈക് ആസിഡ്, ഒലേയ്ക് ആസിഡുമായി ആലിഫാറ്റിക് അൽക്കഹോളുകൾ ചേർന്നുണ്ടാകുന്ന എസ്റ്ററുകൾ എന്നിവയാണ് ഇവയിലെ പ്രധാന രാസസംയുക്തങ്ങൾ. ഇതിലെ ഏറ്റവും പ്രധാനമായ രണ്ടു സംയുക്തങ്ങളായ ട്രൈ അസോൺടൈൽ പാൽമിറ്റേറ്റ് (CH(CH)O-CO-(CH)CH) സെറോട്ടിക് ആസിഡ് (CH(CH)COOH) എന്നിവ 6:1 എന്ന അംശബന്ധത്തിൽ കാണപ്പെടുന്നു. 

യൂറോപ്പ്യൻ, പൗരസ്ത്യം എന്നിങ്ങനെ രണ്ടായി തേനീച്ചമെഴുകിനെ തരം തിരിയ്ക്കുന്നു. യൂറോപ്യൻ മെഴുകിന്റെ സാപോണിഫിക്കേഷൻ മൂല്യം(1 ഗ്രാം കൊഴുപ്പിനെ സോപ്പ് ആക്കി മാറ്റാൻ ആവശ്യമുള്ള പൊട്ടാസിയം ഹൈഡ്രോക്സൈഡിന്റെ അളവ്) കുറവാണ് (3 - 5). പൗരസ്ത്യ ഇനങ്ങൾക്ക് ഇത് 8 - 9 വരെയാകാം.

തേനീച്ച മെഴുകിന്റെ ദ്രവണാങ്കം 62 °C മുതൽ 64 °C വരെയാണ് (144 °F മുതൽ 147 °F വരെ). ഇതിനെ 85 °C (185 °F) യിൽ കൂടുതൽ ചൂടാക്കിയാൽ ഇതിന്റെ നിറം നഷ്ടപ്പെടുന്നു. ഇതിന്റെ ഫ്ലാഷ് പോയന്റ് 204.4 °C (400 °F) ആണ്. തണുത്ത മെഴുക് എളുപ്പത്തിൽ ഒടിഞ്ഞു പോകുന്നു. എന്നാൽ സാധാരണ ഊഷ്മാവിൽ ഒട്ടുന്നതാണ്. ൽ ഇതിന്റെ ആപേക്ഷികസാന്ദ്രത 0.958 ആണെങ്കിൽ ഊഷ്മാവിൽ ഇത് 0.975 ആണ്.

പ്രധാനമായും ഇത് തേനീച്ചകൾ അവയുടെ കൂടിന്റെ നിർമ്മാണത്തിനാണ് ഉപയോഗിയ്ക്കുന്നത്. 

മനുഷ്യർ ഇതിനെ തേനീച്ചമെഴുക് ഭക്ഷണ പദാർത്ഥങ്ങളിലും സൗന്ദര്യസംവർദ്ധകവസ്തുക്കളിലും മരുന്നിലും ചേർക്കാനായി ഉപയോഗിയ്ക്കുന്നു. മഞ്ഞ, വെള്ള, കേവലം (absolute) എന്നീ മൂന്നു തരമായി ഇത് ലഭ്യമാണ്. തേനീച്ചകൂടിൽ നിന്നും നേരിട്ട് എടുക്കുന്ന മെഴുക് ആണ് "മഞ്ഞ" എന്നറിയപ്പെടുന്നത്. ഇതിനെ ശുദ്ധീകരിച്ചാണ് "വെള്ള" മെഴുക് ഉണ്ടാക്കുന്നത്. വെള്ളമെഴുകിനെ ആൽക്കഹോൾ ഉപയോഗിച്ച് പ്രതിപ്രവർത്തിപ്പിച്ചാണ് "കേവല" മെഴുക് നിർമ്മിയ്ക്കുന്നത്.

ഭക്ഷണസംസ്കരണത്തിൽ പ്രധാനമായും ചീസിന്റെ പുറത്തുള്ള കോട്ടിങിന് വേണ്ടിയാണ് ഇത് ഉപയോഗിയ്ക്കുന്നത്. ഇതുമൂലം ചീസിന് വായുവുമായി നേരിട്ടുള്ള സമ്പർക്കം ഒഴിവാകുകയും തൽഫലമായി അതിന്മേൽ മോൾഡ് രൂപപ്പെടുന്നത് തടയപ്പെടുകയും ചെയ്യുന്നു. ഭക്ഷണപദാർത്ഥങ്ങൾക്ക് തിളക്കം നൽകാനും ചിലപ്പോൾ ഇത് ഉപയോഗിയ്ക്കുന്നു. ചില തരം പഴങ്ങൾക്ക് ഈ കോട്ടിങ് നൽകുന്നതിലൂടെ അവയിലെ ജലാംശം നഷ്ടപ്പെടുന്നത് തടയപ്പെടുന്നു. പ്രകൃതിദത്ത ച്യൂയിങ് ഗമ്മിലെ ഒരു പ്രധാന ചേരുവയാണ് തേനീച്ചമെഴുക്. 

സൗന്ദര്യസംവർദ്ധക വസ്തുക്കളിൽ ഇതിന്റെ ഉപയോഗം വർധിച്ചു വരുന്നുണ്ട്. പെട്രോളിയം ജെല്ലിയെ അടിസ്ഥാനമാക്കി ഉണ്ടാക്കുന്ന ബാരിയർ ക്രീമുകളേക്കാൾ (ഉദാ: കാവിലോൺ ക്രീം) മെച്ചമാണ് തേനീച്ചമെഴുക് ഉപയോഗിച്ച് ഉണ്ടാക്കിയ ക്രീമുകൾ എന്ന് ഒരു ജർമൻ പഠനത്തിൽ തെളിഞ്ഞിട്ടുണ്ട്. ചുണ്ടുകളിൽ പുരട്ടുന്ന ബാമുകളിലും, ലിപ് ഗ്ലോസ്സുകളിലും, കണ്ണുകൾക്ക് ചുറ്റും ഉപയോഗിയ്ക്കുന്ന സൗന്ദര്യസംവർദ്ധകവസ്തുക്കളിലും തേനീച്ചമെഴുക് ഒരു പ്രധാന ഘടകമാണ്. 

മെഴുകുതിരി വ്യവസായത്തിൽ തേനീച്ചമെഴുക് കാലാകാലങ്ങളായി ഉപയോഗിച്ചുപോരുന്നു. എളുപ്പം കത്തുന്ന ഇതിന്റെ സ്വഭാവം മൂലം ഈസ്റ്റർ മെഴുകുതിരികൾ ഉണ്ടാക്കാൻ ഇത് പരമ്പരാഗതമായി ഉപയോഗിച്ചുവരുന്നു. സാധാരണ മെഴുകിനെക്കാൾ കൂടുതൽ പ്രകാശത്തിലും കൂടുതൽ നേരവും തേനീച്ചമെഴുക് ഉപയോഗിച്ച് നിർമ്മിച്ച മെഴുകുതിരികൾ കത്തുന്നു. 
ഇതിനുപുറമെ റോമൻ കാത്തോലിക് പള്ളികളിൽ വിശുദ്ധ കുർബാനയ്ക്കും ഇത്തരം മെഴുകുതിരികൾ ഉപയോഗിയ്ക്കണം എന്ന് ശുപാർശ ചെയ്തിട്ടുണ്ട്. ഓർത്തഡോൿസ് പള്ളികളിലും തേനീച്ചമെഴുകുകൊണ്ടുള്ള മെഴുകുതിരികൾ ആണ് ഉപയോഗിയ്‌ക്കേണ്ടത് എന്നാണ് കീഴ്വഴക്കം.

എൻകോസ്റ്റിക് പെയിന്റുകളിൽ ഒരു ബൈൻഡർ ആയും എണ്ണഛായത്തിൽ ഒരു സ്റ്റെബിലൈസർ ആയും തേനീച്ചമെഴുകിന്റെ ഉപയോഗം കലാലോകത്തും വിപുലമാണ്.

വൈദ്യശാസ്ത്രരംഗത്തും തേനീച്ചമെഴുക് വ്യാപകമായി ഉപയോഗിയ്ക്കപ്പെടുന്നു. അസ്ഥികളുടെ ശസ്ത്രക്രിയയുടെ സമയത്ത് രക്തസ്രാവം തടയാനായി ഉപയോഗിയ്ക്കുന്നു. ചില ഷൂ പോളിഷുകളുടെ ഘടകമായും ഇത് ഉപയോഗിയ്ക്കുന്നു.



</doc>
<doc id="313991" url="https://ml.wikipedia.org/wiki?curid=313991" title="ഉപവർഷൻ">
ഉപവർഷൻ

ജൈമിനീയ സൂത്രങ്ങളുടെ ആദ്യത്തെ വൃത്തികാരനായി അറിയപ്പെടുന്ന ആളാണ് ഉപവർഷൻ.(ഏഡി. 350).പൂർവ്വമീമാംസാ സൂത്രങ്ങളെയും ഉത്തരമീമാംസ സൂത്രങ്ങളെയും ചേർത്ത് ഇദ്ദേഹം ഭാഷ്യങ്ങൾ ചമച്ചിട്ടുള്ളതായി കരുതുന്നു. എന്നാൽ ഉപവർഷന്റെ ഗ്രന്ഥങ്ങളൊന്നും തന്നെ കണ്ടുകിടിയിട്ടില്ല. കഥാസരിത്സാഗരത്തിൽ പാണിനിയുടെ ഗുരുവായി പരാമർശിയ്ക്കുന്ന ഉപവർഷം ഇദ്ദേഹമാണോ എന്നു തീർച്ചയില്ല. ശങ്കരാചാര്യരും,ശബരസ്വാമിയും ചില ഗ്രന്ഥങ്ങളിൽ ഉപവർഷനെ ഉദ്ധരിയ്ക്കുന്നുണ്ട്.


</doc>
<doc id="313999" url="https://ml.wikipedia.org/wiki?curid=313999" title="ഗരം മസാല">
ഗരം മസാല

ഗരം മസാല

ഒരു പ്രത്യേക തരം കറിക്കൂട്ട്.
ഏലം, ഗ്രാമ്പൂ, കറുവപ്പട്ട, മല്ലി, മഞ്ഞൾ, ജാതിക്ക, ജാതിപത്രി തുടങ്ങിയ സുഗന്ധവ്യഞ്ജനഗൾ പ്രത്യേക അനുപാതട്ഠിൽ പൊടിച്ചു ചേറ്ത്താണ ഇതുണ്ടാക്കുന്നത്

</doc>
<doc id="314001" url="https://ml.wikipedia.org/wiki?curid=314001" title="ചെറുകോൽ ശുഭാനന്ദാശ്രമം">
ചെറുകോൽ ശുഭാനന്ദാശ്രമം

ശ്രീ ശുഭാനന്ദ ഗുരുദേവൻ ആലപ്പുഴ ജില്ലയിൽ മാവേലിക്കരക്ക് സമീപം ചെറുകോൽ എന്ന സ്ഥലത്ത് സ്ഥാപിച്ച ആശ്രമമാണ് ചെറുകോൽ ശുഭാനന്ദാശ്രമം. 1918ലാണ്ണ് ഗുരുദേവൻ ഈ ആശ്രമം സ്ഥാപിച്ചത്.. ആത്മബോധോദയസംഘം എന്നുകൂടി അറിയപ്പെടുന്ന ഇത് ഇന്ന് ധാരാളം ശുഭാനന്ദ ശിഷ്യന്മാരുടെ ആശ്രയമാണ്.
ശുഭാനന്ദൻ കൽകി അവതാരമാണെന്നു കരുതപ്പെടുന്നു. അധഃകൃതവർഗ്ഗത്തിന്റെ ഉന്നമനത്തിനും അവരെ തമസ്സിൽ നിന്നും പ്രകാശത്തിലേക്ക് നയിക്കനായി അവതാരം എടുത്തതാനെന്നും അനുയായികൾ കരുതുന്നു.
ഗുരുദേവൻ 1882 ഏപ്രിൽ 28ൻ പത്തനം തിട്ടജില്ലയിൽ ബുധനൂരിലുള്ള കുളയിക്കൽ എന്ന സ്ഥലത്ത് സാംബവ ദമ്പതികളായ ഇട്ട്യാതിക്കും കൊച്ചുനീലിക്കും ജനിച്ചു. ജ്യോതിഷിയായ അച്ഛനും അമ്മക്കും നീണ്ട 24 വർഷത്തെ ദാമ്പത്യത്തിനൊടുവിൽ ഭക്തിക്കും പൂജക്കും ഭജനകൾക്കും ഒക്കെ ഒടുവിൽ ജനിച്ച കുഞ്ഞിന് അവർ പാപ്പൻ എന്ന് വിളിച്ചു. വളരെ ചെറുപ്പത്തിലെ പക്വതയും ദൈവികതയും പ്രദർശിപ്പിച്ചിരുന്ന് കുഞ്ഞ് പ്രഭാഷണങ്ങളൂം പതിവായിരുന്നു. 


</doc>
<doc id="314033" url="https://ml.wikipedia.org/wiki?curid=314033" title="യശോവിജയൻ">
യശോവിജയൻ

ജൈനദാർശനിക പണ്ഡിതനാണ് യശോവിജയൻ. 18-അം ശതകമാണിദ്ദേഹത്തിന്റെ ജീവിതകാലം എന്നു കരുതുന്നു.ജൈനന്യായത്തിൽ അനേകം സംഭാവനകൾ യശോവിജയന്റേതായുണ്ട്.


</doc>
<doc id="314036" url="https://ml.wikipedia.org/wiki?curid=314036" title="അറസാപ്പഴം">
അറസാപ്പഴം

അറസാ 'യൂജനിയ സ്റ്റിപിറ്റിയ' എന്ന സസ്യനാമത്തിൽ അറിയപ്പെടുന്നു. ഈ ചെടിയുടെ തളിരിലകൾ മങ്ങിയ ചെമ്പുനിറത്തിൽ കാണപ്പെടുന്നു. ഗോളാകൃതിയിലുള്ള ചെറുകായ്കൾ പഴുക്കുമ്പോൾ മഞ്ഞനിറമാകും. ഉൾക്കാമ്പിലെ മാംസളഭാഗത്തിന് മധുരവും പുളിയും കലർന്ന രുചിയാണ്.നേരിട്ടോ ജ്യൂസാക്കിയോ ഇത് ഉപയോഗിക്കാം. ബ്രസീൽ ആണ് ഈ ചെടിയുടെ ഉറവിടം.


</doc>
<doc id="314037" url="https://ml.wikipedia.org/wiki?curid=314037" title="ബെലിൻഡ റൈറ്റ്">
ബെലിൻഡ റൈറ്റ്

ഭാരതത്തിലെ പ്രമുഖ വനം-വന്യജീവി സംരക്ഷണ പ്രവർത്തകയാണ് ബെലിൻഡ റൈറ്റ്( 1953)കടുവകളുടെ സംരക്ഷണത്തിനായി ബെലിൻഡ രൂപം കൊടുത്ത പ്രസ്ഥാനമാണ്1994ൽ സ്ഥാപിതമായ ഡബ്ല്യു.പി.എസ്.ഐ. (വൈൽഡ്‌ലൈഫ് പ്രൊട്ടക്ഷൻ സൊസൈറ്റി ഓഫ് ഇന്ത്യ).
ബെലിഡയുടെ മാതാവ് ആനി റൈറ്റ് മധ്യപ്രദേശിലെ ഉയർന്ന വനം വകുപ്പ് ഉദ്യോഗസ്ഥയായിരുന്നു.മാതാവിൽ നിന്നു പ്രചോദനമുൾക്കൊണ്ടാണ് പരിസ്ഥിതി സംരക്ഷണത്തിലും വന്യജീവി സംരക്ഷണത്തിലും അവർ ആകൃഷ്ടയായത്.
ലോകപ്രശസ്തമായ എമ്മി അവാർഡ് ഉൾപ്പെടെ 14 അന്തർദേശീയ അവാർഡുകൾ കടുവ, ആന സംരക്ഷണ പ്രവർത്തനങ്ങൾക്കായി ബെലിൻഡയെ തേടിയെത്തി. രത്‌നംബോർ,കൻഹ കടുവസങ്കേതങ്ങളിൽ രണ്ടുവർഷത്തോളം ചെലവഴിച്ച് ഇവർ നിർമിച്ച "ലാൻഡ് ഓഫ് ടൈഗർ" എന്ന ഡോക്യുമെന്ററി പ്രശസ്തമാണ്. ബി.ബി.സി.ക്കുവേണ്ടി 12 വൈൽഡ് ലൈഫ് ഡോക്യുമെന്ററികൾ നിർമിച്ചുനൽകി. കൂടാതെ വന്യജീവി സംരക്ഷണം വിഷയമാക്കുന്ന അഞ്ച് പുസ്തകങ്ങൾ ബെലിൻഡ രചിച്ചിട്ടുണ്ട്.


</doc>
<doc id="314042" url="https://ml.wikipedia.org/wiki?curid=314042" title="ഗൾഫ് യുദ്ധം">
ഗൾഫ് യുദ്ധം

സുന്നി-ഷിയാ വിഭാഗിയതയുടെ ആധാരത്തിൽ 1980ൽ ഇറാഖ് ഇറാനെ ആക്രമിച്ചതുമുതൽ ഇറാക്കിന്റെ കഷ്ടകാലം ആരംഭിച്ചു എന്നുതന്നെ പറയാം. ഇസ്രയേൽ പലസ്തീൻ പ്രശ്നത്തിൽ പാലസ്തീനിനെ അനുകൂലിച്ചിരുന്ന ഇറാക്ക് പലസ്തീനിലും സിറിയയിലും മറ്റും രൂപംകൊണ്ട പല അറബിക്/പലസ്തീനി തീവ്രവാദി സംഘടനകൾക്കും രഹസ്യ പിന്തുണയും സഹായങ്ങളും നൽകിയിരുന്നു. ഇതിനാൽ ഇറാഖ് ഇതിനോടകം തന്നെ ലോകരാജ്യങ്ങൾക്കിടയിൽ തീവ്രവാദികളെ ആശയപരമായും സാമ്പത്തികമായും സഹായിക്കുന്നു എന്ന പേരിൽ കുപ്രസിദ്ധി നേടിക്കഴിഞ്ഞിരുന്നു. 1983ൽ ഇറാനുമായി വെടിനിർത്തൽ കരാർ ഒപ്പിട്ടപ്പോഴേക്കും ഇറാഖ് ഒരു വൻ കടക്കെണിയിൽ അകപ്പെട്ടുകഴിഞ്ഞിരുന്നു. കൂടാതെ ഒരു ആഭ്യന്തിരകലാപം ഏതുനിമിഷവും പൊട്ടിപ്പുറപ്പെട്ടേക്കാം എന്നാ നിലയിലുള്ള ഒരു അസന്തുലിതാവസ്ഥ ഇറാഖിലാകമാനം നിലനിന്നിരുന്നു. ഇറാഖ് അധികവും കടം വാങ്ങിയിരുന്നത് സൗദിയയോടും കുവൈറ്റിനോടുമാണ്. സാമ്പത്തിക അടിത്തറ ആകെ തകർന്ന ഇറാഖ് തങ്ങളുടെ കടം എഴുതിത്തള്ളി കടക്കെണിയിൽ നിന്നും മോചിപ്പിക്കണം എന്ന് സൗദിയോടും കുവൈറ്റിനോടും ആവശ്യപ്പെട്ടു. എന്നാൽ അവർ ആ ആവശ്യം ചെവിക്കൊണ്ടില്ല.

ഒട്ടോമാൻ രാജവംശത്തിന്റെ ഭരണകാലത്ത് അവരുടെതന്നെ പ്രവിശ്യയായ ബസ്രയായിരുന്നു പിന്നീട് കുവൈറ്റ്‌ ആയി മാറിയത്. അതിനാൽ കുവൈറ്റ്‌ ഇറാഖിന്റെ ഭാഗമാണെന്ന ഒരു അവകാശംവാദം നേരതെതന്നെ ഇറാഖ് ഉന്നയിച്ചുവന്നിരുന്നു. കടബാദ്ധ്യതകൾ എഴുതിതള്ളാൻ കുവൈറ്റ്‌ വിസമ്മതിച്ചതോടെ ഇറാഖ് ഈ അവകാശവാദത്തിൽ വീണ്ടും പിടിമുറുക്കി. എന്നാൽ 1899ൽ തന്നെ അന്നത്തെ കുവൈറ്റ്‌ ഭരണാധികാരികളായ അൽ-സബാഹ് കുടുംബം തങ്ങളുടെ രാജ്യത്തിന്റെ വിദേശകാര്യ-സംരക്ഷണാധികാരം UKയ്ക്ക് നൽകിയിരുന്നു. അതുപ്രകാരം 1922ൽ UK കുവൈറ്റിനും ഇറാഖിനുമിടയിൽ വ്യക്തമായൊരു അതിർത്തിരേഖയുണ്ടാക്കി. അതോടെ ഇറാഖ് കുവൈറ്റിനും ഇറാനുമിടയിൽ അതിർത്തിരേഖകളാൽ ബന്ധനസ്ഥരാക്കപ്പെട്ടു. കുവൈറ്റിൽനിന്നും കൂടുതൽ പ്രദേശങ്ങൾ പിടിച്ചടക്കാനും കൈവശപ്പെടുത്താനുമുള്ള ഇറാഖിന്റെ അധികാരത്തിന്മേൽ ഇതോടെ ഒരു അറുതിവന്നു.

OPEC രാജ്യങ്ങൾ തമ്മിലുള്ള ധാരണയിൽ പറഞ്ഞിരിക്കുന്ന ആനുപാതികമായ പങ്കിൽ കൂടുതൽ എണ്ണ കുവൈറ്റ്‌ ഉൽപ്പാദിപ്പിക്കുന്നു എന്നൊരു ആക്ഷേപം ആദ്യം മുതൽക്കേതന്നെ ഇറാഖിനുണ്ടായിരുന്നു. കൂടാതെ, ഇറാഖിന്റെ റുമൈല എണ്ണപ്പാടങ്ങളിൽനിന്നും അതിർത്തി ലംഘിച്ചുകൊണ്ട് സമാന്തരമായി ഡ്രില്ലിംഗ് നടത്തി എണ്ണ കടത്തിക്കൊണ്ടുപോകുന്നു എന്നും ഇറാഖ് പരാതിപ്പെട്ടിരുന്നു. ഇതോടെ ഇറാഖ് ഭരണാധികാരിയായിരുന്ന സദ്ദാം തന്റെ രാജ്യത്തെ യുദ്ധകാലത്ത് അനുകൂലിച്ചിരുന്ന മറ്റു രാജ്യങ്ങളുമായി സമഗ്രമായി ഒരു ബന്ധമുണ്ടാക്കാൻ ശ്രമം ആരംഭിച്ചു. പടിഞ്ഞാറൻ രാജ്യങ്ങളെ അനുകൂലിക്കുന്ന അറബ് രാജ്യങ്ങളുമായുള്ള ഇറാഖിന്റെ ബന്ധം തങ്ങൾക്കും ഉപയോഗപ്രദമാകും എന്ന വസ്തുത തിരിച്ചറിഞ്ഞ അമേരിക്കയും ഇറാഖിന്റെ ഈ തീരുമാനത്തെ പിന്തുണച്ചു.

എന്നാൽ ഇതേ സമയം കിഴക്കൻ യൂറോപ്യൻ രാജ്യങ്ങളിൽ കമ്മ്യൂണിസ്റ്റ്‌ ഭരണകൂടങ്ങൾക്ക് നേരിടേണ്ടിവന്ന കനത്ത തകർച്ച പ്രശ്നങ്ങൾ പിന്നെയും രൂക്ഷമാക്കി. ഉം-ഖസർ തുറമുഖം വിട്ടുകിട്ടണം എന്ന കുവൈറ്റിന്റെ ആവശ്യം ഇറാൻ നിരാകരിച്ചു. ഇറാഖിൽ നിന്നും ഉന്നതസ്ഥാനങ്ങളിൽ ജോലിചെയ്തുവന്നിരുന്ന ഈജിപ്ഷ്യൻ പ്രവാസികളെ കുടിയൊഴിപ്പിച്ചതുമൂലം ഈജിപ്തും ഇറാഖും തമ്മിലുള്ള ബന്ധത്തിൽ കടുത്ത ഉലച്ചിലുകലുണ്ടായി. മനുഷ്യാവകാശലംഘനങ്ങൾ നടത്തിക്കൊണ്ടുള്ള ഇറാഖ് പട്ടാളത്തിന്റെ പീഡനമുറകളെക്കുറിച്ചും ഖ്യാതി പടർന്നതോടുകൂടി ഇറാഖിന്റെ മുഖം മങ്ങിത്തുടങ്ങി. ഇസ്രയേലിനുമേൽ രാസായുധം പ്രയോഗിക്കാൻ മടിക്കില്ലെന്ന സദ്ദാമിന്റെ പ്രസ്താവനകൂടിയായപ്പോൾ ഇറാഖിലേക്ക് എത്തിച്ചുകൊണ്ടിരുന്ന സഹായധനത്തിലും അമേരിക്ക കുറവുവരുത്തി. ബ്രിട്ടീഷ്‌ പത്രമായ 'ദ ഒബ്സെർവ'റിന്റെ പത്രപ്രവർത്തകനായിരുന്ന ഫർസാത് ബോഫാഫ്തിന്റെ കൊലപാതകത്തിൽ യു.കെയും ഇറാഖിനുമേൽ രൂക്ഷമായ ആരോപണമുന്നയിച്ചു.

ഇസ്രയേൽ കൈവശപ്പെടുത്തിയിരുന്ന പ്രവിശ്യകളിൽ നടക്കുന്ന കലാപങ്ങളെ വിലയിരുത്താൻ അന്വേഷണസംഘത്തെ അയയ്ക്കാനുള്ള ഐക്യരാഷ്ടസഭയുടെ തീരുമാനത്തെ 'വീറ്റോ പവർ' ഉപയോഗിച്ച് അമേരിക്ക നിരവീര്യമാക്കിയത്തിൽ ഇറാഖ് പ്രതിഷേധം പ്രകടിപ്പിച്ചു. 1990ൽ കുവൈറ്റ്‌ വീണ്ടും എണ്ണ ഉൽപ്പാതനത്തിൽ OPEC വ്യവസ്ഥകൾ ലംഘിക്കുന്നതായും, ഇറാഖിനെതിരെ കുവൈറ്റ്‌ സൈന്യം ഭീഷണി മുഴക്കുന്നതായും ഇറാഖ് വീണ്ടും പരാതിപ്പെട്ടു. തുടർന്ന് ഇറാഖ് 30,000 പട്ടാളക്കാരെ കുവൈറ്റ്‌ അതിർത്തിയിൽ വിന്യസിച്ചതായും, ഒരു ആക്രമണത്തിന് മുതിർന്നേക്കുമെന്നും CIA റിപ്പോർട്ട്‌ ചെയ്തു. ഇതിനെത്തുടർന്ന് പേർഷ്യൻ ഗൾഫ് മേഖലയിൽ നിലയുറപ്പിച്ചിരുന്ന അമേരിക്കൻ യുധക്കപ്പലുകൾക്കും ജാഗ്രത അറിയിപ്പ് നൽകുകയുണ്ടായി.ഇറാഖിനെതിരെ കുവൈറ്റും സിറിയയും ഈജിപ്തും ചേർന്ന് യുദ്ധതന്ത്രങ്ങൾ മെനയുന്നതായി സദ്ദാം വാർത്താമാധ്യമങ്ങളെ അറിയിച്ചു. ഇറാഖ് പ്രധിരോധ സെക്രട്ടറിയുടെ അന്വേഷണത്തിൽ സിറിയ ഇറാഖിനുമേൽ വ്യോമാക്രമണം നടത്താൻ തീരുമാനിച്ചതായി അറിയാൻകഴിഞ്ഞ സദ്ദാം ഉടൻതന്നെ സിറിയയുമായി ചർച്ചനടത്തി യുദ്ധനടപടികൾ അവസാനിപ്പിച്ചു.  

1990ൽ സദ്ദാം അറബ് ലീഗ് രാജ്യങ്ങളോടുള്ള തന്റെ വിയോജിപ്പ് പരസ്യമായി പ്രകടിപ്പിച്ചു. മറ്റു അറബ് രാജ്യങ്ങൾ അമേരിക്കയെ പിന്തുണയ്ക്കുന്നതായും അമേരിക്കയുടെ താൽപ്പര്യങ്ങൾ സംരക്ഷിക്കാൻ ശ്രമിക്കുന്നതായും സദ്ദാം ആരോപിച്ചുകൊണ്ട് കുവൈറ്റിനെയും UAEയെയും വെല്ലുവിളിക്കാനും സദ്ദാം മുതിർന്നു. തുടർന്ന് കൂടുതൽ അമേരിക്കൻ യുദ്ധവിമാനങ്ങളുംയുധക്കപ്പലുകളും ഗൾഫ്‌ മേഖലയിലേയ്ക്ക് അയയ്ക്കപ്പെട്ടു. തുടർന്ന് ഇറാഖിലെ അമേരിക്കൻ അംബാസ്സഡർ ഏപ്രിൽ ഗ്ലാസ്പൈയുമായി സദാം നടത്തിയ ചർച്ചയിൽ അമേരിക്കയുമായി തങ്ങൾക്ക് യാതൊരുവിധ ശത്രുതയും ഇല്ലെന്നും, എന്നാൽ അമേരിക്കയുടെ സഹായത്തോടെയോ അല്ലാതെയോ മറ്റു അറബ് രാജ്യങ്ങൾ നടത്തുന്ന എന്ത് ആക്രമണത്തെയും ഇറാഖ് തകർത്തുതോൽപ്പിക്കുമെന്നും സദാം അറിയിച്ചു. ഇറാഖ് രാജ്യത്തിന്റെ പുനർനിർമ്മാണത്തിനാവശ്യമായ സാങ്കേതിക-സാമ്പത്തിക സഹായം നൽകാൻ അമേരിക്ക തയ്യാറാണെന്നും, ഇറാഖിന്റെ ആന്തരികവിഷയങ്ങളിൽ തങ്ങൾക്ക് താല്പര്യമില്ലെങ്കിലും ഒരു യുധപരമായ നീക്കമുണ്ടായാൽ അത് തങ്ങളെ അതിലിടപെടാൻ പ്രേരിപ്പിക്കുമെന്നും സദ്ദാമിനുള്ള മറുപടിയായി ഏപ്രിൽ ഗ്ലാസ്പൈ അറിയിച്ചു. കുവൈറ്റുമായി ഒരു അവസാനഘട്ട സന്ധിസംഭാഷണം നടത്താമെന്ന സദ്ദാമിന്റെ ഉറപ്പിന്മേൽ ആ ചർച്ച അവസാനിച്ചു. ഒരാഴ്ചയ്ക്കുശേഷം, ഈജിപ്ഷ്യൻ പ്രസിഡന്റ്‌ ഹോസ്നി മുബാരക്കിന്റെ മധ്യസ്ഥതയിൽ ചേർന്ന അറബ്-ലീഗ് സമാധാനചർച്ചകളും കൃത്യമായ ഫലംകണ്ടില്ല.

 റുമൈലാ എണ്ണപ്പാടങ്ങളിൽ കുവൈറ്റ്‌ മൂലമുണ്ടായ നഷ്ടനു പകരമായി 10 ബില്ല്യൻ ഡോളർ വേണമെന്ന് സദ്ദാം കുവൈറ്റിനോട് ആവശ്യപ്പെട്ടു. എന്നാൽ 9 ബില്ല്യൻ ഡോളർ മാത്രമേ തരാനാകൂ എന്നായിരുന്നു കുവൈറ്റിന്റെ മറുപടി. മണിക്കൂറുകൾക്കകംതന്നെ കുവൈറ്റിനെ ആക്രമിക്കാനുള്ള സൈനികനടപടി സദ്ദാം എടുക്കുകയാനുണ്ടായത്. 

1990 ഓഗസ്റ്റ്‌ 2ന് കുവൈറ്റ്‌ തലസ്ഥാനമായ കുവൈറ്റ്‌ നഗരത്തിനുമേൽ ഇറാഖി പോർവിമാനങ്ങൾ ബോംബ്‌ വർഷം നടത്തി. ഇറാഖിന്റെ വൻ സൈന്യശക്തിയെയും കമാൻഡോ ആക്രമണങ്ങളെയും ചെറുത്തുനിൽക്കാൻ കുവൈറ്റിനു കഴിഞ്ഞില്ല. 12 മണിക്കൂറിനുള്ളിൽ തന്നെ കുവൈറ്റിന്റെ പ്രധാന ഭാഗങ്ങളെല്ലാം ഇറാഖ് പട്ടാളത്തിന്റെ അധീനതയിലായി. കുവൈറ്റ്‌ ഭരണാധികാരിയുടെ ഇളയസഹോദരനെ കൊലപ്പെടുത്തിയശേഷം ഇറാഖി റിപ്പബ്ലിക്കൻ ഗാർഡുകൾ കുവൈറ്റ്‌ ഭരണാധികാരിയുടെ രാജകൊട്ടാരം കൈയ്യടക്കി. രാജകുടുംബാംഗങ്ങളും മറ്റു മന്ത്രിമാരുമെല്ലാം നാടുവിട്ട് സൗദിയിലേക്കു കടന്നു. രണ്ടുദിവസം കഴിഞ്ഞപ്പോൾ തന്നെ സദ്ദാം കുവൈറ്റിൽ സ്വതന്ത്ര കുവൈറ്റ്‌ എന്നപേരിൽ ഒരു പ്രവിശ്യ സൃഷ്ടിച്ചുകൊണ്ട് ഒരു ഭരണ വ്യവസ്ഥ പ്രഖ്യാപിക്കുകയും, തന്റെ അർദ്ധ-സഹോദരനായ അലി ഹസ്സൻ അൽ മാജിദിനെ ഗവർണറായി സ്ഥാനമേൽപ്പിക്കുകയും ചെയ്തു.
സദ്ദാം ഹുസൈന്റെ നേതൃത്വത്തിലുള്ള ഇറാഖ് കുവൈറ്റ്‌ പിടിച്ചടക്കിയതിനെ തുടർന്ന് ഇറാഖും അമേരിക്കയുടെ നേതൃത്വത്തിലുള്ള ലോകത്തിലെ നിരവധി രാജ്യങ്ങളുടെ സഖ്യ സൈന്യവും തമ്മിൽ ഉണ്ടായ യുദ്ധമാണ് ഗൾഫ് യുദ്ധം എന്നറിയപ്പെടുന്നത്. 1991 ജനുവരി 17ന് ആരംഭിച്ച യുദ്ധം ഫെബ്രുവരി 28വരെ നീണ്ടുനിന്നു. കുവൈറ്റ്‌ മോചിപ്പിക്കുക എന്നതായിരുന്നു ലക്ഷ്യമെങ്കിലും ഇറാഖിന്റെ ഒട്ടനവധി പ്രദേശങ്ങൾ ബോംബിങ്ങിനിരയായി. കനത്ത ആൾ നാശവും സൈനിക നാശവും ഇറാഖിനുണ്ടായി.


</doc>
<doc id="314044" url="https://ml.wikipedia.org/wiki?curid=314044" title="ഇറാൻ-ഇറാഖ് യുദ്ധം">
ഇറാൻ-ഇറാഖ് യുദ്ധം

ഇറാനും ഇറാഖും തമ്മിൽ 1980 സെപ്റ്റംബർ 2ന് ആരംഭിച്ചു എട്ടുവർഷം നീണ്ട യുദ്ധമായിരുന്നു ഇറാൻ-ഇറാഖ് യുദ്ധം. 1988 ഓഗസ്റ്റ് 20ന് യുദ്ധം അവസാനിച്ചു. മുൻപ് നടത്തിയ കരാർ പ്രകാരം ഇറാന് വിട്ടു കൊടുത്ത പ്രദേശങ്ങൾ തിരികെ വേണം എന്ന് സദ്ദാം ഹുസൈൻ എന്നാവശ്യപ്പെട്ടതാണ് യുദ്ധകാരണം എങ്കിലും ഇറാനിൽ ഉണ്ടായ ഷിയാ വിപ്ലവം അറബ് ലോകത്തേക്ക് പടരാതിരിക്കാൻ അമേരിക്കൻ പിന്തുണയോടെ അറബ് രാജ്യങ്ങൾ ഇറാഖിനെ മുൻ നിർത്തി നടത്തിയ യുധമാനിത് എന്നും ആരോപിക്കപ്പെടാറുണ്ട്


</doc>
<doc id="314047" url="https://ml.wikipedia.org/wiki?curid=314047" title="അമീറിയ ഷെൽട്ടർ കൂട്ടക്കൊല">
അമീറിയ ഷെൽട്ടർ കൂട്ടക്കൊല

ഒന്നാം ഗൾഫ് യുദ്ധത്തിനിടെ അമേരിക്കൻ വ്യോമസേന ഇറാഖിലെ ബാഗ്ദാദിൽ നടത്തിയ ഒരു സിവിലിയൻ കൂട്ടക്കൊലയാണ് അമീറിയ ഷെൽട്ടർ കൂട്ടക്കൊല അല്ലെങ്കിൽ അമീറിയ ഷെൽട്ടർ ബോംബിംഗ് എന്ന് അറിയപ്പെടുന്നത്. 13 February 1991 ഫെബ്രുവരി 13നായിരുന്നു പ്രസ്തുത സംഭവം. അമേരിക്കൻ വ്യോമസേനയുടെ ബോംബിങ്ങിൽ നിന്ന് രക്ഷപ്പെടാൻ അൽ അമീറിയ സിവിലിയൻ ബോംബ്‌ ഷെൽട്ടറിൽ ("Public Shelter No. 25") പുലർച്ചെ നാലുമണിക്ക് അഭയം തേടിയ ജനങ്ങൾക്കുമേൽ അമേരിക്കൻ വിമാനം ബങ്കർ ബസ്റ്റർ ബോംബ്‌ വർഷിക്കുകയായിരുന്നു. ഇറാൻ ഇറാഖ് യുദ്ധസമയത്ത് നിർമിച്ചതായിരിയുന്നു ഈ ഷെൽട്ടർ. രക്ഷ തേടിയിറങ്ങിയ സ്ത്രീകളും കുഞ്ഞുങ്ങളും അടക്കം 408 സാധാരണക്കാർ കൊല്ലപ്പെട്ടു. ബോംബു സ്ഫോടനത്തിൽ ഉയർന്ന ചൂടിൽ കൊല്ലപ്പെട്ടവരിൽ ചിലരുടെ ശരീരം ഉരുകി ഷെൽട്ടറിന്റെ ഭിത്തികളിൽ ചിത്രം പോലെ പതിക്കപ്പെട്ട സംഭവങ്ങളും ഉണ്ടായി. ഈ ഷെൽട്ടർ ഏറെ കാലം ഒരു യുദ്ധ വിരുദ്ധ സ്മാരകം ആയിരുന്നു.


</doc>
<doc id="314053" url="https://ml.wikipedia.org/wiki?curid=314053" title="മൊസൂൾ">
മൊസൂൾ

ഇറാഖിലെ രണ്ടമത്തെ വലിയ നഗരമാണ് മൊസൂൾ. ബാഗ്ദാദിന് 400 കിലോമീറ്റർ വടക്ക് പടിഞ്ഞാറായി ടൈഗ്രിസ്‌ നദിയുടെ കരയിലാണ് മൊസൂൾ സ്ഥിതി ചെയ്യുന്നത്. പുരാതനമായ ചരിത്രമുള്ള നഗരമാണ് മൊസൂൾ.


</doc>
<doc id="314096" url="https://ml.wikipedia.org/wiki?curid=314096" title="സെമിറ്റിക്">
സെമിറ്റിക്

മദ്ധ്യപൂർവേഷ്യയിൽ ഉടലെടുത്ത സെമിറ്റിക് ഭാഷ സംസാരിക്കുന്ന, സെമിറ്റിക് മതങ്ങളിൽ വിശ്വസിക്കുന്ന ജന വിഭാങ്ങളെയാണ് സെമിറ്റിക് ജനത എന്നതുകൊണ്ട് വംശശാസ്ത്ര, ഭാഷാശാസ്ത്ര പഠനങ്ങളിൽ ഉദ്ദേശിക്കുന്നത് യഹൂദർ, ക്രിസ്ത്യാനികൾ, അറബികൾ(മുസ്ലിംകൾ), അസ്സീറിയൻ (ഇറാക്കിലും സിറിയയിലുമുള്ള ഒരു ന്യൂനപക്ഷ ജനത. മൊത്തം ജനസംസ്ഖ്യ 33 ലക്ഷം), ഫീനീഷ്യൻ (പ്രധാനമായും ലെബനോണിൽ കാണപ്പെടുന്ന ഒരു ജനവിഭാഗം. മൊത്തം ജനസംഖ്യ രണ്ട് ലക്ഷം), മാൾട്ടീസ് എന്നിവർ സെമിറ്റിക് ജനത്കളാണ്. 

അബ്രഹാമിനാൽ സ്ഥാപിക്കപ്പെട്ടതെന്ന് കരുതുന്ന ഏകദൈവ വിശ്വാസം പുലർത്തുന്ന ഒരു പ്രാചീന വംശത്തിന്റെ ശാഖകളാണ് വിവിധ സെമിറ്റിക് ജനതകൾ. ഇവർ സംസാരിക്കുന്ന ഭാഷകളെ മൊത്തമായി സെമിറ്റിക് ഭാഷകൾ എന്ന് പറയുന്നു. അക്കാദിയൻ, അർമായിക്, ഹീബ്രു, അറബി (Akkadian, Aramaic, Hebrew, Arabic) എന്നീ ഭാഷകൾ ഈ വിഭാഗത്തിൽ പെടും. ലോകത്തിലെ പ്രധാന മൂന്നു മതങ്ങൾ ആയ യഹൂദമതം, ക്രിസ്തുമതം, ഇസ്‌ലാം ഈ ഭാഷകൾ സംസാരിക്കുന്ന ജനങ്ങളുടെ ഇടയിൽ ആണ് ഉത്ഭവിച്ചത്, അതുകൊണ്ട് ഈ മതങ്ങളെ സെമിറ്റിക് മതങ്ങൾ എന്നു വിശേഷിപ്പിക്കുന്നു. 


</doc>
<doc id="314121" url="https://ml.wikipedia.org/wiki?curid=314121" title="ജി. ഭുവനേശ്വരൻ">
ജി. ഭുവനേശ്വരൻ

കേരളത്തിലെ എസ്.എഫ്.ഐ. പ്രസ്ഥാനത്തിന്റെ വളർച്ചയിൽ വളരെ വലിയ പങ്കുവഹിച്ച ഒരു വിദ്യാർത്ഥി നേതാവ് എന്ന നിലയിലും പന്തളം എൻ.എസ്.എസ് കോളേജിൽ ബിരുദ വിദ്യാർഥിയായിരിക്കെ കെ.എസ്.യു -ഡി.എസ്.യു പ്രവർത്തകരാൽ കൊല ചെയ്യപ്പെട്ട എസ്എഫ്ഐ നേതാവ് എന്ന നിലയിലും പ്രശസ്തനാണ് ജി. ഭുവനേശ്വരൻ. 
താമരക്കുളം പഞ്ചായത്ത്‌ വേടരപ്ലാവ്‌ വാർഡിൽ നല്ലവീട്ടിൽ പി.ഗോപാലക്കുറുപ്പിന്റേയും എൽ.പങ്കജാക്ഷിയുടേയും അഞ്ചു മക്കളിൽ ഒരാളായി ജനനം. സംസ്ഥാന പൊതുമരാമത്തുമന്ത്രിയും അമ്പലപ്പുഴ എം.എൽ.എയും സി.പി.ഐ.(എം) സംസ്ഥാന കമ്മിറ്റി അംഗവുമായ ജി.സുധാകരന്റെ സഹോദരനാണ്. പരേതനായ ജി. വിജയൻ, ജി. മധുസൂദനൻ, പി. തുളസി എന്നിവരാണ് മറ്റ് സഹോദരങ്ങൾ.

എസ്‌.എഫ്‌.ഐ പന്തളം എൻ.എസ്‌.എസ്‌ കോളേജ്‌ യൂണിറ്റ്‌ സെക്രട്ടറിയായിരുന്ന അദ്ദേഹത്തെ 1977 ഡിസംബർ 7-ന്‌ വിദ്യാർത്ഥി സമരത്തിന്‌ നേതൃത്വം നൽകിയതിന്റെ പേരിൽ കോളേജിന്റെ മൂന്നാമത്തെ നിലയിൽ മാത്ത്‌മാറ്റിക്‌സ്‌ ഡിപ്പാർട്ട്‌മെന്റിൽ നിന്നും താഴേക്കെറിഞ്ഞ്‌ കൊലപ്പെടുത്തുകയായിരുന്നു.


</doc>
<doc id="314125" url="https://ml.wikipedia.org/wiki?curid=314125" title="ജോൺ നൺ">
ജോൺ നൺ

ബ്രിട്ടീഷ് ചെസ്സ് ഗ്രാൻഡ്മാസ്റ്ററും, ഗണിത ശാസ്ത്രജ്ഞനുമാണ് ജോൺ നൺ,(ജ: 1955- ലണ്ടൻ) ചെസ്സ് സമസ്യകൾ പരിഹരിയ്ക്കുന്ന മത്സരത്തിൽ ജേതാവായിട്ടുള്ള നൺ കഴിഞ്ഞ ദശകങ്ങളിലെ ഏറ്റവും മികച്ച കളിക്കാരിൽ പെട്ടിരുന്നു.ഓക്സ്ഫഡ് സർവ്വകലാശാലയിലെ ഗണിതശാസ്ത്രവിഭാഗത്തിൽ അദ്ദേഹം അദ്ധ്യാപകനായി ജോലി ചെയ്തീട്ടുണ്ട്,തുടർന്നു ചെസ്സ് രംഗത്ത് സജീവമാകുകയാണ് ചെയ്തത്,
കൂടാതെ അനേകം ചെസ്സ് ഗ്രന്ഥങ്ങൾ എഡിറ്റ് ചെയ്യുകയും പ്രസിദ്ധീകരിയ്ക്കുകയും ചെയ്ത നൺ 1995 ൽ അദ്ദേഹത്തിന്റെ ഉയർന്ന എലോ റേറ്റിങ് കരസ്ഥമാക്കുകയുണ്ടായി.



</doc>
<doc id="314140" url="https://ml.wikipedia.org/wiki?curid=314140" title="എങ്ങനെ നീ മറക്കും">
എങ്ങനെ നീ മറക്കും

1983-ൽ പുറത്തിറങ്ങിയ ചിത്രമാണ്‌ എങ്ങനെ നീ മറക്കും. പ്രധാനമായും ഒരു യഥാർത്ഥ സൗഹൃദത്തിന്റെ കഥ പറയുന്ന ഈ ചിത്രം പ്രണയവും തുല്യ പ്രാധാന്യത്തോടെ കൈകാര്യം ചെയ്യുന്നു. ശങ്കർ, മോഹൻലാൽ, മേനക എന്നിവരാണ്‌ പ്രധാന അഭിനേതാക്കൾ. പ്രിയദർശൻ തിരക്കഥയെഴുതിയ ഈ ചിത്രത്തിലെ ഗാനങ്ങൾക്ക് സംഗീതം പകർന്നത് ശ്യാം ആണ് സുനിതാ പ്രൊഡക്ഷൻസിന്റെ ബാനറിൽ എം. മണി സംവിധാനം ചെയ്‌തതാണ്. 

യേശുദാസ്‌ പാടിയ ദേവദാരു പൂത്തു, ശരത്‌കാല സന്ധ്യാ കുളിർതൂകി നിന്നു, നീ സ്വരമായി ശ്രുതിയായി എന്നീ ഗാനങ്ങളും കൃഷ്‌ണചന്ദ്രനും എസ്‌. ജാനകിയും ചേർന്നു പാടിയ റോമിയോ ജൂലിയറ്റ്‌ എന്ന ഗാനങ്ങളും സൂപ്പർഹിറ്റായി.


ചുനക്കര രാമൻകുട്ടിയുടെ വരികൾക്ക് ശ്യാം സംഗീത സംവിധാനം നല്കിയിരിക്കുന്നു.


</doc>
<doc id="314221" url="https://ml.wikipedia.org/wiki?curid=314221" title="ജൈവവൈവിധ്യസംരക്ഷണം">
ജൈവവൈവിധ്യസംരക്ഷണം

ജൈവവൈവിധ്യസംരക്ഷണം

നമുക്ക് ചെയ്യാൻ കഴിയുന്ന കാര്യങ്ങൾ
കാവുകളുടെ സംരക്ഷണം
വനവൽക്കരണം
കുളങ്ങളുടെയും ജലാശയങ്ങളുടെയും സംരക്ഷണം
ഗ്രീൻബെൽറ്റ് നിർമ്മാണം

ജീവശാസ്ത്രത്തിന്റെ പിതാവ് അരിസ്റ്റോട്ടിൽ 'ജീവികളെ സസ്യങ്ങളെന്നും ജന്തുക്കളെന്നും തരം തിരിച്ചു'
ആയ്യൂർവേദാചര്യൻ ചരകൻ "സസ്യങ്ങളെയും ജന്തുക്കളെയും വർഗ്ഗീകരിച്ച് 'ചരകസംഹിത' എന്ന പുസ്തകം എഴുതി


</doc>
<doc id="314250" url="https://ml.wikipedia.org/wiki?curid=314250" title="സിഗ്നേച്ചർ സ്പൈഡർ">
സിഗ്നേച്ചർ സ്പൈഡർ

ഒരിനം ചിലന്തിയാണ് സിഗ്നേച്ചർ സ്പൈഡർ . ഇവ രൂപീകരിക്കുന്ന എല്ലാ വലകളിലും "x" എന്ന രൂപം ഒരു ഒപ്പുപോലെ ഉപയോഗിക്കുന്നു.ഈ രൂപം അതിന്റെ വേട്ടയാടുന്നതിന്റെ ഒരു തന്ത്രം കൂടിയാണ്.ഇതിന്റെ നടുക്ക് നിന്ന് പ്രകാശം ചിലന്തിയിലേക്ക് പതിക്കുമ്പോൾ തിളങ്ങുന്ന ചിലന്തിയെ കണ്ട് വണ്ടുകളും,മറ്റ് പ്രാണികളുമൊക്കെ ആകർഷണീയരായി എത്തുകയും ചിലന്തിയുടെ ഇരയാകുകയും ചെയ്യുന്നു.


</doc>
<doc id="314278" url="https://ml.wikipedia.org/wiki?curid=314278" title="ചന്ദ്രേട്ടൻ എവിടെയാ">
ചന്ദ്രേട്ടൻ എവിടെയാ

സിദ്ധാർഥ് ഭരതൻ സംവിധാനം ചെയ്ത് 2015 ൽ പ്രദർശനത്തിനെത്തിയ മലയാള ചലച്ചിത്രമാണ് ചന്ദ്രേട്ടൻ എവിടെയാ. ദിലീപ് കേന്ദ്രകഥാപാത്രത്തെ അവതരിപ്പിച്ചിരിക്കുന്ന ഈ ചിത്രം നിർമ്മിച്ചിരിക്കുന്നത് സമീർ താഹിർ, ഷൈജു ഖാലിദ് ,ആഷിഖ് ഉസ്മാൻ എന്നിവർ ചേർന്നാണ്. അനുശ്രീ,നമിത പ്രമോദ് , മുകേഷ്,കെ.പി.എ.സി. ലളിത എന്നിവരും ഈ ചിത്രത്തിൽ അഭിനയിക്കുന്നു. സന്തോഷ് ഏച്ചിക്കാനത്തിന്റേതാണ് തിരക്കഥ.2015 മെയ് ഒന്നിനു ഈ ചിത്രം പ്രദർശനത്തിനെത്തി. 




</doc>
<doc id="314286" url="https://ml.wikipedia.org/wiki?curid=314286" title="ബ്ലാക്ക് ബ്യൂട്ടി">
ബ്ലാക്ക് ബ്യൂട്ടി

1877ൽ പുറത്തിറങ്ങിയ അന്ന സെവെലിന്റെ ഒരു ഇംഗ്ലീഷ് നോവലാണ് ബ്ലാക്ക് ബ്യൂട്ടി. വീടിനുള്ളിൽ ഒറ്റപ്പെട്ടു കഴിഞ്ഞിരുന്ന തന്റെ അവസാന നാളുകളിലാണ് അന്ന ഈ നോവൽ രചിച്ചത്. നോവലിന്റെ രചനയ്ക്ക് ശേഷം അഞ്ച് മാസങ്ങൾക്കകം മരണപ്പെട്ടുവെങ്കിലും തന്റെ നോവൽ ഒരു വൻ വിജയമാകുന്നതു കാണാനുള്ള ഭാഗ്യം അന്നയ്ക്കുണ്ടായി. അൻപത് ലക്ഷത്തോളം കോപ്പികൾ വിറ്റഴിഞ്ഞ ഈ നോവൽ എക്കാലത്തെയും മികച്ച ഒരു ബെസ്റ്റ് സെല്ലർ ആയി കണക്കാക്കപ്പെടുന്നു. മൃഗങ്ങളെ സ്നേഹിക്കേണ്ടതെങ്ങിനെ എന്ന് പഠിപ്പിക്കുന്നതിനോടൊപ്പം തന്നെ മനുഷ്യരോടും എങ്ങനെ ദയാപരമായും സ്നേഹപൂർണമായും പെരുമാറാം എന്നും നോവൽ കാണിച്ചുതരുന്നു.
ഇംഗ്ലണ്ടിലെ ഗ്രേറ്റ് യാമൗത്തിൽ ജനിച്ചു. പതിനാലാം വയസ്സിൽ സ്കൂളിൽനിന്നുള്ള മടക്കയാത്രക്കിടെ മഴയത്ത് വഴുതി വീഴുകയും കാലിന് പരിക്കേൽക്കുകയും ചെയ്തു. ചികിത്സയിലുണ്ടായ പിഴവ് ജീവിതകാലം മുഴുവൻ അന്നയെ ദീർഘനേരം നിൽക്കാനോ നടക്കാനോ പറ്റാത്ത അവസ്ഥയിലെത്തിച്ചു. ഈ അവസ്ഥയാണ് അന്നയെ കുതിരകളുടെ ലോകത്തേക്കെത്തിച്ചത്. തന്റെ പിതാവ് ജോലി ചെയ്തിരുന്ന സ്റ്റേഷനിലേക്കും തിരിച്ചുമുള്ള യാത്രകളാണ് അന്നയെ കുതിരകളുടെ ഉറ്റതോഴിയാക്കിയത്. തന്റെ അമ്മ മേരി റൈറ്റ് സെവെലിന്റെ രചനകൾ തിരുത്തിക്കൊണ്ടാണ് അന്ന എഴുത്തിന്റെ ലോകത്തേക്കെത്തുന്നത്. ഒരു കുതിരയുടെ ആത്മകഥ പറയുന്നതിലൂടെ സാഹിത്യരംഗത്ത് പുതിയ തലങ്ങൾ സൃഷ്ടിക്കുകയായിരുന്നു അന്ന. 

1871 മുതൽ 1877 വരെയുള്ള നീണ്ട കാലയളവിലാണ് അന്ന തന്റെ ഏക കൃതിയായ ബ്ലാക്ക് ബ്യൂട്ടി രചിച്ചത്. ആരോഗ്യപരമായ അവശതകൾമൂലം എഴുന്നേൽക്കാൻ പോലും കഴിയാതിരുന്നതിനാൽ അന്നയുടെ അമ്മ പുസ്തകം ജറോൾഡ് & സൺസ് എന്ന പ്രസാധകനെ ഏൽപ്പിക്കുകയും വിൽപ്പന ചരിത്രം കുറിക്കുകയും ചെയ്യുന്ന കാഴ്ചയാണ് പിന്നീട് കണ്ടത്. 1878 ഏപ്രിൽ 25ന് അന്ന മരണമടഞ്ഞു. 

കുട്ടികൾക്ക് വേണ്ടിയുള്ള ഒരു നോവലായിരുന്നില്ല അന്ന രചിച്ചത്. അവർ ഒരിക്കൽ പറയുകയുണ്ടായി "കുതിരകളോടുള്ള നമ്മുടെ സമീപനം മാറ്റുകയാണ് ഞാൻ ചെയ്യുന്നത്". 

ബ്ലാക്ക് ബ്യൂട്ടി എന്ന കുതിരയുടെ ആത്മകഥാപരമായ ഓർമ്മക്കുറിപ്പുകളാണ് നോവലിന്റെ ജീവൻ. അമ്മയോടൊപ്പമുള്ള സ്വാതന്ത്യം നിറഞ്ഞ കുട്ടിക്കാലം മുതൽ ലണ്ടനിലെ തെരുവുകളിലൂടെയുള്ള ജീവിതവും പറഞ്ഞ് സന്തോഷകരമായി കഥ പര്യവസാനിക്കുന്നു. ഇതിനിടയിൽ കാണുന്ന എത്രയെത്ര ജീവിതങ്ങൾ, പല തരക്കാരായ ഉടമസ്ഥർ, ഇടപാടുകാർ, തന്റെ സുഹൃത്തുക്കളായ മറ്റ് കുതിരകൾ, അവരുടെ കഥകൾ, ആഡംബരത്തിന്റെ പൊള്ളത്തരങ്ങൾ, സ്നേഹത്തിന്റെ മധുരങ്ങൾ, ക്രൂരതയുടെ മുഖങ്ങൾ, അവശതയുടെ നാളുകൾ എന്നിങ്ങനെ ഒരു കുതിരയുടെ ജീവിതത്തിലൂടെ, അന്നത്തെ സാഹചര്യങ്ങളിലൂടെയുള്ള സംഭവബഹുമായ ഒരു യാത്രയാണ് ബ്ലാക്ക് ബ്യൂട്ടി.

പ്രമീളാദേവി, സ്മിതാ മീനാക്ഷി എന്നിവർ ബ്ലാക്ക് ബ്യൂട്ടി മലയാളത്തിലേക്ക് വിവർത്തനം ചെയ്തിട്ടുണ്ട്. 


</doc>
<doc id="314319" url="https://ml.wikipedia.org/wiki?curid=314319" title="തീജാനി സരണി">
തീജാനി സരണി

സയ്യിദ് അഹ്മദ് തിജാനി എന്നവർ സ്ഥാപിച്ച ആത്മീയ സരണിയാണ് തിജാനിയ്യ ത്വരീഖത്.
മൊറോകോയിലെ ഫാസിലാണ് അദ്ദേഹത്തിന്റെ ഖബർ.
അൾജേരിയയിൽ 1784 ൽ ആണ് ഈ തരീഖത്ത് സ്ഥാപിതമായത്.

അൾജീരിയയിലെ ഐനുമാദി എന്ന സ്ഥലത്താണ് 1737 ൽ മഹാനവർകളുടെ ജനനം
1815ൽ മഹാനവർകൾ ഈ ലോകത്തോട് വിട പറഞ്ഞു.

ഫാസ് നഗരത്തൽ സ്ഥിരവാസം തുടങ്ങി ഏകദേശം രണ്ട് മാസം കഴിഞ്ഞപ്പോൾ തൻറ്റെ ഏറ്റവും പ്രിയ ശിഷ്യനായ സയ്യിദ് അലി ഹറാസിം ബർറാദഃ ക്ക് ജവാഹിറുല് മആനി എന്ന ഗ്രന്ഥം ക്രോഡീകരിക്കാനുള്ള സമ്മതം സയ്യിദ് അഹ്മദ് തിജാനി നല്കി .അങ്ങ്ന ഹിജ്റഃ 1213 ശഅ്ബാൻ മാസത്തിൽ രചനക് തുടക്കം കുറിക്കുകയും തൊട്ടടുത്ത വർഷം ദുല് ഖഅ്ദ് മാസത്തിലായി അത് പൂർത്തീകരിക്കുകയും ചെയ്തു.തീജാനി തരീഖത്തിൻറ്റെ അടിസ്ഥാന ഗ്രന്ധമായി ഇത് കണക്കാക്കപ്പെടുന്നു.


</doc>
<doc id="314325" url="https://ml.wikipedia.org/wiki?curid=314325" title="തകഴി സാഹിത്യ പുരസ്കാരം">
തകഴി സാഹിത്യ പുരസ്കാരം

മലയാള സാഹിത്യത്തിലെ പ്രതിഭകൾക്ക് നൽകപെടുന്ന ഒരു പുരസ്കാരം ആണ് തകഴി സാഹിത്യ പുരസ്കാരം. 50000 രൂപയും ഫലകവും അടങ്ങുന്ന ഈ പുരസ്കാരം നൽകുന്നത് തകഴി സ്മാരക ട്രസ്റ്റ്‌ ആണ്. 

2019 ശ്രീകുമാരൻതമ്പി, കവി, ഗാനരചയിതാവ്, 2020 ഫെബ്ര 2-ന് തകഴി സ്മാരകത്തിൽ വെച്ച് മന്ത്രി ജി സുധാകരൻ നൾകി

</doc>
<doc id="314326" url="https://ml.wikipedia.org/wiki?curid=314326" title="ഷെയിൽ എണ്ണ">
ഷെയിൽ എണ്ണ

ഷെയിൽ എണ്ണ, ഷെയിൽ പാറയെ പൈറോലൈസിസ്, ഹൈഡ്രോജനേഷൻ, തെർമൽ ഡിസൊല്യൂഷൻ തുടങ്ങിയ പ്രക്രിയകൾക്ക് വിധേയമാക്കി നിർമ്മിക്കുന്നതാണ്. ഈ പ്രക്രിയകൾ വഴി, ഷെയിൽ പാറയിലുള്ള കാർബണിക പദാർഥത്തെ(കിറോജൻ) കൃത്രിമ എണ്ണയും വാതകവുമായി മാറ്റുന്നു. ഇങ്ങനെ ലഭിക്കുന്ന എണ്ണ നേരിട്ട് അപ്പോൾത്തന്നെ ഉപയോഗിക്കുകയോ വീണ്ടും ശുദ്ധീകരിക്കാനായി മാറ്റുകയോ ചെയ്യുന്നു. ഈ എണ്ണയിൽ ഹൈഡ്രജൻ ചേർക്കുകയും സൾഫർ, നൈട്രജൻ പോലുള്ള മാലിന്യങ്ങൾ നീക്കം ചെയ്യുകയും ചെയ്യുന്നു. ഇങ്ങനെ ശുദ്ധീകരിച്ച എണ്ണ ക്രൂഡ് ഓയിലിൽനിന്നും ലഭിക്കുന്ന മറ്റ് എണ്ണകൾപോലെ തന്നെ ഉപയോഗിക്കാൻ കഴിയും.  


</doc>
<doc id="314327" url="https://ml.wikipedia.org/wiki?curid=314327" title="ബനൂ ഹാശിം">
ബനൂ ഹാശിം

ഖുറൈഷ് ഗോത്രത്തിലെ ഒരു കുടുംബ വംശമാണ്‌ ബനൂ ഹാശിം (ഹാശിം വംശം) എന്നറിയപ്പെടുന്നത്. ഈ കുടുംബത്തിലാണ് പ്രവാചകൻ മുഹമ്മദിന്റെ ജനനം ഉണ്ടായത്. ഹാഷിമിന്റെ പുത്രനായ അബ്ദുൽ മുത്തലിബിന്റെ പുത്രൻ അബ്ദുള്ളയുടെ മകനായാണ്‌ പ്രവാചകൻ മുഹമ്മദ്‌ ജനിച്ചത്.


</doc>
<doc id="314330" url="https://ml.wikipedia.org/wiki?curid=314330" title="കർബല യുദ്ധം">
കർബല യുദ്ധം

പ്രവാചകൻ മുഹമ്മദിന്റെ (സ) പൌത്രനായ ഹുസൈനെയും സംഘത്തെയും മുആവിയയുടെ പുത്രൻ യസീദിന്റെ കൂഫ സൈന്യാധിപനായിരുന്ന ഉബൈദുല്ല ഇബിൻ സിയാദിന്റെ നേതൃത്വത്തിൽ എത്തിയ സൈന്യം ക്രി. 650 ഒക്ടോബർ 10 (ഹിജ്റ 61 മുഹർറം 10) ഇറാഖിലെ കർബല എന്ന സ്ഥലത്തുവെച്ച് കൂട്ടക്കൊല ചെയ്ത സംഭവത്തെയാണ് കർബല യുദ്ധം എന്ന പേരിൽ വിശേഷിപ്പിക്കപ്പെടുന്നത്. ഇസ്‌ലാമിക ചരിത്രത്തിലെ ഏറ്റവും ഹീനമായ കൂട്ടക്കൊലകളിൽ ഒന്നായി എണ്ണപ്പെടുന്നതാണ് ഈ സംഭവം.


</doc>
<doc id="314343" url="https://ml.wikipedia.org/wiki?curid=314343" title="അനൂപ് സദാശിവൻ">
അനൂപ് സദാശിവൻ

കേരളീയനായ ചിത്രകാരനാണ് അനൂപ് സദാശിവൻ. 1979-ൽ ചിത്രകലയ്ക്കുള്ള കേരള ലളിതകലാ അക്കാദമിയുടെ പുരസ്‌കാരം ലഭിച്ചു. കേന്ദ്ര ലളിതകലാ അക്കാദമിയുടെ പ്രദർശനത്തിലേക്കും തെരഞ്ഞെടുക്കപ്പെട്ടു.
സദാശിവന്റെയും ആനന്ദവല്ലിയുടെയും മകനായി കൊല്ലത്ത് മയ്യനാട് ജനിച്ചു. തിരുവനന്തപുരം ഫൈൻ ആർട്‌സ് കോളേജിലെ ആദ്യ ബാച്ചുകാരനായ സദാശിവൻ എൽ. പൊറിഞ്ചുക്കുട്ടി, കാനായി കുഞ്ഞിരാമൻ എന്നിവരുടെ ശിഷ്യനാണ്. പ്രകൃതി എന്ന ഓയിൽ പെയിന്റിങ്ങിന് 1979-ൽ കേരള ലളിതകലാ അക്കാദമിയുടെ പുരസ്‌കാരം ലഭിച്ചു. നിരവധി പ്രദർശനങ്ങൾ നടത്തിയിട്ടുണ്ട്.

ദീർഘകാലം വൃക്ക രോഗത്തിന് ചികിത്സയിലായിരുന്ന അനൂപ് 2015 ജൂലൈ 14 ന് അന്തരിച്ചു.


</doc>
<doc id="314361" url="https://ml.wikipedia.org/wiki?curid=314361" title="ഏഷ്യൻ ഇൻഫ്രാസ്ട്രക്ചർ ഇൻവെസ്റ്റ്മെന്റ് ബാങ്ക്">
ഏഷ്യൻ ഇൻഫ്രാസ്ട്രക്ചർ ഇൻവെസ്റ്റ്മെന്റ് ബാങ്ക്

ഏഷ്യൻ രാജ്യങ്ങളുടെ വികസന പ്രവർത്തനങ്ങൾക്കു സാമ്പത്തിക സഹായം നൽകുകയെന്ന ലക്ഷ്യത്തോടെ
ചൈനയും ഇന്ത്യയുമുൾപ്പടെ 21 രാജ്യങ്ങൾ ചേർന്ന് 2014 ഒക്ടോബർ 24ന് രൂപീകരിച്ച ഒരു ബാങ്കാണ് ഏഷ്യൻ ഇൻഫ്രാസ്ട്രക്ചർ ഇൻവെസ്റ്റ്മെന്റ് ബാങ്ക്.ഇതിന്റെ ചുരുക്കപ്പേരാണ് എ.ഐ.ഐ.ബി(AIIB).. അമേരിക്കയുടെയും യൂറോപ്യൻ യൂണിയന്റെയും ജപ്പാന്റെയും നേതൃത്വത്തിലുള്ള ലോകബാങ്കിനെയും അന്താരാഷ്ട്ര നാണയനിധിയെയും ഏഷ്യൻ ഡെവലപ്മെന്റ് ബാങ്കിനെയും ആശ്രയിക്കുന്നതു കുറച്ചുകൊണ്ട് ഏഷ്യയിലെ വികസ്വര രാജ്യങ്ങളുടെ വികസനത്തിനു സഹായം നൽകുകയെന്നതാണ് ബാങ്കിന്റെ പ്രധാന ലക്ഷ്യം. . 2015 ജൂൺ 29-ന് ബെയ്ജിങ്ങിലെ ഗ്രേറ്റ് ഹാൾ ഓഫ് പീപ്പിളിൽ വച്ച് ബാങ്കിന്റെ രൂപീകരണം സംബന്ധിച്ച അന്തിമകരാറിൽ 50 രാജ്യങ്ങൾ ഒപ്പുവച്ചു. . 2015 ഡിസംബറിനു മുമ്പ് 7 രാജ്യങ്ങൾ കൂടി ഒപ്പുവയ്ക്കുന്നതോടെ സ്ഥാപക അംഗങ്ങളുടെ എണ്ണം 57 ആയി..10,000 കോടി ഡോളറിന്റെ ($100 ബില്യൺ) പ്രാരംഭ മൂലധനവുമായി 2016 ജനുവരിയിൽ പ്രവർത്തനം ആരംഭിച്ച ബാങ്കിന്റെ ആസ്ഥാനം ചൈനയിലെ ബെയ്ജിങ് ആണ്. മൂലധനത്തിന്റെ കൂടുതൽ വിഹിതം നൽകുന്ന രാജ്യങ്ങൾ യഥാക്രമം ചൈന (30.34%), ഇന്ത്യ (8.52%), റഷ്യ (6.66%) എന്നിവയാണ്.ബാങ്കിന്റെ ആദ്യത്തെ സെക്രട്ടറി ജനറലായി ചൈനയുടെ മുൻ ധനകാര്യമന്ത്രി ജിൻ ലിക്കൻ നിയമിതനായി. .

ലോകരാജ്യങ്ങളുടെ വികസന പ്രവർത്തനങ്ങൾക്കായി അമേരിക്കയുടെയും യൂറോപ്യൻ യൂണിയന്റെയും നേതൃത്വത്തിൽ രൂപീകരിച്ച ധനകാര്യസ്ഥാപനങ്ങളാണ് ലോകബാങ്കും ഐ. എം. എഫും.എന്നാൽ വികസ്വര രാജ്യങ്ങൾക്ക് വലിയ സഹായമൊന്നും ഈ സ്ഥാപനങ്ങളിൽ നിന്നും ലഭിച്ചിരുന്നില്ല. ഏഷ്യൻ രാജ്യങ്ങളുടെ വികസനം ലക്ഷ്യമാക്കി രൂപീകരിച്ച ബാങ്കായിരുന്നു ഏഷ്യൻ ഡെവലപ്മെന്റ് ബാങ്ക്.എന്നാൽ ഇതിന്റെ ഭൂരിപക്ഷം ഓഹരികളും അമേരിക്കയുടെയും ജപ്പാന്റെയും കൈവശമാണ്.ഇന്ത്യയുൾപ്പടെയുള്ള വികസിച്ചുകൊണ്ടിരിക്കുന്ന രാജ്യങ്ങളുടെ അടിസ്ഥാന സൗകര്യവികസനത്തിനു വലിയ സാമ്പത്തിക ചെലവു വേണ്ടിവരുന്നതിനാൽ പാശ്ചാത്യശക്തികളുടെ നിയന്ത്രണത്തിലുള്ള ഐ. എം. എഫിനെയും ലോകബാങ്കിനെയും ആശ്രയിക്കേണ്ട സ്ഥിതിയാണ് ഇപ്പോഴുള്ളത്.ഇത്തരമൊരു സാഹചര്യത്തിലാണ് പാശ്ചാത്യ രാജ്യങ്ങളുടെ നിയന്ത്രണങ്ങളില്ലാത്ത ഒരു ബാങ്കിനെപ്പറ്റി ഏഷ്യൻ രാജ്യങ്ങൾ ചിന്തിക്കുന്നത്. . ഇതേ സാഹചര്യത്തിലാണ് ബ്രിക്സ് രാജ്യങ്ങൾ ചേർന്ന് ബ്രിക്സ് ബാങ്ക് രൂപീകരിച്ചത്.

2013 ഒക്ടോബർ 2-നു ചൈനീസ് പ്രസിഡന്റ് ഷി ജിൻപിങ് ആണ് 21 രാജ്യങ്ങളെ ഉൾപ്പെടുത്തിക്കൊണ്ട് ഒരു ബാങ്ക് രൂപീകരിക്കണമെന്ന നിർദ്ദേശം ആദ്യമായി മുന്നോട്ടുവച്ചത്. ഇന്ത്യയും ചൈനയുമുൾപ്പടെ 21 രാജ്യങ്ങൾ 2014 ഒക്ടോബർ 24ന് ബാങ്കിന്റെ രൂപീകരണവുമായി ബന്ധപ്പെട്ട ധാരണാപത്രത്തിൽ ഒപ്പുവച്ചു. 

ചൈനയോടൊപ്പം കരാർ അംഗീകരിച്ച മറ്റു രാജ്യങ്ങൾ - ഇന്ത്യ, തായ്ലാന്റ്, മലേഷ്യ, സിങ്കപ്പൂർ, ഫിലിപ്പൈൻസ്, പാകിസ്താൻ, ബംഗ്ലാദേശ്, ബ്രൂണെയ്, കമ്പോഡിയ, കസാക്കിസ്ഥാൻ, കുവൈറ്റ്, ലാവോസ്, മ്യാൻമർ, മംഗോളിയ,നേപ്പാൾ , ഒമാൻ, ഖത്തർ, ശ്രീലങ്ക, ഉസ്ബെക്കിസ്ഥാൻ, വിയറ്റ്നാം എന്നിവയാണ്. . പിന്നീട് കൂടുതൽ രാജ്യങ്ങൾ ഈ സംരംഭത്തിൽ ചേർന്നു.2015 ജൂൺ 29-ന് ബാങ്കിന്റെ രൂപീകരണം സംബന്ധിച്ച അന്തിമകരാറിൽ ഇന്ത്യയും ചൈനയും റഷ്യയും ബ്രിട്ടണുമുൾപ്പടെ 50 രാജ്യങ്ങൾ ഒപ്പുവച്ചതോടെ എ.ഐ.ഐ.ബി. യാഥാർത്ഥ്യമായി. 2015 അവസാനത്തോടെ ബാങ്ക് പ്രവർത്തനമാരംഭിക്കും..

ഐ.എം.എഫിന്റെയും ഏഷ്യയിലെ സ്വാധീനം കുറയ്ക്കുക. .
ഏഷ്യൻ ഡെവലപ്മെൻറ് ബാങ്കിന്റെയും നല്ല വശങ്ങളെല്ലാം ഉൾക്കൊള്ളുക 

2015 ജൂൺ 30 പ്രകാരം 57 അംഗങ്ങൾ..ഇതിൽ 50 രാജ്യങ്ങൾ ബാങ്ക് രൂപീകരണക്കരാറിൽ ഒപ്പുവച്ചുകഴിഞ്ഞു.ബാക്കി 7 രാജ്യങ്ങൾക്ക് 2015 ഡിസംബർ വരെ സമയം അനുവദിച്ചിട്ടുണ്ട്..കരാറിൽ ആദ്യം ഒപ്പുവച്ചത് ഓസ്ട്രേലിയയാണ്.. എ. ഐ. ഐ. ബി.യിൽ ചേർന്ന ആദ്യ ജി-7 രാജ്യമാണ് യുണൈറ്റഡ് കിങ്ഡം. .

ഓസ്ട്രേലിയ, ഓസ്ട്രിയ, അസർബൈജാൻ, ബംഗ്ലാദേശ്, ബ്രസീൽ, ബ്രൂണെയ്, ദറുസലേം, കമ്പോഡിയ, ഈജിപ്ത്, ഫിൻലാന്റ്, ഫ്രാൻസ്, ജോർജിയ, ജർമ്മനി, ഐസ്ലാന്റ്, ഇന്തോനേഷ്യ, ഇറാൻ, ഇസ്രായേൽ, ഇറ്റലി, ജോർദ്ദാൻ, കസാക്കിസ്ഥാൻ, കിർഗിസ്ഥാൻ, ലാവോസ്, ലക്സംബർഗ്, മാലിദ്വീപ്, മാൾട്ട, മംഗോളിയ, മ്യാൻമർ, നേപ്പാൾ, നെതർലാൻഡ്, ന്യൂസിലാന്റ്, നോർവേ, ഒമാൻ, പാകിസ്താൻ, പോർച്ചുഗൽ, ഖത്തർ, ദക്ഷിണകൊറിയ, റഷ്യ, സൗദി അറേബ്യ, സിങ്കപ്പൂർ, സ്പെയിൻ, ശ്രീലങ്ക, സ്വീഡൻ, സ്വിറ്റ്സർലന്റ്, താജിക്കിസ്ഥാൻ, തുർക്കി, യുണൈറ്റഡ് അറബ് എമിറേറ്റ്സ് , യുണൈറ്റഡ് കിങ്ഡം.

10,000 കോടി ഡോളറാണ്($100 ബില്യൺ) ബാങ്കിന്റെ പ്രാരംഭ മൂലധനം.ഇതിൽ കൂടുതൽ വിഹിതവും സംഭാവന ചെയ്യുന്നത് ചൈനയാണ് (30.34%).ഏറ്റവും കൂടുതൽ ഓഹരികളുള്ള രണ്ടാമത്തെ രാജ്യം ഇന്ത്യയാണ് (8.52%). മൂന്നാം സ്ഥാനത്ത് 6.66% ഓഹരികളുമായി റഷ്യയാണുള്ളത്..ആർട്ടിക്കിൾ 60 പ്രകാരം ഒപ്പുവച്ചിട്ടുള്ള എല്ലാ രാജ്യങ്ങൾക്കും തുല്യ നിയന്ത്രണങ്ങളാണുണ്ടായിരിക്കുക..മൂലധനത്തിന്റെ 75%വും അംഗരാജ്യങ്ങൾ നിക്ഷേപിക്കണമെന്ന് ചൈന പ്രഖ്യാപച്ചിരുന്നു.. ഏഷ്യൻ ഇതര രാജ്യങ്ങൾക്കു പരമാവധി 25% മാത്രമാണ് നിക്ഷേപിക്കുവാൻ കഴിയുക.

ഒരു പ്രമേയം പാസ്സാക്കുവാൻ ആവശ്യമുള്ള വോട്ടുകൾ കൂടുതലുള്ളത് ചൈനയ്ക്കാണ്.(26%).രണ്ടാം സ്ഥാനത്ത് 7.5% വോട്ടുകളുമായി ഇന്ത്യയാണുള്ളത്.ഇതു നിശ്ചയിക്കുന്നത് രാജ്യത്തിന്റെ സമ്പദ് വ്യവസ്ഥയനുസരിച്ചാണ്.അല്ലാതെ ബാങ്കിലെ ഓഹരികളുടെ അടിസ്ഥാനത്തിലല്ല..ഏറ്റവും കൂടുതൽ ഓഹരികളും വോട്ടുകളുമുള്ള ചൈനയ്ക് വീറ്റോ അധികാരങ്ങളുമുണ്ട്.. ചൈനയിലെ ബെയ്ജിങ് ആസ്ഥാനമാക്കി പ്രവർത്തനമാരംഭിക്കുന്ന ബാങ്കിന്റെ നിർമ്മാണച്ചെലവ് 3 ലക്ഷം കോടി രൂപയാണ്..

എ.ഐ.ഐ.ബി.യുടെ ആദ്യത്തെ തലവനായി മുൻ ചൈനീസ് ധനകാര്യമന്ത്രി ജിൻ ലിക്കൻ(Jin Liqun) നിയമിക്കപ്പെട്ടു. .ബാങ്കിന്റെ തലവനെ നിയമിക്കുന്നതിനുള്ള അധികാരം ചൈനയ്ക്കുണ്ടായിരുന്നു.ഇദ്ദേഹം എ.ഐ.ഐ.ബി.യുടെ രൂപീകരണവുമായി ബന്ധപ്പെട്ട ഇന്ററിം മൾട്ടിലാറ്ററൽ സെക്രട്ടറിയേറ്റിന്റെ തലവനായിരുന്നു. ഏഷ്യൻ ഡെവലപ്മെൻറ് ബാങ്കിന്റെ തലവനായും സേവനമനുഷ്ഠിച്ചിട്ടുണ്ട്. .

എ. ഐ. ഐ. ബി.യുടെ രൂപീകരണത്തെ ഇന്ത്യ ആദ്യം തന്നെ സ്വാഗതം ചെയ്തിരുന്നു. 2014 ഒക്ടോബർ 24-ന് ബാങ്ക് രൂപീകരണക്കരാറിൽ ഇന്ത്യയെ പ്രതിനിധീകരിച്ച് ധനമന്ത്രാലയ ജോയിന്റ് സെക്രട്ടറി ഉഷ ടൈറ്റസാണ് ഒപ്പുവച്ചത് .2015 ജൂൺ 29-ന് ചൈനയിലേക്കുള്ള ഇന്ത്യൻ അംബാസഡറായ അശോക്. കെ. കാന്തയാണ് രാജ്യത്തെ പ്രതിനിധീകരിച്ച് അന്തിമകരാറിൽ ഒപ്പുവച്ചത്. .ബാങ്കിൽ ഏറ്റവും കൂടുതൽ ഓഹരികളും(8.52%) വോട്ടുകളും(7.5%) ഉള്ള രണ്ടാമത്തെ രാജ്യമാണ് ഇന്ത്യ. .

ബാങ്കിന്റെ രൂപീകരണത്തെ പല രാജ്യങ്ങളും എതിർത്തിർത്തിരുന്നു.ബാങ്കിന്റെ പ്രവർത്തനം ലോകബാങ്കിനും ഏഷ്യൻ ഡെവലപ്മെൻറ് ബാങ്കിനും ഭീഷണിയാകുമെന്ന് സാമ്പത്തിക വിദഗ്ദ്ധർ അഭിപ്രായപ്പെടുന്നു.ഈ ബാങ്കുകളെ നിയന്ത്രിക്കുന്ന അമേരിക്കയും ജപ്പാനും ബാങ്ക് രൂപീകരണത്തെ എതിർത്തിരുന്നു. .ഈ രാജ്യങ്ങളുടെ സമ്മർദ്ദത്താൽ ഓസ്ട്രേലിയ, ഇന്തോനേഷ്യ, ദക്ഷിണ കൊറിയ എന്നീ രാജ്യങ്ങൾ 2014 ഒക്ടോബർ 24-ലെ ഉദ്ഘാടനച്ചടങ്ങിൽ നിന്ന് വിട്ടുനിന്നിരുന്നു. .

ബാങ്കിന്റെ ഔദ്യോഗിക വെബ്സൈറ്റ്



</doc>
<doc id="314380" url="https://ml.wikipedia.org/wiki?curid=314380" title="സുദർശൻ ഷെട്ടി">
സുദർശൻ ഷെട്ടി

ചിത്രകാരനും ഇൻസ്റ്റലേഷൻ കലാകാരനുമാണ് സുദർശൻ ഷെട്ടി. കൊച്ചി-മുസിരിസ് ബിനാലെ മൂന്നാം എഡിഷൻെറ ആർട്ടിസ്റ്റിക് ഡയറക്ടർ-ക്യൂറേറ്ററാണ്.
1961ൽ മംഗലാപുരത്ത് ജനിച്ചു. മുംബൈയിലെ സർ ജെജെ സ്കൂൾ ഓഫ് ആർട്സിൽ നിന്നു പെയിന്റിങ്ങിൽ ബിരുദം നേടി. ആദ്യകാലത്തു ചിത്രകാരനായിരുന്നെങ്കിലും പിന്നീട് ഇൻസ്റ്റലേഷനിലേക്കുമാറി. ഹക്കാത്ത റിവെറെയിൻ എയർ പദ്ധതിയുടെ ഭാഗമായി ജപ്പാനിലെ ഫുക്കുവോക്കിയിൽ ശിൽപം പണിയാനുള്ള സംഘത്തിൽ ഇന്ത്യയിൽ നിന്നുള്ള ഏകകലാകാരനായിരുന്നു സുദർശൻ ഷെട്ടി.
എവരി ബ്രോക്കൺ മോമെന്റ്, പീസ് ബൈ പീസ്, ദ് പീസസ് എർത്ത് ടുക്ക് എവേ തുടങ്ങിയവയാണു സുദർശന്റെ പ്രധാന സൃഷ്ടികൾ. 



</doc>
<doc id="314406" url="https://ml.wikipedia.org/wiki?curid=314406" title="പി.കെ.ചാത്തൻ മാസ്റ്റർ">
പി.കെ.ചാത്തൻ മാസ്റ്റർ

മുകുന്ദപുരം താലൂക്കിൽ ഇരിങ്ങാലക്കുടയിൽ നിന്ന് 10 കീ.മീറ്റർ സഞ്ചരിച്ചാൽ ഒരു വലിയ കോൾ നിലത്തിന്റെ മദ്ധ്യത്തിൽ മാടായികോണം എന്ന സ്ഥലത്ത് എത്തിചേരാം. അവിടെ പയ്യപ്പിള്ളി കാവലന്റെയും ചക്കിയുടേയും മകനായി 1923 ആഗസ്റ്റ് 10 ന് ജനിച്ചു. പച്ചപ്പിള്ളി മനയിലെ തലപ്പുലയനായിരുന്നു പിതാവ്. 

കോളേജ് വിദ്യാഭ്യാസത്തോടൊപ്പം പൊതുപ്രവർത്തനവും. അതുകൊണ്ട് വിദ്യാഭ്യാസം പൂർത്തീകരിക്കാൻ കഴിഞ്ഞില്ല. കൂടൽ മാണിക്യം ക്ഷേത്ര ഹരിജനങ്ങൾക്ക് തുറന്ന് കിട്ടുന്നതിനുള്ള സമരം, പാലിയം സമരം, കൂടംകുളം സഞ്ചാര സ്വാതന്ത്രസമരം എന്നിവയിൽ പങ്കെടുത്ത് അറസ്റ്റ് വരിച്ചു. 1948 ൽ അവിഭക്ത കമ്മ്യൂണിസ്റ്റ് പാർട്ടിയിൽചേർന്ന മാസ്റ്റർ തിരുകൊച്ചി പുലയർ മഹാസഭയോടൊപ്പം പാർട്ടി പ്രവർത്തനത്തിലും സജീവമായി. 1954ൽ തിരുകൊച്ചി നിയമസഭയിൽ അംഗമായി. 1957 ലെ ഇ.എം.എസ്. മന്ത്രിസഭയിൽ തദ്ദേശസ്വയം ഭരണം പട്ടികജാതി ക്ഷേമവകുപ്പുകളുടെ ചുമതല വഹിച്ചു. 1948 ജൂണിൽ സമസ്തകൊച്ചി പുലയർമഹാസഭയുടെ വാർഷിക സമ്മേളനത്തിന് സംഭാവന പിരിക്കാൻ ഇരിങ്ങാലക്കുട കൂടൽമാണിക്യം ക്ഷേത്രത്തിന് സമീപത്തുള്ള കുട്ടൻകുളം റോഡിലിറങ്ങി പിരിവ് നടത്തിയ പുലയസ്ത്രീകളെ സവർണ്ണ ഗുണ്ടകൾ മർദ്ദിച്ചതിൽ പ്രതിഷേധിച്ച് ഇരിങ്ങാലക്കുട അയ്യങ്കാവ് മൈതാനത്ത് ജൂൺ 24ന് സർക്കാരിന്റെ നിരോധാജ്ഞ ഉത്തരവ് ലംഘിച്ച് പ്രതിഷേധയോഗം നടത്തിയതിനെതിരെ ചാത്തൻ മാസ്റ്ററെ പോലീസ് ക്രൂരമായി മർദ്ദിച്ച് ജയിലിലടച്ചു. ചാത്തൻ മാസ്റ്ററുടെ നേതൃത്വത്തിൽ 1968 ൽ ഇന്നു കാണുന്ന പുലയർ മഹാസഭയ്ക്ക് തിരുവനന്തപുരം വൃന്ദാവനം സ്‌കൂളിൽ ചേർന്ന സമുദായ നേതാക്കളുടെ നേതൃത്വത്തിൽ രൂപം നൽകി.1988 ഏപ്രിൽ 22നു അന്തരിച്ചു.


</doc>
<doc id="314407" url="https://ml.wikipedia.org/wiki?curid=314407" title="പ്ലേയിംഗ് ഇറ്റ് മൈ വേ">
പ്ലേയിംഗ് ഇറ്റ് മൈ വേ

സച്ചിൻ തെൻഡുൽക്കർ രചിച്ച ആത്മകഥാഗ്രന്ഥമാണ് പ്ലേയിംഗ് ഇറ്റ് മൈ വേ. ബോറിയ മജൂംദാർക്കൊപ്പം ചേർന്നാണ് സച്ചിൻ തന്റെ ആത്മകഥ രചിച്ചിരിക്കുന്നത്. എന്റെ ജീവിതകഥ എന്ന പേരിൽ ഈ പുസ്തകം മലയാളത്തിൽ പ്രസിദ്ധീകരിച്ചിട്ടുണ്ട്. മേഘാ സുധീറാണ് പുസ്തകം മലയാളത്തിലേയ്ക്ക് തർജ്ജമ ചെയ്തത്.


</doc>
<doc id="314418" url="https://ml.wikipedia.org/wiki?curid=314418" title="ദുർഗ്ഗ് ജില്ല">
ദുർഗ്ഗ് ജില്ല

ഛത്തീസ്ഗഡ് സംസ്ഥാനത്തെ ഒരു ജില്ലയാണ് ദുർഗ്ഗ്. 2000 വരെ ഇത് മധ്യപ്രദേശ്സംസ്ഥാനത്തിന്റെ ഭാഗമായിരുന്നു. 8537 ചതുരശ്രകിലോമീറ്റർ വിസ്തീർണ്ണമുള്ള ഈ ജില്ലയുടെ ആസ്ഥാനം ദുർഗ് ആണ്. റായ് പുർ കഴിഞ്ഞാൽ ഛത്തീസ്ഗഡ് സംസ്ഥാനത്തെ ഏറ്റവും ജനനിബിഡമായ് ജില്ല ദുർഗ് ആണ്. ഭിലായ് സമീപത്തായതിനാൽ ധാരാളം മലയാളികൾ ഇവിടെ വസിക്കുന്നു.ഭിലായ് സ്റ്റീൽ പ്ലാന്റ് ഈ ജില്ലയുടെ പ്രത്യേക ആകർഷണമാണ്
ഉവസ്സഗ്ഗഹരം പാർശ്വതീർത്ഥം
ചാന്ദിമന്ദിർ


</doc>
<doc id="314421" url="https://ml.wikipedia.org/wiki?curid=314421" title="കുടുക്കത്ത് പാറ">
കുടുക്കത്ത് പാറ

കൊല്ലം ജില്ലയിലെ അലയമൺ ഗ്രാമപ്പഞ്ചായത്തിലെ ചണ്ണപ്പേട്ടയിൽ ആനക്കുളം ഭാഗത്ത് സ്ഥിതിചെയ്യുന്ന ഒരു ഇക്കോടൂറിസംപദ്ധതിയാണ് കുടുക്കത്ത് പാറ. കുടുക്കത്ത് പാറയ്ക്ക് 840 അടി ഉയരമുണ്ട്. മൂന്ന് പാറകൾ ചേർന്ന് വലിയ കുന്നുപോലെ കാണുന്ന ഇവിടെയെത്താൻ ആനക്കുളത്തുനിന്ന് വനഭാഗത്തൂടെ ഒരു കിലോമീറ്ററോളം കാട്ടിലൂടെ സഞ്ചരിക്കണം. മുകളിലേക്ക് കയറാൻ പടവുകളും സുരക്ഷാവേലികളുമുണ്ട്. രണ്ട് പാറവരെ കയറാം. അടുത്തായി ഒരു തടയണയും, കാവും ഗുഹയുമുണ്ട് (സായിപ്പ് ഗുഹ). പാറയുടെ സമീപത്തായി ഔഷധ സസ്യമായ ആരോഗ്യപച്ച ധാരാളം ഉണ്ട്. ടൂറിസം വകുപ്പിന്റെ ഉടമസ്ഥതയിലുള്ള ഇവിടെ ഒരു റോപ്‌വേ സംവിധാനമൊരുക്കാൻ പദ്ധതിയുണ്ട്. 

ഓപൺസ്ട്രീറ്റ്മാപിൽ


</doc>
<doc id="314422" url="https://ml.wikipedia.org/wiki?curid=314422" title="ക്രിസ്റ്റിൻ ലുൻഡ്">
ക്രിസ്റ്റിൻ ലുൻഡ്

ഐക്യരാഷ്ട്രസഭയുടെ സമാധാന സംരക്ഷണ സേന ദൗത്യത്തിന്റെ മേധാവിയായി നിയമിതയായ ആദ്യ വനിതയാണ് നോർവെയിൽ നിന്നുളള മേജർ ജനറൽ ക്രിസ്റ്റിൻ ലുൻഡ്.2014 ആഗസ്റ്റിൽ ഇവർ ചുമതലയേറ്റു.


</doc>
<doc id="314426" url="https://ml.wikipedia.org/wiki?curid=314426" title="രാജനന്ദഗാവ് ജില്ല">
രാജനന്ദഗാവ് ജില്ല

ഛത്തീസ്ഗഡ് സംസ്ഥാനത്തിന്റെ പടിഞ്ഞാറായി സ്ഥിതിചെയ്യുന്ന ജില്ലയാണ് രാജ്നന്ദ്ഗാവ്. രാജനന്ദ്ഗാവ് ആണ് ആസ്ഥാനം. ഈ ജില്ലയുടെ പടിഞ്ഞാറുവശം മഹാരാഷ്ട്ര സംസ്ഥാനത്തിലെ ഗോണ്ഡിയഗഡ്ചിരോളീ ജില്ലകളൂം വടക്കുപടിഞ്ഞാറ് മധ്യപ്രദേശിലെ ബാലാഘട്ട് ജില്ലയുമാണ്. കിഴക്ക് ദുർഗ് ജില്ല യാണ്. ഡോങ്ഗ്രഗഡ് ഉള്ള ബമ്ലേശ്വരി ക്ഷേത്രം ഈ ജില്ലയിലെ ആകർഷകമാണ്. പ്രസിദ്ധബുദ്ധവിഹാരമായ പ്രഗ്യാൻ ഗിരിയും രാജ്നന്ദ് ഗാവിലുള്ള ഗുരുദ്വാര, ബർഫാനി ധാം എന്നിവയും വിനോദസഞ്ചാരികളെ ആകർഷിക്കുന്നു.


</doc>
<doc id="314428" url="https://ml.wikipedia.org/wiki?curid=314428" title="മെട്രോ റെയിൽ‌വേ">
മെട്രോ റെയിൽ‌വേ

ഭാരതത്തിൽ ആദ്യത്തെ മെട്രോ റെയിൽ‌ ആരംഭിച്ചത് 1984 ഒക്ടോബർ 24-ന് കൊൽക്കത്തയിലാണ്. ഇന്ത്യയിലെ ആദ്യത്തെ ഭൂഗർഭ റെയിൽപ്പാതയാണിത്. 22.3 കി.മീറ്ററാണ് ഇതിന്റെ നീളം. ഡൽഹി, ബാംഗ്ലൂർ എന്നിവയാണ് മറ്റ് പ്രധാന മെട്രോ റെയിലുകൾ. കൊച്ചി മെട്രോ പൂർത്തിയായി വരുന്നു.


</doc>
