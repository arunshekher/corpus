<doc id="307066" url="https://ml.wikipedia.org/wiki?curid=307066" title="ഫ്രിഡ്ചോഫ് നാൻസെൻ">
ഫ്രിഡ്ചോഫ് നാൻസെൻ

ഫ്രിഡ്ചോഫ് നാൻസെൻ (Fridtjof Nansen (/ˈfrɪd.tjɒf ˈnænsən/ frid-choff nan-sən) ( 10-ഒക്ടോബർ 1861 - 13 മേയ് 1930) 1922 ലെ സമാധാനത്തിനുള്ള നോബൽ സമ്മാനം നേടിയ നോർവെക്കാരൻ ആയിരുന്നു. ഇദ്ദേഹം സാഹസിക യാത്രികൻ, ശാസ്ത്രജ്ഞൻ, നയതന്ത്രജ്ഞൻ, മനുഷ്യാവകാശ പ്രവർത്തകൻ എന്നീ നിലകളിലും പ്രസിദ്ധനായിരുന്നു. ബാല്യകാലത്ത്‌ ഐസ് സ്കേറ്റിംഗിൽ അസാമാന്യ പാടവം ഇദ്ദേഹം പ്രകടമാക്കിയിരുന്നു. 1888ൽ ഗ്രീൻലാൻഡ്ന്റെ അറിയപ്പെടാത്ത ഉൾഭാഗങ്ങളിലേക്ക് ഇദ്ദേഹം പര്യവേഷണം നയിച്ചു. ആ സമയത്ത് 86°14′ എന്ന അക്ഷാംശ രേഖാപ്രദേശത്ത് ആദ്യമായി എത്തിയതിന്റെ ബഹുമതി ഇദ്ദേഹം കരസ്ഥമാക്കി. ആ കാലത്ത് മനുഷ്യൻ എത്തിയ ഭൂമിയുടെ ഏറ്റവും വടക്കുള്ള പ്രദേശമായിരുന്നു അത്. 1893–96 കാലത്തെ ആ പര്യവേഷണത്തിനു ശേഷം അദ്ദേഹം പര്യവേഷണ യാത്രകൾക്ക് വിരാമമിട്ടു. നാൻസെൻ ആവിഷ്കരിച്ച ധ്രുവപ്രദേശ യാത്രകൾക്ക് വേണ്ടിയുള്ള തരം വസ്ത്രങ്ങൾ, യാത്രാ സാമഗ്രികൾ, പര്യവേഷണ രീതികൾ തുടങ്ങിയവ തുടർന്നുള്ള പര്യവേഷകർ പിൻതുടർന്നു.

ജീവിതത്തിന്റെ അവസാന ദശകത്തിൽ അദ്ദേഹം ലീഗ് ഓഫ് നേഷൻസ്നു വേണ്ടി പ്രവർത്തിച്ചു. 1921 ൽ ലീഗ് ഓഫ് നേഷൻസ്ന്റെ ഹൈകമ്മീഷണർ ഓഫ് റെഫ്യൂജീസ് ആയിരുന്നു നാൻസെൻ. ഒന്നാം ലോകമഹായുദ്ധത്തിന്റെ ഇരകളായ അവനധി അഭയാർഥികളെ പുനരധിവസിപ്പിക്കാൻ നാൻസെൻ അക്ഷീണം പ്രയത്നിച്ചു . ഈ പ്രവർത്തനങ്ങൾക്ക് അദ്ദേഹത്തിനു 1922 ലെ സമാധാനത്തിനുള്ള നോബൽ സമ്മാനം ലഭിച്ചു. രാജ്യം നഷ്ടപ്പെട്ട നിരവധി ജനങ്ങൾക്ക് നാൻസെൻ പാസ്പോർട്ട്‌ എന്ന തിരിച്ചറിയൽ രേഖ ലഭിക്കുകയും അൻപതോളം രാജ്യങ്ങളിലേക്ക് അവർ പുനരധിവസിപ്പിക്കപ്പെടുകയും ചെയ്തു. 

ധ്രുവ പ്രദേശങ്ങളിലെ നിരവധി പ്രദേശങ്ങൾക്ക് നാൻസെന്റെ ബഹുമാനാർത്ഥം നാമകരണം നടന്നിട്ടുണ്ട്.


</doc>
<doc id="307080" url="https://ml.wikipedia.org/wiki?curid=307080" title="അന്തമാൻ സ്കീം">
അന്തമാൻ സ്കീം

1921ലെ മലബാർ കലാപത്തിൽ പങ്കാളികളായ മലബാർ മുസ്‌ലിങ്ങളെ നേരിടാൻ ബ്രിട്ടീഷുകാർ പൊടിതട്ടിയെടുത്ത ഒരു കരിനിയമാമാണ് അന്തമാൻ സ്കീം എന്നറിയപ്പെടുന്നത്. 1857ലെ ഒന്നാം സ്വാതന്ത്ര സമരത്തിലെ കലാപകാരികളെ ചെയ്തപോലെ മലബാർ കലാപത്തിൽ പങ്കാളികളാവുകയോ സഹായം നൽകുകയോ ചെയ്തവരെ മുഴുവൻ ബ്രിട്ടീഷ് സാമ്രാജ്യത്തിനെതിരെ യുദ്ധം ചെയ്തു എന്ന കുറ്റം ചുമത്തി കൂട്ടമായി അന്തമാൻ നിക്കോബാർ ദ്വീപിലേക്ക് നാടുകടത്തുന്ന രീതിയായിരുന്നു പ്രസ്തുത നിയമം. 


</doc>
<doc id="307081" url="https://ml.wikipedia.org/wiki?curid=307081" title="ഒഖോറ്റ്സ്ക് കടൽ">
ഒഖോറ്റ്സ്ക് കടൽ

കംചത്ക്ക ഉപദ്വീപിനും റഷ്യക്കും ജപ്പാൻ ദ്വീപ്‌ സമൂഹങ്ങൾക്കും ഇടയിലായുള്ള പടിഞ്ഞാറൻ പസഫിക് സമുദ്രത്തിലെ കടലാണ് ഒഖോറ്റ്സ്ക് കടൽ. പലയിടങ്ങളിലായി പെട്രോളിയം, ഗ്യാസ് ശേഖരം കണ്ടുപിടിക്കപ്പെട്ടിട്ടുണ്ട്. മത്സ്യ ബന്ധനത്തിനും പേര് കേട്ടതാണ് ഈ കടൽ


</doc>
<doc id="307090" url="https://ml.wikipedia.org/wiki?curid=307090" title="പി.വി. അബ്ദുൽ വഹാബ്">
പി.വി. അബ്ദുൽ വഹാബ്

മുസ്‌ലിം ലീഗിന്റെ ഒരു രാഷ്ട്രീയ നേതാവും മുൻ രാജ്യ സഭാ അംഗവും (2004 - 2010) ഒരു വ്യവസായിയുമാണ് പി. വി. അബ്ദുൽ വഹാബ്. 130കോടിയുടെ ആസ്തിയുള്ള വിദേശ ബിസ്സിനസ് സ്ഥാപനങ്ങളുടെ ഉടമ കൂടിയണിദ്ദേഹം. 

1950 ജൂലൈ ഒന്നിന് പുളിക്കൽ വീട്ടിൽ പി.വി. അലവിക്കുട്ടിയുടെയും വരിക്കോടൻ ഫാത്തിമയുടെയും മകനായി മലപ്പുറം ജില്ലയിലെ നിലമ്പൂരിൽ ജനിച്ചു. നിലമ്പൂർ ഗവ. മാനവേദൻ ഹൈസ്കൂളിലായിരുന്നു സ്കൂൾ വിദ്യാഭ്യാസം. തുടർന്ന് മമ്പാട് എം.ഇ.എസ് കോളജിലും പഠനം.

എം.എസ്.എഫ്.ലൂടെ പൊതുരംഗത്തെത്തിയ അബ്ദുൽവഹാബ് മുസ്‌ലിംലീഗ് സംസ്ഥാന സെക്രട്ടറി, ചന്ദ്രിക പത്രത്തിന്റെ ഡയരക്ടർ, യു.എ.ഇ കെ.എം.സി.സി ഉപദേശകസമിതി ചെയർമാൻ നിരവധി പദവികൾ വഹിച്ചിട്ടുണ്ട്. വിദ്യാഭ്യാസ-സാമൂഹിക-സാംസ്‌ക്കാരിക രംഗത്തെ മികച്ച സംഘാടകനും വിവിധ സംരംഭങ്ങളുടെ സാരഥിയുമാണ്. 2004 മുതൽ 2010 വരെ രാജ്യസഭാംഗമായിരുന്നു. 

2015ലെ രാജ്യസഭയിലേക്കുള്ള ലീഗ് സ്ഥാനാർഥിയായി ഇദ്ദേഹം വീണ്ടും പ്രഖ്യാപിക്കപ്പെട്ടു.

2006ലെ രാജ്യസഭാ സീറ്റ് വഹാബിന് നൽകാനുള്ള തീരുമാനം ലീഗിനകത്തും പുറത്തും നിരവധി വിവാദങ്ങൾക്ക് വഴി വെച്ചു. ഇന്ത്യയിലെ പ്രഗൽഭരായ പാർലമെന്റെറിയറിൽ ഒരാളും ലീഗിന്റെ സമുന്നത നേതാവുമായിരുന്ന ജി.എം. ബനാത്ത്‌വാലക്ക് സീറ്റ് നിഷേധിച്ചു ലീഗിൽ യാതൊരു പ്രവർത്തന ചരിത്രവുമില്ലാത്ത വ്യവസായിയായ വഹാബിന് നൽകിയത് ലീഗിന്റെ പണാധിപത്യത്തിന്റെ ഉദാഹരണമാണെന്നും ആരോപണമുണ്ടായി. പാർട്ടിക്കകത്തും ഇതേ ചൊല്ലി കടുത്ത ഭിന്നഭിപ്രായങ്ങളുണ്ടായി. തന്റെ പിതാവും അന്ന് ലീഗ് സംസ്ഥാന പ്രസിടണ്ടുമായിരുന്ന മുഹമ്മദലി ശിഹാബ് തങ്ങൾ ആ തെറ്റായ തീരുമാനമെടുത്തതിൽ ഏറെ വേദനിച്ചിരുന്നു എന്ന് മകൻ മുനവ്വറലി വെളിപ്പെടുത്തുകയുണ്ടായി.

2015ലെ രാജ്യസഭാ സീറ്റ് തീരുമാനത്തിലും സമാനമായ വിവാദങ്ങൾ ഉടലെടുത്തു. ലീഗ് സംസ്ഥാന ജനറൽ സെക്രട്ടറി കെ.പി.എ. മജീദിനെ തഴഞ്ഞ് വീണ്ടും വഹാബിന് നൽകുന്നതിനെതിരെ ലീഗിൽ തന്നെ ഒരു വിഭാഗം ശബ്ദമുയത്തി. പഴയ തെറ്റ് ആവർത്തിക്കരുതെന്നു ശിഹാബ് തങ്ങളുടെ മകൻ അടക്കം പ്രസ്താവിച്ചു. എന്നാൽ വീണ്ടും വഹാബിനെ തന്നെ സ്ഥാനാർഥിയാക്കി ലീഗ് തീരുമാനമെടുത്തു.

ജാസ്മിനാണ് ഭാര്യ. ജാബിർ അബ്ദുൽ വഹാബ്, ജാവിദ് അബ്ദുൽ വഹാബ്, അജ്മൽ അബ്ദുൽ വഹാബ്, അഫ്ദൽ അബ്ദുൽ വഹാബ് എന്നിവരാണ് മക്കൾ.


</doc>
<doc id="307093" url="https://ml.wikipedia.org/wiki?curid=307093" title="കെ.പി.എ. മജീദ്">
കെ.പി.എ. മജീദ്

മുസ്‌ലിം ലീഗിന്റെ നേതാവും നിലവിലെ ജനറൽ സെക്രട്ടറിയുമാണ് കെ. പി. എ. മജീദ്‌. 2004ലെ ലോകസഭാ തിരഞ്ഞെടുപ്പിൽ മുസ്‌ലിം ലീഗിന്റെ ഉരുക്ക് കോട്ട എന്നറിയപ്പെട്ട മഞ്ചേരി ലോകസഭാമണ്ഡലത്തിൽ ടി.കെ. ഹംസയോട് മത്സരിച്ചു പരാജയപ്പെടുകയുണ്ടായി.


</doc>
<doc id="307096" url="https://ml.wikipedia.org/wiki?curid=307096" title="അക്കിലിസിന്റെ ഉപ്പൂറ്റി">
അക്കിലിസിന്റെ ഉപ്പൂറ്റി

ജീവശാസ്ത്രത്തിൽ അക്കിലിസിന്റെ പേരിൽ അറിയപ്പെടുന്ന ഒരു പേശിതന്തു മനുഷ്യ ശരീരത്തിലുണ്ട്.പാദത്തിലെ നെരിയാണി[Ankle]യ്ക്കു പുറകിലൂടെയാണു ഇതു കടന്ന് പോകുന്ന്ത് കാലിലെ പ്രധാന പേശി[calf muscle]യെ പാദത്തിന്റെ അസ്ഥിയുമായി ബന്ധിപ്പിക്കുകയാണു ഇതിന്റെ ജോലി.ഇത്തരത്തിൽ അസ്ഥിയെയും പേശിയെയും തമ്മിൽ ബന്ധിപ്പിക്കുകയാണു ഇതിന്റെ ജോലി.ഇത്തരത്തിൽ അസ്ഥിയെയും പേശിയെയും തമ്മിൽ ബന്ധിപ്പിക്കുന്ന ഇടനിലക്കാർക്ക് ‘ടെൻഡനുകൾ’[Tendons]എന്നണു പേരു. അതുകൊണ്ട്,ഈ ടെൻഡൻന്റെ പേരു--അക്കിലിസ് ടെൻഡൻ [Achilles Tendons].മനുഷ്യശരീരത്തിലെ ഏറ്റവും കട്ടിയേറിയതും ശക്തമായതുമായ പേശിതന്തുവാണിത്.

ഗ്രീക്ക് പുരാണത്തിലേ ഒരു കഥാപാത്രമാണു അക്കിലിസ്. തെതിസ് എന്ന ദേവതയുടെ പുത്രനായിരുന്ന അക്കിലിസിനെ കുറിച്ച് ഒരു പ്രവചനം അമ്മ കേൾക്കാനിടയായിരുന്നു;മകൻ യുദ്ധത്തിൽ മരിക്കുമെന്ന്.അതു കൊണ്ട് എങ്ങനെയും മകനെ ‘അനശ്വര’നാക്കനായി സ്റ്റെക്സ്[Stex]എന്ന നദിയിൽ മുക്കി.

ഇഹലോകത്തേയും പരലോകത്തേയും വേർതിരിക്കുന്ന നദിയാനു സ്റ്റെക്സ്.ഇതിലെ വെള്ളം ശരീരത്തിൽ തട്ടിയാൽ പിന്നെ ഭാഗം അഭേദ്യമാണ് എന്നാണു വിശ്വാസം .എതു തന്നെയായിരുന്നു തെതിസിന്റെ സൂത്രവും അവർ ശിശുവായ അക്കിലിസിന്റെ ഉപ്പൂറ്റിയിൽ പിടിച്ച്,തലകീഴായി സ്റ്റെക്സ് നദിയിൽ മുക്കിയെടുത്തു പക്ഷേ ഉപ്പൂറ്റിയിൽ പിടിച്ച് മുക്കി എടുത്തതിനാൽ അവിടെ നനഞ്ഞിരുന്നില്ല.ട്രോജൻ യുദ്ധത്തിൽ ഉപ്പൂറ്റിയിൽ അമ്പ് കൊണ്ട് അക്കിലിസ് മരിക്കുകയനുംണ്ടയത്. അങ്ങനെയാണു ഇംഗ്ലീഷിൽ ‘അക്കിലിസ് ഹീൽ’[Achilles Heel]എന്ന പ്രയോഗമുണ്ടാവുന്നത് അതായത് ഏതൊരാൾക്കുമുള്ള ഒരു ദൗർബല്യം ,ഒളിഞ്ഞിരിക്കുന്ന വീക്ക്നെസ്സ്


</doc>
<doc id="307099" url="https://ml.wikipedia.org/wiki?curid=307099" title="മീഡിയാവൺ ഗൾഫ്">
മീഡിയാവൺ ഗൾഫ്

മീഡിയാവൺ ഗൾഫ്. പ്രവാസികൾക്കായി ആരംഭിക്കുന്ന ഗൾഫ് ചാനലാണ് ഇത്. ദുബൈയിൽ നിന്നാണ് ചാനൽ പ്രക്ഷേപണം നടത്തുക. . മീഡിയാവൺ കുടുംബത്തിൽ നിന്നും ആരംഭിക്കുന്ന രണ്ടാമത്തെ ചാനലാണിത്. satellite intelsat 17 ലാണ് ചാനൽ ലഭ്യമാവുക. . സൗദി സാംസ്‌കാരിക മന്ത്രാലയത്തിൽ നിന്ന് ലൈസൻസ് ലഭിക്കുന്ന ആദ്യത്തെ ഇന്ത്യൻ ചാനലാണ് മീഡിയാവൺ ഗൾഫ് . ധന്യം, പ്രവാസം എന്നതാണ് ചാലൽ മുദ്രാവാക്യം.


</doc>
<doc id="307104" url="https://ml.wikipedia.org/wiki?curid=307104" title="പാലക് ദിൽ">
പാലക് ദിൽ

പാലക് ദിൽ അഥവാ പാല ടിപോ ( വിഴുങ്ങുന്ന തടാകം - The Swallowig Lake) തെക്കൻ മിസോറം ലെ ഏറ്റവും വലിയ തടാകമാണ്. സാഹിയ ജില്ലയിലാണ് ഇത് സ്ഥിതി ചെയ്യുന്നത്. ഇൻഡോ-ബർമ്മ ജൈവവൈവിധ്യ മേഖലയിലാണ് ഈ തടാകം. ഇവിടം വിവിധങ്ങളായ ജൈവ സസ്യ ജാലങ്ങളാൽ സമ്പന്നമാണ്. പാലക് വന്യജീവി സങ്കേതത്തിന്റെ ഒരു പ്രധാന ഭാഗമാണ് ഈ തടാകം


</doc>
<doc id="307111" url="https://ml.wikipedia.org/wiki?curid=307111" title="മധുരകവിയാഴ്‌വാർ">
മധുരകവിയാഴ്‌വാർ

വൈഷ്ണവഭക്തന്മാരായ 12 ആഴ്‌വാർമാരിൽ ഒരാളായ മധുരകവിയാഴ്‌വാർ നമ്മാഴ്‌വാരുടെ സമകാലീനനായിരുന്നു. പ്രായം കൊണ്ട് മീതെ ആയിരുന്നെങ്കിലും ഇദ്ദേഹം നമ്മാഴ്‌വാരുടെ ശിഷ്യനായിരുന്നുവത്രെ

മധുരകവി ആഴ്‌വാർ സ്വതവെ തന്നെ വിഷ്ണുഭക്തനായിരുന്നു. അദ്ദേഹം വിഷ്ണുസ്തുതികൾ നിരവധി എഴുതിയിരുന്നുവത്രെ. ഒരിക്കൽ തീർ ത്ഥാടനത്തിനായി വടക്കേ ഇന്ത്യയിൽ യാത്ര ചെയ്യുമ്പോൾ ആകാശത്ത് ഒരു നക്ഷത്രത്തെ കണ്ടു എന്നും അതിനെ അനുഗമിച്ച് വന്ന് നമ്മാഴ്‌വാരുടെ അടുത്ത് എത്തിയത്രെ. നമ്മാഴ്‌വാർ മൌനത്തിലായിരുന്നു എന്നും മധുരകവിയാഴ്‌വാരുടെ ചോദ്യത്തിനു മറുപടിയായാണ്, ആദ്യം വർ ത്തമാനം പറയുന്നത് എന്നും പറയുന്നു


</doc>
<doc id="307113" url="https://ml.wikipedia.org/wiki?curid=307113" title="പെരിയാഴ്‌വാർ">
പെരിയാഴ്‌വാർ

പെരിയാഴ്‌വാർ വൈഷ്ണവഭക്തന്മാരായ 12 ആഴ്‌വാർമാരിൽ ഒരാളായിരുന്നുവത്രെ. ഇദ്ദേഹത്തിന്റെ യഥാർത്ഥപേര് വിഷ്ണുചിത്തർ എന്നായിരുന്നു എന്നും ആണ്ടാളുടെ വളർത്തച്ഛനായിരുന്നു എന്നും പറയുന്നു


</doc>
<doc id="307115" url="https://ml.wikipedia.org/wiki?curid=307115" title="ദിവ്യപ്രബന്ധം">
ദിവ്യപ്രബന്ധം

12 ആഴ്‌വാർമാർ പല കാലങ്ങളിലായി രചിച്ച വിഷ്ണുസ്തുതികളാണ്, ദിവപ്രബന്ധങ്ങൾ ഏതാണ്ട് നാലായിരത്തോളം സ്തുതികളുണ്ടത്രെ ഇവ ശേഖരിച്ച് സമാഹരിച്ച്പുസ്തകരൂപത്തിലാക്കിയത് നാഥമുനികൾ ആണത്രേ


</doc>
<doc id="307127" url="https://ml.wikipedia.org/wiki?curid=307127" title="യോഗവാസിഷ്ഠം">
യോഗവാസിഷ്ഠം

ആദികവിയായ വാല്മീകിയുടെതാണ്, ഈ കൃതി എന്ന് വിശ്വസിക്കപ്പെടുന്നു. യുവാവായ ശ്രീരാമനും മഹർഷിയായ വസിഷ്ഠനും തമ്മിലുള്ള സംസാരമായാണത്രെ അദ്ധ്യാത്മികവിഷയം ചർച്ച ചെയ്യപ്പെടുന്നത്


</doc>
<doc id="307138" url="https://ml.wikipedia.org/wiki?curid=307138" title="പൂവണി ശിവക്ഷേത്രം">
പൂവണി ശിവക്ഷേത്രം

തൃശ്ശൂർ നഗരത്തിൽ നിന്ന് 6 കി.മീ വടക്കായി കോലഴി ഗ്രാമത്തിൽ പൂവണി ദേശത്ത് സ്ഥിതി ചെയ്യുന്ന അമ്പലമാണ് പൂവണി ശിവക്ഷേത്രം.

മദ്ധ്യമ പാണ്ഡവനായ അർജ്ജുനനാണ് ക്ഷേത്രത്തിലെ പ്രതിഷ്ഠ നടത്തിയതെന്ന് ഭക്തജനങ്ങൾ വിശ്വസിക്കുന്നു. പഞ്ചഭൂതങ്ങളുടെ പ്രതീകമായി പരമശിവൻ നൽകിയ അഞ്ച് ശിവലിംഗങ്ങളിലൊന്ന് അർജ്ജുനൻ ഇവിടെ പ്രതിഷ്ഠിച്ചു എന്നാണ് ഐതിഹ്യം.

ഗണപതി, അയ്യപ്പൻ, നാഗങ്ങൾ

കുംഭമാസത്തിലെ ശിവരാത്രി, ധനുമാസത്തിലെ തിരുവാതിര, കന്നിമാസത്തിലെ ആയില്യപൂജ.

രാവിലെ - 5.30 മുതൽ 10.00 വരെ
വൈകുന്നേരം - 5.30 മുതൽ 7.30 വരെ
ഗ്രഹണദിവസങ്ങളിൽ ദർശന സമയത്തിന് മാറ്റമുണ്ടാകാം.



</doc>
<doc id="307140" url="https://ml.wikipedia.org/wiki?curid=307140" title="വാസ്‌വോ എക്‌സ് വാസ്‌വോ">
വാസ്‌വോ എക്‌സ് വാസ്‌വോ

അമേരിക്കൻ ഫോട്ടോഗ്രാഫറും പ്രതിഷ്ഠാപന കലാകാരനുമാണ് വാസ് വോ എക്‌സ് വാസ് വോ. രാജസ്ഥാനിൽ താമസിച്ച് കലാപ്രവർത്തനം നടത്തുന്നു. ഫോട്ടോഗ്രാഫും ശിൽപ്പങ്ങളും മറ്റും ഒന്നിച്ചു ചേർന്ന ഇൻസ്റ്റലേഷനുകളാണ് ഇദ്ദേഹത്തിന്റെ സൃഷ്ടികൾ.
അമേരിക്കയിലെ വിസ്കോൺസിൻ സ്വദേശിയായ വാസ് വോ 2001 ലാണ് രാജസ്ഥാനിലെ ഉദയ്പൂരിൽ താമസമായത്. 2014 ൽ കൊച്ചി മുസിരിസ് ബിനാലെയോടൊപ്പം നടത്തിയ കൊളാറ്ററൽ പ്രദർശനത്തിൽ പങ്കെടുത്തു. മട്ടാഞ്ചേരിയിൽ മിൽ ഹാൾ കോംപൗണ്ടിലായിരുന്നു 'സ്ലീപ്പിങ് ത്രൂ ദി മ്യൂസിയം' എന്ന കലാസൃഷ്ടി വാസ് വോ പ്രദർശിപ്പിച്ചത്. ഫോട്ടോ ഹാൻഡ് കളർ ചെയ്യുന്ന രാജേഷ് സോനി, മിനിയേച്ചർ രൂപങ്ങളുണ്ടാക്കുന്ന ആര്. വിജയ്, ലിത്തോഗ്രാഫർ സുബ്രത് കുമാർ ബെഹ്റ, ടെറാകോട്ട കലാകാരൻ ശ്യാം ലാൽ കുംഭാർ എന്നിവരുമൊത്തുള്ള സഹവർത്തിത രചനയാണ് 'സ്ലീപ്പിങ് ത്രൂ ദി മ്യൂസിയം'.

കയറ്റിറക്കു തൊഴിലാളികൾ കൂടുതൽ കൂലി ചോദിച്ചതിൽ പ്രതിഷേധിച്ച് ടെറാക്കോട്ടയിലുള്ള കലാസൃഷ്ടിയുടെ ഒരുഭാഗം എറിഞ്ഞുടച്ചു. ഇതിന്റെ വീഡിയോ അദ്ദേഹം യൂ ട്യൂബിൽ പോസ്റ്റ് ചെയ്യുകയും ചെയ്തു. 



</doc>
<doc id="307151" url="https://ml.wikipedia.org/wiki?curid=307151" title="ഉമർ (ടെലിവിഷൻ പരമ്പര)">
ഉമർ (ടെലിവിഷൻ പരമ്പര)

ഇസ്‌ലാമിലെ രണ്ടാം ഖലീഫയും പ്രവാചകൻ മുഹമ്മദിന്റെ പ്രധാന അനുചരരിൽ (സ്വഹാബ) ഒരാളുമായ ഖലീഫ ഉറിന്റെ ജീവിതം ആസ്പദമാക്കി അറബ് ടെലിവിഷൻ ചാനലായ നിർമിച്ചു ചെയ്ത ഒരു ടെലിവിഷൻ പരമ്പരയാണ് ഉമർ അറേബ്യൻ ടെലിവിഷൻ ചരിത്രത്തിലെ ഏറ്റവും വലുതും ചെലവേറിയതുമായ ഈ പരമ്പര മുപ്പത് എപ്പിസോഡുകളായാണ് തയ്യാറാക്കപ്പെട്ടിട്ടുള്ളത്. സൗദി അറേബ്യൻ ടെലികാസ്റ്റ് കമ്പനിയായ മിഡില് ഈസ്റ്റ് ബ്രോഡ്കാസ്റ്റിംഗ് സെന്ററും (MBC) ഖത്തർ ടെലിവിഷനും സംയുക്തമായാണ് ഈ പരമ്പര നിർമിച്ചിരിക്കുന്നത്. 10രാജ്യങ്ങളിൽ നിന്നുള്ള മുപ്പതിനായിരത്തോളം അഭിനേതാക്കളും നൂറു കണക്കിന് അണിയറ പ്രവർത്തകരും ഹോളിവുഡ് സിനിമകളിലെയടക്കം (അവതാർ, അലക്സാണ്ടർ)സാങ്കേതിക പ്രവർത്തകരുടെ സഹായത്താൽ ചിത്രീകരിച്ച യുദ്ധ രംഗങ്ങളും ഉൾപെട്ട പരമ്പര ഏകദേശം ഒരു വർഷമെടുത്താണ് ചിത്രീകരണം പൂർത്തിയാക്കിയത്. ചരിത്രത്തിൽ പ്രതിപാദിച്ച രീതിയിൽ ആനയെ ഉപയോഗിച്ചുള്ള യുദ്ധ രംഗങ്ങൾ ചിത്രീകരിച്ചത് ഇന്ത്യയിലാണ്. 200 മില്ല്യൺ സഊദി റിയാൽ (333 കോടി രൂപക്ക് മുകളിൽ) ചിലവഴിച്ചാണ് ചിത്രം നിർമ്മിച്ചത്.

സ്വീകാര്യമയ ചരിത്ര പ്രമാണങ്ങൾ വെച്ച് കൊണ്ട് തയ്യാറാക്കിയ പരമ്പരയുടെ ഉള്ളടക്കവുമായി ബന്ധപ്പെട്ടുള്ള ആധികാരികത സുഭദ്രമാണ്. പ്രമുഖ പണ്ഡിതരുടെയും ഇസ്ലാമിക ചരിത്രകാരന്മാരുടെയും പിന്തുണയോടെയാണ് രചന നിർവ്വഹിച്ചിട്ടുള്ളത്. യുസുഫുൽ ഖറദാവി, അക്റം ദിയാഉൽ ഉമരി, സൽമാനുൽ ഔദ, അബ്ദുൽ വഹാഹ് അത്തരീരി, അലി സ്വല്ലാബി, സഅദുൽ അതീദി എന്നിവരാണ് ആധാകരികതയും ചരിത്രപ്രമാണങ്ങളും പരിശോധിച്ച പണ്ഡിതന്മാർ. മുഹമ്മദ് നബിയുമായി ബന്ധപ്പെട്ട സന്ദർഭങ്ങൾ ഉണ്ടെങ്കിലും സിനിമയിൽ അദ്ദേഹത്തെ ചിത്രീകരിച്ചിട്ടില്ല. എന്നാൽ പ്രവാചകാനുചരന്മാരെ ചിത്രീരിക്കുന്നതുമായി ബന്ധപ്പെട്ട് ഈ പരമ്പര വിവാദങ്ങൾക്കും കാരണമായി. ബിംബാരാധനയെയും, വീരാരാധനയെയും ഹീറോ സങ്കല്പങ്ങളെയും പാടെ നിരാകരിക്കുന്ന ഇസ്ലാം, പ്രവാചകന്റെയും അവിടുത്തെ അനുയായികളുടെയും രൂപങ്ങൾ വരച്ചുണ്ടാക്കുന്നത് പോലും വിലക്കിയിയെന്നിരിക്കെ ഉമറിനെ ചിത്രീകരിക്കുന്നത് വിശ്വാസ വ്യതിയാനങ്ങളിലേക്കുള്ള ഒരു വഴിയായി മാറും എന്നു ഒരു വിഭാഗം പണ്ഡിതർ വാദിക്കുകയുണ്ടായി. സഊദി അറേബ്യ ഗ്രാൻറ് മുഫ്തി, അൽ അസ്ഗർ യൂണിവേഴ്സിറ്റി, മുഹമ്മദ് സാലിഹ് അൽ മുനജ്ജിദ്, സാലിഹ് അൽ ഫൗസാൻ, അബ്ദുൽ അസീസ് ബിൻ ഫഹദ്, അബ്ദുല്ലാഹിബ്നു സൈദ് അന്നഹ്യാൻ, സാലിഹ് അൽ മഗാസ്മി തുടങ്ങിയവർ എതിർപ്പ് പ്രകടിപ്പിച്ചു. എന്നാൽ യൂസുഫുൽ ഖറദാവി, സൽമാനുൽ ഔദ, അലി അസ്സല്ലാബി, ആദിൽ അൽ കൽബാനി, മുഹമ്മദ് അൽ ദിദോ, അബ്ദുൽ വഹാബ് അൽ തുറൈരി പോലുള്ള പണ്ഡിതർ പരമ്പരയെ അനുകൂലിക്കുകയാണ് ഉണ്ടായത്. കാല ഘട്ടത്തിന്റെ പുതിയ സങ്കേതങ്ങളിലൂടെ പുതിയ തലമുറക്ക് ഇസ്ലാമിന്റെ ചരിത്രഖ്യായിക തയ്യാറാക്കുകയും അതുവഴി ഇസ്ലാമിക പ്രബോധന രംഗത്ത് ഇത്തരം മാധ്യമങ്ങൾ പ്രയോജനപ്പെടുത്തേണ്ടതിന്റെ അനിവാര്യതയും സൂചിപ്പിച്ചു കൊണ്ടാണ് പലരും ചിത്രത്തെ അനുകൂലിച്ചിരിക്കുന്നത്. .

ഉമർ പരമ്പരയുടെ പൂർണ്ണരൂപത്തിലുള്ള മലയാളം ഡബ്ബിങ് പുറത്തിറങ്ങിയിട്ടുണ്ട്. മലപ്പുറം എ.ജെ.എൻ ക്രിയേൽനാണ് ഇത് തയ്യാറാക്കിയിട്ടുള്ളത്. തെരഞ്ഞെടുത്ത ഭാഗങ്ങൾ ഉൾപ്പെടുത്തി മൂന്ന് മണിക്കൂർ ഫിലിമും മലയാളത്തിൽ വന്നിട്ടുണ്ട്. കോഴിക്കോട് സമീക്ഷ പിക്ചേഴ്സ് ആണിത് പുറത്തിറക്കിയത്.



</doc>
<doc id="307156" url="https://ml.wikipedia.org/wiki?curid=307156" title="കൊറ്റി ഹക്കീം വധക്കേസ്">
കൊറ്റി ഹക്കീം വധക്കേസ്

കണ്ണൂർ പയ്യന്നൂരിലെ കൊറ്റി ജുമാ മസ്ജിദ് ജീവനക്കാരനായിരുന്ന ഹക്കീമിനെ 2014 ഫെബ്രുവരി 10 തീയതി കൊന്നു കത്തിച്ച നിലയിൽ കണ്ടെത്തിയ സംഭവമാണ് ഹക്കീം വധക്കേസ്. കൊറ്റി ജുമാമസ്ജിദ് പള്ളിവളപ്പിൽ തന്നെയുള്ള മഹദുലുൽ ഉലും മദ്രസയ്ക്ക് പിറകിലുള്ള തോടിന്റെ കരയിലാണ് പൂർണ്ണമായും കത്തിയ നിലയിൽ മൃതദേഹം കണ്ടെത്തിയത്. തെളിവ് നശിപ്പിക്കാൻ പരിസരത്ത് മുളക് പോടീ വിതറിയതായി കാണപ്പെട്ടിരുന്നു. മൃതദേഹത്തിന് കുറച്ചകലെയായി കണ്ടെത്തിയ ഷർട്ടും കഷ്ണങ്ങളാക്കിയ മൊബൈൽ ഫോണും മറ്റും കണ്ടാണ്‌ കൊല്ലപ്പെട്ടത് ഹക്കീമാണെന്ന് തിരിച്ചറിഞ്ഞത്. അസാധാരണമായ വിധത്തിൽ നടന്ന കൊലപാതകം നാട്ടുകാരെ ഭീതിയിലാഴ്ത്തിയിരുന്നു.

തലേന്ന് രാത്രി പള്ളിയിൽ നിന്ന് യോഗം കഴിഞ്ഞിറങ്ങിയ ശേഷമാണ് ഹക്കീം കൊല്ലപ്പെടുന്നത്. ഹക്കീമിന്റെ കൈയിലുണ്ടായിരുന്ന കണക്കുപുസ്‌തകവും മദ്രസയ്‌ക്കകത്തു വച്ചിരുന്നുവെന്നു പറയപ്പെടുന്ന പള്ളിയുടെ വരവുചെലവു കണക്കുകളും കത്തിക്കുകയോ കടത്തിക്കൊണ്ടുപോവുകയോ ചെയ്‌തിട്ടുണ്ടെന്നും കണ്ടെത്തുകയുണ്ടായി
പോലീസ് ശക്തമായി അന്വേഷിച്ചിട്ടും കേസിന് പുരോഗതി ഉണ്ടായില്ല. കൊലയാളികളെ കുറിച്ചുള്ള തെളിവുകൾ കിട്ടിയെന്നു ഇടയ്ക്കു വാർത്തകൾ വന്നുവെങ്കിലും അറസ്റ്റുകൾ ഒന്നും ഉണ്ടായില്ല
പോലീസ് അന്വേഷിച്ചിട്ടും കേസിന് തുമ്പോന്നും ലഭിക്കാതായതോടെ ജനങ്ങൾ ആക്ഷൻ കമ്മിറ്റി രൂപീകരിച്ചു. പള്ളി കമ്മിറ്റിയുമായി ബന്ധമുള്ള ഒരു രാഷ്ട്രീയ പാർട്ടിയുടെ ഇടപെടെലാണ് അന്വേഷണം ശരിയായി നടക്കതതെന്നും കേസ് സി.ബി.ഐ ക്ക് വിടണമെന്നുമായിരുന്നു ആക്ഷൻ കമ്മിറ്റി ഉന്നയിച്ച ആവശ്യം. ഈ കാര്യം ഉന്നയിച്ചു വിവിധ തരത്തിലുള്ള ശക്തമായ സമരത്തിലാണ് ആക്ഷൻ കമ്മിറ്റി
ശക്തമായ നിയമ പോരാട്ടവും നടക്കുന്നുണ്ട്. വിവിധ രാഷ്ട്രീയ പാർട്ടികളും സമരവുമായി രംഗത്തുണ്ട്.


</doc>
<doc id="307158" url="https://ml.wikipedia.org/wiki?curid=307158" title="മല്ലി മസ്താൻ ബാബു">
മല്ലി മസ്താൻ ബാബു

പർവ്വതാരോഹണ രംഗത്തെ നിരവധി നേട്ടങ്ങൾക്കുടമയായിരുന്നു മല്ലി മസ്താൻ ബാബു. സെവൻ സമ്മിറ്റ്‌സ് (ഏഴു ഭൂഖണ്ഡങ്ങളിലെ ഉയരം കൂടിയ കൊടുമുടികൾ) ഏറ്റവും കുറഞ്ഞ സമയം കൊണ്ട് താണ്ടിയ ആളാണ് മസ്താൻ. 2006 ജനവരി 19 നും ജൂലൈ 10 നും ഇടയിലുള്ള 172 ദിവസങ്ങൾക്കിടെയാണ് അദ്ദേഹം ഈ ഗിന്നസ് റെക്കോഡ് സ്വന്തമാക്കിയത്.
1970, സപ്തംബർ മൂന്നിന് ആന്ധ്രാ സംസ്ഥാനത്തെ നെല്ലൂരിൽ ഒരു സാധാരണ കുടുംബത്തിൽ ജനിച്ചു. സൈനിക സ്കൂളിൽ പഠിക്കവെ കണ്ട എവറസ്റ്റ് കീഴടക്കൽ ശ്രമത്തിൽ മരണപ്പെട്ട ഉദയകുമാറിന്റെ പ്രതിമ കണ്ടത് അദ്ദേഹത്തെ പർവ്വതാരോണത്തിലേക്ക് ആകർഷിച്ചു. ഐ.ഐ.എം കൊൽക്കത്ത, ഐ.ഐ.ടി ഖരഖ്പുർ, എൻ.ഐ.ടി ജംഷഡ്പുർ എന്നീ വിവിധ സ്ഥാപനങ്ങളിൽ നിന്നായി എംബിഎയും എംടെക്കും ഉൾപ്പെടെയുള്ള ബിരുദങ്ങൾ നേടി. 1998 മുതൽ 2000 വരെ സത്യം കമ്പ്യൂട്ടേഴ്സിൽ ജോലി ചെയ്തു. 

സെവൻ സമ്മിറ്റ്‌സ് എന്നറിയപ്പെടുന്ന വിൻസം മാസിഫ് (അന്റാർട്ടിക്ക), അകൊൻകാഗ്വ (തെക്കേ അമേരിക്ക), കിളിമാഞ്ചാരോ (ആഫ്രിക്ക), കുസിയാസ്‌കൂ (ഓസ്‌ട്രേലിയ), എവറസ്റ്റ് (ഏഷ്യ), എൽബ്രസ് (യൂറോപ്പ്), മക്കിൻലി (ഉത്തര അമേരിക്ക) എന്നീ കൊടുമുടികൾ ഒരു ആഴ്ചയിലെ വ്യത്യസ്ത ദിവസങ്ങളിൽ കീഴടക്കിയ ഏക വ്യക്തിയാണ് മല്ലി മസ്താൻ. സെവൻ സമ്മിറ്റ്‌സ് പൂർത്തിയാക്കുന്ന ആദ്യ ഇന്ത്യക്കാരനായിരുന്നു.
ലാറ്റിനമേരിക്കയിലെ ആൻഡസ് പർവ്വതനിര കയറുന്നതിനിടെ 2015 മാർച്ച് 24-ന് വഴി പരിശോധിക്കാനായി ഒറ്റയ്ക്ക് പോയ ഈ മല്ലിയുടെ മൃതദേഹം ഏപ്രിൽ 4 ന് കണ്ടെത്തി.



</doc>
<doc id="307163" url="https://ml.wikipedia.org/wiki?curid=307163" title="പൂക്കോട്ടൂർ">
പൂക്കോട്ടൂർ

മലപ്പുറം ജില്ലയിൽ പൂക്കോട്ടൂർ ഗ്രാമ പഞ്ചായത്തിലെ പത്താം വാർഡ് ഉൾകൊള്ളുന്ന പ്രദേശമാണ് പൂക്കോട്ടൂർ.നാഷനൽ ഹൈവേ 213 ൽ പള്ളിപ്പടിക്കും പിലാക്കലിനുമിടയിലാണ് പൂക്കോട്ടൂർ സ്ഥിതി ചെയ്യുന്നത്.
പൂക്കോട്ടൂർ പോസ്റ്റ് ഓഫീസ്, കേരള ഗ്രാമീണ ബാങ്ക്, പൂക്കോട്ടൂർ സർവീസ് സഹകരണ ബാങ്ക് ,ജി.എൽ.പി.എസ്. പൂക്കോട്ടൂർ ന്യു, ജി.എം.എൽ.പി.എസ്. പൂക്കോട്ടൂർ, മാവേലി സ്റ്റോർ എന്നിവ സ്ഥിതി ചെയ്യുന്നത് ഇവിടെയാണ്. നഫീസയാണ് വാർഡ് മെമ്പർ.1921 ലെ പൂക്കോട്ടൂർ യുദ്ധം നടന്നത് ഈ പ്രദേശത്ത് വെച്ചാണ്.

1921 ഓഗസ്റ്റ് 26ന് മലബാർ കലാപത്തിന്റെ ഭാഗമായി മലപ്പുറം ജില്ലയിലെ പൂക്കോട്ടൂരിൽ വെച്ച് മുസ്‌ലിം കലാപകാരികളും ബ്രിട്ടീഷ് സൈന്യവും തമ്മിൽ നടന്ന ചരിത്ര പ്രസിദ്ധമായ ഒരു പോരാട്ടമാണ് പൂക്കോട്ടൂർ യുദ്ധം. ഇന്ത്യൻ സ്വാതന്ത്രസമര ചരിത്രത്തിലെ ഏക യുദ്ധം എന്നു ഈ യുദ്ധത്തെ വിശേഷിപ്പിക്കാറുണ്ട്. 1857-ലെ ഒന്നാം ഇന്ത്യൻ സ്വാതന്ത്ര്യ സമരത്തിനു ശേഷം ബ്രിട്ടീഷ് സാമ്രാജ്യം നേരിടേണ്ടി വന്ന ഏറ്റവും വലിയ സായുധ പോരാട്ടം പൂക്കോട്ടൂർ യുദ്ധമായിരുന്നു എന്ന് ബ്രിട്ടീഷുകാർ രേഖപ്പെടുത്തിയിട്ടുണ്ട്.




</doc>
<doc id="307170" url="https://ml.wikipedia.org/wiki?curid=307170" title="കെ. വി. പത്രോസ്">
കെ. വി. പത്രോസ്

കേരളത്തിലെ കമ്യൂണിസ്റ്റ് പ്രസ്ഥാനത്തിന്റെ സ്ഥാപക നേതാക്കളിൽ ഒരാളാണ് ശ്രീ. കെ. വി. പത്രോസ്. തിരുവിതാംകൂർ കൊച്ചി കമ്യൂണിസ്റ്റ് പാർട്ടിയുടെ ആദ്യത്തെയും രണ്ടാമത്തെയും സെക്രട്ടറിയായിരുന്നു ശ്രീ പത്രോസ്. കേരളത്തിലെ കമ്യൂണിസ്റ്റ് പ്രസ്ഥാനത്തിന്റെ വളർച്ചയെ നയിച്ച ഒരു നേതാവാണെങ്കിലും അജ്ഞാതമായ കാരണങ്ങളാൽ അദ്ദേഹം വിസ്മൃതിയിൽ ആണ്ടു പോയി. കുന്തക്കാരൻ പത്രോസ് എന്നും കേരള സ്റ്റാലിൻ എന്നും അറിയപ്പെട്ടു.


</doc>
<doc id="307185" url="https://ml.wikipedia.org/wiki?curid=307185" title="ടി.എച്ച്.പി. ചെന്താരശ്ശേരി">
ടി.എച്ച്.പി. ചെന്താരശ്ശേരി

കേരളത്തിലെ ചരിത്രകാന്മാരിൽ പ്രമുഖനാണ് ടി.എച്ച്.പി. ചെന്താരശ്ശേരി(തിരുവൻ ഹീര പ്രസാദ് ചെന്താരശ്ശേരി, ജനനം - 29 ജൂലൈ 1928). ഇന്ത്യയിലെ ജാതി വ്യവസ്തയെക്കുറച്ച് ആഴത്തിലുള്ള പഠനം അദ്ദേഹത്തിന്റെ കൃതികളിൽ കാണാം. കേരള ചരിത്രത്തിലെ മഹാനായ അയ്യങ്കാളിയുടെ സമര ജീവിതത്തെക്കുറിച്ചുള്ള കൃതി ശ്രദ്ധേയം. ഡോ.ബി.ആർ. അംബേദ്കറെ കുറിച്ചും സമഗ്രമായ രചനകൾ അദ്ദേഹത്തിന്റെതായുണ്ട്. മൂന്ന് ഇംഗ്ലീഷ് പുസ്തകങ്ങളുൾപ്പെടെ നാല്പതോളം കൃതികൾ രചിച്ചുണ്ട്.

പത്തനംതിട്ട തിരുവല്ല ഓതറയിൽ എണ്ണിക്കാട്ടു തറവാട്ടിൽ ജനിച്ചു. ഇപ്പോള് തിരുവനന്തപുരം പട്ടത്ത് സ്ഥിരതാമസം. സാധുജന പരിപാലന സംഘത്തിന്റെ തിരുവല്ല മേഖലാ സെക്രട്ടറിയായിരുന്ന കണ്ണൻ തിുരവനും അണിഞ്ചൻ അണിമയും മാതാപിതാക്കൾ. തിരുവല്ല ഓതറ പ്രൈമറി സ്കൂൾ, ചെങ്ങന്നൂർ ഗവ. ഹൈസ്കൂൾ, കോട്ടയം കാരാപ്പുഴ എന്.എസ്സ്.എസ്സ് ഹൈസ്കൂൾ, ചങ്ങനാശ്ശേരി സെന്റ്.ബെർക്ക്മെൻസ് കോളേജ്,തിരുവനന്തപുരം മാർ ഇവാനിയസ് കോളേജ്,തിരുവനന്തപുരം എം.ജി. കോളേജ് എന്നിവിടങ്ങളിൽ വിദ്യാഭ്യാസം. എ.ജി. ഓഫീസിൽ അക്കൌണ്ട് വിഭാഗത്തിൽ സേവനം അനുഷ്ഠിച്ചു. ചരിത്രം,നോവൽ,ജീവചരിത്രം എന്നീ വിഭാഗങ്ങളിൽ രചനകളുണ്ട്.



</doc>
<doc id="307188" url="https://ml.wikipedia.org/wiki?curid=307188" title="പൊതുതാൽപര്യ ഹർജി">
പൊതുതാൽപര്യ ഹർജി

സാമ്പത്തികമായോ മറ്റു വിധത്തിലോ വ്യക്തി പരമായ നേട്ടം എന്ന താൽപര്യമില്ലാതെ സമൂഹത്തിലെ പൊതുവായ ഒരു നന്മ ഉദ്ദേശിച്ചോ നീതി നിഷേധിക്കപ്പെട്ട ഒരു കാര്യത്തിനോ വിഭാഗത്തിന് വേണ്ടിയോ ഒരു വ്യക്തി കോടതിയിൽ നൽകുന്ന വ്യവഹാരങ്ങളെയാണ് പൊതുവേ പൊതുതാൽപര്യ ഹർജി എന്ന വാക്ക് കൊണ്ട് അർത്ഥമാക്കുന്നത്. സഹജീവികളോടുള്ള സ്നേഹവും സാമൂഹ്യമായ കർത്തവ്യ ബോധവുമാണ് ഇത്തരം വ്യക്തികളെ ഇതിനു പ്രേരിപ്പിക്കുന്നത്. ഇന്ത്യൻ നീതി ഭരണ വ്യവസ്ഥ ഇത്തരം വ്യവഹാരങ്ങളെ അംഗീകരിക്കുകയും പ്രോത്സാഹിപ്പിക്കുകയും ചെയ്യുന്നുണ്ട്. പോസ്റ്റുകാർഡിൽ അയച്ച ഒരു പരാതിയിന്മേൽ വരെ അന്വേഷിച്ചു നടപടിയെടുത്ത ചരിത്രവും പൊതുതാൽപര്യ ഹർജികളുടെ ചരിത്രത്തിലുണ്ടായിട്ടുണ്ട്. പല സാമൂഹ്യ പ്രവർത്തകരും പൊതുതാൽപര്യ ഹർജികളിലൂടെ പ്രശസ്തരായവരാണ്. നവാബ്‌ രാജേന്ദ്രൻ അത്തരത്തിലൊരാളാണ്. കെ. കരുണാകരൻ മുഖ്യമന്ത്രിയായ സമയത്ത് നിരന്തര ഹർജികളിലൂടെ അദ്ദേഹം പോരാടുകയുണ്ടായി.


</doc>
<doc id="307217" url="https://ml.wikipedia.org/wiki?curid=307217" title="ഡീ-എക്സ്റ്റിംക്ഷൻ">
ഡീ-എക്സ്റ്റിംക്ഷൻ

വംശനാശം സംഭവിച്ച ഏതെങ്കിലും ഒരു ജീവിവർഗ്ഗത്തെ തിരിച്ച് കൊണ്ടുവരുന്ന പ്രക്രിയയെയാണ് ഡീ-എക്സിംക്ഷൻ () അല്ലെങ്കിൽ ഉയിർപ്പിന്റെ ജീവശാസ്ത്രം (), ജീവിവർഗ്ഗ പുനരുജ്ജീവനം () എന്നുള്ള വാക്കുകൾ കൊണ്ട് അർത്ഥമാക്കുന്നത്. ഇതുവഴി വംശനാശം സംഭവിച്ച ഒരു ജീവിയേയോ ആ ജീവിയെപ്പോലെ തന്നെതോന്നിപ്പിക്കുന്ന ഒരു ജീവിയേയോ പുനരുജ്ജീവിപ്പിക്കാൻ സാധിക്കും. ക്ലോണിംഗാണ് ഇതിനായി ഏറ്റവും കൂടുതൽ നിർദ്ദേശിക്കപ്പെടുന്ന മാർഗ്ഗം, അതുപോലെ തന്നെ മറ്റൊരു മാർഗ്ഗമാണ് സെലക്ടീവ് ബ്രീഡിംഗ് അല്ലെങ്കിൽ നിയന്ത്രിത ബീജസങ്കലനം. ഈ രീതികളിലൂടെ വംശനാശ ഭീഷണി നേരിടുന്ന ജീവിവർഗ്ഗങ്ങളെ വംശനാശത്തിൽ നിന്നും രക്ഷപെടുത്താനും കഴിയും. 

എന്നാൽ ഈ രീതികൾ വളരെയധികം വിമർശനങ്ങൾ ഏറ്റുവാങ്ങിയിട്ടുള്ളവയാണ്. ഇതിന്റെ വിമർശകർ മുഖ്യമായും എതിർക്കുന്നത് ഒരിക്കൽ വംശനാശം സംഭവിച്ച ജീവികളെ വീണ്ടും ഉയിർപ്പിക്കുന്നത്; അവയുടെ ഇപ്പോഴത്തെ ആവാസ വ്യവസ്ഥയ്ക്കുണ്ടാക്കുന്ന ഭീഷണിയും നശിച്ചുപോയ ഒരു ആവാസവ്യവസ്ഥ മൊത്തമായും പുനരുജ്ജീവിപ്പിക്കാൻ കഴിയില്ല എന്ന വസ്തുതയുമാണ്.

പുനരുജ്ജീവനം സാധ്യമെന്നു വിചാരിക്കുന്ന ജീവികളിൽ ചിലത് ഇവയാണ്.



</doc>
<doc id="307225" url="https://ml.wikipedia.org/wiki?curid=307225" title="ഹൈദരാബാദ് രാജ്യം">
ഹൈദരാബാദ് രാജ്യം

ഇന്ത്യയിൽ നിലവിലുണ്ടായിരുന്ന ഒരു രാജ്യമായിരുന്നു ഹൈദരാബാദ് രാജ്യം. ഹൈദരാബാദ് ആയിരുന്നു തലസ്ഥാനം. 17നൂറ്റാണ്ടിൽ സ്ഥാപിക്കപ്പെട്ട ഈ രാജ്യം 1948ൽ ബലപ്രയോഗത്തിലൂടെ ഇന്ത്യയിൽ കൂട്ടിച്ചേർക്കപ്പെട്ടു.

ഗോൾക്കൊണ്ട ഭരിച്ചിരുന്നത് സുൽത്താൻ ഖിലി കുത്തബ് മുൽക് സ്ഥാപിച്ച കുത്തബ് ഷാഹി രാജവംശം ആയിരുന്നു. മുമ്പേ ബാഹ്മനി സുൽത്താനത്തിന്റെ ആശ്രിതാവസ്ഥയിലായിരുന്ന ഈ വംശം 1512-ൽ സ്വാതന്ത്ര്യം പ്രഖ്യപിക്കുകയായിരുന്നു. 1591-ലാണ് കുത്തബ് ഷാഹി രാജവംശത്തിലെ ഭരണകർത്താവായിരുന്ന മുഹമ്മദ് ഖിലി കുത്തബ് ഷാ, മൂസി നദിത്തടത്തിൽ ഹൈദരബാദ് നഗരം സ്ഥാപിക്കുന്നത്. ഗോൾക്കൊണ്ടയിൽ നിന്നിങ്ങോട്ടുള്ള ഈ പുനരധിവാസത്തിന് പിന്നിലുള്ള കാരണം പഴയ ആസ്ഥാനത്തുണ്ടായിരുന്ന ജലക്ഷാമമത്രേ. 1591-ൽ തന്നെ അദ്ദേഹം നഗരത്തിന്റെ പ്രതീകമായ ചാർമിനാർ എന്ന സ്മാരകത്തിന്റെ നിർമ്മാണത്തിന് ഉത്തരവിടുകയും ചെയ്തു. അക്കാലത്തുണ്ടായ ഒരു വലിയ പടരുന്ന മഹാമാരി തടഞ്ഞ ജഗദീശ്വരനോടുള്ള നന്ദിസൂചകമായി അദ്ദേഹത്തിന്റെ ഈ സ്മാരകനിർമ്മാണത്തേ വിലയിരുത്തപ്പെടുന്നു. 

പതിനാറും പതിനേഴും നൂറ്റാണ്ടുകളിൽ കുത്തബ് ഷാഹി വംശത്തിന്റെ പ്രതാപവും സമ്പൽസമൃദ്ധിയും വർദ്ധിച്ചതോടൊപ്പം ഹൈദരബാദ് ഊർജ്ജസ്വലമായ വജ്രവ്യാപാരത്തിന്റെ കേന്ദ്രമായി മാറി. ലോക പ്രസിദ്ധ വജ്രങ്ങളായ ദരിയ-യെ നൂർ, ഹോപ് വജ്രം, പിന്നെ എലിസബത്ത് രാജ്ഞിയുടെ കിരീടത്തിലെ വജ്രമായ കോഹിനൂർ എന്നിവ ഗോൾക്കൊണ്ടയിലെ വജ്ര ഘനികളിൽ നിന്നുള്ളവയാണ്. ഈ രാജവംശത്തിന്റ സംഭാവനയിലൂടെയായിരുന്നു ഹൈദരാബാദിലെ ഇന്തോ-പേർഷ്യനും ഇന്തൊ-ഇസ്ലാമികവുമായ സാഹിത്യവും സംസ്കാരവും പുഷ്ഠിപ്പെടുന്നത്. ചില സുൽത്താൻമാർ പ്രാദേശികമായ തെലുങ്ക് സംസ്കാരത്തിന്റെയും രക്ഷാധികാരികളായിരുന്നു. പതിനാറാം നൂറ്റാണ്ടിൽ ഗോൾക്കൊണ്ടയിലെ അധികം വരുന്ന ജനസംഖ്യയെ മുഴുവൻ കൊള്ളിക്കുമാറ് വളർന്ന ഹൈദരാബാദ്, ഒടുവിൽ കുത്തബ് ഷാഹി ഭരണകർത്താക്കളുടെ തലസ്ഥാനമായി മാറി. നഗരം അതിലെ പൂന്തോട്ടങ്ങൾക്കും (ബാഘുകൾ) സുഖപ്രദമായ കാലവസ്ഥയ്ക്കും വളരെ പ്രസിദ്ധവുമായിത്തീർന്നു.

മുഗൾ ചക്രവർത്തിയായിരുന്ന ഔറംഗസേബ് 1687-ൽ ഹൈദരാബാദ് കീഴടക്കി. ഹ്രസ്വമായിരുന്ന മുഗൾ ഭരണകാലത്തു നഗരത്തിന്റെ സമ്പൽസമൃദ്ധി ക്ഷയിക്കുകയായിരുന്നു. ഉടനെ തന്നെ നഗരത്തിലെ മുഗൾ-നിയുക്ത ഗവർണ്ണർമാർ കൂടുതൽ സ്വയംഭരണാവകാശം നേടി. 1724-ൽ, മുഗൾ ചക്രവർത്തി നിസാം-ഉൽ-മുൽക് (ദേശത്തിന്റെ ഗവർണ്ണർ) എന്ന പദവി നൽകിയാദരിച്ച അസഫ് ജാ I പ്രതിയോഗിയായ ഒരുദ്ധ്യോഗസ്ഥനെ കീഴ്പ്പെടുത്തി ഹൈദരാബാദിനു മേൽ അധികാരം സ്ഥാപിച്ചു. അങ്ങനെ ആരംഭിച്ച അസഫ് ജാഹി വംശത്തിന്റെ ഭരണം, ബ്രിട്ടനിൽ നിന്നും ഇന്ത്യയ്ക്കു സ്വാതന്ത്ര്യം ലഭിച്ച് ഒരു വർഷം കഴിയുന്നത് വരെ ഹൈദരാബാദിൽ തുടർന്നു. അസഫ് ജായുടെ പിൻഗാമികളാണ് പിന്നീട് ഭരിച്ചിരുന്ന ഹൈദരബാദിലെ നിസാമുമാർ. ഏഴ് നിസാമുമാരുടെ ഭരണത്തിൻ കീഴിൽ ഹൈദരാബാദിൽ സാംസ്കാരികമായും സാമ്പത്തികമായും വളർച്ച ഉണ്ടായി. രാജ്യത്തിന്റെ തന്നെ യഥാക്രമമായ തലസ്ഥാനമായി ഹൈദരാബാദ് മാറുകയും, പഴയ തലസ്ഥാനമായ ഗോൾക്കൊണ്ട മുഴുവനായും അവഗണിക്കപ്പെടുകയും ഉണ്ടായി.നിസാം സാഗർ, തുംഗഭദ്ര, ഒസ്മാൻ സാഗർ, ഹിമായത്ത് സാഗർ തുടങ്ങിയ വലിയ ജലസംഭരണികൾ പണി കഴിക്കപ്പെട്ടു. നാഗാർജുന സാഗറിനായുള്ള ഭൂമി അളക്കലും മറ്റും ആ കാലഘട്ടത്തിൽ തന്നെ തുടങ്ങിയിരുന്നെങ്കിലും പണി മുഴുവനാക്കിയത് 1969-ൽ ഇന്ത്യൻ സർക്കാരാണ്. നിസാമുമാരുടെ ധനൈശ്വര്യങ്ങളുടെ പ്രത്യക്ഷത്തിലുള്ള തെളിവാണ് നിസാമുമാരുടെ രത്നങ്ങൾ (ജ്വുവൽസ് ഒഫ് ദി നിസാംസ്).

1947-ൽ ബ്രിട്ടീഷുകാരിൽ നിന്നുമുള്ള ഇന്ത്യയുടെ സ്വാതന്ത്ര്യത്തിന്റെ വ്യവസ്ഥകൾക്കുള്ളിൽ, അന്നത്തെ നിസാം ഹൈദരാബാദിന് സ്വാതന്ത്ര്യമോ അല്ലെങ്കിൽ പുതിയതായി ഉണ്ടാക്കിയ പാകിസഥാനിലേക്കു ചേരാനുള്ള അനുമതിയോ നൽകണമെന്ന് ആവശ്യപ്പെട്ടു. ഇന്ത്യയാകട്ടെ ഹൈദരാബാദിനു മേലെ സാമ്പത്തിക ഉപരോധം പ്രയോഗത്തിൽ വരുത്തി, ഇന്ത്യൻ യൂണിയനുമായി ഒരു സ്തംഭനാവസ്ഥാ ഉടമ്പടി ഒപ്പ് വയ്ക്കുവാൻ നിർബന്ധിതമാക്കുകയും ചെയ്തു. അങ്ങനെ 1948 സെപ്റ്റംബർ 17-ന്, ഇന്ത്യയ്ക്കു സ്വാതന്ത്ര്യം ലഭിച്ചിട്ട് ഒരു വർഷത്തിലേറെ കഴിഞ്ഞ ശേഷം, ഇന്ത്യൻ യൂണിയനുമായി ചേരുന്നതിനുള്ള കരാറിൽ നിസാം ഒപ്പ് വച്ചു. 

1956 നവംബർ 1-നു, ഭാഷാധിഷ്ഠിതമായി ഇന്ത്യയിലെ സംസ്ഥാനങ്ങളെ പുഃനസംഘടിപ്പിച്ചപ്പോൾ, ഹൈദാബാദ് രാജ്യത്തിലെ ഭൂപ്രദേശങ്ങളെ പുതുതായി രൂപവൽക്കരിച്ച സംസ്ഥാനങ്ങളായ ആന്ധ്രാ പ്രദേശിലും, ബോംബെ രാജ്യത്തിലേക്കും (ഇന്നത്തെ മഹാരാഷ്ട്ര സംസ്ഥാനം), കർണാടകത്തിലേക്കുമായി വിഭജനം ചെയ്യപ്പെട്ടു. ഹൈദരാബാദ് നഗരത്തിലും പരിസരപ്രദേശങ്ങളിലും തെലുങ്ക് സംസാരിക്കുന്ന സമൂഹമായത് കൊണ്ട് ആന്ധ്രാ പ്രദേശിലേക്കാണ് ചേർക്കപ്പെട്ടത്. അങ്ങനെ ഹൈദരാബാദ്, പുതിയ സംസ്ഥാനമായ ആന്ധ്രാപ്രദേശിന്റെ തലസ്ഥാനമായിത്തീർന്നു.



</doc>
<doc id="307226" url="https://ml.wikipedia.org/wiki?curid=307226" title="മദ്രാസ് പ്രവിശ്യ">
മദ്രാസ് പ്രവിശ്യ

ബ്രിട്ടീഷ് ഇന്ത്യയുടെ ഭാഗമായിരുന്ന ഒരു പ്രസിഡൻസിയാണ് മദ്രാസ് പ്രവിശ്യ അഥവാ മദ്രാസ് പ്രസിഡൻസി അഥവാ പ്രസിഡൻസി ഒഫ് ഫോർട്ട് സെന്റ് ജോർജ്. മദ്രാസ് പ്രൊവിൻസ് എന്നും അറിയപ്പെട്ടിരുന്നു. ഇന്നത്തെ തമിഴ്നാട് മുഴുവനായും ആന്ധ്രപ്രദേശിന്റെ തെക്കേ ഭാഗവും (ഇപ്പോൾ സീമാന്ധ്ര എന്നറിയപ്പെടുന്ന പ്രദേശം, വടക്കൻ ആന്ധ്ര അന്ന് ഹൈദരാബാദ് രാജ്യത്തിന്റെ ഭാഗമായിരുന്നു) കർണാടക സംസ്ഥാനത്തിന്റെ പല ഭാഗങ്ങളും കേരളത്തിലെ മലബാറും ഉൾപ്പെട്ട വിശാലമായ പ്രവിശ്യയായിരുന്നു ഇത്. മലബാർ ഈ പ്രവിശ്യയിലെ ഒരു ജില്ലയായിരുന്നു.


</doc>
<doc id="307341" url="https://ml.wikipedia.org/wiki?curid=307341" title="അർദ്ധസൈനികവിഭാഗം">
അർദ്ധസൈനികവിഭാഗം

ഘടനയും പരിശീലനവും പ്രവർത്തനവും ഒരു സാധാരണ സൈനിക വിഭാഗത്തിന്റെ പോലെ ആയിരിക്കുകയും എന്നാൽ ഒരു രാഷ്ടത്തിന്റെ ഔദ്യോഗിക സേനയുമായി ബന്ധമില്ലാതിരിക്കുകയും ചെയ്യുന്ന സൈനിക അർദ്ധ സൈനിക വിഭാഗങ്ങളെയാണ്‌ പാരാമിലിട്ടറി എന്ന പദത്താൽ അർത്ഥമാക്കുന്നത്.

വിവിധ രാജ്യങ്ങളിൽ ഔദ്യോഗികമായും അനൌദ്യോഗികമായും വിവിധ തരത്തിലുള്ള പാരാമിലിട്ടറികളുണ്ട്. 

Depending on the standards used, "paramilitaries" may include:


In the United Kingdom, the term is often restricted to armed groups involved in the Northern Ireland Troubles, such as the Ulster Volunteer Force or the Provisional Irish Republican Army.





</doc>
<doc id="307346" url="https://ml.wikipedia.org/wiki?curid=307346" title="എയർബോൺ ഫോഴ്സ്">
എയർബോൺ ഫോഴ്സ്

യുദ്ധ സമയങ്ങളിൽ കാരിയർ യുദ്ധ വിമാനങ്ങളിൽ നിന്നോ കാരിയർ ഹെലിക്കോപ്റ്ററുകളിൽ നിന്നോ ശത്രു നിരകൾക്ക് പിന്നിൽ എയർ ഡ്രോപ്പ് ചെയ്യാൻ പരിശീലനം ലഭിച്ച സൈനിക വിഭാഗത്തെയാണ് എയർബോൺ ഫോഴ്സ് അല്ലെങ്കിൽ എയർബോൺ ഡിവിഷൻ എന്ന് വിശേഷിപ്പിക്കുന്നത്. ഇത്തരം പട്ടാളക്കാരെ പാരാട്രൂപ്പർ എന്ന് വിളിക്കുന്നു. ലോകത്തെ മിക്ക പ്രധാന രാജ്യങ്ങളുടെ കര നാവിക സൈന്യങ്ങൾക്ക് ഇത്തരം വിഭാഗങ്ങളുണ്ട്. പൊതുവെ ലഘുവായ ആയുധങ്ങൾ വഹിക്കുന്നവരാണ് ഈ സൈനികർ. രണ്ടാം ലോകമഹായുദ്ധത്തിൽ സഖ്യ കക്ഷികളുടെ മുന്നേറ്റത്തിന് ഇത്തരം സൈനിക വിഭാഗം പ്രത്യേക പങ്ക് വഹിച്ചിരുന്നു.


</doc>
<doc id="307347" url="https://ml.wikipedia.org/wiki?curid=307347" title="പാരാട്രൂപ്പർ">
പാരാട്രൂപ്പർ

എയർഡ്രോപ്പ് ചെയ്യാൻ പരിശീലനം ലഭിച്ച എയർ എയർബോൺ ഡിവിഷനുകളിലെ സൈനികളെ കുറിക്കാൻ ഉപയോഗിക്കുന്ന പദമാണ് പാരാട്രൂപ്പർ. പ്രത്യേകയിനം പാരച്യൂട്ട് സഹായത്തോടെയാണ് ഇവർ എയർ ഡ്രോപ്പ് ചെയ്യുന്നത്. യുദ്ധങ്ങളിലെ വേഗതയേറിയ മുന്നേറ്റങ്ങൾക്കും മിന്നലാക്രമാണങ്ങൾക്കും ഒഴിച്ചുകൂടാനാവാത്ത ഒരു വിഭാഗമാണ്‌ പാരാട്രൂപ്പർ. കാട്ടുതീ പോലെയുള്ള പ്രകൃതി ദുരന്തങ്ങൾ അണക്കുന്നതിനും കപ്പൽ അപകടങ്ങളിലെ രക്ഷാപ്രവർത്തനങ്ങൾക്കും ഉപയോഗിക്കാൻ പരിശീലനം ലഭിച്ച പാരാട്രൂപ്പർമാരും നിലവിലുണ്ട്.


</doc>
<doc id="307349" url="https://ml.wikipedia.org/wiki?curid=307349" title="എയർഡ്രോപ്പ്">
എയർഡ്രോപ്പ്

സൈനികമോ സൈനികേതരമോ ആയ വിമാനങ്ങളിൽ നിന്ന് വസ്തുക്കൾ ഒരു പ്രത്യേക മേഖലയിൽ പാരച്യൂട്ട് സഹായത്തോടെ നിക്ഷേപിക്കുന്നതിനെയാണ് എയർഡ്രോപ്പ് എന്ന പദം അർത്ഥമാക്കുന്നത്. ഈ വസ്തുക്കൾ മരുന്നുകൾ പോലുള്ള ചരക്കുകളോ സൈനികരോ ആയുധങ്ങളോ ബോംബുകളോ എന്തുമാവാം. രണ്ടാം ലോക യുദ്ധകാലത്താണ് എയർഡ്രോപ്പിംഗ് വ്യാപകമായി ഉപയോഗിക്കാൻ തുടങ്ങിയത്. ഭൂകമ്പം പോലുള്ള പ്രകൃതി ദുരന്തങ്ങളിൽ റോഡുകൾ അടക്കം തകർന്നു ഒറ്റപ്പെട്ട പ്രദേശങ്ങളിൽ ഭക്ഷണവും മരുന്നുകളും എത്തിക്കുന്നതിന് എയർഡ്രോപ്പിംഗ് മാത്രമാണ് മാർഗം.


</doc>
<doc id="307353" url="https://ml.wikipedia.org/wiki?curid=307353" title="സ്പെഷ്യൽ ഫോഴ്സ്">
സ്പെഷ്യൽ ഫോഴ്സ്

പ്രതികൂലമായ സാഹചര്യങ്ങളെ തരണം ചെയ്തു വേഗതയേറിയ ആക്രമണങ്ങൾക്കായി പ്രത്യേകമായ തീവ്ര ട്രയിനിങ്ങിലൂടെ പരിശീലിപ്പിച്ചെടുക്കുന്ന പ്രത്യേക വിഭാഗം സൈനികരെയാണ് പൊതുവേ സ്പെഷൽ ഫോഴ്സ് അല്ലെങ്കിൽ സ്പെഷൽ ഓപറേഷൻ ഫോഴ്സെസ് എന്നറിയപ്പെടുന്നത്. 

രണ്ടാം ലോക മഹായുദ്ധകാലത്താണ് ഇത്തരം സൂപ്പർ സൈനികരുടെ ഉത്ഭവം. സാധാരണ സൈനികരിൽ നിന്ന് ഉയർന്ന യുദ്ധപാടവവും കഴിവും പ്രകടിപ്പിക്കുന്ന സൈനികരെയാണ് പ്രധാനമായും ഈ വിഭാഗത്തിലേക്ക് തിരഞ്ഞെടുക്കുന്നത്. അതിനാൽ സാധാരണ സൈനികരെക്കാൾ മികവുറ്റ പോരാട്ട വീര്യവും കഴിവും ഇത്തരം സൈനികർക്കുണ്ടാവും. സാധാരണ സൈനികരെക്കൾ മികവുറ്റ ആയുധങ്ങളാണ് ഇത്തരം സൈനികർ ഉപയോഗിക്കുന്നതും. സൈനികേതരമായ ഓപ്പറേഷനുകൾക്കും സീക്രട്ട് മിഷനുമൊക്കെ ഇത്തരം വിഭാഗത്തെയാണ്‌ അയക്കറുള്ളത്. സാധാരണ സൈനിക നീക്കങ്ങളിലും മറ്റു സൈനികരോടൊപ്പം ചേർന്ന് ഇത്തരം വിഭാഗങ്ങൾ പ്രവർത്തിക്കാറുണ്ട്.

ലോകത്തെ മിക്കവാറും രാഷ്ട്രങ്ങൾക്കും സ്പെഷൽ ഓപറേഷൻ ഫോഴ്സ് നിലവിലുണ്ട്. കര സൈന്യത്തിനും നാവിക സൈന്യത്തിനും വേറെ വേറെ സ്പെഷൽ ഫോഴ്സ് ഉള്ള രാജ്യങ്ങളുമുണ്ട്. സോവിയറ്റ് യൂണിയന്റെ സ്പെറ്റ്സ് നാറ്റ്സ്, അമേരിക്കയുടെ നേവി സീൽ, ബ്രിട്ടന്റെ എസ്.എ.എസ് (സ്പെഷൽ എയർ സർവീസ്) എന്നിവ പേരുകേട്ട സ്പെഷൽ ഫോഴ്സ് വിഭാഗങ്ങളാണ്. ഇന്ത്യയുടെ പ്രധാന സ്പെഷൽ ഫോഴ്സ് വിഭാഗമാണ് "സ്പെഷൽ ഫ്രോണ്ടിയർ സർവീസ്"


</doc>
<doc id="307354" url="https://ml.wikipedia.org/wiki?curid=307354" title="ബെൽഗാം ജില്ല">
ബെൽഗാം ജില്ല

കർണാടക സംസ്ഥാനത്തിന്റെ വടക്കുഭാഗത്തായി സ്ഥിതിചെയ്യുന്ന ഒരു ജില്ലയാണ്‌ ബെൽഗാം ജില്ല (കന്നഡ: ಬೆಳಗಾವಿ ಜಿಲ್ಲೆ "ബെളഗാവി ജില്ല", മറാത്തി: बेळगांव ). 2011-ലെ സെൻസസ് കണക്കുകൾ പ്രകാരം ഇവിടത്തെ ജനസംഖ്യ 4,778,439 ആണ്, കർണാടക സംസ്ഥാനത്തിലെ ഏറ്റവും കൂടുതൽ ജനസംഖ്യയുള്ള ജില്ലകളിൽ രണ്ടാം സ്ഥാനത്താണ് ബെൽഗാം. 

13,415 ച.കി.മീ വിസ്തീർണ്ണമുള്ള ഈ ജില്ലയുടെ ആസ്ഥാനം ബെൽഗാം ആണ്‌. കിഴക്ക് ബാഗൽക്കോട്ട് ജില്ല, വടക്കും പടിഞ്ഞാറും മഹാരാഷ്ട്ര, തെക്ക് പടിഞ്ഞാറ് ഗോവ, തെക്ക് ഉത്തര കന്നഡ ജില്ല, ധാർവാഡ് ജില്ല എന്നിവയുമാണ് ബെൽഗാം ജില്ലയുടെ അതിർത്തികൾ. 

ബെൽഗാം നഗരത്തിന്റെ ആദ്യനാമം സംസ്കൃതത്തിൽ 'വേണുഗ്രാമ' എന്നായിരുന്നു. കാദംബ രാജവംശത്തിന്റെ ആദ്യകാലതലസ്ഥാനമായിരുന്ന ഹലസി പട്ടണത്തിൽ ധാരാളം ചരിത്ര സ്മാരകങ്ങൾ സ്ഥിതി ചെയ്യുന്നു, .

സ്വാതന്ത്ര്യസമരക്കാലത്ത് ഇംഗ്ലീഷ് ഈസ്റ്റ് ഇന്ത്യാ കമ്പനിക്കെതിരെ കലാപം നയിച്ച കിത്തൂരിലെ റാണി ചെന്നമ്മ (1778–1829) ബെൽഗാമിലാണ് ജനിച്ചത്

1956-ലാണ്‌ ഭാഷാടിസ്ഥാനത്തിൽ സംസ്ഥാനങ്ങൾ രൂപവത്കരിച്ചപ്പോൾ ഈ പ്രദേശം മൈസൂർ സംസ്ഥാനത്തിൽ ഉൾപ്പെടുത്തി. ജില്ലയിൽ കർണാടക സംസാരിക്കുന്നവർക്കാണ് ഭൂരിപക്ഷമെങ്കിലും നഗരങ്ങളിൽ ഭൂരിഭാഗം ജനങ്ങളും മറാത്തക്കാരാണ്, ഈ പ്രദേശത്തിനു വേണ്ടി കർണാടകവും മഹാരാഷ്ട്രയുമായി അതിർത്തിത്തർക്കം നിലനിൽക്കുന്നു. .


</doc>
<doc id="307360" url="https://ml.wikipedia.org/wiki?curid=307360" title="ഭോലു">
ഭോലു

ഇന്ത്യൻ റെയിൽവേയുടെ ഭാഗ്യമുദ്രയാണ് () ഭോലു എന്ന ആനക്കുട്ടി. ഇതിനെ ഭോലു എന്ന ഗാർഡ് ആന എന്നും വിളിക്കുന്നു. ഈ ആനയുടെ കാർട്ടൂൺ ചിത്രം ഒരു പച്ച സിഗ്നൽ വിളക്കും പിടിച്ചു കൊണ്ടു നിൽക്കുന്ന രൂപത്തിലാണ് ചിത്രീകരിച്ചിട്ടുള്ളത്. ഇന്ത്യൻ റെയിൽവേ 150-ാം വാർഷികം ആഘോഷിച്ച വേളയിൽ 2002 ഏപ്രിൽ 22-നാണ് ഭോലുവിനെ ആ ആഘോഷത്തിന്റെ ഭാഗ്യമുദ്രയായി പ്രഖ്യാപിച്ചത്. പിന്നീട് 2003-ൽ ഭോലുവിനെ റെയിൽവേയുടെ തന്നെ സ്ഥിരം ഭാഗ്യമുദ്രയായി തീരുമാനിക്കുകയായിരുന്നു. ഈ ചിഹ്നത്തെ ഒരു നാണയത്തിന്റെ പുറകുവശത്തായിട്ടാണ് സജ്ജീകരിച്ചിരുന്നത്.


</doc>
<doc id="307366" url="https://ml.wikipedia.org/wiki?curid=307366" title="ജയന്ത ഹസാരിക">
ജയന്ത ഹസാരിക

ആസ്സാമീസ് ഗായകനും ഗാനരചയിതാവുമാണ്ജയന്ത ഹസാരിക. (20 സപ്തം: 1943 – 15 ഒക്ടോ: 1977) .നിരവധി ചലച്ചിത്രഗാനങ്ങൾക്ക് അദ്ദേഹം സംഗീതസംവിധാനം നിർവ്വഹിയ്ക്കുകയും ചെയ്തിട്ടുണ്ട്. ഗായകനായിരുന്ന ഭൂപൻ ഹസാരികയുടെ ഇളയ സഹോദരനുമാണ് ജയന്ത.

ആസ്സാമിലെ സംഗീതപാരമ്പര്യമുണ്ടായിരുന്ന ഒരു കുടുംബത്തിൽ ജനിച്ച ജയന്ത സ്കൂൾ വിദ്യാഭ്യാസത്തിനു ശേഷം കൊൽക്കത്തയിലേയ്ക്ക് താമസം മാറ്റുകയും ചില ഗാനങ്ങൾ എച്ച്. എം.വിയ്ക്കു വേണ്ടി റിക്കാർഡു ചെയ്യുകയുമുണ്ടായി. നാട്ടിൽ തിരിച്ചെത്തിയ ജയന്ത സഹോദരനായ ഭൂപനോടൊപ്പം നിരവധി ചിത്രങ്ങൾക്ക് സംഗീതസംവിധാനം നിർവ്വഹിച്ചു.



</doc>
<doc id="307375" url="https://ml.wikipedia.org/wiki?curid=307375" title="മൊഗാദിഷു യുദ്ധം, 1993">
മൊഗാദിഷു യുദ്ധം, 1993

അമേരിക്കൻ സേനയും സോമാലിയൻ യുദ്ധപ്രഭു മുഹമ്മദ്‌ ഫറാ ഐദിദിന്റെ മിലീഷ്യയും തമ്മിൽ സോമാലിയൻ തലസ്ഥാനമായ മൊഗാദിഷുവിൽ വെച്ചു നടന്ന പോരാട്ടമാണ് 1993ലെ മൊഗാദിഷു യുദ്ധം എന്ന് അറിയപ്പെടുന്നത്. മുഹമ്മദ്‌ ഫറാ ഐദിദിന്റെ പ്രധാനപ്പെട്ട രണ്ടു അനുയായികളെ പിടിക്കാൻ അമേരിക്കൻ സേന ഒരു സർപ്രൈസ് റെയ്ഡിന് പദ്ധതിയിട്ടു. എന്നാൽ മുഹമ്മദ്‌ ഫറാ ഐദിദിന്റെ മിലീഷ്യ അമേരിക്കയുടെ രണ്ടു ബ്ലാക്ക് ഹോക്ക് ഹെലിക്കോപ്പ്റ്ററുകൾ വെടി വെച്ചിട്ടതോടെ യുദ്ധ ഗതി മാറി മറിഞ്ഞു. മൊഗാദിഷു നഗരത്തിൽ കുടുങ്ങിയ അമേരിക്കൻ സൈനികരെ രക്ഷിച്ചെടുക്കാനുള്ള ശ്രമത്തിനിടയിൽ നിരവധി അമേരിക്കൻ സൈനികർ കൊല്ലപ്പെടുകയും പരിക്കേൽക്കുകയും ചെയ്തു. ഒരു അമേരിക്കൻ പൈലറ്റിനെ തടവുകാരനായി പിടിച്ച ഐദിദ്‌ മിലീഷ്യ അമേരിക്ക അറസ്റ്റ് ചെയ്ത ഐദിദിന്റെ സംഘാംഗങ്ങളെ പകരം വിട്ടു കൊടുക്കാൻ ഡിമാന്റ് ചെയ്തു. ഈ സംഭവം നടക്കുമ്പോൾ സുഡാനിലുണ്ടായിരുന്ന ഉസാമ ബിൻ ലാദന്റെ അൽ ഖായിദയുടെ സഹായം മിലീഷ്യക്ക്‌ കിട്ടിയെന്നും പറയപ്പെടുന്നുണ്ട്. ഈ സംഭവത്തോടെ സോമാലിയയിലെ സൈനിക പ്രവർത്തനങ്ങൾ അവസാനിപ്പിക്കാൻ അമേരിക്ക നിർബന്ധിതമായി.

 എന്ന പ്രശസ്ത ഹോളീവുഡ് സിനിമക്ക് ഇതിവൃത്തമായത് ഈ സംഭവമായിരുന്നു


</doc>
<doc id="307380" url="https://ml.wikipedia.org/wiki?curid=307380" title="വീഡിയോ സ്‌പെക്ട്രൽ കമ്പാരറ്റർ">
വീഡിയോ സ്‌പെക്ട്രൽ കമ്പാരറ്റർ

കൈയക്ഷരപരിശോധനയ്ക്കായി ഉപയോഗിക്കുന്ന ഉപകരണമാണ് വീഡിയോ സ്‌പെക്ട്രൽ കമ്പാരറ്റർ. കൈയെഴുത്ത്, അക്ഷരങ്ങളുടെ ചരിവ്, വലിപ്പം, എഴുത്തിന്റെ ഒഴുക്ക്, വേഗത, വാക്കുകളുടെയും അക്ഷരങ്ങളുടെയും അകലം, കൂട്ടിച്ചേർക്കൽ, എഴുതാനുപയോഗിച്ച സമ്മർദ്ദം, മഷിയുടെ സ്വഭാവം തുടങ്ങിയ നിരവധി ഘടകങ്ങൾ അതീവസൂക്ഷ്‌മമായി പരിശോധിക്കാൻ ഈ ഉപകരണത്തിനു കഴിയും. അമേരിക്കൻ നിർമ്മിതമാണ്, ഒരുകോടിയിലേറെ രൂപ വിലവരുന്ന ഈ ഉപകരണം.
കമ്പ്യൂട്ടർ, ക്യാമറകൾ, കളർ ചാർജ് ഡിവൈസുകൾ, ഊർജ്ജസ്രോതസ്സുകൾ എന്നിവയടങ്ങിയതാണ് ഈ ഉപകരണം. വിസിബിൾ, ഇൻഫ്രാറെഡ്, ലൂമിനസെൻസ്, അൾട്രാവയലറ്റ്, കോക്‌സിക്കൽ, ട്രാൻസ്‌മിറ്റഡ് തുടങ്ങിയ വിവിധ തരംഗദൈർഘ്യമുള്ള പ്രകാശകിരണങ്ങൾ ഉപയോഗിച്ചാണ് രേഖകളുടെ പരിശോധന നടത്തുന്നത്.
വ്യാജകരാറുകൾ, ചെക്കുകൾ, ആത്മഹത്യാകുറിപ്പുകൾ, ഉടമ്പടികൾ, പാസ്‌പോർട്ട് തിരുത്തൽ, കള്ളനോട്ട്, വിൽപ്പത്രം, വ്യാജരേഖകൾ തുടങ്ങി നിരവധി കേസുകളിൽ ഫോറൻസിക് ലാബിലെ ഡോക്യുമെന്റ്‌സ് വിഭാഗം ഈ ഉപകരണത്തിൽ കൈയക്ഷര പരിശോധന നടത്താറുണ്ട്.


</doc>
<doc id="307384" url="https://ml.wikipedia.org/wiki?curid=307384" title="മൈക്രോ യൂണിറ്റ്‌സ് ഡവലപ്‌മെന്റ് റീഫിനാൻസ് ഏജൻസി">
മൈക്രോ യൂണിറ്റ്‌സ് ഡവലപ്‌മെന്റ് റീഫിനാൻസ് ഏജൻസി

ഭാരതത്തിലെ ചെറുകിട സംരംഭകർക്ക് 10 ലക്ഷംരൂപവരെ വായ്പ നൽകാൻ ലക്ഷ്യമിട്ട് ആരംഭിച്ചിട്ടുള്ള സർക്കാർ ബാങ്കിങ്ങ് സ്ഥാപനമാണ് മുദ്ര ബാങ്ക് അഥവ മൈക്രോ യൂണിറ്റ്‌സ് ഡവലപ്‌മെന്റ് റീഫിനാൻസ് ഏജൻസി. രാജ്യത്തെ മൈക്രോ ഫിനാൻസ് സ്ഥാപനങ്ങളുടെയും നിയന്ത്രണം മുദ്ര ബാങ്കിൽ അധിഷ്ടിതമായിരിക്കും. 
2015 ഏപ്രിൽ 8 നായിരുന്നു ഇവയുടെ ഉദ്ഘാടനം പ്രധാനമന്ത്രി നരേന്ദ്ര മോദി നിർവഹിച്ചത്. പ്രധാൻ മന്ത്രി മുദ്ര യോജന പദ്ധതിയുടെ കീഴിൽ നനമന്ത്രി അരുൺ ജെയ്റ്റ്‌ലി 2015 ബജറ്റിൽ പ്രഖ്യാപിച്ച മുദ്ര ബാങ്കിന്റെ മൂലധനം 20,000 കോടി രൂപയാണ് . 
നിലവിൽ ചെറുകിട വ്യവസായ വികസന സബ്സിഡിയറിയറിയായി സിഡ്ബിയുടെ കീഴിൽ ആരംഭിച്ചിട്ടുള്ള ഈ സ്ഥാപനം ഭാവിയിൽ സ്വതന്ത്ര പദവിയോടെ സൂഷമ സാമ്പത്തിക സ്ഥാപനങ്ങളുടെ നിയന്ത്രണ സംവിധാനമായി പ്രവർത്തിക്കുന്ന തരത്തിലാണ് വിഭാവനം ചെയ്തിരിക്കുന്നത്.
പ്രാഥമിക ഘട്ടത്തിൽ താഴെ പറയുന്ന 3 തരം വായ്പ്പകളാണ് മുദ്ര ബാങ്ക് അനുവദിക്കുന്നത്.


</doc>
<doc id="307387" url="https://ml.wikipedia.org/wiki?curid=307387" title="കഞ്ചിക്കോട്">
കഞ്ചിക്കോട്

കേരളത്തിലെ പാലക്കാട് ജില്ലയിലെ പുതുശ്ശേരി പഞ്ചായത്തിൽ സ്ഥിതിചെയ്യുന്ന വ്യസായിക പട്ടണമാണ് കഞ്ചിക്കോട്.പാലക്കാട് പട്ടണത്തിൽ നിന്ന് 12 കിലോമീറ്ററും,കോയമ്പത്തൂരിൽ നിന്നും ദേശീയപാതയിലൂടെ 33 കിലോമീറ്ററും
ദൂരത്തിൽ കഞ്ചിക്കോട് സ്ഥിതിചെയ്യുന്നു.വാളയാർ ചെക്ക്പോസ്ടിനടുത്താണ് കഞ്ചിക്കോട് സ്ഥിതി ചെയ്യുന്നത്. കേരളത്തിലെ പ്രധാന വ്യവസായികപ്രദേശങ്ങളിൽ ഒന്നാണ് കഞ്ചിക്കോട്.ഇന്ത്യൻ ടെലിഫോൺ ഇൻഡസ്ട്രീസ്(ഐ.ടി.ഐ), 
ഇൻസ്ട്രുമെന്റേഷൻ ലിമിറ്റഡ് (ഐ.എൽ.പി),ഫ്ലൂയിഡ് കൻട്രോൾ റിസർച്ച് ഇൻസ്റ്റിറ്റ്യൂട്ട്(എഫ്.സി.ആർ.ഐ)കാർബൊറണ്ടം ഇന്റർനാഷണൽ, പെപ്സി ,പി.പി.എസ് സ്റ്റീൽ (കേരള)പ്രൈവറ്റ് ലിമിറ്റഡ് ,യുണൈറ്റഡ് ബ്രൂവറീസ്,
എമ്പീ ടിസ്ടിലറീസ്,മാരികോ,ഭാരത് എർത്ത് മൂവേഴ്സ് ലിമിറ്റഡ്,രബ്ഫില ഇന്റർനാഷണൽ,ആര്യ വൈദ്യ ഫാർമസി തുടങ്ങിയ വ്യവസായ സ്ഥാപനങ്ങളുടെ പ്രവർത്തന യുണിറ്റുകൾ കഞ്ചിക്കോടുണ്ട്. കൂടാതെ ഒരു കേന്ദ്രീയ വിദ്യാലയം ,ഫയർ സ്റേഷൻ ,റയിൽവേ സ്റേഷൻ ,പെട്രോൾ പമ്പുകൾ,ഭക്ഷണശാലകൾ,എ.ടി.എം സംവിധാനങ്ങൾ തുടങ്ങിയവയും ഇവിടെ നിലകൊള്ളുന്നു.പുതുതായി തുടങ്ങുന്ന റയിൽവേ കൊച്ച് ഫാക്ടറി ,കേരളത്തിനനുവദിച്ച ഐ.ഐ.ടി എന്നിവയും കഞ്ചിക്കൊടാണ് വരാൻ പോകുന്നത് .പാലക്കാടുനിന്നും കോയമ്പത്തൂർക്കുള്ള കെ.എസ്.ആർ.ടി.സി ബസ് സേവനങ്ങളും വാളയാർ,ചിറ്റൂർ,മലമ്പുഴ എന്നിവിടങ്ങളിലേക്കുള്ള ലോക്കൽ ബസ് സേവനങ്ങളും ലഭ്യമാണ്.കഞ്ചിക്കോട് മലമ്പുഴ
നിയമസഭാമണ്ടലത്തിന്റെയും പാലക്കാട് ലോകസഭാമണ്ടലത്തിന്റെയും ഭാഗമാണ്.


</doc>
<doc id="307393" url="https://ml.wikipedia.org/wiki?curid=307393" title="മിഷൻ ഇന്ദ്രധനുസ്">
മിഷൻ ഇന്ദ്രധനുസ്

അടുത്ത അഞ്ചുവർഷത്തിനുള്ളിൽ ഭാരതത്തിലെ 90 ശതമാനം കുട്ടികളിലും പ്രതിരോധ കുത്തിവയ്പ്പ് ലക്ഷ്യമിട്ട് കേന്ദ്ര സർക്കാർ ആരംഭിച്ച പദ്ധതിയാണ് മിഷൻ ഇന്ദ്രധനുസ്. 2014 ഡിസംബർ 25 ന് കേന്ദ്ര ആരോഗ്യ വകുപ്പ് മന്ത്രി ജെ.പി. നഡ്ഡയാണ് പദ്ധതിക്ക് തുടക്കം കുറിച്ചത്. യൂണിസെഫിന്റെയും ലോകാരോഗ്യ സംഘടനയുടെയും പിന്തുണയുള്ള പദ്ധതിയുടെ ആദ്യ ഘട്ടം ജൂലൈ അവസാനംവരെ നീണ്ടുനിൽക്കും. ഡിഫ്തീരിയ, വില്ലൻചുമ, ടെറ്റനസ്, പോളിയോ, ക്ഷയം, അഞ്ചാംപനി, മഞ്ഞപ്പിത്തം എന്നീ രോഗങ്ങളെ ചെറുക്കാനുള്ള മരുന്നുകളാണ് പദ്ധതി പ്രകാരം നൽകുന്നത്. കുട്ടികൾക്കു പുറമെ ഗർഭിണികൾക്കും പ്രതിരോധ കുത്തിവയ്പ്പ് നടത്തും. നേരത്തെ പ്രതിരോധ കുത്തിവയ്പ്പ് നടത്തിയപ്പോൾ വിട്ടുപോയ കുട്ടികളെയും ഉൾപ്പെടുത്തിയിട്ടുണ്ട്. രണ്ടാം ഘട്ടത്തിൽ വടക്കുകിഴക്കൻ സംസ്ഥാനങ്ങളിലെ 33ഉം മഹാരാഷ്ട്രയിലെ 10 ഉം ഉൾപ്പെടെ 201 ജില്ലകളിൽ ഇത് നടപ്പാക്കുന്നു.
പ്രസവാനന്തരം ശിശുക്കൾക്ക് പ്രതിരോധ കുത്തിവെപ്പ് നിലവാരം 65 ശതമാനത്തിൽ താഴെയുള്ള 201 ജില്ലകളിലാണ് കേന്ദ്ര സർക്കാർ ഊർജ്ജിത കുത്തിവെപ്പ് പ്രചാരണ പരിപാടി നടത്തുന്നത്. കേരളത്തിൽനിന്ന് മലപ്പുറം, കാസർകോട് ജില്ലകളിലാണ് ഇന്ദ്രധനുസ് പദ്ധതി നടപ്പാക്കുന്നത്. 


</doc>
<doc id="307396" url="https://ml.wikipedia.org/wiki?curid=307396" title="റോക്കറ്റ് പ്രോപ്പൽഡ് ഗ്രനേഡ്">
റോക്കറ്റ് പ്രോപ്പൽഡ് ഗ്രനേഡ്

തോളിൽ വെച്ച് വിക്ഷേപിക്കാൻ പറ്റുന്ന ടാങ്ക് വേധ എക്സ്പ്ലോസീവ് വാർഹെഡ് ഉള്ള ചെറിയ ഇനം റോക്കറ്റുകളാണ് റോക്കറ്റ് പ്രോപ്പല്ലെഡ് ഗ്രനേഡ് അല്ലെങ്കിൽ ആർ.പി.ജി (RPG) എന്നറിയപ്പെടുന്നത്. മുന്നിലായി ഹൈ എക്സ്പ്ലോസീവ് ആന്റി ടാങ്ക് (HEAT) എന്ന സ്ഫോടക വസ്തുക്കൾ നിറച്ച വാർഹെഡ്, പിറകിലായി റോക്കറ്റ് പ്രോപ്പെല്ലിംഗ് സിസ്റ്റം എന്നീ രീതിയിലാണ് ഇവയുടെ ഘടന. ഇവ വിക്ഷേപിക്കാൻ ഇവക്കായി നിർമ്മിക്കപ്പെട്ട ലോഞ്ചറുകളും ആവശ്യമാണ്‌. ലോഞ്ചറുകളിൽ വിക്ഷേപണ ശേഷം വീണ്ടും ആർ.പി.ജി റീലോഡ് ചെയ്ത് ഉപയോഗിക്കാം. ചില ആർ.പി.ജികൾ ഒറ്റതവണ ഉപയോഗിക്കാൻ മാത്രം രൂപകൽപ്പന ചെയ്യപ്പെടുന്നതാണ്. ഒരുതവണത്തെ ഉപയോഗത്തോടെ ഉപയോഗ ശൂന്യമാവുന്ന ലോഞ്ചറുകൾ ഉപേക്ഷിക്കേണ്ടി വരും. ഇത്തരം ആർ.പി.ജികൾക്ക് പ്രശസ്തി കുറവാണ്. ലൈറ്റ് ഇന്ഫെന്ററി ആയുധങ്ങളിൾ ഒരു പ്രധാനപ്പെട്ട ആയുധമാണ് ആർ.പി.ജി. സാധാരണയായി ടാങ്കുകളും കവചിത വാഹനങ്ങളും ലക്‌ഷ്യമിട്ടാണ് ഇത്തരം ആയുധങ്ങളെങ്കിലും മനുഷ്യരെ ലക്‌ഷ്യം വെച്ചുള്ള ആർ.പി.ജികളും നിലവിലുണ്ട്. 

ലോകത്തെങ്ങുമുള്ള പോർനിലങ്ങളിൽ ഒഴിച്ച് കൂടാനാവാത്ത ആയുധമാണ് ആർ.പി.ജി. ലോകത്തെ വിവിധ രാജ്യങ്ങൾ രൂപകൽപ്പന ചെയ്ത മോഡലുകൾ നിലവിലുണ്ടെങ്കിൽ സോവിയറ്റ് യൂണിയൻ രൂപകൽപ്പന ചെയ്ത ആർ.പി.ജിയാണ് ലോകത്ത് ഏറ്റവും കൂടുതൽ ഉപയോഗിക്കുന്നത്. ഇവയിൽ തന്നെ ആർ.പി.ജി 7 (RPG 7) എന്നറിയപ്പെടുന്ന മോഡലാണു ലോകത്ത് ഏറ്റവും കൂടുതൽ ഉപയോഗിക്കുന്നത്.

നാസി ജെർമനിയിലാണ് ഇന്ന് ഉപയോഗിക്കുന്ന ആർ.പി.ജികളുടെ ആദ്യ രൂപം പിറവിയെടുക്കുന്നത്. 


</doc>
<doc id="307407" url="https://ml.wikipedia.org/wiki?curid=307407" title="പെയർ ബോണി">
പെയർ ബോണി

വിഷി ഫ്രാൻസിൽ ഫ്രഞ്ചു ഗെസ്റ്റപോയുടെ തലവന്മാരിൽ ഒരാളായിരുന്നു പെയർ ബോണി(25 ജനവരി 1895- 26 ഡിസമ്പർ 1944). രണ്ടാം ലോകമഹായുദ്ധത്തിനുശേഷം ഫ്രഞ്ചു വിചാരണക്കോടതി ദേശദ്രോഹക്കുറ്റത്തിന് വധശിക്ഷ നല്കി. പാട്രിക് മോഡിയാനോയുടെ പല നോവലുകളിലും ബോണിയേയും സഹചാരി ലഫോൺടിനേയും പറ്റി അനേകം പരാമർശങ്ങളുണ്ട്. ലാ റൂൺട് ഡു നൂയി(The night watch)) എന്ന നോവലിലെ ഫിൽബർട്ട് എന്ന കഥാപാത്രം ബോണിയെ ആധാരമാക്കിയുള്ളതാണെന്ന് അനുമാനിക്കപ്പെടുന്നു.. 

ബോർദോയിലെ കർഷകകുടുംബത്തിൽ ജനിച്ച പെയർ ബോണി, ഇരുപതാമത്തെ വയസ്സിൽ പട്ടാളത്തിൽ ചേർന്ന്, ഒന്നാം ലോകമഹായുദ്ധത്തിൽ പങ്കെടുത്തു. യുദ്ധാനന്തരം ബോർദോയിലെ പട്ടാളക്കാമ്പിൽ ഗുമസ്ഥനായി ജോലി തുടർന്നു.1919-ൽ പോലീസിൽ ചേർന്നു.19922 മുതൽ 1935 വരെ പാരീസിൽ ആയിരുന്നു സേവനമനുഷ്ഠിച്ചത്. 
കാര്യപ്രാപ്തിയുള്ള ഓഫീസർ എന്ന പേരു നേടി. ഉദ്യോഗക്കയറ്റങ്ങൾ ഉയർന്ന പദവിയിലെത്തിച്ചു. വ്യാജരേഖകൾ ഹാജരാക്കിയതിനും അഴിമതിനടത്തിയതിനും 1935-ൽ ജയിൽവാസമനുഭവിച്ചു, ജോലിയിൽ നിന്ന് പിരിച്ചു വിടപ്പെട്ടു. പിന്നീട് അഞ്ചു വർഷക്കാലത്തോളം പത്രപ്രവർത്തകനായും ഡിറ്റക്റ്റീവായും ജോലി നോക്കി. 

ജർമൻ ഗസ്റ്റപ്പോയുടെ കീഴിലായിരുന്ന ഫ്രഞ്ച് ഗെസ്റ്റപ്പോയുടെ പ്രധാനജോലി നാസികൾക്കെതിരായുള്ള എല്ലാ നീക്കങ്ങളും തൽക്ഷണം നിശിതമായി അടിച്ചമർത്തുക എന്നതായിരുന്നു.. ഇരുളിന്റെ മറവിൽ ആരേയും രായ്ക്കുരാമാനം ഇല്ലാതാക്കാനുള്ള അധികാരം(Nacht und Nebel(German) Night and Fog Decree(english) ഗസ്റ്റപ്പോക്ക് ഉണ്ടായിരുന്നു. ഈ അധികാരം വിഷി വാഴ്ചക്കാലത്ത് ബോണി-ലഫോൺട് സംഘത്തിന് കുപ്രസിദ്ധി നേടിക്കൊടുത്തു.. വിഷിഭരണകൂടത്തിലും നാസി അധികാരികൾക്കിടയിലും ബോണിക്കും ലഫോൺടിനും അടുത്ത സമ്പർക്കമുണ്ടായിരുന്നതായി പറയപ്പെടുന്നു.. ബോണി-ലഫോൺട് സംഘത്തിന്റെ പ്രധാന നോട്ടപ്പുള്ളികൾ ഡിഗാളിന്റെ നേതൃത്വം അംഗീകരിച്ച ഫ്രഞ്ചു പ്രതിരോധഗ്രൂപ്പ് ആയിരുന്നു., . ഫ്രഞ്ചു ഗസ്റ്റപ്പോയുടെ ആസ്ഥാനമായിരുന്നു ലൂരിസ്റ്റൺ റോഡിലെ തൊണ്ണൂറ്റിമൂന്നാം നമ്പർ കെട്ടിടം. കാബിൻ( ഫ്രഞ്ചിൽ കർനാഗ്) എന്ന പേരിലും അറിയപ്പെട്ടിരുന്ന ഈ കെട്ടിടത്തിൽ മനുഷ്യോചിതമല്ലാത്ത മർദ്ദനമുറകൾ നടന്നിരുന്നു. . ഈ കെട്ടിടത്തിന്റെ പേർപ്പലക നീക്കം ചെയ്ത് പുതിയതൊന്നു സ്ഥാപിക്കാൻ പിന്നീട് ശ്രമം നടന്നു.. 
1944 ഡിസമ്പറിൽ ബോണിയും ലഫോൺടുമടക്കം സംഘത്തിലെ പന്ത്രണ്ടു പേർ വിചാരണ ചെയ്യപ്പെട്ടു. കുറ്റപത്രത്തിന് നൂറ്റിയറുപത്തിനാലു പേജുകളുണ്ടായിരുന്നു. ഡിസമ്പർ ഇരുപത്തിയാറിന് ബോണിയും ലഫോൺടും വധശിക്ഷക്കു വിധേയരാക്കപ്പെട്ടു..


</doc>
<doc id="307410" url="https://ml.wikipedia.org/wiki?curid=307410" title="പി.എസ്. കരുണാകരൻ">
പി.എസ്. കരുണാകരൻ

കേരളീയനായ ചിത്രകാരനും ചിത്രകലാദ്ധ്യാപകനുമായിരുന്നു പി.എസ്. കരുണാകരൻ(8 ഏപ്രിൽ 2015). ഇന്ത്യയിലും വിദേശത്തുമായി നിരവധി ചിത്ര പ്രദർശനങ്ങൾ നടത്തിയിട്ടുണ്ട്. 
വടക്കുമ്പാട് കാളിയിൽ കുന്നുമ്മൽവീട്ടിൽ പരേതരായ എം ശങ്കരൻകുട്ടി വൈദ്യരുടെയും ചിറക്കരയിലെ കല്യാണിക്കുട്ടിഅമ്മയുടെയും മകനായി 1937 ഡിസംബറിൽ ജനിച്ചു. 1954ൽ സി.വി. ബാലൻനായരുടെ കീഴിൽ സ്കൂൾ ഓഫ് ആർട്സിൽ പഠനം ആരംഭിച്ച കരുണാകരൻ മദ്രാസ് കോളജ് ഓഫ് ഫൈനാർട്സിൽ ഗ്രാഫിക്സിലും ലിത്തോഗ്രഫിയിലും പരിശീലനം നേടി. പിന്നീട് കേരള സ്കൂൾ ഓഫ് ആർട്സിൽ ഇൻസ്ട്രക്ടറും പ്രിൻസിപ്പലുമായി. ജലച്ചായചിത്രരചനയിൽ വേറിട്ട ശൈലിക്കുടമയായ ഇദ്ദേഹം ദേശീയ അന്തർദേശീയ വാണിജ്യ എക്‌സിബിഷനുകളിലെ കവാടങ്ങളുടെ കലാസംവിധാനം നിർവഹിച്ചിട്ടുണ്ട്. ലളിതകലാ അക്കാദമിയുടെ ഫെല്ലോഷിപ്പ് അടക്കം നിരവധി പുരസ്കാരങ്ങൾ ലഭിച്ചിട്ടുണ്ട്.


</doc>
<doc id="307424" url="https://ml.wikipedia.org/wiki?curid=307424" title="മാമുഷി">
മാമുഷി

മാമുഷി അഥവാ ജാപ്പനീസ് മാമുഷി ജപ്പാൻ,കൊറിയ,ചൈന പ്രദേശങ്ങളിൽ കാണപ്പെടുന്ന ഒരിനം കുഴിമണ്ഡലിയാണ്. മാമുഷിയുടെ ജനുസ്സിൽ നാലിനങ്ങൾ ഉണ്ട്.

ജപ്പാനിലെ ഏറ്റവും വിഷമുള്ള പാമ്പുകളിൽ ഒന്നാണിത് . ഒരു വർഷത്തിൽ 2000–3000 ജനങ്ങൾക്ക് ജപ്പാനിൽ മാമുഷിയുടെ കടിയേൽക്കുന്നു.കടിയേൽക്കുന്നവർക്ക് ഒരാഴ്ചയോളം ചികിത്സ ആവശ്യമാണ്‌. വർഷത്തിൽ പത്തോളം പേർ ജപ്പാനിൽ ഇതിന്റെ കടിയേറ്റ് മരിക്കുന്നു. 


</doc>
<doc id="307433" url="https://ml.wikipedia.org/wiki?curid=307433" title="നൃപൻ ഹസാരിക">
നൃപൻ ഹസാരിക

ആസ്സാമീസ് ഗായകനും ഗാനരചയിതാവുമാണ് നൃപൻ ഹസാരിക.ഗായകരായിരുന്ന ഭൂപൻ ഹസാരികയുടെയും ജയന്ത ഹസാരികയുടേയും ജ്യേഷ്ഠസഹോദരനുമാണ് നൃപൻ.


</doc>
<doc id="307435" url="https://ml.wikipedia.org/wiki?curid=307435" title="ഹൈപ്പർ തൈറോയ്ഡിസം">
ഹൈപ്പർ തൈറോയ്ഡിസം

സ്ത്രീകൾ നേരിടുന്ന ആരോഗ്യ പ്രശ്‌നങ്ങളിൽ പ്രധാനമാണ് ഹൈപ്പോതൈറോയ്ഡിസം. നാൽപത് വയസ്സിന് മുകളിലുള്ള സ്ത്രീകളിലാണ് സാധാരണയായി ഇത് കണ്ടുവരുന്നത്. ഗർഭകാലവുമായി ബന്ധപ്പെട്ടാണ് സ്ത്രീകളിൽ ഹൈപ്പോതൈറോയ്ഡ് പ്രശ്‌നങ്ങൾ പലപ്പോഴും തലപൊക്കുക.

ശരീരത്തിലെ പ്രധാനപ്പെട്ട ഗ്രന്ഥികളിലൊന്നാണ് തൈറോയ്ഡ് ഗ്രന്ഥി. ശരീരത്തിലെ ഉപാപചയ പ്രവർത്തനങ്ങളെ മുഴുവൻ നിയന്ത്രിക്കുന്നത് തൈറോയ്ഡ് ഹോർമോണിന്റെ ഉൽപാദനമാണ് ഇവയുടെ ധർമം. തൈറോക്‌സിൻ, കാൽസിടോണിൻ എന്നീ ഹോർമോണുകളാണ് തൈറോയ്ഡ് ഗ്രന്ഥി ഉൽപ്പാദിപ്പിക്കുന്നത്.ശരീരത്തിനാവശ്യമായ ഊർജ്ജം ഉൽപാദിപ്പിക്കുന്ന ജൈവരാസ പ്രവർത്തനങ്ങളെ നിയന്ത്രിക്കുന്നതാണ് തൈറോയ്ഡ് ഹോർമോണിന്റെ പ്രധാനജോലി. ശരീരകോശങ്ങളുടെ വിഘടനയും വളർച്ചയും നിയന്ത്രിക്കുന്നതും നമുക്ക് ഉന്മേഷവും ഊർജസ്വലതയും നൽകുന്നതും തൈറോയ്ഡ് ഹോർമോണുകളാണ്.

ഈ ഹോർമോണുകളുടെ ഉൽപാദനത്തിൽ ഗണ്യമായ കുറവ് വരുമ്പോഴാണ് ഹൈപ്പോതൈറോയ്ഡ് എന്ന അവസ്ഥയുണ്ടാകുന്നത്. തളർച്ച, വിഷാദം, ശരീരോഷ്മാവിലുണ്ടാകുന്ന കുറവ്, അമിതമായി തടി വക്കുക, ചർമ്മം വരണ്ടു പോകുക, മുടികൊഴിച്ചിൽ, മുഖവും കൈകാലുകളും ചീർത്തുവരിക, മണവും രുചിയും മനലസ്സിലാകാൻ സാധിക്കാതെ വരിക, ഹൃദയമിടിപ്പിലുണ്ടാകുന്ന ഗണ്യമായ കുറവ്, മലബന്ധം, ഓർമ്മക്കുറവ്, ശ്രദ്ധയില്ലായ്മ, പരുപരുത്ത ശബ്ദം, ക്രമം തെറ്റിയും അമിത രക്തസ്രാവത്തോടുകൂടിയും ഉണ്ടാകുന്ന ആർത്തവം, പേശികളിലെ വേദന, വന്ധ്യത, ഉയർന്ന കൊളസ്‌ട്രോൾ എന്നിവയെല്ലാം ഹൈപ്പോ തൈറോയ്ഡുമായി ബന്ധപ്പെട്ടുണ്ടാകുന്ന ശാരീരിക പ്രയാസങ്ങളാണ്. 


</doc>
<doc id="307448" url="https://ml.wikipedia.org/wiki?curid=307448" title="ആഞ്ഞു കൊത്തുന്ന അനുഭവങ്ങൾ">
ആഞ്ഞു കൊത്തുന്ന അനുഭവങ്ങൾ

കമൽറാം സജീവ് 1967 ൽ ജനിച്ചു. 1988 മുതൽ കേരള മാധ്യമരംഗത്ത് സജീവം.
നവാബ് രാജേന്ദ്രൻ ഒരു ചരിത്രം (പെൻ ബുക്സ്)
ഇറാഖ്, സദ്ദാം, നവലോകക്രമത്തിന്റെ ഇരകൾ, ആഞ്ഞുകോത്തുന്ന അനുഭവങ്ങൾ, നാലാം എസ്റ്റേറ്റിലെ ചോദ്യങ്ങൾ
വില- 90രൂപ
അവതാരികരവീന്ദ്രൻ

പൊൻകുന്നം വർക്കി, ഫാദർവടക്കൻ,കെ.പി.ആർ. ഗോപാലൻ,പി.വി. കുഞ്ഞിക്കണ്ണൻ,കെ.ഗോപാലൻ, ബാലൻ കെ. നായർ,പി.ആർ. കുറുപ്പ്,പ്രേംജി,ഡോ.സാംബശിവൻ ഡോ.അച്യുതൻ നായർ,ഡോ.ഡി.കെ രാമചന്ദ്രൻ,സൂര്യകാലടി സൂര്യൻ സൂബ്രഹ്മണ്യൻ നമ്പൂതിരിപ്പാട്,കാട്ടുമാടം നാരായണൻ, കല്ലൂർ നമ്പൂതിരിപ്പാട്,ശ്രീദേവി ചങ്ങമ്പുഴ, പാർവതി.സി.എച്ച്. കണാരൻ,മറിയാമ്മ പി.ടി. ചാക്കോ, ശ്രീദേവി അന്തർജനം, ആമിനയുമ്മ സി.എച്ച്. മുഹമ്മദ്കോയ, സൂഭദ്ര ശങ്കരക്കുറുപ്പ്,മാധവിക്കുട്ടി,കാനായി കുഞ്ഞിരാമൻ,ബാലചന്ദ്രൻ ചുള്ളിക്കാട്, സി.വി. ബാലകൃഷ്ണൻ,ടി.വി. കൊച്ചുബാവ,കെ.ജി. ജോർജ്ജ് എന്നിവരുടെ തീക്ഷ്ണമായ ജീവിതാനുഭവങ്ങളിലൂടെ ഒരുയാത്ര.
യാഥാർത്ഥ്യത്തിന്റെ വ്യത്യസ്തമുഖങ്ങൾ

മയക്കത്തിലാണ്ട അഗ്നിപർവകതം
ഏകാന്തതയുടെ തടവുകാരൻ
വേണ്ടിവന്നാൽ വടക്കനച്ചൻ വീണ്ടും വരും 
കാലത്തിന്റെ വഴിയിൽ കാണാതാ താക്കോൽ
സഹനടന്മാരില്ലാതെ അഭിനയിക്കാൻ
കരിന്തിരികത്താതെ കെ.പി.ആർ
കുറുപ്പ് ഇന്നും കരുത്തൻ
ഓരോ അണുവിലൂം ലാളിത്യം 
കണ്ണീർപാടത്തെ തോരാമഴ.
കാരായിത്തറവാട്ടിൽ ഒരു റിബൽ
ഭാഗം കഴിഞ്ഞപ്പോൾ ഉടുമുണ്ട്മാത്രം
പുതിയാപ്പളയെ കണ്ടത് ഒരു കൊല്ലം കഴിഞ്ഞ്
പീഡനങ്ങളുടെ രാഷ്ടീയ വേനൽ
ജാതകം ചേരാത്ത മനപ്പൊരുത്തം
മലയാളിയുടെ മസ്തിഷ്ക രക്ഷകൻ
നെഞ്ചുപൊരിയുന്ന രോഗി നെഞ്ചുപ്പെുമായി ഢോക്ടർ
ആയുസ്സു നീട്ടാൻ ആയുർവേദവും
സൌരസിദ്ധികളുടെ സൂര്യകാലടിമന
അശാന്തർക്ക് അനുകൂലമായി
മന്ത്രവാദം മനഃശക്തി
കപ്പൽച്ഛേതം വന്ന അഴിമുഖങ്ങൾ
വേർപ്പാടിന്റെ പുസ്കം
കാത്തിരിപ്പിന്റെ സൌന്ദര്യം
മരണത്തിലേക്ക് നരച്ചകാത്തിരിപ്പ്
മരണത്തിന് പക്ഷിയുടെ മണം
കാഴ്ചയുടെ നെട്ടലായി മരണംം.
ഈ പുസ്തകത്തിൽ സമാഹരിച്ചിട്ടുള്ളത് മലയാളമനോരമയിൽ വിവിധ പരമ്പരകളിലായി എഡിറ്റ് പേജിലും ഞായറാഴ്ചപ്പതിപ്പിലും ചെയ്ത തെരഞ്ഞെടുത്ത ഫീച്ചറുകളാണ് പ്രതിപാദ്യങ്ങളുടെ ലേഖനങ്ങളാണിവ.

കെ.പി.ആർ ഗോപാലൻ,പി.വി. കുഞ്ഞിക്കണ്ണൻ,പി.ആർ. കുറുപ്പ്, ഫാദർ വടക്കൻ,കെ.ഗോപാലൻ എന്നീ പഴയകാല രാഷ്ടീയ നേതാക്കളുടേയും പൊൻകുന്നം വർക്കി,പ്രേംജി,ബാലൻ.കെ നായർ എന്നിവപുടേയും അന്ത്യവർഷങ്ങളിലെ ജീവിതചര്യകളും മനോഭാവങ്ങളും അനുഭവ സ്മരണകളുമാണ് ഒന്നാം ഭാഗത്തിൽ,
സാമൂഹ്യസാംസ്കാരിക രംഗങ്ങളിൽ നിറഞ്ഞ് നിന്നിരുന്ന ഏതാനും പ്രശസ്തവ്യക്തികളുടെ വിധവകൾ തങ്ങളുടെ പുരുഷന്മാരെക്കുറിച്ചും നഷ്ടപ്പെടുപോയ ദാമ്പത്യത്തെക്കുറിച്ചും ഓർത്തെടുക്കുന്നതാണ് 
രണ്ടാംഭാഗം. 
വൈദ്യശാസ്ത്രത്തിലും ആതുരശുശ്രൂഷയിലും അർപ്പണമനസ്കരായ മൂന്നു പ്രശസ്ത ഭിഷഗ്വരന്മാരെ സംബന്ധിക്കുന്നതാണ് മൂന്നാംഭാഗം.
പുസ്തകത്തിന്റെ നാലാംഭാഗം മന്ത്രവാദസിദ്ധിക്ക് പ്രസിദ്ധങ്ങളും പരശുരാമ നിയുക്തങ്ങളെന്ന് വിശ്വസിക്കപ്പെടുന്നവയുമായ കാട്ടുമാടംമന, കല്ലൂർമന, സൂര്യകാലടിമന എന്നീ മൂന്ന് നമ്പൂതിരിഭലനങ്ങളുടേയും അവരുടെ മന്ത്രവാദശൈലികളുടേയും കുറിച്ചുള്ള കുറിപ്പുകളാണ്.
ബാലചന്ദ്രൻ ചുള്ളിക്കാടിന്റെ ചിലകവിതകൾ, സി.വി ബാലകൃഷ്ണന്റെ ആയുസ്സിന്റെ പുസ്തകം,ടി.വി.കൊച്ചുബാവയുടെ വൃദ്ധസദനം,മാധവിക്കുട്ടിയുടെ ചിലകഥകൾ,കാനായി കുഞ്ഞിരാമന്റെ മലമ്പുഴയിലെ യക്ഷിശില്പം, കെ.ജി.ജോർജിന്റെ ചലച്ചിത്രങ്ങളിലെ മൃത്യുസങ്കല്പനങ്ങൾ എന്നിവയെ മുൻനിർത്തി സർഗാത്മക രചനകളിലേക്ക് നയിക്കുന്ന രചയിതാവിന്റെ പ്രാഗ്ബോധങ്ങളെയും പ്രതീതികളെയും അന്വേഷിക്കുവാനുള്ള ശ്രമങ്ങളാണ് അഞ്ചാം ഭാഗത്തിലെ ലേഖനങ്ങളിൽ.
1 മയക്കത്തിലാണ്ട അഗ്നിപർവതം കാണാനൊരു ലാറ്റിനമേരിക്കൻ ജീനിയസ്സിന്റെ ലുക്കുള്ള മനോഹരനായ കഥാകൃത്ത് പൊൻകുന്നം വർക്കിയുടെ ഏകാന്തജീവിതത്തിലൂടെയുള്ള ഒരു യാത്ര. കഥാകാരനായി അറിയപ്പെട്ട വർക്കിലെ പച്ചമനുഷ്യനെ ലേഖനത്തിൽ കാണാം.
2 ഏകാന്തതയിലെ തടവുകാരൻ സഖാവ് പി.വി കുഞ്ഞിക്കണ്ണൻ എന്ന രക്തത്തിൽ ഹീമോഗ്ലോബിനും മാർക്സിസവും ഒരുപോലെ അലിഞ്ഞുചേർന്ന മാർക്സിസ്റ്റ്നേതാവിന്റെ കനൽവഴിയിലൂടെയുള്ള ജീവിതയാത്രയുടെ ഒരന്വേഷണം.
3 വേണ്ടിവന്നാൽ വടക്കനച്ചൻ വീണ്ടും വരും-1960കളിൽ കേരള കർഷകൻ വിമോചകനെന്നു കണ്ടെത്തിയ ഫാദർ വടക്കനച്ചനുമായുള്ള അഭിമുഖം.
4 കാലത്തിന്റെ വഴിയിൽകാണാതായ താക്കോൽ-നാല്പതുകളിലുംഅൻപതുകളിലുംകോഴിക്കോട്ടെ അറിയപ്പെടുന്നനിരൂപകനും കഴിയും പ്രസംഗകനും ആയിരുന്ന കെ.ഗോപാലൻ എന്ന രാഷ്ടീയക്കാരന്റെ ജീവിതത്തിലെ ചിലനിമിഷങ്ങൾ.
5 സഹനടരില്ലാതെ അഭിനയിക്കാൻ ആൾക്കൂട്ടത്തിൽ തനിയെ എന്ന ചലത്രിത്തിലെ മുത്തച്ഛനെ അവതരിപ്പിച്ച ബാലൻ കെ.നായരുടെ അവസാന നിമിഷങ്ങൾ പകർത്തുന്നു. കഥാപാത്രത്തിന് അറംപറ്റിയതുപോലുള്ള നിസ്സഹായാവസ്ഥ അവതരിപ്പിക്കുന്നു.
6 കരിന്തിരികാത്താതെ കെ.പി.ആർ മൊറാഴയിലെ ബോൾഷെവിക് നായകനായിരുന്ന കെ.പി.ആർ ഇന്ത്യയൊട്ടുക്ക് നടന്ന മഹാപ്രക്ഷോഭത്തിന്റെ സമ്മർദ്ദത്തിലാണ് ബ്രിട്ടീഷ്രാജാവിന്റെ കൊലക്കയറിൽ നിന്ന് രക്ഷപ്പെട്ടത്. അക്കാലത്ത് സാമ്രാജ്യത്തെ ആളുന്ന പ്രതീകമായിരുന്നു ഈ കല്യാശ്ശേരിക്കാരൻ ഒടുവിൽ തന്റെ കൂടി അഭിനിവേശങ്ങളുടേയും പ്രയത്നങ്ങളുടേയും ഫലമായി വളർന്നു വന്ന പ്രസ്ഥാനത്തിൽ നിന്ന് ബഹിഷ്കൃതനായി നാട്ടിലെ വിനീതമായ പാർപ്പിടത്തിൽ അന്തിമവും അനിവാര്യവുമായ വിയോഗത്തിന്റെ ദിനങ്ങളെ സമീപിച്ചുകൊണ്ടിരിക്കെ തന്റെ വിപ്ലവസ്ഥൈര്യവും രാഷ്ട്രീയാവേശവും അണഞ്ഞിട്ടില്ലെന്ന് അദ്ദേഹം അവകാശപ്പെടുന്നുണ്ടെങ്കിലും ഐതിഹാസികമായആ ജീവിതത്തിന്റെ അന്ത്യപരിണതിയെ സംബന്ധിച്ച സംയമിതവും അന്തർലീനവുമായ ഒരുവ്യാകുലത കമൽറാമിന്റെ ലേഖനത്തിൽവായിച്ചെടുക്കാം.
7 കുറുപ്പ് ഇന്നും കരുത്തൻ- രാഷ്ട്രീയം ജീവവായുവായി കരുതിയ പി.ആർ കുറുപ്പ് എന്ന രാഷ്ട്രീയ അതികായന്റെ രാഷ്ട്രീയ ചിന്തകൾ കോർത്തിണക്കിയ ലേഖനം
8 ഓരോ അണുവിലും ലാളിത്യം സാഹിത്യകാരനും നാടകസിനിമാനടനുമായിരുന്ന ഭരത് പ്രേംജിയെ മകൻ പ്രേമചന്ദ്യൻ പരിചയപ്പെടുത്തുന്നു.

1 കണ്ണീർപാടത്തെ തോരാമഴ മലയാളിയുടെ മനംകർന്ന കവിയായ ചങ്ങമ്പുഴ കൃഷ്ണപിള്ളയുടെ ഭാര്യ ശ്രീദേവി ചങ്ങമ്പുഴയുടെ കണ്ണീരിൽ കുതിർന്ന ഓർമ്മകൾ.|
2 കാരായിത്തറവാട്ടിൽ ഒരു റിബൽ-കമ്മ്യൂണിസ്റ്റ് പാർട്ടിയുടെ കരുത്തനായ നേതാവായ സി.എച്ച്കണാരന്റെ ഭാര്യയായ പാർവ്വതി ടീച്ചറുടെ അനുഭവങ്ങൾ
3 ഭാഗം കഴിഞ്ഞപ്പോൾ ഉടുമുണ്ട് മാത്രം. നമ്പൂതിരിയെ മനുഷ്യനാക്കാൻ യത്നിച്ച വി.ടി ഭട്ടതിരിപ്പാടിന്റെ ഭാര്യ ശ്രീദേവി അന്തർജ്ജനം വി ടി യുമായി ബന്ധപ്പെട്ട ഓർമകൾ അയവിറക്കുന്നു.
4 പുതിയാപ്ലയെ കണ്ടത് ഒരു കൊല്ലം കഴിഞ്ഞ് കേരള മുഖ്യമന്ത്രിയും ആഭ്യന്തരമന്ത്രിയും വിദ്യാഭ്യാസമന്തിയും സ്പീക്കറും ഒക്കെ ആയിരുന്ന സി.എച്ച് മുഹമ്മദ് കോയയുടെ സഹധർമ്മിണി ആമിനയുടെ അനുഭവങ്ങൾ
5 പീഡനങ്ങളുടെ രാഷ്ട്രീയവേനൽ -കേരളത്തിലെ ആഭ്യന്തരമന്ത്രിയും പ്രഗല്ഭപ്രതിപക്ഷ നേതാവുമായിരുന്ന പി ടി ചാക്കോയുടെ ഭാര്യ മറിയാമ്മ പി ടി ചാക്കോ പങ്കുവെക്കുന്ന അനുഭവങ്ങൾ
6 ജാതകം ചേരാത്ത മനപ്പൊരുത്തം-മഹാകവി ജി.ശങ്കരക്കുറുപ്പുമായി ബന്ധപ്പെട്ട അനുഭവങ്ങൾ ഭാര്യ സുഭദ്രയുടെ വാക്കുകളിൽ.

മലയാളിയുടെ മസ്തിഷ്കരക്ഷകൻ, നെഞ്ചുപൊരിയുന്ന രോഗി നെഞ്ചുറപ്പുമായി ഡോക്ടർ, ആയുസ്സു നീട്ടാൻ ആയുർവേദവും എന്നീ ലേഖനങ്ങളിൽ ന്യൂറോസർജനായ ഡോ.സാംബശിവൻ,തൊറാസിക് സർജനായ ഡോ അച്യുതൻ നായർ, അലോപ്പതിയിലെന്നതുപോലെ ആയുർവേദത്തിലും വിശാരദനായ ഡോ സി.കെ രാമചന്ദ്രൻ, രോദത്തിന്റെയും ചികിത്സയുടേയും പരിഭ്രമജനമായ പ്രഹേളികകളെ സ്ഥിരപ്രജഞരായി നേരിടുന്ന ഈ ഡോക്ടർമാരുടെ പ്രവർത്തനങ്ങളെ ഹൃദയംഗമമാക്കുന്നത് അവരുടെ മനോഭാവങ്ങളിലും പ്രവൃത്തികളിലും പ്രകടമാകുന്ന കരുണയും ഭ്രതദയയുമാണ് കമൽറാമിന്റെ സൂക്ഷ്മമായ അന്വേഷണങ്ങളും ഒട്ടും വാചാലമല്ലാത്ത വിവരണങ്ങളും വെളിപ്പെടുത്തുന്ന ഡോ.സാംബശിവൻറേയും ഡോ അച്യുതൻ നായരുടേയും ദൃഡപ്രത്യയശീലങ്ങൾക്ക് ആധ്യാത്മികമായ ഒരു ഉന്മുഖത്വം ഉള്ളതുപോലെ അനുഭവപ്പെടും.

സൌരസിദ്ധികളുടെ സൂര്യകാലടിമനഃ കാലടിമനയ്ക്കലെ കാരണവർ സൂര്യൻ സുബ്രഹ്മണ്യൻ നമ്പൂതിരിപ്പാടിന്റെ ഓർമകൾ.
അശാന്തകർക്കു നങ്കൂരമായ് മന്ത്രവാദികളിലെ യുക്തിവാദി എന്നറിയപ്പെടുന്ന കാട്ടുമാടം നാരായണൻ മന്ത്രവാദവുമായി ബന്ധപ്പട്ട അനനുഭവങ്ങൾ അവതരിപ്പിക്കുന്നു. മന്ത്രവാദം മനഃശക്തി- കല്ലൂർ നമ്പൂതിരിമാരുടെ മന്ത്രവാദ ചരിത്രം കല്ലൂർ നാരായണൻ നമ്പൂതിരിയിലൂടെ അറിയിക്കുന്നു.


</doc>
<doc id="307452" url="https://ml.wikipedia.org/wiki?curid=307452" title="ഹു കിൽഡ് കാർക്കരെ? റിയൽ ഫേസ് ഓഫ് ടെററിസം ഇൻ ഇന്ത്യ">
ഹു കിൽഡ് കാർക്കരെ? റിയൽ ഫേസ് ഓഫ് ടെററിസം ഇൻ ഇന്ത്യ

2008 നവംബർ 26ലെ മുംബൈ ഭീകരാക്രമണത്തിൽ മഹാരാഷ്ട്ര എ.ടി.എസ് (ആന്റി ടെററിസ്റ്റ് സ്ക്വാഡ്) തലവനായിരുന്ന ഹേമന്ദ് കാർക്കരെ ദുരൂഹമായി കൊല്ലപ്പെട്ട സംഭവത്തെ സമാന്തരമായ ഒരന്വേഷണത്തിന് വിധേയമാക്കി മഹാരാഷ്ട്ര പോലീസിലെ മുൻ ഐ.ജി. ആയിരുന്ന എസ്.എം. മുഷ്റിഫ് എഴുതിയ ഒരു പുസ്തകമാണ് ഹു കിൽഡ് കാർക്കരെ? : റിയൽ ഫേസ് ഓഫ് ടെററിസം ഇൻ ഇന്ത്യ. ഹേമന്ദ് കാർക്കരെയുടെ വധത്തിനു പിന്നിൽ പാക് ഭീകരരല്ലെന്നും ഹിന്ദുത്വ ഭീകരവാദികളാനെന്നും തെളിവുകൾ നിരത്തി സ്ഥാപിക്കാനാണ് പുസ്തകത്തിൽ മുഷ്റിഫ് ശ്രമിക്കുന്നത്. 

2008 നവംബർ 26ലെ മുംബൈ ഭീകരാക്രമണത്തിൽ പാക് ഭീകരരുടെ വെടിയേറ്റല്ല കർക്കരെ കൊല്ലപ്പെട്ടതെന്നു മുഷിരിഫ് പുസ്തകത്തിൽ സമർഥിക്കുന്നു. അന്നു പാകിസ്താനിൽ നിന്നുള്ള ഭീകരർ മും ബൈ ആക്രമിച്ചു എന്നതു സത്യമാണ്. എന്നാൽ സിഎസ്ടിയി റെയിൽവേ സ്റ്റേഷനിലെയും കാമ ഹോസ്പിറ്റൽ പരിസരത്തെയും സംഭവങ്ങൾ ദുരൂഹമാണെന്നാണു മുഷിരിഫിന്റെ പുസ്തകം സമർത്ഥിക്കുന്നത്. പത്രവാർത്തകളും സാഹചര്യത്തെളിവുകളും അടിസ്ഥാനമാക്കിയാണു മുൻ പൊലീസ് ഉദ്യോഗസ്ഥൻ കൂടിയായ മുഷ്റിഫ് ഇതു സംബന്ധിച്ച തെളിവുകൾ നിരത്തുന്നത്.

താജിലെ ഭീകരർ പാകിസ്താനിലെ കേന്ദ്രവുമായി 41 ഫോൺ സന്ദേശങ്ങൾ കൈമാറിയെന്നാണു വാർത്ത വന്നത്. ട്രൈഡൻറിലെ ഭീകരർ 62ഉം നരിമാൻ ഹൗസിലെ ഭീകരർ 181ഉം ഫോൺ സന്ദേശങ്ങൾ കൈമാറി. എന്നാൽ സിഎസ്ടി ആക്രമിച്ച ഭീകരർ പാകിസ്താനുമായി ഫോൺ സന്ദേശം കൈമാറിയിട്ടില്ല. സിഎസ്ടിയിലെ ഭീകരർ പാകിസ്താനുമായി എന്തുകൊണ്ടു ബന്ധപ്പെട്ടില്ല എന്നാണു പുസ്തകത്തിലൂടെ മുഷിരിഫിന്റെ ഒരു നിരീക്ഷണം. 

കാമാ ഹോസ്പിറ്റലിലെത്തിയ ഭീകരർ സെക്യൂരിറ്റി ജീവനക്കാരോടും മറ്റും മറാഠി ഭാഷയിൽ നിർദ്ദേശം നൽകിയത് മുതൽ പല തെളിവുകളും ഇദ്ദേഹം പുസ്തകത്തിൽ നിരത്തുന്നുണ്ട്‌.

കാർക്കറെയുടെ മരണം കൂടാതെ ഇന്ത്യയിലെ വിവിധയിടങ്ങളിൽ നടന്ന സ്ഫോടനങ്ങൾ പുസ്തകത്തിൽ അദ്ദേഹം ഇഴകീറി പരിശോധിക്കുന്നുണ്ട്.
അതോടൊപ്പം ഇന്ത്യയിലെ കലാപങ്ങളിൽ ഹിന്ദുത്വ ശക്തികൾ നടത്തുന്ന ആസൂത്രണത്തെ കുറിച്ചും ഇന്ത്യയിലെ ആഭ്യന്തര രഹസ്യാന്വേഷണ വിഭാഗമായ ഐ.ബിയുടെ ചെയ്തികളെ കുറിച്ചും വിവിധ അധ്യായങ്ങളിൽ പ്രതിപാദിക്കുന്നുണ്ട്.
മലയാളം ഉൾപ്പെടെ ഇന്ത്യയിലെ എട്ടു ഭാഷകളിലേക്ക് ഈ പുസ്തകം മൊഴിമാറ്റം ചെയ്യപ്പെട്ടിട്ടുണ്ട്.
"രാജ്യത്തെ പിടിച്ചുകുലുക്കിയ മുംബൈ ഭീകരാക്രമണക്കേസിൽ മറാത്തി സംസാരിക്കുന്ന, പാകിസ്താനിൽ നിന്നല്ലാത്ത ഒരു തീവ്രവാദി ഉണ്ടായിരുന്നോ? മുൻ പൊലീസ് ഇൻ‌സ്‌പെക്‌ടർ ജനറൽ എസ് എം മുഷ്‌രിഫ് എഴുതിയ ‘കർക്കരെയെ കൊന്നതാര്’ എന്ന പുസ്തകത്തിലെ ചില വസ്തുതകൾ അന്വേഷിക്കേണ്ടതല്ലേ?" എന്ന് 2010 ഡിസം‌ബർ 1ന് മഹാരാഷ്ട്ര ഹൈക്കോടതി പരാമർശം നടത്തുകയുണ്ടായി.


</doc>
<doc id="307478" url="https://ml.wikipedia.org/wiki?curid=307478" title="അലി സഹോദരന്മാർ">
അലി സഹോദരന്മാർ

ഇന്ത്യൻ സ്വാതന്ത്ര സമരത്തിലും മുസ്‌ലിം പുരോഗമന പ്രവർത്തനങ്ങളിലും പ്രവർത്തിച്ച ദേശീയ നേതാക്കന്മാരായ മൗലാനാ ഷൗകത്ത് അലി, മൗലാനാ മുഹമ്മദ് അലി എന്നീ സഹോദരന്മാരെയാണ് അലി സഹോദരന്മാർ എന്ന് പൊതുവേ അറിയപ്പെടുന്നത്. ഇവർ വിദ്യാഭ്യാസ - മതരംഗങ്ങളിൽ ഒന്നിച്ചു പ്രവർത്തിക്കുകയും മഹാത്മാഗാന്ധിയുമൊത്ത് ഇന്ത്യൻ സ്വാതന്ത്ര്യസമരത്തിൽ പങ്കെടുക്കുകയും ചെയ്തിരുന്നു
ഉത്തരേന്ത്യയിലെ റാംപൂർ സ്റ്റേറ്റിൽ സംസ്കാരസമ്പന്നമായ കുടുംബത്തിലാണ് അലി സഹോദരന്മാരുടെ ജനനം. പിതാവ് അബ്ദുൽ അലിഖാൻ അന്നത്തെ റാംപൂർ നവാബിന്റെ സേവകനായിരുന്നു. മാതാവ് ആബാദി ബാനു ബീഗം സാഹിബ 'ബീ അമ്മാൻ' എന്ന പേരിൽ ധീരതകൊണ്ട് വിഖ്യാതയായ വനിതയായിരുന്നു. മുഗൾ ചക്രവർത്തിമാരുടെ സവിച കുടുംബത്തിൽപ്പെട്ടവരും സംസ്കാര സമ്പന്നയുമായിരുന്നു ആബാദി ബാനു ബീഗം. 27-ാം വയസ്സിൽ വിധവയായിത്തീർന്ന അവർ പുത്രൻമാർക്ക് വേണ്ടത്ര വിദ്യാഭ്യാസം നല്കുന്നതിൽ ശ്രദ്ധകേന്ദ്രീകരിച്ചു. ഇവർ ആദ്യകാലഘട്ടങ്ങളിൽ പുത്രന്മാരുമായി പൊതു പ്രവർത്തനരംഗത്ത് സഹകരിച്ചു പ്രവർത്തിക്കുകയും പല പ്രദേശങ്ങളും സന്ദർശിച്ച് സ്വാതന്ത്ര്യസമരത്തിനു ജനങ്ങളെ പ്രേരിപ്പിക്കുകയും ചെയ്തിരുന്നു


</doc>
<doc id="307481" url="https://ml.wikipedia.org/wiki?curid=307481" title="വൈക്കോ">
വൈക്കോ

വൈക്കോ എന്ന വൈ. ഗോപാൽസാമി (ജനനം: 1944 മേയ് 22) തമിഴ്നാട്ടിലെ പ്രമുഖ രാഷ്ട്രീയ നേതാവും മരുമലർച്ചി ദ്രാവിഡ മുന്നേറ്റ കഴകം പാർട്ടിയുടെ സ്ഥാപകനും ജനറൽ സെക്രട്ടറിയുമാണു്. ശ്രീലങ്കയിലെ തമിഴ് പുലികളുടെയും ശ്രീലങ്കൻ തമിഴരുടെയും അഭിഭാഷകനായും മുല്ലപ്പെരിയാർ പ്രശ്നത്തിൽ അണക്കെട്ട് പുതുക്കിപ്പണിയണം എന്ന കേരളത്തിന്റെ ആവശ്യം എതിർത്തതിനും ഇദ്ദേഹം പ്രസിദ്ധനാണു്.

1944 മേയ് 22൹ മദ്രാസ് സംസ്ഥാനത്തിലെ (ഇപ്പൊഴത്തെ തമിഴ്നാട്) ശങ്കരൻകോവിലിനടുത്തുള്ള കലിംഗപ്പട്ടി ഗ്രാമത്തിൽ ഗോപാൽസാമി എന്ന പേരോടെ വൈക്കോ ജനിച്ചു. പാളയംകോട്ട സെന്റ് സേവ്യർസ് കോളേജിൽനിന്നു് സാമ്പത്തികശാസ്ത്രത്തിൽ ബി.ഏ. ബിരുദവും മദ്രാസ് പ്രസിഡൻസി കോളേജിൽ എം. ഏ. ബിരുദവും വൈക്കോ നേടി. പിന്നീട് മദ്രാസ് ലാ കോളേജിൽനിന്നു് എൽ.എൽ.ബി. ബിരുദവും കൈവരിച്ചു.

1964-ൽ തമിഴ്നാട് ഹിന്ദി വിരുദ്ധ പ്രസ്ഥാനത്തിന്റെ ഭാഗമായി ചെന്നൈ ഗോഖലെ ഹാളിൽ സി.എൻ. അണ്ണാദുരൈയുടെ സാന്നിദ്ധ്യത്തിൽ വച്ചു് നടന്ന ഒരു പൊതുയോഗത്തിലാണു് ആദ്യമായി വൈക്കോ പ്രസംഗിച്ചതു്.
പിന്നീട് 1976 ജനുവരി 30൹അടിയന്തരാവസ്ഥയുടെ ഭാഗമായി തമിഴ് നാട്ടിലെ ദ്രാവിഡ മുന്നേറ്റ കഴകം സർക്കാർ പ്രധാനമന്ത്രി ഇന്ദിരാ ഗാന്ധി പിരിച്ചുവിട്ടതിനെത്തുടർന്ന് ഫെബ്രുവരി 1൹ വൈക്കോയെ മിസ നിയമത്തിന്റെ കീഴിൽ തടവുചെയ്യപ്പെട്ടു.


</doc>
<doc id="307496" url="https://ml.wikipedia.org/wiki?curid=307496" title="ബി. മീനാകുമാരി">
ബി. മീനാകുമാരി

ഇന്ത്യൻ കൗൺസിൽ ഒഫ് അഗ്രികൾച്ചറൽ റിസർച്ചിന്റെ ആദ്യത്തെ വനിതാ ഡെപ്യൂട്ടി ഡയറക്ടർ ജനറലാണ് (ഫിഷറീസ് ) ഡോ. ബി. മീനാകുമാരി. ഫിഷറീസ് ശാസ്ത്രജ്ഞയെന്ന നിലയിൽ രാജ്യത്തും പുറത്തും അറിയപ്പെടുന്ന ഇവർ മത്സ്യ ബന്ധന മേഖലയെക്കുറിച്ച് തയ്യാറാക്കിയ റിപ്പോർട്ട് മത്സ്യതൊഴിലാളികളുടെ പ്രതിഷേധത്തിന് ഇടയാക്കി.
1977ൽ കേരള സർവകലാശാലയിൽ അക്വാട്ടിക് ബയോളജി ആൻഡ് ഫിഷറീസിൽ എം.ഫിലിന് പഠിക്കുമ്പോൾ കൊച്ചി സെൻട്രൽ ഇൻസ്റ്റിറ്റ്യൂട്ട് ഒഫ് ഫിഷറീസ് ടെക്നോളജിയിൽ റിസർച്ച് സയിന്റിസ്റ്റ് ജോലി ലഭിച്ചു. പിന്നീട് പിഎച്ച്.ഡി നേടി. 2000ൽ സ്ഥാപനത്തിന്റെ ഫിഷറീസ് മേധാവിയായും 2008 ൽ ഇൻസ്റ്റിറ്റ്യൂട്ടിന്റെ ഡയറക്ടറുമായി. 2010 ൽ ഐ.സി.എ.ആറിന്റെ ഡപ്യൂട്ടി ഡയറക്ടർ ജനറൽപദവിയിലെത്തിയത്. അന്തർദ്ദേശീയ തലത്തിൽ ശ്രദ്ധിക്കപ്പെടുന്ന നൂറോളം ഗവേഷണ പ്രബന്ധങ്ങൾ അവതരിപ്പിച്ചിട്ടുള്ള ഡോ. മീനാകുമാരിക്ക് ഒട്ടേറെ അവാർഡുകൾ ലഭിച്ചിട്ടുണ്ട്. 

ചാർട്ടേഡ് അക്കൗണ്ടന്റായ സി.എ. കുമാറാണ് ഭർത്താവ്. രണ്ട് പെൺമക്കളുണ്ട്.


</doc>
<doc id="307498" url="https://ml.wikipedia.org/wiki?curid=307498" title="ജീസസ് ക്രൈസ്റ്റ് സൂപ്പർസ്റ്റാർ">
ജീസസ് ക്രൈസ്റ്റ് സൂപ്പർസ്റ്റാർ

ആൻഡ്ര്യൂസ് ലോയ്ഡ് വെബ്ബറും ടിം റൈസും ചേർന്നെഴുതിയ റോക്ക് ഓപ്പറ നാടകമാണ് ജീസസ് ക്രൈസ്റ്റ് സൂപ്പർസ്റ്റാർ. യേശുക്രിസ്തുവിന്റെ അവസാനത്തെ ഏഴ് ദിവസമാണ് നാടകത്തിൽ പറയുന്നത്.
മേരി റോയി നടത്തുന്ന കോട്ടയം കഞ്ഞിക്കുഴിയിലെ ‘പള്ളിക്കുടം’ സ്കൂളിൽ നാടകം അവതരിപ്പിക്കാനിരിക്കെ നാടകം ജില്ലാ ഭരണകൂടം നിരോധിച്ചു. നാടകത്തിൽ കുരിശിൽ തറക്കാൻ കൊണ്ടുപോകുന്നതിന് മുമ്പായി മഗ്ദലനമറിയം യേശുവിനെ ആശ്വസിപ്പിക്കുന്ന രംഗമുണ്ടായിരുന്നു. സുഹൃത്തിനെപോലെ തലയിൽ തലോടി ആശ്വസിപ്പിക്കുന്ന രംഗം തെറ്റായ സന്ദേശം നൽകുമെന്ന് ചൂണ്ടിക്കാട്ടി ഒരുവിഭാഗം കത്തോലിക്ക, സി.എസ്.ഐ വൈദികർ രംഗത്തത്തെിയതിനെ തുടർന്ന്, 1990ൽ കോട്ടയം ജില്ലയിൽ കലക്ടറായിരുന്ന അൽഫോൺസ് കണ്ണന്താനം പ്രദർശനാനുമതി നിഷേധിച്ചു. നാടകം ക്രിസ്തുമതത്തിൻെറ അടിസ്ഥാനവിശ്വാസങ്ങൾക്കെതിരാണെന്നും വിശ്വാസികളുടെ മതവികാരം വ്രണപ്പെടുത്തുമെന്നും 1991ൽ കേരള ഹൈകോടതി ഡിവിഷൻ ബെഞ്ച് നിരീക്ഷിച്ചിരുന്നു. വിലക്കിനെതിരെ ഫാ. എബ്രഹാം വെള്ളംതടത്തിൽ 2004ൽ നൽകിയ ഹരജിയും ഹൈകോടതി ഡിവിഷൻ ബെഞ്ച് തള്ളി. തുടർന്ന് 2004ൽ ഫാദർ‌ സുപ്രീം കോടതിയെ സമീപിച്ചു. 2015 ൽ ഈ വിലക്ക് സുപ്രീംകോടതി നീക്കി. സ്കൂളിലെ വിദ്യാർഥികൾക്ക് മാത്രമായി നാടകം അവതരിപ്പിക്കാൻ സുപ്രീംകോടതി പ്രത്യേക ഉത്തരവിലൂടെ അനുമതി നൽകിയിരുന്നു. 


</doc>
<doc id="307500" url="https://ml.wikipedia.org/wiki?curid=307500" title="രാമലിംഗ രാജു">
രാമലിംഗ രാജു

സത്യം കമ്പ്യൂട്ടർ സർവീസസ് സ്ഥാപകനും അതിന്റെ മുൻ ചെയർമാനുമായിരുന്നു ബി. രാമലിംഗ രാജു. 

അദ്ദേഹവും ഏതാനും കമ്പനി ഉദ്യോഗസ്ഥരും അക്കൗണ്ട് പുസ്തകങ്ങളിൽ ക്രമക്കേടുകാട്ടി സത്യം കമ്പ്യൂട്ടേഴ്‌സ് സർവീസസ് ലിമിറ്റഡ് നടത്തിയ 7,136 കോടി രൂപയുടെ തട്ടിപ്പ് കോർപ്പറേറ്റ് മേഖലയിൽ ചലനങ്ങൾ ഉണ്ടാക്കിയിരുന്നു. 

ആയിരക്കണക്കിന് ജീവനക്കാരും വിദേശത്ത് ശാഖകളുമുണ്ടായിരുന്ന കമ്പനിയുടെ തട്ടിപ്പ് വിദേശത്തും ചലനങ്ങളുണ്ടാക്കിയിരുന്നു. ലാഭം പെരുപ്പിച്ച് കാട്ടിയതിനെത്തുടർന്ന് ഓഹരിവിപണിയിൽ സത്യം കമ്പ്യൂട്ടേഴ്‌സിന്റെ ഓഹരിവില കുതിച്ചുയർന്നിരുന്നു. തട്ടിപ്പ് പുറത്തുവന്നതോടെ ഓഹരിവില കുത്തനെ ഇടിയുകയും നിക്ഷേപകർക്ക് കോടിക്കണക്കിന് രൂപ നഷ്ടപ്പെടുകയും ചെയ്തു. 

ഇന്ത്യയിലെ ഒന്നാംനിര ഐ.ടി. സേവനദാതാക്കളായിരുന്ന സത്യം കമ്പ്യൂട്ടർ സർവീസസിലെ തട്ടിപ്പ് 2009 ജനവരി ഏഴിനാണ് പുറത്തുവന്നത്. 


</doc>
<doc id="307506" url="https://ml.wikipedia.org/wiki?curid=307506" title="കൊണ്ടോട്ടി പഴയങ്ങാടി ജുമാ മസ്ജിദ്">
കൊണ്ടോട്ടി പഴയങ്ങാടി ജുമാ മസ്ജിദ്

കേരളത്തിലെ പുരാതനമായ ഒരു മുസ്ലിം ആരാധനാലയമാണ് കൊണ്ടോട്ടി പഴയ ജുമാഅത്ത് പള്ളി. കൊണ്ടോട്ടിയുടെ ഹൃദയഭാഗത്ത് സ്ഥിതി ചെയ്യുന്ന ഈ പള്ളിക്ക് ഏകദേശം 700 വർഷം പഴക്കമുള്ളതായി കണക്കാക്കപെടുന്നു.

കൊണ്ടോട്ടിയുടെ ആത്മീയ സാംസ്കാരിക രാഷ്ട്രീയ രംഗങ്ങളിൽ നിർണ്ണായക സ്വാധീനം ചെലുത്തിയ പഴങ്ങാടി പള്ളി ഇന്നത്തെ രീതിയിൽ നിർമിച്ചത് 18 നൂറ്റാണ്ടിലാണ്.കൊണ്ടോട്ടി എന്നാ പേരിനു കാരണമായത് ഈ പള്ളിയാണ്.പോർച്ചുഘീസ്‌ ആധിപത്യ കാലത്ത് കൊണ്ടോട്ടിയുടെയും പരിസര പ്രദേശങ്ങളിലെയും ജനങ്ങൾ ആരാധന കർമങ്ങൾക്ക് ആശ്രയിച്ചിരുന്നത് തിരൂരങ്ങാടി പള്ളിയായിരുന്നു.കൊണ്ടോട്ടിയിൽ നിന്നും ഏറെ ദൂരെയുള്ള തിരൂരങ്ങാടി പള്ളിയിലേക്ക് കാൽനടയായിട്ടായിരുന്നു പോയികൊണ്ടിരുന്നത് .ഒരിക്കൽ ജുമുഅ പള്ളിക്കകത്തെത്തിയപ്പോഴേക്കും അവസാനിച്ചിരുന്നു . തിരൂരങ്ങാടി പള്ളിയിലെ ഖാസി ഇതു കണ്ടു പറഞ്ഞു. 'ഈന്തിൻ പട്ടകൊണ്ടെങ്കിലും നിങ്ങൾക്ക്‌ അവിടെ ഒരു പള്ളി പണിതുകൂടെയെന്ന്‌ 'ഖാസിയുടെ ചോദ്യം ഇവിടെ ഒരു പള്ളി നിർമ്മിക്കാനുള്ള പ്രചോദനമാകുകയായിരുന്നു.തുടർന്ന് കൊണ്ടോട്ടിയിലെ പ്രമാണിയായിരുന്ന തലയൂർ മൂസത്‌ പള്ളിക്കായി സ്ഥലം വാഗ്ദാനം ചെയ്തു.എന്നാൽ കാടുമൂടിയ ആ പ്രദേശം പള്ളി നിർമ്മാണത്തിന് അനുയോജ്യമായിരുന്നില്ല .ഇതേ തുടർന്ന് സ്ഥലത്തെ സമ്പന്നർ ജനങ്ങൾക്ക്മുമ്പാകെസ്വർണ്ണ നാണയങ്ങൾ കാടിലേക്ക് വലിച്ചെറിഞ്ഞു .സ്വർണ്ണ നാണയങ്ങൾ സ്വന്തമാക്കാൻ നാട്ടുകാർ വെട്ടു കത്തിയും കോടലിയുമായി കാടിലേക്കിറങ്ങി കാട് വെട്ടി തെളിച്ചു .ഇങ്ങനെ കാട് വെട്ടിയുണ്ടാക്കിയ പ്രദേശം 'കൊണ്ടുവെട്ടി ' എന്നറിയപ്പെട്ടു .കാലക്രമേണ കൊണ്ടുവെട്ടി ലോപിച്ച് കൊണ്ടോട്ടി ആയി എന്നാണ് ചരിത്രം. പള്ളി സ്ഥാപിച്ചതിനു ശേഷം ജനങ്ങൾ പള്ളിക്ക് ചുറ്റും താമസമാരംഭിക്കുകയും കൊണ്ടോട്ടി ഒരു ചെറു നഗരമായി വളരുകയും ചെയ്തു. അക്കാലത്തെ മലബാറിലെ പ്രമുഖ പണ്ഡിതനായ സൈനുദീൻ മഖ്ദൂം അന്ത്യവിശ്രമം ഇവിടെയാണ്‌.

കേരളത്തിലെ പഴക്കമേറിയ പള്ളികളിലൊന്നായ പഴങ്ങാടി പള്ളി അതിന്റെ ശില്പ ചാതുര്യതിന്നും പേര് കേട്ടതാണ്.കേരളത്തിന്റെ തനത് വാസ്തു വൈദ്യഗ്ധ്യവും മുഗൾ പേർഷ്യൻ രീതിയുടെയും സമന്വയം ഇവിടെ കാണാൻ സാധിക്കും .കേരളത്തിലെ പഴയ നാല് കെട്ടുകളെയും ഓർമിപ്പിക്കുന്ന പള്ളിയുടെ കെട്ടിടവും മിനാരങ്ങളും ഇതിന്റെ തെളിവാണ്.ഇതിന്റെ ഉൾവശം ഭൂരിഭാഗവും തേക്കിൻ തടികൾ കൊണ്ടാണ് നിർമിച്ചിട്ടുള്ളത് .കാലക്രമേണ ഏറെ പുനരുദ്ധാരണങ്ങൾ വേണ്ടി വന്നെങ്കിലും ഇന്നും അത് പഴയ പ്രൗഡിയോടെ നിലകൊള്ളുന്നു 


</doc>
<doc id="307518" url="https://ml.wikipedia.org/wiki?curid=307518" title="ഖുത്ബുദ്ദീൻ ഐബക്ക്">
ഖുത്ബുദ്ദീൻ ഐബക്ക്

പോളോ കളിക്കുന്നതിനിടയിൽ കുതിരപ്പുറത്ത് നിന്നും വീണ് മരിച്ച അടിമ വംശത്തിലെ സുൽത്താനാണ് കുത്തബുദ്ദീൻ ഐബക്ക്

ദൽഹിയിലെ ദില്ലി സുൽത്താനത്തിന് തുടക്കമിട്ട ദില്ലിയിലെ മംലൂക്ക് രാജവംശത്തിറെ ഒന്നാമത്തെ സുൽത്താനായിരുന്നു ഖുത്ബുദ്ദീൻ ഐബക്ക്. 1192മുതൽ 1206വരെ മുഹമ്മദ് ഗോറിയുടെ പ്രധിനിധിയായും ഗോറിയുടെ മരണ ശേഷം സുൽത്താനെന്ന പദവിയിലും ഖുത്ബുദ്ദീൻ ഐബക്ക് ദൽഹി ഭരിച്ചു. ഉന്നതമായ ഔദാര്യശീലം കാരണം അദ്ദേഹം 'ലഖ്ബഖ്ശ്(ലക്ഷങ്ങൾ ദാനം ചെയ്യുന്നവൻ)' എന്ന പേരിൽ അറിയപ്പെട്ടു. ദൽഹിയിൽ അദ്ദേഹം പണികഴിപ്പിച്ച ഖുവ്വത്തുൽ ഇസ്ലാം പള്ളിയുടെ മിനാരമാണ് പ്രസിദ്ധമായ ഖുത്ബ് മിനാർ


</doc>
<doc id="307521" url="https://ml.wikipedia.org/wiki?curid=307521" title="ഗിയാസുദ്ദീൻ ബാൽബൻ">
ഗിയാസുദ്ദീൻ ബാൽബൻ

ദില്ലിയിലെ മംലൂക്ക് രാജവംശത്തിലെ ഏറ്റവും പ്രഗൽഭനും ശക്തനുമായ സുൽത്താനായിരുന്നു ഗിയാസുദ്ദീൻ ബാൽബൻ. 1266മുതൽ 1286വരെ അദ്ദേഹം ദൽഹി ഭരിച്ചു. ഖുത്ബുദ്ദീൻ ഐബക്കിനെയും ഇൽത്തുമിഷിനെയും പോലെ ഒരു അടിമയായാണ് ബാൽബനും ജീവിതമാരംഭിച്ചത്. മംഗോളീയറിൽ നിന്ന് ഇൽത്തുമിഷ് വിലക്ക് വാങ്ങിയ ബാൽബൻ വെള്ളം കോരുന്ന ജോലിയാണ് ആദ്യം ലഭിച്ചത്. സുൽത്താന റസിയയുടെ കാലത്ത് ബാൽബനെ നായട്ടുകാരനായി നിയമിച്ചു. നാസിറുദ്ദീൻ മഹമൂദ് സുൽത്താനായപ്പോൾ ബാൽബൻ അദ്ദേഹത്തിന്റെ മന്ത്രിയായി. 1249ൽ ബാൽബന്റെ മകളെ സുൽത്താൻ വിവാഹം ചെയ്തതോടെ ബാൽബന്റെ പദവി ഉയർന്നു. 1266ൽ നാസിറുദ്ദീൻ മഹമൂദിന്റെ മരണശേഷം ബാൽബൻ സുൽത്താൻ ആയിത്തീർന്നു.


</doc>
<doc id="307526" url="https://ml.wikipedia.org/wiki?curid=307526" title="സൈനുദ്ദീൻ മഖ്ദൂം രണ്ടാമൻ">
സൈനുദ്ദീൻ മഖ്ദൂം രണ്ടാമൻ

പതിനാറാം നൂറ്റാണ്ടിൽ കോഴിക്കോട് രാജ്യംത്ത് (ഇന്നത്തെ ഇന്ത്യ രാജ്യത്തെ കേരള സംസ്ഥാനത്തിലെ കോഴിക്കോട് ജില്ല) ജീവിച്ച അതിപ്രഗൽഭനായ ഒരു മുസ്‌ലിം പണ്ഡിതനും, ഖാദിരിയ്യ സരണിയിലെ ആത്മീയജ്ഞാനിയും , സാമൂഹിക പരിഷ്കർത്താവും ഗ്രന്ഥകാരനുമാണ് സൈനുദ്ദീൻ മഖ്ദൂം രണ്ടാമൻ എന്ന സൈനുദ്ദീൻ മഖ്ദൂം അൽ സ്വഗീർ . പൂർണനാമം "അഹ്മദ് സൈനുദ്ദീനു ബ്നു മുഹമ്മദിൽ ഗസ്സാലി ബ്നു സൈനുദ്ദീനു ബ്നു അലിയ്യു ബ്നു അഹ്മദ്". കേരളത്തിലെ ആദ്യകാല ചരിത്രഗ്രന്ഥമായ തുഹ്ഫത്തുൽ മുജാഹിദീൻ' (പോരാളികൾക്കുള്ള പാരിതോഷികം) എന്ന ഗ്രന്ഥത്തിന്റെ രചന ഇദ്ദേഹമാണ് നിർവ്വഹിച്ചത്. അക്രമികളായ പോർച്ചുഗീസുകാർക്കെതിരെ മുസ്‌ലിങ്ങളെ വിശുദ്ധ സമരത്തിന്‌ (ജിഹാദ്) ആഹ്വാനം ചെയ്തുകൊണ്ടാണ് ഈ ഗ്രന്ഥം രചിക്കപ്പെട്ടത്‌.

"സൈനുദ്ദീൻ മഖ്ദൂം രണ്ടാമന്റെ കർമ്മശാസ്ത്ര സംഭാവനകൾ" എന്ന വിഷയത്തിൽ 2015ൽ ഈജിപ്തിലെ കെയ്റൊ യൂണിവേഴ്സിറ്റിയിലെ ദാറുൽ ഉലൂം ഫാക്വൽറ്റിയിൽ ഗവേഷണ പ്രബന്ധം സമർപ്പിക്കപ്പെട്ടിട്ടുണ്ട്. ഡോ: അബ്ദുൽ ബർറ് വാഫി അൽ അസ്ഹരിയാണ് ഗവേഷകൻ, ഈ ഗ്രന്ഥം 'വാഫി ബുക്സ്' പ്രസിദ്ധീകരിച്ചിട്ടുണ്ട്.

സൈനുദ്ദീൻ മഖ്ദൂം ഒന്നാമൻ എന്ന പേരിൽ അറിയപ്പെടുന്ന "സൈനുദ്ദീൻ ഇബ്‌നു അലി ഇബ്‌നു അഹമ്മദ് അൽ മഹ്ബരിയുടെ" മൂന്നാമത്തെ മകനായ ശൈഖ് മുഹമ്മദ്‌ അൽ ഗസ്സാലിയുടെ പുത്രനായി എ.ഡി. 1531ൽ വടക്കേ മലബാറിലെ മാഹിക്കടുത്ത ചോമ്പാലിലാണ് സൈനുദ്ദീൻ മഖ്ദൂം രണ്ടാമന്റെ ജനനം. ചോമ്പാലിലെ വലിയകത്ത് തറകെട്ടി എന്ന തറവാട്ടുകാരിയായിരുന്നു മാതാവ്. വടക്കേ മലബാർ ഖാദിയായിരുന്ന മുഹമ്മദ്‌ അൽ ഗസ്സാലി ആയിരുന്നു പിതാവ്. സൈനുദ്ദീൻ മഖ്ദൂം രണ്ടാമന്റെ ജനന മരണത്തെ കുറിച്ചും, മക്കൾ, പത്നി എന്നിവരെ കുറിച്ചും വ്യത്യസ്തമായ അഭിപ്രായങ്ങളാണ് ചരിത്രകാരന്മാർ രേഖപ്പെടുത്തിയിട്ടുള്ളത്.ഖുർആൻ, പ്രാഥമിക അറിവുകൾ എന്നിവ എന്നിവയെ കുറിച്ച് മഖ്ദൂമിനു ആദ്യഅറിവു പകർന്നു നൽകിയത് ഇദ്ദേഹമായിരുന്നു. മുഹമ്മദ് അൽ ഗസ്സാലി മഖ്ദൂമിന്റെ ചെറുപ്പത്തിലെ മരണപ്പെട്ടു. പിതൃ സഹോദരനായ പൊന്നാനി ദർസിലെ മുഖ്യാധ്യാപകൻ മഖ്ദൂം അബ്ദുൽ അസീസിന്റെ സംരക്ഷണയിലാണ് സൈനുദ്ദീൻ മഖ്ദൂം രണ്ടാമൻ വളർന്നത്‌. അദ്ദേഹം തന്നെയായിരുന്നു പ്രഥമ ഗുരുനാഥൻ. മൗലാനാ ഇസ്മാഈൽ ബാദുക്കലി (ബട്ക്കൽ) , അസീസ് മഖ്ദൂം എന്നിവരിൽ നിന്നും പഠനം പൂർത്തിയാക്കിയ ശേഷം മഖ്ദൂം സ്വഗീർ ഉപരിപഠനത്തിന് മക്കയിലേക്ക് പോയി. മക്കയിലെ ഹറമിൽ , ശൈഖ് മുഹമ്മദ് ഇബ്നു അഹമദ് റംലി, ശൈഖ് അബ്ദു റഊഫുല് മക്കിയ്യി തുടങ്ങിയ പ്രശസ്ത പണ്ഡിതന്മാർക്ക് കീഴിൽ അദ്ദേഹം 10വർഷം പഠനം നടത്തി. ശാഫിഈ മദ്ഹബിലെ പ്രശസ്ത കർമ ശാസ്ത്ര ഗ്രന്ഥമായ തുഹ്ഫയുടെ രചയിതാവ് ഇബിനു ഹജറിൽ ഹൈതമിയായിരുന്നു അദ്ദേഹത്തിന്റെ പ്രധാന ഗുരുനാഥൻ.
ആത്മീയ പാതയിൽ സുപ്രസിദ്ധ സൂഫി വര്യൻ ശൈഖ് മുഹമ്മദുല് സിദ്ദീഖി ബകരിയിൽ നിന്നും ഖാദിരിയ്യ സരണിയും ആത്മീയ ബഹുമതിയായ ഖിർക്കയെന്ന സ്ഥാന വസ്ത്രവും പന്ത്രണ്ടോളം തവണ കരസ്ഥമാക്കിയ മഖ്ദൂം സ്വഗീർ അറബി, ഉറുദു, പേര്ഷ്യന് ഭാഷകളിലും വ്യുല്പത്തി നേടിയിരുന്നു. കര്മ്മശാസ്ത്രത്തിലും , നബി ചര്യയിലും അഗാധ ജ്ഞാനം നേടിയിരുന്ന ഇദ്ദേഹത്തെ മുഹദ്ദിസ് ആയിട്ടാണ് മെക്കയിലെ പണ്ഡിതന്മാർ കണക്കാക്കിയിരുന്നത്. 

മക്കയിൽ നിന്നും വിദ്യാഭ്യാസം പൂര്ത്തിയാക്കി പൊന്നാനിയിലേക്ക് തിരിച്ചെത്തിയ മഖ്ദൂം രണ്ടാമൻ പൊന്നാനി വലിയ പള്ളിയിൽ മുദരിസായി അധ്യാപനം ആരംഭിച്ചു. പൊന്നാനി ദർസ് ലോക പ്രശസ്ത കലാലയമായി മാറുന്നത് ഈ കാലയളവിലായിരുന്നു. പ്രസംഗത്തിലും രചനയിലും ഒരു പോലെ വിളങ്ങി നിന്നിരുന്ന മഖ്ദൂം മലബാർ കീഴടക്കാനെത്തിയ പോര്ചുഗീസുകാര്ക്കെതിരെ സാമൂതിരിയെ സഹായിക്കുകയും പറങ്കികൾക്കെതിരെ പ്രാദേശിക മുസ്ലിങ്ങളെയും ,ഇതര മുസ്ലിം രാജാക്കന്മാരുടെയും കൂട്ടായ്മ ഉണ്ടാക്കുവാൻ യത്നിക്കുകയും ചെയ്തു . മുഗള് ചക്രവര്ത്തി അക്ബര് ഷാ, ബീജാപ്പൂര് സുല്ത്താന് ആദില് ഷാ, തുര്ക്കി സുല്ത്താന് പോര്ച്ചുഗീസുകാര്ക്കെതിരെ ആഗോള കൂട്ടായ്മക്കായ് പരിശ്രമിച്ചു. കുഞ്ഞാലി രണ്ടാമനടക്കമുള്ള പറങ്കി വിരുദ്ധരായ മുരീദന്മാർക്കു മാർഗ്ഗ നിർദ്ദേശങ്ങൾ പകർന്നു നൽകാനും മഖ്ദൂം രണ്ടാമൻ മുൻപന്തിയിലുണ്ടായിരുന്നു.
ചാലിയം കോട്ട സാമൂതിരിയുടെ നേതൃത്വത്തിൽ ഉപരോധിച്ച് കീഴടക്കിയ അസുലഭ മുഹൂർത്തത്തിന് സാക്ഷിയായ പ്രമുഖനാണ് സൈനുദ്ദീൻ മഖദൂം രണ്ടാമൻ. വിദ്യാഭ്യാസത്തിനു വേണ്ടിയുള്ള ദീർഘകാലത്തെ സഞ്ചാരങ്ങൾക്കു ശേഷം കേരളത്തിൽ തിരിച്ചെത്തിയ അദ്ദേഹം തന്റെ സാമൂഹ്യ രംഗപ്രവേശനത്തിന്റെ ആദ്യം ഘട്ടം മുതൽ തന്നെ പറങ്കികൾക്കെതിരെയുള്ള പ്രതിരോധ നീക്കങ്ങൾക്ക് ആദർശ പിൻബലമേകിയിട്ടുണ്ട്. മാത്രമല്ല, സാമൂതിരിക്ക് വേണ്ടി ഇന്ത്യയിലെയും വിദേശത്തെയും മുസ്ലിം ഭരണാധികാരികളുമായി നയതന്ത്ര ബന്ധങ്ങൾ പുലർത്തിയിരുന്നതും അദ്ദേഹമായിരുന്നു.
ഫത്ഹുല് മുഈൻ എന്ന ശാഫിഈ കർമ്മശാസ്ത്ര ഗ്രന്ഥം നിരവധി ഭാഷകളിലേക്കു വിവർത്തനം ചെയ്യപ്പെട്ടിട്ടുണ്ട്. ഇന്നും കൈറോയിലടക്കം നിരവധി ഇസ്ലാമിക യൂണിവേഴ്സിറ്റികളിൽ പഠന വിഷയമാണീ ഗ്രന്ഥം . ഇംഗ്ലീഷ്, ഫ്രഞ്ച്, സ്പാനിഷ്, ഉര്ദു തുടങ്ങി മിക്ക ലോക ഭാഷകളിലേക്കും വിവർത്തനം ചെയ്യപ്പെട്ട വിശ്വ പ്രസിദ്ധമായ തുഹ്ഫതുല് മുജാഹിദീന് എന്ന ചരിത്ര ഗ്രന്ഥത്തിന്റെയും രചയിതാവും ഇദ്ദേഹമാണ്. അഹ്കാമുന്നികാഹ്, മന്ഹജുല് വാളിഹ്, ഫതാവല് ഹിന്ദിയ്യ തുടങ്ങി മറ്റ് നിരവധി ഗ്രന്ഥങ്ങള് ഇദ്ദേഹത്തിന്റേതായിട്ടുണ്ട് 
വിശ്രുത പണ്ഡിതൻ , ധീര രാജ്യസ്നേഹി , മഹാ സാമൂഹ്യ പരിഷ്കർത്താവ്, ചരിത്രകാരൻ എന്നീ നിലകളിൽ പ്രശോഭിച്ചു നിന്ന സൈനുദ്ദീൻ മഖ്ദൂം അൽ സ്വഗീർ 1583 / 84 ഇൽ മാഹിക്കടുത്ത ചോമ്പാലിൽ വെച്ചു നിര്യാതനായി.മഖ്ദൂം സഗീറിന്റെ ജനനം രേഖപ്പെടുത്താത്ത പലരും മരണം രേഖപ്പെടുത്തിയിട്ടുണ്ടെങ്കിലും വ്യത്യസ്താഭിപ്രായമാണ് രേഖപ്പെടുത്തിയിട്ടുള്ളത്. ഈജിപ്ഷ്യൻ ചരിത്രകാരനായ ശൈഖ് മുഹമ്മദ് അബ്ദുൽ മനഇം അന്നുമൈരി തന്റെ ത്വരീഖതുൽ ഇസ്ലാം ഫിൽ ഹിന്ദ് എന്ന ഗ്രന്ഥത്തിൽ പറഞ്ഞത് മഖ്ദൂം സഗീർ ഹിജ്‌റ 
991ൽ മരണപ്പെട്ടു എന്നാണ്. ഓറിയൻറലിസ്റ്റ് ചരിത്രകാരനായ ജോർജ് സൈദാൻ തന്റെ ത്വരീഖു അദബില്ലുഗത്തിൽ അറബിയിൽ രേഖപ്പെടുത്തിയത് മഖ്ദൂം സഗീറിന്റെ മരണം 978ലാണെന്നാണ്. അദേയവസരം സൈനുദ്ദീൻ മഖ്ദൂം അഖീറിന്റെ പുത്രനും പ്രമുഖ പണ്ഡിതനുമായ അല്ലാമാ അഹ്മദ് ബാവാ മഖ്ദൂം മരണ തീയതി കൃത്യമായി ദൈവത്തിനറിയാം എന്നാണ് പറയുന്നത്. മാഹിക്കടുത്തുള്ള ചോമ്പാല കുഞ്ഞിപ്പള്ളി എന്ന ആരാധനാലയ ശ്മശാനത്തിലാണ് അദ്ദേഹത്തിന്റെ ഖബർ സ്ഥിതിചെയ്യുന്നത്.


 , , 

</doc>
<doc id="307530" url="https://ml.wikipedia.org/wiki?curid=307530" title="മാടായി നിയമസഭാമണ്ഡലം">
മാടായി നിയമസഭാമണ്ഡലം

1956 ൽ കേരളം രൂപീകൃതമായതിനുശേഷം 1957 ൽ നടന്ന ആദ്യതിരഞ്ഞെടുപ്പിൽ നിലനിന്നിരുന്ന ഒരു നിയമസഭാമണ്ഡലമായിരുന്നു മാടായി നിയമസഭാമണ്ഡലം.
മാടായി, മാട്ടൂൽ, കല്ല്യാശ്ശേരി, പാപ്പിനിശ്ശേരി, ചെറുകുന്ന്, കണ്ണപുരം, കുഞ്ഞിമംഗലം, എഴോം, കടന്നപ്പള്ളി, പാണപ്പുഴ എന്നീ പഞ്ചായത്തുകൾ മാടായി നിയമസഭാമണ്ഡലത്തിന്റെ ഭാഗമായിരുന്നു. 1957ലെ ഒന്നാം കേരള നിയമ സഭയിൽ മാടായി മണ്ഡലത്തെ പ്രതിനിധീകരിച്ചത് സ്വാതന്ത്ര സമര സേനാനിയും കമ്മ്യൂണിസ്റ്റ് നേതാവുമായ കെ.പി.ആർ. ഗോപാലൻ ആയിരുന്നു. 1970ൽ എം.വി.രാഘവനും ഈ മണ്ഡലത്തെ പ്രതിനിധീകരിച്ചിട്ടുണ്ട്. പുനസംഘടനയെ തുടർന്ന് പിന്നീട് ഈ മണ്ഡലം ഇല്ലാതായി. ഈ മണ്ഡലത്തിലുല്പ്പെട്ട പഞ്ചായത്തുകൾ അഴീക്കോട്, പയ്യന്നൂർ മണ്ഡലങ്ങളുടെ ഭാഗമായിതീർന്നു.



</doc>
<doc id="307533" url="https://ml.wikipedia.org/wiki?curid=307533" title="മാടായി കലാപം">
മാടായി കലാപം

1970 മേയ് മാസത്തിൽ കണ്ണൂർ ജില്ലയിലെ പഴയ മാടായി നിയമസഭാമണ്ഡലത്തിൽ നടന്ന ഉപതിരെഞ്ഞെടുപ്പിന്റെ ഭാഗമായി ഉടലെടുത്ത ഇടവിട്ട അക്രമ സംഭവങ്ങൾ സെപ്റ്റംബർ മാസത്തോടെ ഒരു കലാപമായി മാറി. ഈ കലാപമാണ് മാടായി കലാപം എന്നറിയപ്പെടുന്നത്. മുസ്‌ലിം ലീഗ് സി.പി.ഐ (എം) കക്ഷികൾ തമ്മിലാണ് പ്രധാനമായും സംഘർഷങ്ങൾ അരങ്ങേറിയത്. സംഘർഷം നേരിയ തോതിൽ സാമുദായിക മാനം കൈവരിച്ചിരുന്നു. മാടായി പഞ്ചായത്തിലാരംഭിച്ച അക്രമ സംഭവങ്ങൾ വളപട്ടണം മുതൽ രാമന്തളി വരെ വ്യാപിക്കുകയായിരുന്നു. മുസ്‌ലിം ലീഗ് സ്വാധീന പ്രദേശമായ മാട്ടൂൽ, മാടായി പ്രദേശത്തുള്ളവരെ പുറത്തേക്ക് വിടാതെ വ്യാപകമായ ഉപരോധം കലാപസമയത്തുണ്ടായി. ഈ പ്രദേശത്തെ ഭൂമി ഘടന അപ്രകാരമായിരുന്നു. രണ്ടുപേരുടെ മരണം അടക്കം വ്യാപകമായ അക്രമ സംഭവങ്ങളും കൊള്ളയും കലാപത്തിന്റെ ഭാഗമായി നടന്നു. എട്ടിക്കുളത്തെ പള്ളി മുക്രിയായ മുട്ടോൻ കൊച്ചന്റെ പാറക്കൽ അഹമ്മദ് (78) എന്ന വയോധികൻ, ഇരിണാവിൽ വെച്ചു കൊല്ലപ്പെട്ട മുസ്‌ലിം ലീഗ് പ്രാദേശിക നേതാവായ വളപട്ടണം മഹമൂദ് എന്നിവരാണ് ഈ കലാപത്തിൽ കൊല്ലപ്പെട്ടവർ. മഹമൂദിന്റെ കൊലപാതകത്തിൽ ഗൂഢാലോചനയിൽ എം.വി.രാഘവൻ ഉൾപ്പെടെ പ്രതിയായിരുന്നു



</doc>
<doc id="307535" url="https://ml.wikipedia.org/wiki?curid=307535" title="ബാലിദ്വീപ്‌ (യാത്രാവിവരണം)">
ബാലിദ്വീപ്‌ (യാത്രാവിവരണം)

പ്രശസ്ത സഞ്ചാര സാഹിത്യകാരനും ജ്ഞാനപീഠ പുരസ്കാരം,കേന്ദ്ര സാഹിത്യ അക്കാദമി പുരസ്കാരം, കേരള സാഹിത്യ അക്കാദമി പുരസ്കാരം ജേതാവുമായ എസ് കെ പൊറ്റെക്കാട്ടിന്റെ ഒരു യാത്രാവിവരണമാണ് ബാലിദ്വീപ്‌. 1953 ലാണ് അദ്ദേഹം ബാലിദ്വീപ്‌ സന്ദർശിച്ചത്. അദ്ദേഹം അവിടെ കണ്ട കാഴ്ചകളും, അദ്ദേഹത്തിന്റെ സഞ്ചാര വിവരണങ്ങളും , ബാലിദ്വീപിന്റെയും അവിടത്തെ ജനതയെയും പറ്റിയുള്ള രസകരമായ ചരിത്രവും ആചാരങ്ങളും ഈ പുസ്തകത്തിൽ അദ്ദേഹം പങ്കുവയ്ക്കുന്നു. 

ബാലിദ്വീപുകളുടെ പൂർവ്വചരിത്രത്തോടോട് കൂടിയാണ് ആദ്യത്തെ അദ്ധ്യായം തുടങ്ങുന്നത്. ജാവദ്വീപിൽ നിന്നും കപ്പൽ മാർഗ്ഗമാണ് ഗ്രന്ഥകർത്താവ് ബാലിയിൽ എത്തിയത്. ബാലിയിലെ അദ്ദേഹത്തിന്റെ ആദ്യത്തെ ദിവസം അദ്ദേഹത്തിന് നിരാശയുണ്ടാക്കുന്നതായിരുന്നു. ബാലിയിലെ സംസ്കാരം കാണിക്കുന്ന ഒന്നും അദേഹത്തിന്റെ ഹോട്ടലിൽ നിന്നോ അല്ലാതെയോ അദ്ദേഹത്തിന് കാണുവാൻ കഴിഞ്ഞില്ല.
ബാലിദ്വീപിലെ പഴയ സാംസ്‌കാരിക കേന്ദ്രങ്ങൾ കാണുവാൻ എന്നാഗ്രഹിച്ച അദ്ദേഹത്തിന് താംബ എന്നൊരു കൂട്ടുകാരനെ ലഭിക്കുന്നു. മാത്രമല്ല പണ്ഡിറ്റ്‌ നരേന്ദ്രദേവ് ശാസ്ത്രി എന്നൊരു സംസ്കൃത പണ്ഡിതൻ അദ്ദേഹത്തിന് മറ്റൊരു താമസയിടം ശരിയാക്കുന്നു. ബാലിയിൽ പണ്ട് നടന്ന പുപ്പൂത്താൻ(മരണം കൈവരിക്കാനുള്ള സമരം) എന്ൻ സംഭവത്തെ പറ്റി അദ്ദേഹം വിവരിക്കുന്നു. ബാലി പിടിച്ചടക്കാൻ വന്ന ഡച്ചു പടയെ ചെറുക്കാൻ കഴിയാതെ വന്നപ്പോൾ സ്വന്തം നാടിനെ ഒരു നാട്ടുരാജാവ് തന്റെ പ്രജകളേയും കൂടി ഡച്ചു പടയെ ആക്രമിക്കുകയും മരണം കൈവരിക്കുകയും ചെയുന്ന ചരിത്രം വളരെ നന്നായിട്ട് അവതരിപ്പിച്ചിരിക്കുന്നു. ചെറുപ്പം മുതൽക്കേ തലച്ചുമടെടുത്ത് ശീലിക്കുന്ന ബാലി വനിതകളെയും അദ്ദേഹം പരാമർശിക്കുന്നു.

ഗ്രന്ഥകർത്താവ് ബൽജിയൻ ചിത്രകാരനായ ലെമെയൂറിനെ പരിചയപ്പെടുന്നു.തുടർന്ന് അദ്ദേഹം ഉബൂദിലേക്ക് താമസം മാറുന്നു. നാടൻ കലകളുടെ കേദാരമായിരുന്നു ഉബൂദ്. അവിടെ അദ്ദേഹം ചെക്കോര്ദ്ദെ അഗൂന്ഗ് എന്ന ഒരു ക്ഷത്രിയന്റെ കൂടെയാണ്താമസിച്ചത്. അദ്ദേഹം ഗ്രന്ഥകർത്താവിൽ നിന്നും ഇന്ത്യയിലെ ഹിന്ദുസംസ്കാരത്തെ പറ്റി ചോദിച്ച് അറിയുന്നു. ഉൾനാട്ടിലെ ഒരു ഉത്സവം കാണുവാൻ വേണ്ടി അദ്ദേഹം ചെക്കോര്ദ്ദെയോടൊപം പുറപ്പെടുന്നു. യാത്ര ദുർഘടം പിടിച്ചത് ആയിരുന്നുവെങ്കിലും അവിടത്തെ കാഴ്ചകൾ അദ്ദേഹത്തെ രസിപ്പിച്ചു.കേരളത്തിലെ ഒരു ഉത്സവം പോലെയാണ് അദ്ദേഹത്തിന് തോന്നിയത്. അദ്ദേഹം ബാലിദ്വീപിലെ മതവിശ്വസത്തെ പറ്റിയും അവിടത്തെ ക്ഷേത്രങ്ങളെ പറ്റിയും വിവരിക്കുന്നു. ബാലിയിലെ ജനതയുടെ മതവിശ്വാസം വളരെ ശക്തമായിരുന്നു. ഒരാൾ മതം മാറിയാൽ അദ്ദേഹം മരിച്ചതിനു തുല്യമായിരുന്നു എന്ന് അദ്ദേഹം പറയുന്നു. പിന്നീടു വളരെ മനോഹരമായ ലെഗോന്ഗ് നൃത്തത്തെ പറ്റിയും മറ്റു വേറിട്ട നൃത്തരീതികളെയും വിവരിക്കുന്നു.

പ്രത്യേകം തിരെഞ്ഞെടുത്ത വിത്തുകൾ പുരോഹിതൻ പുണ്യാഹം തളിച്ചതിന് ശേഷം മാത്രമേ അവ വിതക്കുകയുള്ളു. കാളപ്പൂടും കൊയ്ത്തും വലിയ ആഘോഷത്തോടെ നടത്തിയിരുന്നു. ബാലിദ്വീപിലെ പുതുവർഷാഘോഷങ്ങൾ മെച്ചാരു എന്ന ദിവസമാണ് നടത്തുനത്. അന്ന് നടക്കുന്ന കോഴിയങ്കങ്ങളും , പിശാചുക്കളെ ഓടിക്കാൻ വേണ്ടി നടത്തുന്ന കൂളിവേട്ടയെപ്പറ്റിയും പിറ്റേന്ന് ആചരിക്കുന്ന നിശ്ശബ്ദ ദിനമായ ഞെപ്പിയെ പറ്റിയും ഗ്രന്ഥകാരൻ വിശദീകരിക്കുന്നു.
കേരളത്തിൽ നടന്നുവരുന്ന കാവടിയാട്ടം, പോലെ ദൈവങ്ങളെ പ്രീതിപെടുത്തുവാൻ നടുത്തുന്ന ബറോങ് നൃത്തനാടകത്തെക്കുറിച്ചും അശ്വസാംഗ്യങ് നൃത്തത്തെ പറ്റിയും അദ്ദേഹം വിവരിക്കുന്നു. ബാലിദ്വീപിൽ നടന്നു വന്നിരുന്ന ജാതി വ്യവസ്ഥ കേരളത്തിലെ പോലെ ആയിരുന്നു. മാത്രവുമല്ല പല ജാതിയിലുള്ളവർ പരസ്പരം സംസാരിക്കേണ്ട ഭാഷയിലും വ്യതസ്തത ഉണ്ടായിരുന്നു . ബാലിയിലെ യുവവ്ക്കളും യുവതികളും വിവാഹം കഴിക്കുന്ന രീതി തീർത്തും വിചിത്രമായിരുന്നു. ഗ്രന്ഥകർത്താവ് അത് വളരെ രസകരമായി അവതരിപ്പിച്ചിട്ടുണ്ട്. ബാലിയിലെ ആൺകുട്ടികൾക്കും പെൺകുട്ടികൾക്കും ചെറുപ്പം മുതൽക്കേ എല്ലാ കാര്യങ്ങളില്ലും മാതാപിതാക്കന്മാർ സ്വാതന്ത്ര്യം അനുവദിച്ചുകൊടുത്തിടുണ്ട്. ബാലിദ്വീപ്‌കാർ അവരുടെ മുഖ്യാഹരധാന്യത്തെ വളരെ ഭക്തിയോടെ ആരാധിക്കുന്നു.

ബാലിയെ "കൈതൊഴിലിന്റെ കലവറ" എന്നു ഗ്രന്ഥ കർത്താവ് വിശേഷിപ്പിക്കുന്നു. അദ്ദേഹം അവിടെ കരംഗാസം എന്ന സ്ഥലം സന്ദർശിക്കുകയും അവിടെ ബക്കീർഭായി എന്ന ഒരു കടയുടമയുടെ ആതിഥ്യം സ്വീകരിക്കുന്നു. അവിടെ ഉജ്ജുന്ഗ് എന്ന ജലസൗധവും , തീർത്ഥഗംഗ എന്ന സ്ഥലവും സന്ദർശിക്കുന്നു.
തീർത്ഥഗംഗയിലെ കുളങ്ങളിൽ സ്നാനം ചെയ്താൽ സകല രോഗങ്ങളും ശമിക്കുമെന്നു അവിടത്തെ ജനങ്ങൾ വിശ്വസിക്കുന്നു. തിരിച്ച ഡെൻപസാറിലേക്ക് എത്തിയ അദ്ദേഹം ഒരു ശവഘോഷയാത്ര കാണുന്നു. തുടർന്ന് ബാലിയിലെ ശവമടക്ക് രീതി അദ്ദേഹം വിവരിക്കുന്നു. തുടർന്ന് ഒരു ദിവസം സിംഗരാജായിൽ ചിലവഴിച്ചിട്ട് ബാലിദ്വീപിനോട്‌ "ത്യാങ് പാമിത്ത്"(പോയി വരട്ടെ ) എന്ന് പറഞ്ഞു കൊണ്ട് ഗ്രന്ഥ കർത്താവ് വിട വാങ്ങുന്നു.

ഗ്രന്ഥകർത്താവായ എസ് കെ പൊറ്റെക്കാട്ടിന്റെ യാത്രാവിവരണങ്ങൾ കൗതുകമേറിയതാണ് . അദേഹം പല സ്രോതസ്സിൽ നിന്നും ശേഖരിച്ച അറിവ് ഈ പുസ്തകത്തിലൂടെ അദേഹം പകരുന്നു. അദേഹം സന്ദരിച്ച സമയത്ത് അവിടെ ആധുനികത പച്ച പിടിക്കുന്നതേ ഉള്ളു.അത് കൊണ്ടാണേ അദ്ദേഹത്തിന് പല പ്രാചീന ആചാരങ്ങളും കാണുവാൻ കഴിഞ്ഞത്. എന്നാൽ ഇന്ന് അവ അവിടെ കാണണം എന്നില്ല. ബാലിയിലെ ജനതയെ വിട്ടകന്നപ്പോൾ താൻ സൗമ്യതയെയും സൌന്ദര്യത്തെയും മനുഷ്യ സ്നേഹത്തേയും വിട്ടകന്നു പോവുന്നത് പോലെയാണ് എന്നാണ് ഗ്രന്ഥകർത്താവിന് തോന്നിയത്. അത്രയ്ക്ക് മനോഹരമായിരുന്നു ബാലിയിലെ നെൽപ്പാടങ്ങളും ജലസ്രോതസ്സുകളും . ബാലിയിലെ ഹിന്ദു ജനതയുടെ എണ്ണം കുറവായിരുന്നത് കൊണ്ട് അദ്ദേഹത്തിന് പ്രത്യേക സ്വീകരണം പലയിടത്തുനിന്നും ലഭിച്ചിരുന്നു. ഇത് അദ്ദേഹത്തിന്റെ യാത്ര കുറിപ്പിൽ നിന്നും വ്യക്തമാകുന്നു. ബാലിയിലെ ജാതിവ്യവസ്തയും ചില സ്ഥലങ്ങളും കേരളത്തെ പോലെയാണ്. ഈ പുസ്തകത്തിൽ നിന്നും ബാലി ദ്വീപിലെ ജനതയെ പറ്റിയുള്ള ഒരു ചിത്രം ലഭിക്കുന്നു. അവരുടെ വിചിത്രമായ ആചാരങ്ങൾ ഏറെ കൗതുകമേറിയതാണ്. വിവിധ നൃത്തങ്ങളെ പറ്റിയുള്ള വിവരണങ്ങളും, അവിടെ നടന്ന പുപ്പൂത്താൻ എന്ന കൂട്ട ആത്മഹത്യയെ പറ്റിയും ,അവരുടെ വിവാഹ ആചാര രീതികളെ പറ്റിയുമുള്ള വിവരണങ്ങൾ വളരെ നന്നായി അദേഹം വിശദീകരിക്കുന്ന്നു. ആർക്കും മടുപ്പ് വരാത്ത വിധമാണ് ഈ പുസ്തകം ഗ്രന്ഥകർത്താവ് എഴുതിയത്. 


</doc>
<doc id="307536" url="https://ml.wikipedia.org/wiki?curid=307536" title="രാമന്തളി ശുഹദാക്കൾ">
രാമന്തളി ശുഹദാക്കൾ

കണ്ണൂർ ജില്ലയിലെ ഏഴിമലയോട് ചേർന്ന് കിടക്കുന്ന രാമന്തളിയിൽ 1524ൽ പോർച്ചുഗീസുകാരുമായി എറ്റുമുട്ടി രക്തസാക്ഷ്യം വരിച്ച പതിനേഴ്‌ പേരെയാണ് രാമന്തളി ശുഹദാക്കൾ എന്ന പേരിൽ അറിയപ്പെടുന്നത്. കേരളത്തിലെമ്പാടും മുസ്‌ലിം സമൂഹത്തിന് നേരെ പോർച്ചുഗീസുകാർ അക്രമണമഴിച്ചു വിടുക പതിവായിരുന്നു.

അന്ന് കേരളത്തിലെ തുറമുഖങ്ങളിലൊന്നായ എഴിമലയുടെ വടക്കേ താഴ്വരയിൽ താവളമടിച്ച പോർച്ചുഗീസുകാർ രാമന്തളിയിൽ താമസിച്ചിരുന്ന മുസ്‌ലിങ്ങളുടെ പള്ളികൾ ആക്രമിച്ചു തകർത്തു. മുസ്‌ലിം വിഭാഗത്തിൽ പെട്ട ഒരു പെൺകുട്ടിയെ തട്ടിക്കൊണ്ടു പോയ സംഭവമുണ്ടായി. ഈ പെൺകുട്ടിയെ രക്ഷപ്പെടുത്താൻ പോർച്ചുഗീസുകാരുമായി ഏറ്റുമുട്ടാൻ പോയ യുവാക്കളായിരുന്നു ഈ പതിനെഴുപേർ. എന്നാൽ തോക്കുകളും പീരങ്കികളും കൈവശമുണ്ടായിരുന്ന പോർച്ചുഗീസുകാരുമായുണ്ടായ എറ്റുമുട്ടലിൽ പതിനേഴു പേരും കൊല്ലപ്പെട്ടു. പെൺകുട്ടി രക്ഷപ്പെട്ടു എന്നും കൊല്ലപ്പെട്ടു എന്നും അഭിപ്രായമുണ്ട്. പതിനേഴു പേരുടെയും മൃതശരീരങ്ങൾ പോർഗീസുകാർ ഒരു കിണറ്റിലിട്ടു മൂടി. ചില പറങ്കികളും പോരാട്ടത്തിൽ കൊല്ലപ്പെട്ടതായി അഭിപ്രായമുണ്ട്.

ഇപ്പോഴും ഈ പ്രദേശത്ത് നിന്നും പോരാട്ടത്തിന്റെ അവശേഷിപ്പുകൾ കണ്ടെടുക്കുന്നതായി റിപ്പോർട്ടുകൾ ഉണ്ട്.

ഇന്നത്തെ രാമന്തളി ജുമാ മസ്ജിദിനോട് ചേർന്ന് ഈ പതിനേഴുപെരുടെയും ഖബറുകൾ സ്ഥിതിചെയ്യുന്നു. അന്നത്തെ എറ്റുമുട്ടലിനുപയോഗിച്ച ആയുധങ്ങളും പോർച്ചുഗീസുകാരുടെ പീരങ്കി ഷെല്ലുകളും ഈ പള്ളിയിൽ സൂക്ഷിച്ചിട്ടുണ്ട്.
രാമന്തളി ശുഹദാക്കൾ


</doc>
<doc id="307542" url="https://ml.wikipedia.org/wiki?curid=307542" title="കന്നുകാലിപ്പാലം">
കന്നുകാലിപ്പാലം

കരുവാറ്റ പഞ്ചായത്തിൽ ദേശിയ പാത 47 സ്ഥിതി ചെയ്യുന്ന ഒരു ചെറിയ പാലം ആണ് കന്നുകാലിപ്പാലം.കനോലി സായിപ്പ് നിര്മിച്ച ഈ പാലം കനോലി പാലം എന്നറിയപ്പെട്ടിരുന്നു ഇതി ലോപിച്ചാണ് കന്നുകാലിപ്പാലം ആയതു. ഇതിനു സമീപം ആണ് കരുവാറ്റ ഗുരു മന്ദിരം സ്ഥിതി ചെയ്യുന്നത്


</doc>
<doc id="307543" url="https://ml.wikipedia.org/wiki?curid=307543" title="കുമാരപുരം പബ്ലിക്‌ ലൈബ്രറി, കരുവാറ്റ">
കുമാരപുരം പബ്ലിക്‌ ലൈബ്രറി, കരുവാറ്റ

കരുവാറ്റ പഞ്ചായത്തിൽ പ്രവർത്തിക്കുന്ന ഒരു വായനശാലയാണ് കുമാരപുരം പബ്ലിക്‌ ലൈബ്രറി.


</doc>
<doc id="307560" url="https://ml.wikipedia.org/wiki?curid=307560" title="വിപിൻ വിജയ്">
വിപിൻ വിജയ്

മലയാളചലച്ചിത്രസംവിധായകനാണ് വിപിൻ വിജയ്. 2010ൽ പുറത്തിറങ്ങിയ 'ചിത്രസൂത്രം' എന്ന മലയാളചലച്ചിത്രവും നിരവധി ഹ്രസ്വ ചിത്രങ്ങളും സംവിധാനം ചെയ്തിട്ടുണ്ട്. 
കോഴിക്കോട് സ്വദേശിയായ വിപിൻ വിജയ് കൊൽക്കത്തയിലെ സത്യജിത് റായ് ഫിലിം ആൻഡ് ടെലിവിഷൻ ഇൻസ്റ്റിറ്റിയൂട്ടിൽനിന്നാണ് ബിരുദാനന്തരബിരുദം നേടി. ജർമനിയിലെ ഒബെർഹൗസനിൽ നടന്ന 61ാമത് അന്താരാഷ്ട്ര ഹ്രസ്വചലച്ചിത്രമേളയിൽ വിപിൻ വിജയ്‌യുടെ റെട്രോസ്‌പെക്ടിവ് പ്രദർശിപ്പിച്ചു.


</doc>
<doc id="307561" url="https://ml.wikipedia.org/wiki?curid=307561" title="എമിലി ഷെങ്കൽ">
എമിലി ഷെങ്കൽ

നേതാജി സുഭാഷ് ചന്ദ്രബോസിന്റെ സഹയാത്രികയും ഭാര്യയുമായിരുന്നു എമിലി ഷെങ്കൽ(26 ഡിസംബർ 1910 – മാർച്ച് 1996). ഓസ്ട്രിയൻ സ്വദേശിയായിരുന്നു. 
1910 ഡിസംബർ 26-ന് വിയന്നയിൽ ഒരു കത്തോലിക്ക കുടുംബത്തിൽ ജനിച്ചു. . എമിലിയുടെ പിതാവിന് മകളെ പഠിപ്പിക്കുവാൻ താല്പര്യമുണ്ടായിരുന്നില്ല. വൈകി പഠനം തുടങ്ങിയ എമിലിയുടെ പുരോഗതിയിൽ തൃപ്തനാവാതെ പിതാവ് എമിലിയെ കന്യാസ്ത്രീ ആക്കുവാനായി ഒരു മഠത്തിൽ ചേർത്തു. നാലു വർഷം അവിടെ കഴിഞ്ഞുവെങ്കിലും ഒരു കന്യാസ്ത്രീ ആകുവാൻ താല്പര്യമില്ലാതെ എമിലി സ്കൂളിലേക്ക് മടങ്ങി, തന്റെ ഇരുപതാം വയസ്സിൽ സ്കൂൾ വിദ്യാഭ്യാസം പൂർത്തിയാക്കി. അപ്പോഴേക്കും ദി ഗ്രേറ്റ് ഡിപ്രഷൻ എന്നറിയപ്പെട്ട സാമ്പത്തികമാന്ദ്യം യൂറോപ്പിൽ ആരംഭിച്ചിരുന്നു. തന്മൂലം എമിലി കുറച്ചു വർഷങ്ങൾ തൊഴിൽ രഹിതയായി കഴിഞ്ഞു.
ഡോ. മാഥൂർ എന്ന പൊതു സുഹൃത്താണ് എമിലിയെ സുഭാഷ് ചന്ദ്ര ബോസിന് പരിചയപ്പെടുത്തിയത്. ബോസ് ‘’ദി ഇന്ത്യൻ സ്ട്രഗിൾ’’ എന്ന പുസ്തകം എഴുതിക്കൊണ്ടിരുന്ന കാലമായിരുന്നു അത്. എഴുത്തിൽ തന്നെ സഹായിക്കുവാൻ ഷോർട്ട് ഹാൻഡും ഇംഗ്ലീഷ് ഭാഷാപരിചയവും ഉണ്ടായിരുന്ന എമിലിയെ ബോസ് നിയമിച്ചു. അധികം വൈകാതെ പ്രണയത്തിലായ അവർ 1937-ൽ ഹിന്ദുമതാചാരപ്രകാരം വിവാഹിതരായി. എന്നാൽ ഈ വിവാഹത്തിന് പുരോഹിതനോ സാക്ഷികളോ നിയമപ്രകാരമുള്ള രേഖകളോ ഉണ്ടായിരുന്നില്ല. ഇന്ത്യയിലേക്ക് മടങ്ങിയ ബോസ്സ് പിന്നീട് 1941 ഏപ്രിലിലും 1943 ഫെബ്രുവരിയിലും നാസി ജർമ്മനിയിലെത്തി.

ബെർലിനിൽ ബോസിന് താമസിക്കുവാൻ ഒരു ആഡംബര വസതി ഒരുക്കിയിരുന്നു. അദ്ദേഹത്തെ സേവിക്കുവാൻ ബട്ട്ലർ, പാചകക്കാരൻ, തോട്ടക്കാരൻ തുടങ്ങിയ സൗകര്യങ്ങൾ എസ് എസ്സ് ഒരുക്കിയിരുന്നു. എമിലി അദ്ദേഹത്തോടൊപ്പം അവിടെ താമസം തുടങ്ങി. എന്നാൽ ജർമ്മൻ ഉദ്യോഗസ്ഥർക്ക് എമിലിയെ അത്ര പഥ്യമായിരുന്നില്ല. യുദ്ധക്കെടുതികളുടെ കാലത്ത് ഒരു സുഖജീവിതം തേടി ബോസിനൊപ്പം കൂടിയ ഒരാൾ എന്ന നിലക്കാണ് പലരും എമിലിയെ കണ്ടത്. ബോസും എമിലിയും വിവാഹിതരായിരുന്നു എന്നവർ കരുതിയില്ല.
1942 നവംബറിൽ എമിലി ഒരു പെൺകുഞ്ഞിന് ജന്മം നൽകി. 1943 ഫെബ്രുവരിയിൽ എമിലിയേയും മകളേയും വിട്ട് ബോസ് ഒരു ജർമ്മൻ അന്തർവാഹിനിയിൽ ജപ്പാന്റെ അധീനതയിലായിരുന്ന തെക്കുകിഴക്കൻ ഏഷ്യയിലെത്തി. അവിടെ ജപ്പാന്റെ സഹായത്തോടെ ഇന്ത്യൻ നാഷണൽ ആർമിയും ആസാദ് ഹിന്ദ് എന്ന പേരിൽ സ്വതന്ത്ര ഇന്ത്യക്കായി ഒരു താൽക്കാലിക ഭരണകൂടവും സ്ഥാപിച്ചു. 1945 ഓഗസ്റ്റ് 18-ന് തായ്‌വാനിലെ തായ്പേയിൽ ഉണ്ടായ ഒരു വിമാനാപകടത്തിൽ ബോസ് കൊല്ലപ്പെട്ടുവെന്ന് കരുതപ്പെടുന്നു.

എമിലിയും മകളും യുദ്ധത്തെ അതിജീവിച്ചു. വിവാഹശേഷമുള്ള 9 വർഷത്തിനിടയിൽ മൂന്നുവർഷം മാത്രമേ എമിലിയും ബോസും ഒരുമിച്ച് കഴിഞ്ഞുള്ളൂ. യുദ്ധത്തിനു ശേഷം എമിലി ഒർ ട്രങ്ക് ഓഫീസിൽ ജോലി ചെയ്ത് തന്റെ മാതാവും മകളുമടങ്ങുന്ന കുടുംബം പുലർത്തി. സുഭാഷ് ചന്ദ്ര ബോസിന്റെ സഹോദരൻ ശരത്ചന്ദ്ര ബോസ് എമിലിയേയും മകളേയും ഓസ്റ്റ്രിയയിൽ സന്ദർശിച്ചിരുന്നു. ബോസിന്റെ കുടുംബം അവരെ സ്വീകരിച്ചിരുന്നുവെങ്കിലും എമിലി ഒരിക്കലും ഇന്ത്യ സന്ദർശിച്ചില്ല. പിൽക്കാലത്തും ബോസുമായുള്ള ബന്ധത്തെക്കുറിച്ച് സംസാരിക്കുവാൻ എമിലി താല്പര്യം കാണിച്ചില്ല. 1996-ൽ അവർ അന്തരിച്ചു.


</doc>
<doc id="307568" url="https://ml.wikipedia.org/wiki?curid=307568" title="വിളയിൽ ഫസീല">
വിളയിൽ ഫസീല

പ്രസിദ്ധയായ മാപ്പിളപ്പാട്ട് ഗായികയാണ് വിളയിൽ ഫസീല. വി.എം. കുട്ടിയോടൊത്ത് നിരവധി സ്റ്റേജ് പരിപാടികളും അവതരിപ്പിച്ചു. വിളയിൽ വത്സല എന്നറിയപ്പെട്ടിരുന്ന ഇവർ പിന്നീട് ഇസ്ലാം മതം സ്വീകരിച്ച് വിളയിൽ ഫസീല എന്ന പേർ സ്വീകരിക്കുകയായിരുന്നു. 
മലപ്പുറം ജില്ലയിലെ ഏറനാട് താലൂക്കിലെ മുതുവല്ലൂർ പഞ്ചായത്ത് സ്വദേശിയാണ്. 'മുഹമ്മദ് മുസ്തഫ' എന്ന ചിത്രത്തിൽ പി.ടി. അബ്ദു റഹ്മാന്റെ രചനയായ 'അഹദേവനായ പെരിയോനേ...' എന്ന ഗാനം എം.എസ്. വിശ്വനാഥന്റെ സംഗീതത്തിൽ വിളയിൽ വത്സല ആദ്യമായി പാടി. സ്വദേശത്തും വിദേശത്തും പരിപാടികൾ നടത്തിയിട്ടുണ്ട്.


</doc>
<doc id="307572" url="https://ml.wikipedia.org/wiki?curid=307572" title="സീൻപോളിസ്">
സീൻപോളിസ്

സീൻപോളിസ് ഒരു മെക്സിക്കൻ സിനിമ തീയറ്റർ ശൃഖലയാണ്. സീൻപോളിസ് എന്ന വാക്കിനർത്ഥം 'സിനിമയുടെ തലസ്ഥാനം' 'സിനിമയുടെ നഗരം' എന്നൊക്കെയാണ്. 

സീൻപോളിസ് മെക്സിക്കോയിലെ ഏറ്റവും വലുതും(214 theaters in 97 cities), മെക്സിക്കോക്ക് പുറമേ ഗ്വാട്ടിമാല, എൽ സാൽവദോർ, പനാമ, കൊളംബിയ, പെറു, ബ്രസീൽ, ഇന്ത്യ, അമേരിക്ക, ബൊഗോട്ട, ഹോണ്ടുറാസ് എന്നിവിടങ്ങളിലായി 335 തിയേറ്ററുകളും 3185 സ്ക്രീനുകളും 27197ലധികം ജോലിക്കാരുമായി ലോകത്തെ നാലാമത്തെ വലിയ സീൻപ്ളക്സ് ശൃഖലയാണ്. 
1947ൽ 'സീൻ മൊറിലോസ്' എന്ന പേരിൽ മെക്സിക്കോയിലെ മൊറിലിയയിൽ എൻറിക് റാമിറസ് വിയ്യലോൺ തുടങ്ങിയ സംരംഭമാണിത്. ഈ കമ്പനി 1994ൽ 'സീൻപോളിസ്' എന്ന പേരിൽ റീബ്രാൻഡ് ചെയ്യപ്പെട്ടു.

2010ൽ 1500 കോടി രൂപയുടെ നിക്ഷേപവുമായി സീൻപോളിസ് ഇന്ത്യയിലെത്തി. കോഴിക്കോട്, കൊച്ചി, അമൃതസർ, പൂണെ, ബംഗളൂരു, പാറ്റ്ന, അഹമ്മദാബാദ്, സൂററ്റ്, ഭോപ്പാൽ, ലുധിയാന, മംഗളൂരു, ജയ്പൂർ, ഹൈദരാബാദ്, ഹൂബ്ലി, താണെ, വിജയവാഡ, മുംബൈ, ചെന്നൈ, ഗുവാഹത്തി, വഡോദര, നാഗ്പൂർ, ഗാസിയാബാദ് എന്നിവിടങ്ങളിലായി 500-ലധികം സ്ക്രീനുകൾ ഇന്ത്യയിലുണ്ട്. 


</doc>
<doc id="307581" url="https://ml.wikipedia.org/wiki?curid=307581" title="യോഹാൻ പാക്കൻബേൽ">
യോഹാൻ പാക്കൻബേൽ

ജർമ്മൻ സംഗീതജ്ഞനും സംഗീതശില്പരചയിതാവുമായിരുന്നു യോഹാൻ പാക്കൻബേൽ (1653 – 1706). ബറോഖ് കാലഘട്ടത്തിലെ സംഗീതരംഗത്ത് മികച്ച സംഭാവനകൾ നൽകിയിരുന്ന പാക്കൻബേൽ അക്കാലത്തെ പ്രമുഖ സംഗീതജ്ഞന്മാരെ നിർണ്ണായകമായി സ്വാധീനിയ്ക്കുകയുണ്ടായി.



</doc>
<doc id="307589" url="https://ml.wikipedia.org/wiki?curid=307589" title="അൻസൽ പ്ലാസ വ്യാജ ഏറ്റുമുട്ടൽ കൊല">
അൻസൽ പ്ലാസ വ്യാജ ഏറ്റുമുട്ടൽ കൊല

2002 നവംബർ 3ന് തെക്കൻ ഡൽഹിയിലെ "അൻസൽ പ്ലാസ" () വ്യാപാര സമുച്ചയത്തിലെ അണ്ടർ ഗ്രൗണ്ട് പാർക്കിംഗ് ഏരിയയിൽ വെച്ച് ഡൽഹി പോലീസ് തീവ്രവാദികളെന്നു ആരോപിച്ചു രണ്ട് പേരെ വെടിവെച്ചു കൊന്ന സംഭവമാണ് അൻസൽ പ്ലാസ വ്യാജ ഏറ്റുമുട്ടൽ കൊല എന്നറിയപ്പെടുന്നത്. എന്നാൽ സംഭവത്തിന്‌ ദൃക്സാക്ഷിയായ ഡോക്ടർ ഹരികൃഷ്ണ നടന്നത് വ്യാജ ഏറ്റുമുട്ടൽ കൊലയാണെന്നും സംഭവത്തിന്‌ താൻ സാക്ഷിയനെന്നും പ്രഖ്യാപിച്ചു രംഗത്ത്‌ വന്നതോടെ സംഭവം വിവാദമായി.

ഏറ്റുമുട്ടൽ കൊലക്ക് ശേഷം പത്ര സമ്മേളനം നടത്തിയ പോലീസ് രഹസ്യ വിവരം കിട്ടിയതനുസരിച്ച് വ്യാപാര സമുച്ചയം ആക്രമിക്കാനെത്തിയ തീവ്രവാദികളെയാണ് സാഹസികമായി കൊലപ്പെടുത്തിയതെന്നും കൊല്ലപ്പെട്ടവരുടെ കയ്യിൽ ആയുധങ്ങളും തിരിച്ചറിയൽ കാർഡും കണ്ടെടുത്തുവെന്നും പ്രസ്താവിച്ചു. മീഡിയകളിൽ വെടിയേറ്റ്‌ കയ്യിൽ ആയുധങ്ങളുമായി മരിച്ചു കിടക്കുന്ന രണ്ട് പേരുടെ ചിത്രങ്ങളും വാർത്തകളും വരാൻ ആരംഭിച്ചു. പോയിന്റ് ബ്ലാങ്കിൽ നിന്ന് നെറ്റിയിൽ വെടിയേറ്റ രീതിയിലായിരുന്നു മൃതദേഹങ്ങൾ.

ദൽഹി പോലീസിന്റെ പത്രസമ്മേളനം കഴിഞ്ഞു ഏതാനും മണിക്കൂറുകൾക്ക് ശേഷം ദൽഹിയിലെ ഗൈനക്കോളജി - കാൻസർ സ്പെഷലിസ്റ്റ് ആയ ഡോക്ടർ ഹരികൃഷ്ണ ഞെട്ടിപ്പിക്കുന്ന ഒരു വെളിപ്പെടുത്തലുമായി രംഗത്തെത്തി. കാർ പാർക്കിംഗ് ഏരിയയിൽ വെടിയേറ്റ്‌ മരിച്ചവരെ പോലീസ് വ്യാജ ഏറ്റുമുട്ടലിൽ വധിക്കുകയായിരുന്നുവെന്നും മുഴുവൻ സംഭവങ്ങൾക്കും താൻ ദൃക്സാക്ഷിയാണെന്നും അദ്ദേഹം പ്രസ്താവിച്ചു. സ്വകാര്യ ആവശ്യത്തിനായി മാളിൽ പോയശേഷം കാർ എടുക്കാൻ പാർക്കിംഗ് ഏരിയയിൽ തിരികെ പോകവെയാണ് ഈ സംഭവത്തിന്‌ സാക്ഷിയായത്. അദ്ദേഹത്തിന്റെ വാക്കുകളിൽ " അവരെ പോലീസ് സാഹസികമായി ഏറ്റുമുട്ടലിൽ കൊലപ്പെടുത്തി എന്ന വാദം തെറ്റാണ്. പോലീസ് വാഹനത്തിൽ നിന്ന് അവരെ ഇറക്കി കൊണ്ട് വരികയായിരുന്നു. എന്തോ മയക്കു മരുന്ന് കുത്തിവെച്ച പോലെ വേച്ചു വേച്ചാണ് അവർ നടന്നിരുന്നത്. അവരെ വെടിവെച്ചു കൊല്ലുന്നതിനും കയ്യിൽ ആയുധങ്ങൾ വെച്ച് കൊടുക്കുന്നതിനും താൻ സാക്ഷിയാണ് ". ഈ വെളിപ്പെടുത്തലോടെ സംഭവം വൻ വിവാദമായി മാറി. അൻസൽ പ്ലാസയിൽ നടന്നത് ഡൽഹി പോലീസിന്റെ വ്യാജ ഏറ്റുമുട്ടൽ നാടകമാനെന്നു പ്രഖ്യാപിച്ചു മനുഷ്യാവകാശ സംഘടനകളും മീഡിയകളും രംഗത്ത്‌ വന്നു.

ഈ വെളിപ്പെടുത്തൽ നടത്തിയതിന്റെ പിന്നാലെ ഇതിന്റ പേരിൽ വധഭീഷണിയുണ്ടെന്ന് പ്രഖ്യാപിച്ചു അദ്ദേഹം ഒളിവിൽ പോയി. ഈ വെളിപ്പെടുത്തലോടെ മുഖം നഷ്ടപ്പെട്ട പോലീസ് ആദ്യം നിഷേധിച്ചെങ്കിലും പിന്നീട് വിശദമായ അന്വേഷണം നടത്തുമെന്ന് പ്രഖ്യാപിച്ചു. ഡോക്റ്റർ ഹരികൃഷ്ണക്ക് സംരക്ഷണം കൊടുക്കാമെന്ന ഉറപ്പിനെ തുടർന്നു പുറത്തു വന്ന അദ്ദേഹം നവംബർ 9ന് വിശദമായ പത്രസമ്മേളനത്തിൽ സംഭവങ്ങൾ മുഴുവൻ വിവരിക്കുകയുണ്ടായി.

ഈ സംഭവത്തിന്‌ ശേഷം ഡോക്ടർ ഹരികൃഷ്ണയോട് പോലീസ് നിരന്തരം വൈരാഗ്യപരമായാണ്‌ പോലിസിന്റെ പീഡനം മൂലം അദ്ദേഹത്തിന് ഡൽഹു ഗ്രേറ്റർ കൈലാഷിൽ നല്ല നിലയിൽ നടത്തിയിരുന്ന ക്ലിനിക്‌ പൂട്ടി ഡൽഹി വിട്ടു പോകേണ്ടി വന്നു.

ഈ വ്യാജ ഏറ്റുമുട്ടലിന്റെ സൂത്രധാരനായി കരുതപ്പെടുന്ന ഡൽഹി പോലീസിലെ സ്പെഷ്യൽ ഓപ്പറേഷൻ സ്ക്വാഡിലെ അസിസ്റ്റൻറ് പോലീസ് കമ്മീഷണറായിരുന്നു രജ്‌ബീർ സിങ് പിന്നീട് ദുരൂഹമായ രീതിയിൽ ഗുഡ്ഗാവിലെ വസ്തു ഇടപാടുകാരനായ വിജയ് ഭരദ്വാജിന്റെ ഓഫീസിൽ തലയ്ക്കു പോയിന്റ് ബ്ലാങ്കിൽ നിന്ന് തോക്കുകൊണ്ടുള്ള വെടിയേറ്റ്‌ മരിച്ചു


</doc>
<doc id="307590" url="https://ml.wikipedia.org/wiki?curid=307590" title="മാർ ദിൻഹാ നാലാമൻ">
മാർ ദിൻഹാ നാലാമൻ

ആസ്സീറിയൻ സഭയുടെ കാതോലിക്കോസ്-പാത്രിയർക്കീസായിരുന്നു മാർ ദിൻഹാ നാലാമൻ((15 സെപ്റ്റംബർ 1935 – 26 മാർച്ച് 2015)

1935 സെപ്റ്റംബർ 15-ന് ഇറാഖിലെ ദർബൻദോക്കി ഗ്രാമത്തിൽ ജനിച്ച ദിൻഹ കനാനിയ 1949 സെപ്റ്റംബർ 12-ന് ശെമ്മാശ സ്ഥാനവും 1957 ജൂലൈ 15-ന് വൈദികസ്ഥാനവും സ്വീകരിച്ചു. 1962-ൽ ടെഹറാനിലെ മെത്രാനായി തെരഞ്ഞെടുക്കപ്പെട്ടു. 

2015 മാർച്ച് 26-ന് അമേരിക്കയിലെ മിനസോട്ടയിലെ മയോക്ലിനിക്കിൽ വെച്ച് കാലം ചെയ്തു.


</doc>
<doc id="307594" url="https://ml.wikipedia.org/wiki?curid=307594" title="മംഗലാപുരം സെൻട്രൽ തീവണ്ടിനിലയം">
മംഗലാപുരം സെൻട്രൽ തീവണ്ടിനിലയം

മംഗലാപുരത്തെ രണ്ട് പ്രധാന തീവണ്ടി നിലയങ്ങളിൽ ഒന്നാണ് മംഗലാപുരം സെൻട്രൽ (രണ്ടാമത്തേത് മംഗലാപുരം ജങ്ഷൻ). ഷൊറണൂർ - മംഗലാപുരം, മംഗലാപുരം - ഹസ്സൻ പാതകളിൽ സ്ഥിതിചെയ്യുന്ന ഈ തീവണ്ടിനിലയം 1907-ൽ നിർമ്മിച്ചു. 2006-ൽ റെയിൽപ്പാത ബ്രോഡ് ഗേജാക്കി. പുതുക്കിയ പാത യാത്രത്തീവണ്ടികൾക്ക് 2007-ൽ തുറന്നു. 


</doc>
<doc id="307599" url="https://ml.wikipedia.org/wiki?curid=307599" title="ടെറി പ്രാറ്റ്ചെറ്റ്">
ടെറി പ്രാറ്റ്ചെറ്റ്

ബ്രിട്ടീഷ് എഴുത്തുകാരനും നിരവധി കോമിക് നോവലുകളുടെ കർത്താവുമായിരുന്നു ടെറി പ്രാറ്റ്ചെറ്റ് ((28 ഏപ്രിൽ 1948 – 12 മാർച്ച് 2015) ഡിസ്‌ക് വേൾഡ് എന്ന ഭാവനാ ലോകത്തെ വിചിത്രകഥകൾ എഴുതിയാണ്് എഴുത്തിന്റെ ലോകത്ത് ടെറി പ്രാച്ചെറ്റ് തന്റെ പേര് പതിപ്പിച്ചത് .അദ്ദേഹത്തിന്റെ ഡിസ്ക്ക് വേൾഡ് പരമ്പരയിൽപ്പെട്ട കൃതികളുടെ 40 വാല്യങ്ങൾ ഇതുവരെ പുറത്തിറങ്ങിയിട്ടുണ്ട്.

ആ പരമ്പരയിൽപെട്ട ആദ്യനോവലായ കളർ ഓഫ് മാജിക്ക് 1983-ലാണ് പുറത്തിറങ്ങിയത്. എക്കാലത്തെയും മികച്ച ബെസ്റ്റ് സെല്ലറുകളിൽ ഒന്നായി ആ കൃതി മാറി.
രോഗബാധിതനായശേഷം മൂന്ന് പുസ്തകങ്ങളാണ് ഇത്തരത്തിൽ പുറത്തിറക്കിയത്. 2014-ൽ പുറത്തിറങ്ങിയ ദ ലോങ് മാർസ് ആണ് അവസാന രചന.രോഗബാധിതനായ ശേഷം അദ്ദേഹം രോഗികളുടെ അവകാശങ്ങൾക്കായും ശബ്ദമുയർത്തുകയുണ്ടായി. പരസഹായത്തോടുകൂടിയുള്ള മരണത്തിന് നിയമാനുമതി ലഭിക്കണമെന്നാവശ്യപ്പെട്ട് നിരവധി പ്രവർത്തനങ്ങളും അദ്ദേഹം നയിയ്ക്കുകയുണ്ടായി.


</doc>
<doc id="307618" url="https://ml.wikipedia.org/wiki?curid=307618" title="സാകേതം (നാടകം)">
സാകേതം (നാടകം)

ലങ്കാലക്ഷമി, കാഞ്ചനസീത എന്നീ നാടകങ്ങളുടെ രചയിതാവായ സി.എൻ. ശ്രീകണ്ഠൻ നായർ രചിച്ച ഒരു ശാപകഥയുടെ നാടകീയ ആവിഷ്കാരമാണ് 'സാകേതം'. ഈ നാടകത്തിലെ പ്രധാന കഥാപാത്രങ്ങൾ ദശരഥൻ, വസിഷ്ടൻ, സുമന്ത്രർ, ശ്രീരാമൻ, ലക്ഷ്മണൻ, സുത്രധാരൻ, കൗസല്യ, കൈകേയി, സീത, മന്ഥര എന്നിവരാണ്. അനുവാചകരുടെ മനസ്സിൽ പുരാണത്തിന്റെ സത്ത എന്നും നിലനിൽക്കുന്ന തരത്തിൽ ആകർഷണീയമായ ഒരു രചനയാണ് അദ്ദേഹം നിർവ്വഹിച്ചിരിക്കുന്നത്. പുരാണകഥയെ അടിസ്ഥാനമാക്കി രചിച്ചിരിക്കുന്ന ഈ നാടകം വായനക്കാരുടെ മുൻപിൽ ഒരു നാടകവേദി തന്നെ തുറന്നു കൊടുക്കുന്നു. 1969-ൽ മാർച്ച്‌13-നും 1975 ഫെബ്രുവരി 7-നും ഏതാനും കലാകാരികളും കലാകാരന്മാരും ചേർന്ന് രംഗത്ത് എത്തിക്കുകയുണ്ടായി. ഗ്രന്ഥകാരന്റെ വർണനാമികവും, കലാബോധവും പരമാവധി പ്രതിഫലിക്കുന്ന കൃതികൾ നമുക്ക് കണ്ടെത്താൻ കഴിയും. അത്തരത്തിൽ ഗ്രന്ഥകാരന്റെ മികവ് ഏറെക്കുറെ പ്രതിഫലിക്കുന്ന കൃതിയാണ് 'സാകേതം'.

അയോധ്യ വാണരുളിയിരുന്ന ദശരഥ മഹാരാജാവിനു പുത്രാ സൗഭാഗ്യം ലഭിക്കാതെ വന്നപ്പോൾ ഒരു യാഗം നടത്തി അദ്ദേഹം അത് നേടിയെടുത്തു.കൌസല്യക്ക്‌ രാമനും കൈകേയിക്ക് ഭരതനും സുമിത്രക്ക് ലക്ഷ്മണ-ശത്രുഖ്നന്മാരും ജനിച്ചു.നവയൌവനത്തിൽ മിഥിലാധിപനായ ജനകന്റെ പുത്രിമാരെ അവർ വേൾക്കുകയും ചെയ്തു.രാമന് യൌവരാജ്യം നൽകാനുള്ള അഭിഷേകത്തിന്റെ ഒരുക്കങ്ങളോട് കൂടിയാണ് നാടകത്തിന്റെ തുടക്കം.മനുഷ്യ മനസ്സിനു ഒരു നിമിഷത്തേക്കെങ്കിലും ഉണ്ടായി പോകുന്ന ചാന്ജല്യവും,അതിന്റെ ഫലമായി നേരിടേണ്ടി വരുന്ന പ്രശ്നങ്ങളും ,അവ നമ്മളെ നയിക്കുന്ന ധർമ്മസങ്കടങ്ങളിലേക്കുമാണ് നാടകത്തിന്റെ യാത്ര.ദശരഥൻ രാമനെ ഉപദേശിക്കുന്നത് ഇങ്ങനെയാണ് 'മകനെ സ്വന്തം മനസ്സിനെ കീഴടക്കുക,സാമ്രാജ്യങ്ങൾ സ്വയം കീഴടങ്ങും'.എന്നാൽ ഉപദേഷ്ടാവിന് തന്നെ, ഒരു നിമിഷത്തേക്കെങ്കിലും, തന്റെ മനസ്സിനെ കീഴടക്കാൻ കഴിഞ്ഞില്ല,തന്റെ മനസ്സില്ലെ ആഗ്രഹങ്ങളെ,ചാപല്യങ്ങളെ,അഭിലാഷങ്ങളെ.അതിനു മുൻപിൽ കീഴടങ്ങിയത് സ്വന്തം മനസാക്ഷിയാണ്.അങ്ങനെ ദശരഥനോടൊപ്പം അനുവാചകരും കുറ്റബോധത്തിന്റെയും,ധര്മ്മസങ്കടത്തിന്റെയും ചുഴികളിലേക്ക് വലിച്ചെറിയപ്പെടുന്നു.അങ്ങനെ കിരീടത്തിന്റെ ഭാരം ഭരതനും,കാടിന്റെ ഭംഗി രാമനും അനുഭവിക്കാനായി പുറപ്പെട്ടു.'പുത്രാ ശോകത്താൽ ദശരഥനും മരിക്കും' എന്ന ശാപം ഈ അവസരത്തിൽ ഗ്രന്ധകാരൻ നമ്മെ ഓർമ്മപ്പെടുത്തുന്നു.ദശരഥന്റെ പുത്രശോകത്തിന്റെ കണ്ണീരിനു കടൽവെള്ളത്തിന്റെ ഉപ്പും,ദുഃഖത്തിനു കടലിന്റെ ആഴവും ഉണ്ടായിരുന്നു.കുറ്റബോധത്തിന്റെ അന്ധകാരത്തിലേക്ക് അയാൾ സ്വയം വലിച്ചെറിയപ്പെടുന്നു.ഒരിക്കലെങ്കിലും തന്റെ മനസാക്ഷിയോട് നീതി പുലർത്തുവാൻ വേണ്ടി,പശ്ച്ചാത്താപത്തിന്റെയും,ധര്മ്മസങ്കടത്തിന്റെയും ഇടനാഴികളിൽ നിന്നും രക്ഷ നേടുന്നതിന് വേണ്ടി സ്വയം മരണത്തിന്റെ കൈകളിലേക്ക് അദ്ദേഹം നടന്നു കയറുന്നു.സത്യസന്ധനും,നീതിമാനും അതിലുപരി പ്രജാസ്നേഹിയും ആയിരുന്ന ദശരഥ മഹാരാജാവിന്റെ അന്ത്യം ദുരിതപൂർണവും,അനുകമ്പാജനകവും ആയിരുന്നു.ഈ പുരാണകഥയുടെ നാടകീയവിഷ്കാരത്തിലുടെ ഗ്രന്ഥകാരൻ മനുഷ്യമനസ്സിനു ഒരു നിമിഷത്തേക്കെങ്കിലും ഊണ്ടാകുന്ന ചാന്ജ്ല്യവും അമിത ആഗ്രഹങ്ങളും,ഇവ മർത്ത്യന് നൽകുന്ന കല്ലും,മുള്ളും നിറഞ്ഞ ധര്മാസങ്കടത്തിന്റെ പാതയും തുടർന്ന് എത്തിച്ചേരുന്ന കുറ്റബോധവും അവസാന വാസസ്ഥലമായ മരണവും ആകര്ഷകമായ ഭാഷയിലും വർണന മികവോടെയും നമുക്ക് മുന്നിൽ അവതരിപ്പിക്കുന്നു.ഈ കഥാതന്തുവിലുടെ അനുവാചകർക്ക് ലഭിക്കുന്ന സന്ദേശം,'സ്വന്തം മനസ്സിനെ ജയിച്ചവൻ ഈ ഉലകം ജയിച്ചു'.



</doc>
<doc id="307620" url="https://ml.wikipedia.org/wiki?curid=307620" title="യാൾട്ട കോൺഫറൻസ്">
യാൾട്ട കോൺഫറൻസ്

1945 ഫെബ്രുവരി 4–11 നു ക്രിമിയയിലെ യാൾട്ട നഗരത്തിൽ നടന്ന കോൺഫറൻസ് ആണ് യാൾട്ട കോൺഫറൻസ് എന്നറിയപ്പെടുന്നത്. ഇത് ക്രിമിയ കോൺഫറൻസ് എന്നും അറിയപ്പെടുന്നു. ഇത് അഗ്രോനോട്ട് കോൺഫറൻസ് എന്ന അപരനാമത്തിലും പരാമർശിക്കപ്പെടുന്നു. രണ്ടാം ലോകമഹായുദ്ധത്തിനു ശേഷം യു.എസ്.എ,ബ്രിട്ടൺ,സോവിയറ്റ് റഷ്യ എന്നീ രാജ്യങ്ങളിലെ നേതാക്കന്മാർ യുദ്ധാനന്തരം സ്വീകരിക്കേണ്ട നടപടികളെ കുറിച്ച് ചർച്ച ചെയ്യുവാനാണ് ഈ യോഗം വിളിച്ചത്.

യുദ്ധാനന്തരം തകർന്ന യൂറോപ്പിലെ രാജ്യങ്ങളെ പുനസ്ഥാപിക്കുക എന്നതായിരുന്നു പ്രധാന ഉദ്ദേശം. എങ്കിലും തുടർന്നു ഉണ്ടായ ശീതയുദ്ധം , യാൾട്ട കോൺഫറൻസിലെ തീരുമാനങ്ങളെ വിവാദപരമാക്കിതീർത്തു. യു.എസ്.എ പ്രസിഡൻറ് റൂസ്വെൽറ്റ്, ബ്രിട്ടൺ പ്രധാനമന്ത്രി ചർച്ചിൽ ,സോവിയറ്റ് റഷ്യ യുടെ മാർഷൽ ജോസഫ് സ്റ്റാലിൻ എന്നിവരായിരുന്നു ഈ യോഗത്തിൽ പങ്കെടുത്തത്.


</doc>
<doc id="307636" url="https://ml.wikipedia.org/wiki?curid=307636" title="ലണ്ടൻ അണ്ടർഗ്രൗണ്ട്">
ലണ്ടൻ അണ്ടർഗ്രൗണ്ട്

ലോകത്തിലെ ആദ്യ ഭൂഗർഭ മെട്രോ-റെയിൽ ശൃംഖലയാണ് ലണ്ടൻ അണ്ടർഗ്രൗണ്ട്. 270 നിലയങ്ങളും 402 കിലോമീറ്റർ റെയിൽപ്പാതയും ഇതിനെ ലോകത്തിലെ ഏറ്റവും വലിയ മെട്രോ ശൃംഖലകളിൽ ഒന്നും ആക്കുന്നു. ലണ്ടനും അടുത്തുള്ള പ്രദേശങ്ങളും സേവിക്കുന്ന ഈ പൊതുമേഖലാ സ്ഥാപനം 1863-ൽ തുറന്നു. 

ലണ്ടൻ നഗരത്തെ ചുറ്റുമായുള്ള തീവണ്ടി നിലയങ്ങളുമായി ബന്ധിപ്പിക്കാനുള്ള തീരുമാനത്തെത്തുടർന്ന് അത്തരത്തിലൊരു പാത നിർമ്മിക്കാൻ മെട്രോപൊളിറ്റൻ റെയിൽവേ കമ്പനിയെ നിയമിച്ചു. പാഡിങ്റ്റൺ മുതൽ ഫാരിങ്റ്റൺ വരെയുള്ള ആദ്യ ഘട്ടം 1863-ൽ തുറന്നു. 38,000 യാത്രക്കാരെ ആദ്യദിനം തന്നെ വഹിച്ച് ഈ ഗതാഗതമാർഗ്ഗം കഴിവു തെളിയിച്ചപ്പോൾ പുതിയ പാതകളുടെ നിർമ്മാണത്തിന് അനുമതി ലഭിച്ചു. അങ്ങനെ 1868-ൽ കെൻസിങ്റ്റണെ ബ്രിട്ടീഷ് ഭരണതലസ്ഥാനമായ വെസ്റ്റ്മിന്സ്റ്ററുമായി ബന്ധിപ്പിച്ചു. ഇക്കാലത്ത് പാത പോകുന്ന വഴി മുഴുവൻ കുഴിക്കുകയും, നിർമ്മാണത്തിനു ശേഷം മൂടുകയുമാണ് ചെയ്തിരുന്നത്. ഭൂഗർഭ ഗുഹകളിലൂടെ മാത്രം നിർമ്മിച്ച ആദ്യ പാത സിറ്റി ആൻഡ് സൗത്ത് ലണ്ടൻ റെയിൽവേയുടെ കിംഗ് ജെയിംസ് സ്റ്റ്രീറ്റ് - സ്റ്റോക് വെല്ല് പാതയാണ്. ഇതിൽ വൈദ്യുത എഞ്ചിനുകളാണ് ഉപയോഗിച്ചത്. ലയനങ്ങളും ഉടമ്പടികളും കാരണം ഇരുപതാം നൂറ്റാണ്ടിന്റെ തുടക്കത്തോടെ UNDERGROUND എന്ന ഒരു ഏകീകൃത ബ്രാന്റിങ് നിലവിൽ വന്നു. ഒന്നാം ലോകമഹായുദ്ധകാലത്ത് ലണ്ടൻ നിവാസികൾ ജർമ്മൻ വിമാനങ്ങളെ ഭയന്ന് അണ്ടർഗ്രൗണ്ട് നിലയങ്ങളിൽ കഴിയുക പതിവായിരുന്നു. 

1933-ൽ വിവിധ സ്വകാര്യ കമ്പനികളാൽ നടത്തപ്പെട്ടിരുന്ന ലണ്ടൻ അണ്ടർഗ്രൗണ്ട് സർക്കാർ ഏറ്റെടുത്തു. ഇരുപത്തിയൊന്നാം നൂറ്റാണ്ടിന്റെ തുടക്കത്തിൽ കുറച്ചുകാലം സർക്കാർ - സ്വകാര്യ സംയുക്തസംരംഭമായി പ്രവർത്തിപ്പിച്ചുവെങ്കിലും പിന്നീട് ട്രാൻസ്പോർട്ട് ഫോർ ലണ്ടൻ എന്ന പൊതുമേഖലാ കോർപ്പൊറേഷന് കൈമാറി.

രണ്ടു തരം പാതകളാണ് അണ്ടർഗ്രൗണ്ടിലുള്ളത്. കുഴിക്കുകയും മൂടുകയും എന്ന രീതിയിലൂടെ നിർമ്മിച്ചവയാണ് സബ്-സർഫസ് പാതകൾ. സർക്കിൾ, ഡിസ്ട്രിക്റ്റ്, ഹാമർസ്മിത്ത് ആൻഡ് സിറ്റി, മെട്രോപ്പൊലിറ്റൻ എന്നീ പാതകൾ ഈ വർഗ്ഗത്തിൽപ്പെടുന്നു. ഭൂഗർഭ ഗുഹകളിലൂടെ മാത്രം നിർമ്മിക്കപ്പെട്ട പാതകളാണ് ഡീപ്പ് ട്യൂബ് പാതകൾ. ബേക്കർലൂ, ജൂബിലീ, സെൻട്രൽ, നോർത്തേർൺ, വിക്റ്റോറിയാ, പിക്കാഡെല്ലി, വാട്ടർലൂ ആൻഡ് സിറ്റി പാതകൾ ഈ വർഗ്ഗത്തിൽപ്പെട്ടവയാണ്.


</doc>
<doc id="307638" url="https://ml.wikipedia.org/wiki?curid=307638" title="ടി.ആർ. കൃഷ്ണസ്വാമി അയ്യർ">
ടി.ആർ. കൃഷ്ണസ്വാമി അയ്യർ

1890 തൃശ്ശൂർ ജില്ലയിലെ ചേലക്കര പഴന്നൂരിലാണ് പ്രമുഖ സ്വാതന്ത്ര്യസമരസേനാനിയായ ടി.ആർ. കൃഷ്ണസ്വാമി അയ്യരുടെ ജനനം.1923-ൽ അദ്ദേഹം അകത്തേത്തറ ശബരി ആശ്രമം സ്ഥാപിച്ചു. വിദ്യാർത്ഥിയായിരിക്കെ തന്നെ അധസ്ഥിതവർഗത്തിന്റെ ഉന്നമനത്തിനു പ്രവർത്തിച്ച കൃഷ്ണസ്വാമി അയ്യർ വക്കീൽപ്പണി ഉപേക്ഷിച്ചാണ് ഗാന്ധിജിയുടെ പാത സ്വീകരിച്ചത്. 1923-ൽ പാലക്കാട് അകത്തേത്തറയിലെ അത്താഴച്ചിറയിൽ സരോജിനി നായിഡുവിന്റെ അധ്യക്ഷതയിൽ ചേർന്ന കോൺഗ്രസിന്റ സംസ്ഥാന സമ്മേളനത്തിൽ കൃഷ്ണസ്വാമി അയ്യർ തുടങ്ങിവച്ച പന്തിഭോജനമാണ് അയിത്തോച്ചാടനം എന്ന ആശയത്തിലേക്ക് എത്തിയത്. പന്തിഭോജനത്തെത്തുടർന്ന് ഭ്രഷ്ട് കൽപ്പിക്കപ്പെട്ട അദ്ദേഹത്തെ കൽപ്പാത്തിയിൽ നിന്നും ആട്ടിയോടിച്ചു. കേരളചരിത്രത്തിലാദ്യമായി അയിത്ത-മുന്നാക്ക ജാതിക്കാരെ ഒന്നിച്ചിരുത്തി വിദ്യാഭ്യാസം ചെയ്യിക്കുന്നതിനുവേണ്ടി സ്കൂൾ ആരംഭിച്ചത് ഇദ്ദേഹമാണ്. ഇതറിഞ്ഞ ഗാന്ധിജി 1924, 1927, 1934 എന്നീ വർഷങ്ങളിൽ ഇവിടം സന്ദർശിച്ചിരുന്നു. ഈ സ്കൂളാണ് പിൽകാലത്ത് പ്രസിദ്ധമായ ശബരി ആശ്രമം എന്ന പേരിൽ അറിയപ്പെട്ടത്.വൈക്കം സത്യാഗ്രഹത്തിൽ പങ്കെടുത്തതിന് ഇദ്ദേഹത്തിനു തടവുശിക്ഷയനുഭവിക്കേണ്ടിവന്നു മാത്രമല്ല ഇദ്ദേഹത്തിന്റെ നേതൃത്വത്തിൽ കപ്പടം പങ്കുണ്ണിനായരെപ്പോലെയുള്ള നേതാക്കൾ പങ്കെടുത്ത ഒരു ഉപ്പുസത്യാഗ്രഹവും നടന്നു. യുവഭാരതം എന്ന പത്രത്തിന്റെ പത്രാധിപരായിരുന്നു ടി.ആർ.കൃഷ്ണസ്വാമി അയ്യർ. 1934-ൽ 44-ആം വയസ്സിൽ കൃഷ്ണസ്വാമി അയ്യർ അന്തരിച്ചു.


</doc>
<doc id="307653" url="https://ml.wikipedia.org/wiki?curid=307653" title="ഇവൻ മര്യാദരാമൻ">
ഇവൻ മര്യാദരാമൻ

സുരേഷ് ദിവാകർ സംവിധാനം ചെയ്ത ദിലീപും നിക്കി ഗൽറാണിയും അഭിനയിച്ച മലയാള ചലച്ചിത്രമാണ് ഇവൻ മര്യാദരാമൻ. 1923-ൽ പുറത്തിറങ്ങിയ "Our Hospitality" എന്ന നിശ്ശബ്ദചലച്ചിത്രത്തിന്റെ റീമേക്ക് എന്ന നിലയിൽ 2010-ൽ പുറത്തിറങ്ങിയ "മര്യാദ രാമന്ന" എന്ന തെലുഗ് സിനിമയുടെ പുനർനിർമ്മിതിയാണ് ഈ സിനിമ. 

കേരളത്തിലെ രാവനപുരവും രാമപുരമെന്നുമുള്ള രണ്ടു ഗ്രാമത്തിലെ തലവന്മാർ തമ്മിൽ ഒരു അമ്പലത്തിന്റെ പേരിൽ അടിക്കുന്നു. ഈ അടിയിൽ രാമപുരത്തിന്റെ നേതാവ് കൊല്ലപെടുന്നു. അദ്ദേഹത്തിന്റെ ഭാര്യ മകനെയും കൊണ്ട് നാടുവിടുന്നു. 
വർഷങ്ങൾക്കു ശേഷം കഥ പൂനെയിൽ തുടരുന്നു. രാമൻ (ദിലീപ്) ഒരു പാവം തൊഴിലാളിയാണ്. ജോലിയിൽ നിന്ന് പുറത്താക്കപെട്ട ശേഷം തന്റെ നാട്ടിൽ തനിക്കു വേണ്ടി കാത്തിരിക്കുന്ന സ്വത്തിനെ കുറിച്ച് അറിയുന്നു. അത് എടുക്കാൻ വേണ്ടി നാട്ടിൽ പോകുന്ന വഴി ട്രെയിനിൽ കൃഷ്നെന്ദുവിനെ പരിചയപ്പെടുന്നു. പോസ്റ്റ്‌ ഓഫീസ് ഇന് വേണ്ടി ഒരു രേഖ അവളുടെ അച്ഛന്റെ കയ്യിൽ നിന്ന് വേടിക്കാൻ വേണ്ടി അവൻ അവളുടെ വീട്ടിൽ പോകുന്നു. അവിടെ അവൻ തന്നെ കൊല്ലാൻ കാത്തു നിൽകുന്ന അവളുടെ അച്ഛനയൂം ചേട്ടന്മാരെയും കണ്ടുമുട്ടുന്നു. അവരിൽ നിന്ന് രക്ഷപെടാനുള്ള അവന്റെ ശ്രമങ്ങളാണ് ബാകി കഥ. 



</doc>
<doc id="307666" url="https://ml.wikipedia.org/wiki?curid=307666" title="12 ആംഗ്രി മെൻ">
12 ആംഗ്രി മെൻ

1957 ൽ ഇറങ്ങിയ ഈ സിനിമ , ചലച്ചിത്ര ലോകത്തെ ക്‌ളാസിക്കുകളിൽ ഒന്നായാണ് വിലയിരുത്തപ്പെടുന്നത് . അമേരിക്കയിൽ ഇന്ന് വരെ ഇറങ്ങിയ മികച്ച പത്തു സിനിമകളിൽ ഒന്നായി ഇതിനെ വിലയിരുത്തപ്പെടുന്നു . 1957 ൽ ഇറങ്ങിയതാണെങ്കിലും ഒരു കലാസൃഷ്ടി എന്ന നിലയിലും ഒരു സമൂഹത്തെ ബോധവൽക്കരിക്കുന്ന കാര്യത്തിലും ഈ സിനിമ കാലങ്ങളെ അതിജീവിക്കുന്ന ഒരു പ്രമേയം ആണ് അവതരിപ്പിച്ചിട്ടുള്ളത് . ചലച്ചിത്ര വിദ്യാർത്ഥികൾക്ക് ഈ സിനിമ ഒരു പാഠപുസ്തകം ആയി കരുതപ്പെടുന്നു. അമേരിക്കൻ നീതിന്യായ വ്യവസ്ഥയുടെ ഉദാത്തമായ ചില തത്ത്വങ്ങളുടെ ആവിഷ്കാരം ആണ് സംവിധായകനും തിരക്കഥാകൃത്തും ഇതിലൂടെ സാധിച്ചെടുത്തത് .
സിനിമ ഒരു കോടതി മുറിയുടെ ഉള്ളിൽ ആണ് ചിത്രീകരിച്ചിരിക്കുന്നത് . മൊത്തം ഉള്ള 96 മിനിറ്റിൽ ആകെ 3 മിനിട്ടു മാത്രമാണ് കോടതിക്ക് പുറത്തു ചിത്രീകരിച്ചിട്ടുള്ളത് . അമേരിക്കൻ ജൂറി സംവിധാനത്തിൽ നടക്കുന്ന ഒരു കുറ്റ വിചാരണ ആണ് ഇതിലെ കഥാതന്തു . മറ്റൊരു പ്രത്യേകത കഥാപാത്രങ്ങൾ ആരും തന്നെ പേര് വെളിപ്പെടുത്തുന്നില്ല എന്നതാണ് . ഏറ്റവും അവസാന രംഗത്തിൽ മാത്രമേ രണ്ടു കഥാപാത്രങ്ങൾ പേര് വെളിപ്പെടുത്തുന്നുള്ളു .
ഒരു ആൺ കുട്ടി അവന്റെ അച്ഛനെ കുത്തിക്കൊന്നു എന്നതാണ് കുറ്റവിചാരണ നടക്കുന്ന കേസ് .

ഈ സിനിമ സംവിധാനം ചെയ്തത് സിഡ്‌നി ലുമേറ്റ് എന്ന പ്രശസ്ത സംവിധായകൻ ആയിരുന്നു . ഇതേ പേരിൽ തന്നെ ഉള്ള ഒരു ടെലിവിഷൻ അവതരണത്തിന്റെ ചലച്ചിത്ര ആഖ്യാനം ആയിരുന്നു സിഡ്‌നി ലുമേറ്റ് ചെയ്തത് . റെജിനാൾഡ് റോസ് കഥയും തിരക്കഥയും എഴുതിയ ഈ സിനിമ പല പുരസ്കാരങ്ങളും വാരിക്കൂട്ടി . അതി പ്രശസ്തമാണെങ്കിലും ഇറങ്ങിയ കാലത്തു ഈ സിനിമ ബോക്സ് ഓഫീസിൽ വലിയ വിജയം ഒന്നും നേടിയില്ല . അക്കാലത്തു ഇറങ്ങിയ കളർ സിനിമകളോട് പിടിച്ചു നില്ക്കാൻ കഴിയാത്തതാണ് ബോക്സ് ഓഫീസ് പരാജയത്തിന് കാരണമായി ചൂണ്ടിക്കാണിക്കപെടുന്നത് 

അമേരിക്കൻ കോടതിമുറിയിൽ തുടങ്ങാൻ പോകുന്ന കുറ്റവിചാരണയോടെയാണ് സിനിമ തുടങ്ങുന്നത് . 18 വയസ്സുള്ള ആൺകുട്ടി അവന്റെ അച്ഛനെ കുത്തിക്കൊന്നു എന്നതാണ് ആരോപണ വിധേയമായ കേസ് . ജഡ്ജിയും 12 ജൂറി മെമ്പർമാരും വിചാരണക്ക് തയ്യാറെടുക്കുന്നു . കുട്ടി യഥാർത്ഥത്തിൽ കുറ്റം ചെയ്തിട്ടുണ്ടോ എന്നാണ് തീരുമാനിക്കപ്പെടേണ്ടത് . പ്രാഥമികമായി നടക്കുന്ന വോട്ടെടുപ്പിൽ എട്ടാമത്തെ ജൂറി ഒഴികെ ബാക്കി 11 പേരും കുട്ടി കുറ്റക്കാരനാണ് എന്ന് അഭിപ്രായപ്പെടുന്നു . ഐക്യകണ്ഠേനയല്ലാത്ത ഒരു വിധിയും സ്വീകാര്യമല്ലാത്തതിനാൽ കേസ് വീണ്ടും വീണ്ടും ചർച്ചക്ക് എടുക്കേണ്ടി വരുന്നു .പല കാരണങ്ങളാലും പണി പെട്ടെന്ന് തീർത്തിട്ട് പോവുക എന്നതാണ് പല ജൂറി മെമ്പർമാരുടെയും മനസ്സിലിരുപ്പ് . ഒരാൾക്ക് ഒരു കളി കാണാൻ പോകുകയാണ് വേണ്ടതെങ്കിൽ മറ്റൊരാൾ ചേരിയിൽ നിന്നും വരുന്ന ആളുകളുടെ കേസുകൾക്ക് അത്ര സമയം ചിലവിട്ടാൽ മതി എന്ന അഭിപ്രായക്കാരാണ് ആണ് . വിയോജിപ്പ് പ്രകടിപ്പിക്കുന്ന 8 - നമ്പർ ജൂറി സാക്ഷികളായ രണ്ടു പേരുടെ മൊഴിയുടെ കൃത്യതയെയും സത്യാവസ്ഥയെയും കുറിച്ച് സംശയാലു ആകുന്നു . ഒരു രഹസ്യ വോട്ടെടുപ്പിനും കൂടി അയാൾ മറ്റുള്ളവരെ നിർബന്ധിക്കുന്നു . 8 - നമ്പർ ജൂറി വോട്ട് ചെയ്യാത്ത അതിൽ പുതിയ ഒരാൾ കൂടി എട്ടിനോടൊപ്പം ചേരുന്നു . ഇത്തവണ 9 നമ്പർ ജൂറി കുട്ടി നിരപരാധി ആവാം എന്ന് അഭിപ്രായപ്പെടുന്നു . പിന്നീട് 5 - നമ്പർ ജൂറിയും 11 നമ്പർ ജൂറിയും കൂടി 8 നോടൊപ്പം ചേരുന്നു .പക്ഷാഘാതം വന്ന സാക്ഷിയുടെ മൊഴിക്ക് കൃത്യത കുറവായേക്കാം എന്ന ചർച്ച വന്നപ്പോൾ 2 നമ്പർ ജൂറിയും 6 നമ്പർ ജൂറിയും കുട്ടി നിരപരാധി ആയേക്കാം എന്ന അഭിപ്രായത്തിലെത്തുന്നു . ഇപ്പോൾ ബലാബലം 6 - 6.അടുത്തതായി സംശയം ഉണരുന്നത് റോഡിനു എതിരെ താമസിക്കുന്ന വൃദ്ധയായ സ്ത്രീയുടെ സാക്ഷി മൊഴിയിൽ ആണ് . കാഴ്ച ശക്തി കുറവായ അവർ എങ്ങനെ കൊലപാതക ദൃശ്യം കൃത്യമായി കണ്ടു എന്നത് ജൂറി മെമ്പർമാർക്കിടയിൽ വാദപ്രതിവാദത്തിനിടയാക്കി . ഇതോടു കൂടി 3 നമ്പർ ജൂറി മാത്രം കുട്ടി കുറ്റക്കാരനാണെന്നു വാദിക്കുകയും അവനെ ശിക്ഷിക്കണം എന്ന വാദത്തിൽ ഉറച്ചു നിൽക്കുകയും ചെയ്യുന്നു . ആദ്യം മുതലേ തന്നെ കുട്ടിയെ ശിക്ഷിക്കണം എന്ന അഭിപ്രായം ഉള്ള ആൾ ആയിരുന്നു അയാൾ . ഒറ്റപ്പെട്ടപ്പോൾ അയാൾ അട്ടഹസിക്കുകയും പിന്നെ പൊട്ടിക്കരയുകയും ചെയ്യുന്നു . കൗമാരക്കാരനായ സ്വന്തം മകനുമായുള്ള കുടുംബപ്രശ്നം ആയിരുന്നു അയാളെ ഇത്രയും വാശി പിടിപ്പിച്ചത് . പോക്കെറ്റിൽ നിന്നും തന്റെയും മകന്റെയും ഫോട്ടോ പുറത്തെടുത്തു അയാൾ കീറി എറിയുകയും ചെയ്യുന്നു . പിന്നീട് കുട്ടി കുറ്റക്കാരനല്ല എന്ന മറ്റുള്ളവരുടെ അഭിപ്രായത്തോട് അയാളും യോജിക്കുകയും ഐക്യകണ്ടേനയുള്ള തീരുമാനത്തിൽ 12 പേരും എത്തിച്ചേരുകയും ചെയ്യുന്നു .കോടതിമുറി വിട്ടു എല്ലാവരും പടികൾ ഇറങ്ങി പുറത്തേക്കു പോകുന്ന രംഗത്തോടെ സിനിമ അവസാനിക്കുന്നു

ജൂറി 1 - മാർട്ടിൻ ബാലസം 
ജൂറി 2 - ജോണ് ഫീൽഡർ 
ജൂറി 3 - ലീ ജെ കോബ്ബ്‌ 
ജൂറി 4 -മാർഷൽ 
ജൂറി 5 -ജാക്ക് ക്ലുഗ്മാൻ 
ജൂറി 6 -എഡ്‌വേഡ്‌ ബിൻസ് 
ജൂറി 7 - ജാക്ക് വാർഡൻ 
ജൂറി 8 -ഹെന്രി ഫോണ്ട 
ജൂറി 9 -ജോസഫ് സ്വീനി 
ജൂറി 10 - എഡ് ബഗ്ലി 
ജൂറി 11 - ജോർജ് വോസ്‌കോവെക് 
ജൂറി 12 - റോബർട്ട് വെബ്ബർ 
ജഡ്ജ് - റൂഡി ബോണ്ട് (ജൂറി അംഗങ്ങൾ ആയി അഭിനയിച്ച എല്ലാ അഭിനേതാക്കളും പരേതരായി)

ലോകപ്രശസ്ത നിരൂപകർ എല്ലാവരും ചത്രത്തെ മുക്തകണ്ഠം പ്രകീർത്തിച്ചു . നേരത്തെ സൂചിപ്പിച്ചതു പോലെ ചിത്രം ബോക്സ് ഓഫീസിൽ വലിയ ഓളങ്ങൾ സൃഷ്ടിച്ചില്ല .
അവാർഡുകൾ 
ഓസ്കാർ അവാർഡുകൾക്ക് നാമനിർദ്ദേശം ചെയ്യപ്പെട്ടിരുന്നെങ്കിലും ആ വര്ഷം ഇറങ്ങിയ "ബ്രിഡ്ജ് ഓൺ റിവർ കൊവായി " ആണ് അധികം അവാർഡുകളും നേടിയത് .

1. http://www.imdb.com/title/tt0050083/
2. http://www.filmsite.org/twelve.html
3. http://www.rogerebert.com/reviews/great-movie-12-angry-men-1957

</doc>
<doc id="307684" url="https://ml.wikipedia.org/wiki?curid=307684" title="പച്ച നെടുംപറമ്പ് ശ്രീധർമ്മശാസ്താ ക്ഷേത്രം">
പച്ച നെടുംപറമ്പ് ശ്രീധർമ്മശാസ്താ ക്ഷേത്രം

ശബരിമലയുടെ ഐതിഹ്യവുമായി ബന്ധപ്പെട്ട് കിടക്കുന്ന പ്രസിദ്ധമായ ക്ഷേത്രമാണു പച്ച നെടും പറമ്പ് ശ്രീധർമ്മശാസ്താ ക്ഷേത്രം .

ഉപനിഷത്തുകളുടെ കാലം മുതൽ തന്നെ ചരിത്രത്തിന്റെ ഏടുകളിൽ സ്ഥാനം പിടിച്ച പച്ച നെടും പറമ്പ് ശ്രീധർമ്മശാസ്താ ക്ഷേത്രം തിരുവനന്തപുരം ജില്ലയിൽ 35 കിലോ മീറ്റർ വടക്ക് അഗസ്ത്യമലയുടെ പശ്ചിമ ഭാഗത്തായി നന്ദിയോടിനും പാലോടിനും മദ്ധ്യേ കിഴക്കു മാറി പേരുപോലെ തന്നെ ഹരിതാഭമായ പച്ചയെന്ന സുന്ദര ഗ്രാമത്തിൽ സ്ഥിതി ചെയ്യുന്നു.
ശബരിമലയുടെ സമാനതകളിലേക്ക് വെളിച്ചം വീശി വാമനപുരം നദിയും പൊന്മുടികുന്നുകളും കുട്ടിവനങ്ങളും കിഴക്ക് സ്ഥിതി ചെയ്യുന്നു പച്ച പരവതാനി വിരിച്ച നെടും പറമ്പ് ശ്രീധർമ്മശാസ്താ ക്ഷേത്രവും ക്ഷേത്രകുളവും ഒക്കെ അലങ്കാരമാവുന്നു.

പുരാധീന തച്ചുശാസ്ത്ര വിധീപ്രകാരം പണിതിട്ടുള്ളതും ക്ഷേത്രാകൃതി ഗജഭ്രഷ്ടമുഖമുള്ളതുമായ കേരളത്തിലെ ഏക ശ്രീകോവിലാണു പച്ചയിലേത്.പുലികൂട്ടങ്ങളും കുയിലുകളും വണ്ണാത്തികിളികളും വേഴാമ്പലുകളും നിറഞ്ഞ ഋഷീശ്വരന്മാരുടെ തപോവനമായിരുന്നു ക്ഷേത്രസ്ഥനം.പ്രകൃതി ചാരുതയുടെ ഹരിതകം വിതറിയ ഇവിടെ ‘പച്ച’എന്നറിയപെട്ടു.ചുറ്റും വയലോലകൾ നിറഞ്ഞ പ്രദേശമായതിനാൽ മകരക്കൊയ്ത്ത് കഴിഞ്ഞാണു ഇവിടെ ഉൽസവം നടക്കുന്നത്.അന്നൊക്കെ അന്നദാനം പ്രധാന ചടങ്ങാണു.ഇതിനാവശ്യമായ നെല്ലും അരിയും വയലുടമകൾ ക്ഷേത്രത്തിൽ എത്തിച്ചിരുന്നു.അന്ന് ക്രിഷി ആവശ്യത്തിനായിരുന്ന ക്ഷേത്രക്കുളം ഇന്ന് ദേശീയ നിലവാരത്തിലുള്ള നീന്തല്ക്കുളമാൺ.ഇവിടെ നിന്ന് നൂറുകണക്കിനു നീന്തൽ താരങ്ങൾ ദേശീയ തലത്തിൽ എത്തിച്ചേരാൻ സാധിച്ചിടുണ്ട്.ഇത്രയേറെ ബ്രഹ്മോദയം കിട്ടുന്ന ക്ഷേത്രങ്ങൾ അപൂർവമാണു.

പർവതമേഖലകളിൽ പരശുരാമ മഹർഷി നടത്തിട്ടുള്ള 108 ശാസ്താം പ്രതിഷ്ഠ്കളിൽ ശബരിമല,അച്ചൻ കോവിൽ,ആര്യങ്കാവ്,കുളത്തുപ്പുഴ എന്നിവയ്ക്ക് ശേഷം അഞ്ചാമതായി പ്രതിഷ്ഠ നടത്തിയതാണു പച്ച നെടും പറമ്പ് ശ്രീധർമ്മശാസ്താ ക്ഷേത്രം. പ്രസ്തുത 5 ക്ഷേത്രങ്ങളൂം വായു ദൂരത്തിൽ 18 മൈൽ തുല്യദൂരത്തിലാണ്

വൈഷ്ണവ കുലജാതരായ ആര്യന്മർ ഏഷ്യാമൈനറിൽ നിന്ന് പാലായനം ചെയ്തു വിന്ധ്യ പർവ്വത ചുരങ്ങളിലൂടെ സഞ്ചരിച്ച് സിന്ധു-ഗംഗ-സരയു തീരങ്ങളിൽ ആദ്ധ്യതിമിക ഉന്നതിക്കായി പർണശാലകളും യഞ്ജ് കവാടങ്ങളും നിർമ്മിച്ചു.ഗായത്രി മന്ത്രോച്ചാരണവും ഹൊമങ്ങളും കൊണ്ട് ഹിമാലയ ഋഷീശ്വര സംസ്ക്കാരം വളർന്നു. ഋതുഭേദങ്ങൾ കടന്ന് പോയപ്പോൾ ഋഷീശ്വരന്മർ ദേവതുല്യരായി. ക്രമേണാ ഗോത്രങ്ങൾ തമ്മിൽ അസൂയയും വിദ്വേഷ്യവും അഹങ്കാരവും വളർന്നു . മനുസ്മൃതി കാറ്റിൽ പറത്തി ധർമ്മങ്ങൾ തമ്മിൽ ഏറ്റുമുട്ടി.തുടർന്ന് പരശുരാമ മഹർഷി പർവ്വത മേഖലകളിൽ സഞ്ചരിച്ച് ദേവഭാവം കണ്ട സ്ഥലങ്ങളിലെല്ലാം ശാസ്ത പ്രതിഷ്ഠാ നടത്തി. അങ്ങനെയാണു പച്ചയിലുമെത്തിയെതെന്നണു വിശ്വാസം.

ഇന്ന് ക്ഷേത്രം സ്ഥിതിചെയ്യുന്നസ്ഥലം പണ്ട് ഋഷീശ്വരന്മാരിടെ തപോവനമായിരുന്നു.ദേവൻ സ്വയം ഭൂവാണെന്നും തപശ്ച്യര്യയുള്ള മറ്റൊരാൾ ദേവഭാവം കണ്ടറിഞ്ഞ് കലശാദീകൾ നടത്തിയെന്നും 94-ൽ ജ്യോതിഷ പണ്ഡിതനായ തലയോലപറമ്പ് ശ്രീ പരമേശ്വരമേനോന്റെ നേതൃത്വത്തിൽ നടന്ന ദേവ പ്രശ്നത്തിൽ പറഞ്ഞിട്ടു.സ്വയം ഭൂവായ ശാസ്താവിന്റെ കൽ വിഗ്രഹം വളർന്നു കൊണ്ടിരിക്കുന്ന്തായും പറയപ്പെടുന്നു.

ക്ഷേത്രസ്ഥാനം തുംഗപദവും മുഖം സ്തൂപ്സമുച്ചയവും ആകയാൽ വളരെ പുരാതനമെന്ന് വ്യക്തം.ദേവസ്വം ബോർഡിന്റെ ഉള്ളൂർ ഗ്രൂപ്പില്പ്പെട്ട തിരുചിറ്റൂർ സബ്ഗ്രൂപ്പിന്റേതാണു പച്ച ക്ഷേത്രം.നിത്യവും നൂറുകണക്കിനു വിശ്വാസികൾ അവിടെ എത്താറുണ്ട്.ശനിയാഴചയും എല്ലാ മലയാള മാസം ഒന്നാം തീയതിയും അഭൂത തിരക്കാണു അനുഭവപ്പെടുന്ത്.വിവിധ അർച്ചനകൾക്കും കടും പായസം,നീരാജനം എന്നീ വഴിപാടുകൾക്കും ഈ ദിവസങ്ങളിൽ നിര ദൃശ്യ്മാണു.

പച്ചയിലെ കമ്പം പേരുകേട്ടതാണു.തിരുവനന്തപുരത്തെ ഏറ്റവും വലിയ കമ്പം പച്ചയിലെതാനു. ഉൽസവത്തിനു കമ്പം കാണാൻ കൊല്ലം ജില്ലയിൽ നിന്നു വരെ അനവധിപേർ എത്തുന്നു.

പച്ചയിലെ ഉൽസവുമായി ബന്ധപ്പെട്ട് നടക്കുന്ന ദീപകാഴ്ച്ച ഒരുപക്ഷേ ജില്ലയിലെ തന്നെ വലുതായിരിക്കും ക്ഷേത്രത്തിന്റെ 5 കിലോ മീറ്റർ ചുറ്റളവില്ജനകീയ കമ്മിറ്റികൾ ഒരുക്കുന്നതാണു ദീപകാഴ്ച്ച പാലോട് കുശവൂർ ജംഗ്ഷൻ ,പാലോട് ആശുപത്രി ജംഗ്ഷൻ, പ്ലാവറ, പേരക്കുഴി, നന്ദിയോട്, ആലുംമൂട്, പച്ച, കാലങ്കാവ്, ഓട്ടുപാലം, പയറ്റ്ടി, പുലിയൂർ, വട്ടപുല്ല് എന്നിവിടങ്ങൾക്കു പുറമേ ക്ഷേത്ര പരിസരത്തും വിപുലമായ ദീപകാഴ്ച്ചയണു നടക്കുന്നത്.

2015 ഏപ്രിൽ 3 വെള്ളി മലയാളമനോരമ സ്പെഷ്യൽ സപ്പ്ളിമെന്റ്


</doc>
<doc id="307689" url="https://ml.wikipedia.org/wiki?curid=307689" title="ലൂയി ഫെർഡിനൻഡ് സെലിൻ">
ലൂയി ഫെർഡിനൻഡ് സെലിൻ

ലൂയി ഫെർഡിനൻഡ് ഒഗസ്റ്റ് ഡെട്ടൂഷ് (27 മെയ് 1894 – 1 ജൂലൈ 1961) എന്ന ഫ്രഞ്ചു സാഹിത്യകാരന്റെ തൂലികാനാമമായിരുന്നു ലൂയി ഫെർഡിനൻഡ് സെലിൻ. സെലിൻ എന്നത് മുത്തശ്ശിയുടെ പേരായിരുന്നു. സെലിൻ എന്ന ചുരുക്കപ്പേരിലാണ് ഈ സാഹിത്യകാരൻ പൊതുവേ അറിയപ്പെട്ടത്. വൈദ്യശാസ്ത്രത്തിൽ ബിരുദമെടുത്തിരുന്ന സെലിൻ ഫ്രഞ്ചു സാഹിത്യലോകത്ത് പുതിയൊരു രചനാശൈലി അവതരിപ്പിച്ചു. രചനകളിലെ കടുത്ത ജൂതവിരോധവും തീവ്രദേശീയവാദവും കാരണം സെലിൻ ഇന്നും വിവാദപുരുഷനാണ്., 
ഫെർനാൻഡ് ഡെട്ടൂഷിന്റേയും മാർഗററ്റ് ഗില്ലുവിന്റേയും ഏക സന്താനമായിരുന്നു ലൂയി ഫെർഡിനൻഡ്. തികച്ചും ദരിദ്രമായ ചുറ്റുപാടിലാണ് താൻ വളർന്നതെന്ന് സെലിൻ ഒരഭിമുഖ സംഭാഷണത്തിൽ പറയുകയുണ്ടായി. മകന്റെ വിദ്യാഭ്യാസത്തിൽ മാതാപിതാക്കൾ ഏറെ തത്പരരായിരുന്നു. വിദേശഭാഷകൾ പഠിക്കാനായി പതിനാലുകാരനായ ലൂയി ഫെർഡിനൻഡിനെ ഇംഗ്ലണ്ടിലേക്കും ജർമനിയിലേക്കും അയച്ചു. സ്കൂൾ വിദ്യാഭ്യാസം പൂർത്തിയാക്കിയശേഷം പല ചെറിയ ജോലികളിലും ഏർപ്പെട്ടു., 
1912-ൽ പതിനെട്ടാമത്തെ വയസ്സിൽ ഫെർഡിനൻഡ് ഫ്രഞ്ചു പട്ടാളത്തിൽ ചേർന്നു.ഒന്നാം ലോക മഹായുദ്ധത്തിൽ യുദ്ധമുന്നണിയിൽ വെച്ച് പരിക്കേറ്റ ലൂയി ഫെർഡിനൻഡിന് സൈനികബഹുമതി ലഭിച്ചെങ്കിലും പട്ടാളസേവനം തുടരാനായില്ല.
1919-ലാണ് ലൂയി ഫെർഡിനൻഡ് റെന്നിലെ മെഡിക്കൽ കോളേജിൽ ചേർന്നത്. അതേ വർഷം തന്ന്െ ഇഡിത് ഫോളിയെ വിവാഹം കഴിച്ചു. അതിനടുത്ത വർഷം ഒരു പെൺകുഞ്ഞു ജനിച്ചു. പഠനം പൂർത്തിയായതോടെ ലൂയി ഫെർഡിനൻഡ് 1924-ൽ പാരിസിലെ മറ്റേണിറ്റി ഹോസ്പിറ്റലിൽ ഇൻടേൺ ആയി പ്രവേശിച്ചു.. 1925-നു ശേഷം കുടുംബവുമായി ബന്ധം തുടർന്നില്ല. 1926-ൽ വിവാഹമോചനം നേടി. പുതുതായി രൂപംകൊണ്ട ലീഗ് ഓഫ് നേഷൻസിന്റെ പ്രതിനിധിയായി ലൂയി ഫെർഡിനൻഡ് പല രാജ്യങ്ങളും സന്ദർശിച്ചു. 1928-ൽ പാരിസിൽ തിരിച്ചെത്തി വൈദ്യവൃത്തി ആരംഭിച്ചു.

വൈദ്യബിരുദത്തിന്റെ ഭാഗമായി സമർപ്പിച്ച പ്രബന്ധം La Vie et l'Œuvre de Philippe Ignace Semmelweis (1924) ലൂയി ഫെർഡിനൻഡിന്റെ പ്രഥമ സാഹിത്യരചനയായി കണക്കാക്കുന്നവരും ഉണ്ട്. 1932-ലാണ് ലൂയി ഫെർഡിനൻഡ് സെലിൻ എന്ന തൂലികാനാമത്തിൽ പ്രഥമ നോവൽ "രാത്രിയുടെ അന്ത്യയാമത്തിലേക്കുള്ള യാത്ര" ( Voyage au bout de la nuit) പ്രസിദ്ധീകരിച്ചത്. ഈ നോവൽ ജനശ്രദ്ധ പിടിച്ചു പറ്റി. ക്രൈസ്തവസഭ (l'eglise) എന്ന നാടകം 1933-ൽ പുറത്തിറങ്ങി. 1936-ൽ മരണം തവണകളായി (Mort à crédit) എന്ന നോവലും ശ്രദ്ധേയമായി. തെറ്റ് എന്റേത് (Mea Culpa 1936), കൂട്ടക്കൊല വെറും നിസ്സാരം (Bagatelles pour un massacre, 1937), ശവങ്ങൾക്കായുള്ള വിദ്യാലയങ്ങൾ (L'École des cadavres, 1938), ഊരാക്കുടുക്കിൽ(Les Beaux Draps, 1941). എന്നിവ നീണ്ട പ്രബന്ധങ്ങളാണ്. 1936-ൽ എഴുതിയ മിയാ കൾപാ (തെറ്റ് എന്റേത്) റഷ്യൻ സന്ദർശനം ഉളവാക്കിയ ഹതാശ രേഖപ്പെടുത്തുന്നു.
തന്റെ രചനകളിലൂടെ സെലിൻ ഒരു പുതിയ ആഖ്യാനശൈലി അവതരിപ്പിച്ചു. അലങ്കാരഭാഷ കൈവിട്ട്, നിത്യസാധാരണമായ സംസാരശൈലിയാണ് സെലിൻ കൈക്കൊണ്ടത്. ഭാഷക്കാണ് ജീവസ്സുള്ളതെന്നും, ആലങ്കാരികഭാഷ ജഡതുല്യമാണെന്നും സെലിൻ അഭിപ്രായപ്പെട്ടു. ആക്ഷേപപൂർണവും വിവാദാത്മകവുമായ പദങ്ങളും വ്യംഗങ്ങളും രചനകളിൽ നിറഞ്ഞു നിന്നു. പൊടിപ്പും തൊങ്ങലുമില്ലാത്ത സംസാരഭാഷയെ ഒറ്റയടിക്ക് ഞാൻ അച്ചടിഭാഷയാക്കി എന്നാണ് സെലിൻ ഇതേപ്പറ്റി അഭിമുഖത്തിൽ പറഞ്ഞത്.. വ്യംഗ പദങ്ങൾ ശബ്ദകോശങ്ങളല്ല സ-ഷ്ടിക്കുന്നതെന്നും, അവ മനുഷ്യമനസ്സിൽ നിറഞ്ഞു നില്ക്കുന്ന വെറുപ്പിൽ നിന്നാണ് രൂപം കൊള്ളുന്നതെന്നും സെലിൻ അഭിപ്രായപ്പെട്ടു.
ഒന്നാം ലോകമഹായുദ്ധമാണ് മിക്ക കൃതികളിലേയും പശ്ചാത്തലം. തീവ്രമായ മനുഷ്യവിദ്വേഷവും ശുഭപ്രതീക്ഷയില്ലായ്മയുമാണ് ആദ്യത്തെ രണ്ടു നോവലുകളിൽ. പിന്നീടുള്ള പ്രബന്ധങ്ങളിൽ അതികഠിനമായ ജൂതവിരോധം പ്രകടമാണ്. 

ദേശസ്നേഹത്താൽ പ്രചോദിതനായി പട്ടാളത്തിൽ ചേർന്ന ചെറുപ്പക്കാരൻ ഫെർഡിനൻഡ് ബർദാമൂവാണ് കഥാപുരുഷൻ. പക്ഷേ അധികം കഴിയുന്നതിനുമുമ്പുതന്നെ യുദ്ധത്തിന്റെ ഘോരമുഖം അയാളെ വല്ലാതെ ആഘാതമേല്പിക്കുന്നു.യുദ്ധത്തിന്റെ രാഷ്ട്രീയ-സൈനിക നീക്കങ്ങൾ അയാൾക്ക് തീർത്തും ദുരൂഹമാണ്. പിടിപ്പുകെട്ട രാഷ്ട്രീയക്കാരുടേയും സൈന്യമേധാവികളുടേയും ഇരയാവുന്നത് ഇരുവശത്തുമുള്ള പാവം പട്ടാളക്കാരും സാധാരണജനങ്ങളും ആണെന്ന് അയാൾ കണ്ടെത്തുന്നു. പരിക്കേറ്റ് പട്ടാളസേവനത്തിൽ നിന്നു പിരിഞ്ഞ് ആഫ്രിക്കൻ കോളണികളിലും പുതിയ ലോകമായ അമേരിക്കയിലും പ്രതീക്ഷക്കു വകനല്കുന്ന ഒന്നും അയാൾക്ക് കണ്ടെത്താനായില്ല. പാരിസിൽ തിരിച്ചത്തി വൈദ്യപഠനം പൂർത്തിയാക്കി പ്രാക്റ്റീസ് തുടങ്ങി. പക്ഷേ അതു വഴി തന്റേയോ മറ്റുള്ളവരുടേയോ ജീവിതം മെച്ചപ്പെടുത്താനാകില്ലെന്ന് കണ്ട് ബർദാമു അതും ഉപേക്ഷിക്കുന്നു. പഴയൊരു സുഹൃത്ത് റോബിൻസണിന്റെ ദുരന്ത ജീവിതം ഈ മനോഭാവത്തെ ഒന്നുകൂടി ദൃഢമാക്കുന്നു. കഷ്ടനഷ്ടങ്ങൾ മാത്രം നിറഞ്ഞ ജീവിതത്തിൽ പ്രത്യാശക്കു വകയില്ലെന്നും മരണത്തിൽ മാത്രമേ അനന്തമായ ശാന്തി കണ്ടെത്താനാവൂ എന്നുമുള്ള നിഗമനത്തിൽ ബർദാമു എത്തിച്ചേരുന്നു.

ഈ നോവൽ സമർപ്പിച്ചിരിക്കുന്നത് എലിസബെത് ക്രെയ്ഗ് എന്ന വനിതക്കാണ്. 1926-ൽ ജനീവ സന്ദർശനത്തിനിടയിൽ പരിചയപ്പെട്ട ഇവരുമായുള്ള സൗഹൃദം ഏഴു വർഷത്തോളം നീണ്ടു നിന്നു. 
അഞ്ചു രംഗങ്ങളുള്ള ഈ ഹാസ്യനാടകം 1926-ലാണ് സെലിൻ എഴുതിയത്, പക്ഷേ 1933-ലാണ് പ്രസിദ്ധീകരിച്ചത്. സെലിൻ ഈയൊറ്റ നാടകമേ എഴുതിയിട്ടുള്ളു. ഡോക്റ്റർ ബർദാമു തന്നേയാണ് ഇതിലും കഥാപുരുഷൻ. നോവലിലെ പല അംശങ്ങളും നാടകത്തിലും ഉണ്ട്. ആഫ്രിക്കയിലെ ഫ്രഞ്ചു കോളണി വസതിയിലും, അമേരിക്കയിൽ ന്യൂയോർക്കിലെ സംഗീതസഭയിലും ജനീവയിലെ ലീഗ് ഓഫ് നേഷൻസിന്റെ ഓഫീസിലും, പാരിസിലുമായിട്ടാണ് കഥ നടക്കുന്നത്. 
മരണത്തിലേക്കായി നിർബന്ധമായും അടച്ചു തീർക്കേണ്ട തവണകളാണ് ജീവിതത്തിലെ ശാരീരികവും മാനസികവും സാമ്പത്തികവുമായ ആകുലതകൾ എന്ന് സെലീൻ ഈ പുസ്തകത്തിലൂടെ വ്യാഖ്യാനിക്കുന്നു. ബാല്യം മുതൽ പേക്കിനാവുകളും ഭീതിദമായ മായക്കാഴ്ചകളും കഥാപുരുഷൻ ഫെർഡിനൻഡിനെ സദാ അലട്ടിയിരുന്നു. മുതിർന്ന് ഡോക്റ്ററായിക്കഴിഞ്ഞിട്ടും ഇവ ഫെർഡിനൻഡിനെ പിന്തുടരുന്നു. ഹാസ്യം പരിഹാസം നിന്ദ, അസഭ്യം മുറിഞ്ഞുപോയ വാചകങ്ങൾ, ശബ്ദലോപങ്ങൾ, മാറിമാറിവരുന്ന സ്ഥകാല സൂചനകൾ ഇവയൊക്കെ ഈ ആഖ്യാനശൈലിയുടെ പ്രത്യേകതകളായി പലരും വിലയിരുത്തുന്നു. 

ജൂതവിരോധമായിരുന്നു ഈ പ്രബന്ധങ്ങളുടെ പ്രമേയം. ഫ്രാൻസിന്റെ എല്ലാ ഭാഗ്യവിപര്യയങ്ങൾക്കും മൂലകാരണം ജൂതസമുദായമാണ് എന്നായിരുന്നു സെലിന്റെ വാദം. പകയും വിദ്വേഷവും വളർത്തുമായിരുന്ന ഈ ലേഖനങ്ങൾ 1939-ൽ താത്കാലികമായി നിരോധിക്കപ്പെട്ടു. പക്ഷേ 1941-42ൽ വിഷി ഭരണകാലത്ത് വിലക്കുകൾ നീക്കപ്പെട്ടപ്പോൾ വീണ്ടും പുറത്തിറങ്ങി. ഇവ പുനഃ പ്രസിദ്ധീകരിക്കേണ്ട എന്ന 1945-ൽ സെലിൻ തീരുമാനിച്ചു. സെലിന്റെ മരണാനന്തരം ഭാര്യ ലൂസെറ്റും ഇതേ തീരുമാനത്തിൽ ഉറച്ചു നിന്നു.
ഇതിലും കഥാപുരുഷൻ ഡോക്റ്റർ ഫെർഡിനൻഡു തന്നെ. ഒന്നാം ലോകമഹായുദ്ധത്തിൽ പരിക്കേറ്റ് ലണ്ടനിൽ അഭയം തേടിയ ഫ്രഞ്ചു പട്ടാളക്കാരൻ.യുദ്ധം താറുമാറാക്കിയ ജീവിതത്തിന് ലണ്ടനിലെ അധോലോകത്തിൽ അർഥം കണ്ടെത്താൻ ശ്രമിക്കുന്നു. ഇതിന്റെ രണ്ടാംഭാഗം, ലണ്ടൻ ബ്രിഡ്ജ് (Le Pont de Londres − Guignol's band II 1964 മരണാനന്തര പ്രസിദ്ധീകരണം) (en.London Bridge: Guignol's Band II 1995) സെലിന്റെ മരണാനന്തരം 1964ലാണ്- പ്രസിദ്ധീകരിച്ചത്

തീവ്ര വലതുപക്ഷദേശീയവാദവും ജൂതവിരോധവും ശക്തമായിരുന്ന വിഷി ഭരണകാലത്ത്, സെലിൻ ജൂതവിരുദ്ധ സമ്മേളനങ്ങളിൽ സജീവമായി പങ്കെടുത്തു, ജർമൻ അനുഭാവമുള്ള പത്രങ്ങളിലും മാസികകളിലും മുപ്പതോളം കത്തുകൾ എഴുതി.,1940-ൽ ചെല്ല എന്ന യുദ്ധക്കപ്പലിൽ ഡോക്റ്ററായി സേവനമനുഷ്ഠിക്കാൻ സെലിൻ തയ്യാറായി. 1943-ൽ വർഷങ്ങളായി ഒന്നിച്ചു താമസിച്ചിരുന്ന കൂട്ടുകാരി ലൂസെറ്റ് അൽമനസോർ എന്ന നൃത്തക്കാരിയെ വിവാഹം ചെയ്തു. ഇതിനകം ഡിഗാളിന്റെ ഫ്രഞ്ചു പ്രതിരോധസേന സെലിനെ ദേശദ്രോഹിയായി പ്രഖ്യാപിച്ചു കഴിഞ്ഞിരുന്നു. 1944 ജൂണിൽ ജർമൻ പരാജയം ഉറപ്പാണെന്നു വന്നപ്പോൾ ഭാര്യാസമേതം സെലിൻ സിഗ്മാരിങ്കെൻ വഴി കോപ്പൻഹേഗനിലേക്ക് പാലായനം ചെയ്തു.
രണ്ടാം ലോകമഹായുദ്ധത്തിനു ശേഷം സ്വതന്ത്രഫ്രാൻസിൽ താത്കാലികമായി അധികാരത്തിൽ വന്ന ജനകീയഭരണകൂടം ദേശദ്രോഹക്കുറ്റം ചുമത്തി, ഡെൻമാർക്കിലെ ഗവർമെന്റിനോട് സെലീനെ അറസ്റ്റു ചെയ്യാൻ ആവശ്യപ്പെട്ടു. ജയിലിലും വീട്ടുതടങ്കലിലുമായി സെലീൻ അഞ്ചു വർഷം ഡെൻമാർക്കിൽ കഴിച്ചു കൂട്ടി. 1951-ൽ ഫ്രഞ്ചു കോടതി സെലിന് ഒരു വർഷത്തെ കഠിനതടവു വിധിച്ചുതുകൂടാതെ സ്വത്തുക്കളിൽ പാതി കണ്ടുകെട്ടാൻ ഉത്തരവിടുകയും സെലിനെ ഫ്രാൻസിന്റെ നാണക്കേട് എന്നു പ്രഖ്യാപിക്കുകയും ചെയ്തു.പക്ഷേ വിധി നടപ്പാക്കപ്പെട്ടില്ല. 1951 ജൂലൈയിൽ സെലീനും ഭാര്യക്കും ഫ്രാൻസിൽ തിരിച്ചു വരാനുള്ള അനുവാദം നല്കപ്പെട്ടു. അവർ പാരിസിന്റെ പ്രാന്തപ്രദേശമായ മൂഡോണിൽ വാസമുറപ്പിച്ചു. 

സാഹിത്യസേവനവും പരിമിതമായ തോതിൽ സെലിൻ വൈദ്യവൃത്തിയുമായി ജീവിതം തുടർന്നു. 

ഈ രണ്ടു നോവലുകളിലും കഥാപുരുഷൻ ഡോക്റ്റർ ഫെർഡിനൻഡാണ്. ജൂതവിരോധിയെന്ന മുൻവിധിയോടെ തന്നെ വീക്ഷിക്കുന്ന സമൂഹത്തോട് താൻ നിരപരാധിയാണെന്ന് ഫെർഡിനൻഡ് സമർഥിക്കുന്നു. ഒന്നാം ലോകമഹായുദ്ധത്തിൽ തലക്ക് കാര്യമായി പരിക്കേറ്റ ഫെർഡിനൻഡിന്റെ അയൽവാസിയാണ് അതേയുദ്ധത്തിൽ ഇരുകാലുകളും നഷ്ടപ്പെട്ട ഷൂൾസ്. കഥ നടക്കുമ്പോൾ ഷുൾസ് പ്രശസ്തനായ പെയിന്ററാണ്. രണ്ടാംഭാഗത്തിലെ പ്രധാന കഥാപാത്രമാണ് നോർമൻസ് . 

ഈ മൂന്നു നോവലുകൾക്കും പരസ്പരബന്ധമുണ്ട്. പാരിസിൽനിന്ന് ജർമൻ അതിർത്തിപ്പട്ടണമായ സിഗ്മാരിങ്കനിലേക്കും അവിടന്ന് കോപ്പൻഹേഗനിലേക്കും രക്ഷപ്പെടുന്ന ആത്മകഥാംശമുള്ള നോവലുകളാണ് ഇവ മൂന്നും. ഡെന്മാർക്കിൽ തുടങ്ങിവെച്ച ആഖ്യാനം പൂർണമായത് പാരിസിൽ തിരിച്ചത്തിയ ശേഷമാണ്. 

1961 ജൂലൈ ഒന്നിന് ഹൃദയാഘാതം മൂലം സെലിൻ മരണമടഞ്ഞു. പക്ഷേ ജഡം മറവു ചെയ്ത ശേഷമേ വിവരം പുറം ലോകത്തെ അറിയിച്ചുള്ളു.


</doc>
<doc id="307697" url="https://ml.wikipedia.org/wiki?curid=307697" title="എൻ.എം. ഹുസൈൻ">
എൻ.എം. ഹുസൈൻ

എഴുത്തുകാരൻ, ഗവേഷകൻ, ദാർശനിക ഗ്രന്ഥങ്ങളുടെ കർത്താവ് എന്നീ നിലകളിൽ പ്രശസ്തനായ ഒരു മലയാളിയാണ് എൻ.എം. ഹുസൈൻ. ആധുനിക സിദ്ധാന്തങ്ങൾ, സാമ്രാജ്യത്വം, വംശീയത, ചരിത്രം, മിത്തുകൾ, പുരാവസ്തു ശാസ്ത്രം, ശാസ്ത്രദർശനം, ഇന്തോളജി, അന്ധവിശ്വാസങ്ങൾ, പാരാസൈകോളജി, ഹോളോകോസ്റ്റ്, അമേരിക്കൻ വിദേശനയം എന്നീ മേഖലകളിൽ നിരവധി ഗവേഷണം നടത്തുന്നു. ഈ വിഷയങ്ങളുമായി ബന്ധപ്പെട്ട് നിരവധി പ്രബന്ധങ്ങളും ലേഖനങ്ങളും പ്രസിദ്ധീകരിച്ചിട്ടുണ്ട്.

1965ൽ കൊടുങ്ങല്ലൂർ അഴീക്കോട് ജനിച്ചു. നടുവിലകത്ത് മുഹമ്മദ് കുട്ടി മാസ്റ്റർ, എറമംഗലത്ത് കൊച്ചു ബീവാത്തു എന്നിവരാണ് മാതാപിതാക്കൾ. ധനതത്വശാസ്ത്രത്തിൽ ബിരുദാനന്തര ബിരുദം. പുരാവസ്തു ശാസ്ത്രത്തിൽ ഡിപ്ലോമ എന്നിവ നേടി. അബൂദാബി മുസ്‌ലിം റൈറ്റേഴ്‌സ് ഫോറം, മേത്തല ശ്രീനാരായണ സമാജം ഗുരുദർശന അവാർഡുകൾ നേടിയിട്ടുണ്ട്. ശാന്തപുരം അൽജാമിഅഃ റിസർച്ച് വിംഗ് അസിസ്റ്റന്റായി സേവനമനുഷ്ടിച്ചിരുന്നു. കൊച്ചിൻ സർവകലാശാലയിൽ സീനിയർ അസിസ്റ്റന്റ് കെ.എം. സൈദയാണ് ഭാര്യ. കൊച്ചിൻ സർവകലാശാല കാമ്പസിനടുത്ത് സ്ഥിര താമസം.



</doc>
<doc id="307698" url="https://ml.wikipedia.org/wiki?curid=307698" title="എം. ചന്ദ്രദത്തൻ">
എം. ചന്ദ്രദത്തൻ

എം.ചന്ദ്രദത്തന് വിക്രം സാരാഭായ് ബഹിരാകാശകേന്ദ്രത്തിന്റെ ഡയറക്ടര്

</doc>
<doc id="307700" url="https://ml.wikipedia.org/wiki?curid=307700" title="ബ്ലൂ ജീൻ">
ബ്ലൂ ജീൻ

ഊർജ ഉപഭോഗം കുറച്ചു കൊണ്ട് അതിവേഗ കമ്പ്യൂട്ടിങ്ങ് സാധ്യമാക്കുക എന്ന ലക്ഷ്യത്തോടെ ഐ.ബി.എം. 1999-ൽ തുടങ്ങിയ പദ്ധതിയാണ് ബ്ലൂ ജീൻ. ഏകദേശം നൂറ് ദശലക്ഷം ഡോളർ ചിലവിട്ട് കൊണ്ട് നടന്ന അഞ്ച് വർഷത്തെ ഗവേഷണത്തിന് ശേഷം 2004-ൽ ആണ് ആദ്യ തലമുറ ബ്ലൂ ജീൻ സൂപ്പർ കമ്പ്യൂട്ടറുകൾ നിർമിതമായത് . 2004-ൽ പുറത്തിറങ്ങിയ ബ്ലൂ ജീൻ/L ആണ് ഈ ശ്രേണിയിൽ പുറത്തിറങ്ങിയ ആദ്യ തലമുറ ബ്ലൂ ജീൻ സൂപ്പർ കമ്പ്യൂട്ടർ. 2007-ൽ ബ്ലൂ ജീൻ/P എന്ന രണ്ടാം തലമുറ ബ്ലൂ ജീൻ കമ്പ്യൂട്ടർ പുറത്തിറങ്ങി. 2011-ൽ ആണ് ബ്ലൂ ജീൻ ശ്രേണിയിലെ മൂന്നാം തലമുറ സൂപ്പർ കമ്പ്യൂട്ടറായ ബ്ലൂ ജീൻ/Q പുറത്തിറങ്ങിയത്. നവീന സാങ്കേതികവിദ്യക്കുള്ള 2009-ലെ അമേരിക്കൻ ദേശീയ ബഹുമതി ബ്ലൂ ജീൻ ശ്രേണിയിലുള്ള സൂപ്പർ കമ്പ്യൂട്ടറുകൾക് ലഭിക്കുകയുണ്ടായി .

ജീൻ വളർചയും പ്രോട്ടീൻ ഫോൾഡിങ്ങുമായും ബന്ധപ്പെട്ട ഗവേഷണങ്ങൾകാവശ്യമായ കമ്പ്യൂട്ടിങ്ങ് ശേഷി ആർജിക്കുക എന്ന ഉദ്ദേശത്തോടെയാണ് ബ്ലൂ ജീൻ പദ്ധതി 1999-ൽ ഐ.ബി.എം. ആവിഷ്കരിച്ചത്. 2004-ൽ ഗവേഷണം പൂർതിയാവുകയും ആദ്യ തലമുറ സൂപ്പർ കമ്പ്യൂട്ടറായ ബ്ലൂ ജീൻ/L പുറത്തിറങ്ങുകയും ചെയ്തു. ജീവ ശാസ്ത്ര ഗവേഷണങ്ങളിൽ മാത്രമല്ല ജ്യോതിശാസ്ത്രം, കാലാവസ്ഥാ പഠനങ്ങൾ, ഔഷധ ഗവേഷണം, പ്രപഞ്ചശാസ്ത്ര പഠനങ്ങൾ മുതലായവയ്കും ബ്ലൂ ജീൻ സൂപ്പർ കമ്പ്യൂട്ടറുകൾ ഉപയോഗപ്പെടുത്തുന്നുണ്ട്.

ബ്ലൂ ജീൻ/L എന്ന പേരിലറിയപ്പെടുന്ന ഈ സൂപ്പർ കമ്പ്യൂട്ടറുകൾ ഗ്നു/ലിനക്സ് ഓപ്പറേറ്റിങ്ങ് സിസ്റ്റത്തിൽ ആണ് പ്രവർതിക്കുന്നത്. ബ്ലൂ ജീൻ/L ശ്രേണി സൂപ്പർ കമ്പ്യൂട്ടറുകൾക് 65000 കമ്പ്യൂട്ടിങ്ങ് നോഡുകൾ ഉണ്ട്. 2004 സെപ്റ്റമ്പർ 24-ന് ബ്ലൂ ജീൻ/L ലോകത്തിലെ ഏറ്റവും വേഗമേറിയ കമ്പ്യൂട്ടർ ആയി.
മുൻതലമുറയേക്കാൾ മൂന്നിരട്ടി വേഗമുള്ള ബ്ലൂ ജീൻ/P ശ്രേണീ സൂപ്പർ കമ്പ്യൂട്ടറുകൾ 2007-ലാണ് പുറത്തിറങ്ങിയത് . 
10 പീറ്റാഫ്ലോപ് വരെ വേഗതയുള്ള ഈ ശ്രേണിയിലെ മൂന്നാം തലമുറ സൂപ്പർ കമ്പ്യൂട്ടർ പുറത്തിറങ്ങിയത് 2011-ലാണ്. ഇലക്ട്രിൿ കാർ ബാറ്ററിയുടെ ഗവേഷണം, ആഗോള കാലാവസ്ഥാ വ്യത്യാനവുമായി ബന്ധപ്പെട്ട പഠനങ്ങൾ, പ്രപഞ്ചോല്പത്തിയുമായി ബന്ധപ്പെട്ട പഠനങ്ങൾ മിറ എന്ന് പേരിട്ടിരിക്കുന്ന ബ്ലൂ ജീൻ/Q സൂപ്പർ കമ്പ്യൂട്ടർ കൊണ്ട് സാധ്യമാക്കുന്നു .


</doc>
<doc id="307717" url="https://ml.wikipedia.org/wiki?curid=307717" title="കഥയും തിരക്കഥയും">
കഥയും തിരക്കഥയും

പ്രഥമ കോഴിക്കോടൻ പുരസ്കാരം.
കേരള ഭാഷാ ഇൻസ്റ്റിറ്റ്യൂടിന്റെ പ്രഥമ കെ.എം. ജോർജ് പുരസ്കാരം.
സാഹിത്യകൃതിയെ ഉപജീവിച്ച് തിരക്കഥയെഴുതുന്നതിന്റെ സൌന്ദര്യശാസ്ത്രത്തെപ്പറ്റി മലയാളത്തിലെ ആദ്യപഠനം [ സക്കറിയയുടെ ] വിധേയൻ എന്നീ തിരക്കഥകളെ ആസ്പദമാക്കി കഥ തിരക്കഥയാക്കുമ്പോൾ വരുന്ന മാറ്റങ്ങളെ വിശകലനം ചെയ്യുന്നു. തിരക്കഥയെപ്പറ്റി പഠിക്കുന്നവർക്ക് ഏറെസഹായകരമായ ഗ്രന്ഥം.

1 തിരക്കഥ 
2 ചലച്ചിത്രവും സാഹിത്യവും 
3 കഥ തിരക്കഥയാകുമ്പോൾ 
4 അനുകല്പനം പ്രയോഗത്തിൽ 
5 ബഷീർ,പത്മരാജൻ,അടൂർ 
6 കൃതിയും പാഠവും
7 ഒരുകാര്യം രണ്ടുവഴി 
8 കർതൃത്വവും വീക്ഷണവും 
9 കഥാദ്യവും കഥാന്ത്യവും
10 കഥാപാത്രങ്ങൾ 
11 കഥാപാത്രങ്ങളും മാധ്യമഭിന്നതയും 
12 ചലച്ചിത്രഭാഷ 
13 തിരക്കഥയുടെ ഭാഷ 
14സംഭാഷണങ്ങൾ 
15 ചലച്ചിത്രാഖ്യാനം 
എന്നീ പേരുകളിൽ 195 പേജുകളിലായി വിശദമായ 15 ലേഖനങ്ങൾ ഈ പുസ്തകങ്ങളിൽ ഉൾപ്പെടുത്തിയിരിക്കുന്നു.
എന്ന ലേഖനത്തിൽ ലൂമിയർ സഹോദരന്മാർ 1895 ഡിസംബർ 28ന് പാരീസിലെ ഗ്രാൻറ് കഫേയിൽ വെച്ച് നടത്തിയ ആദ്യ ചലച്ചിത്ര പ്രദർശനം, സിനിമയുടെ തുടക്കവും വളർച്ചയു, തിരക്കഥ, തിരക്കഥയുടെ പശ്ചാത്തലം, തിരക്കഥാഘടന, തിരക്കഥയുടെ സാഹിത്യമൂല്യം തുടങ്ങിയവ വളരെ വിശദമായി പ്രതിാദിച്ചിരിക്കുന്നു. ഒരു നല്ല തിരക്കഥ എങ്ങനെയുള്ളതായിരിക്കണം എന്നും ലേഖനം നിരീക്ഷിക്കുന്നു.

എന്ന ലേഖനത്തിൽ സാഹിത്യത്തിന് ചലച്ചിത്രവുമായുള്ള ചലച്ചിത്രത്തോളം തന്നെ പഴക്കമുള്ള ബന്ധത്തെയും പരസ്പരാശ്രിതത്ത്വത്തെയും സിനിമയിലുള്ള സാഹിത്യവും തമ്മിലുള്ള കൊടുക്കൽ വാങ്ങലുകൾ എത്രത്തോളം മാവാം എന്നലേഖകന്റെ കാഴ്ചപ്പാട് ഇതിൽ വിശദമാക്കിയിരിക്കുന്നു. ചലച്ചിത്രവും ഇതരകലകളും തമ്മിലുള്ള ബന്ധം വിശദമാക്കാനും ഈ ലേഖനം ശ്രമിക്കുന്നുണ്ട്.
കഥതിരക്കഥയാക്കുമ്പോൾ അനുവർത്തിക്കേണ്ട കാര്യങ്ങൾ ലോകപ്രശസ്ത തിരക്കഥാകൃത്തുകൾ സ്വീകരിച്ച തന്ത്രങ്ങൾ എന്നിവ ഉദാഹരിണസഹിതം വിശദീകരിക്കുന്നു കഥ തിരക്കഥയാക്കുമ്പോൾ എന്ന ലേഖനത്തിൽ.
ചലച്ചിത്രത്തോടൊപ്പം തന്നെതുടങ്ങിയ അനുകല്പനത്തിന്റെ ചരിത്രവും, ലോകസിനിമയിലും ഇന്ത്യൻ സിനിമയിലും മലയാള സിനിമയിലും പ്രമുഖ സംവിധായകൾ ഉപജീവിച്ച സാഹിത്യസൃഷ്ടികളും പരിചയപ്പെടുത്തുന്ന ലേഖനം. 
1960 കളിൽ സിനിമയിലെ സാഹിത്യദശകത്തിൽ തിരക്കഥയെഴുതിയ ബഷീരിൽ നിന്ന് 1990 ൽ മാത്രയ സിനിമയ്ക്കായ് സാഹിത്യത്തെ സമീപിച്ച അടൂരിലേക്കുള്ള മാറ്റത്തിൽ നൂറ് ശതമാനം സാഹിത്യകാരനിൽ നിന്ന് നൂറുശതമാനം സിനിമാക്കാരിലേക്കുള്ള പരിണാമത്തൽ പത്മരാജൻ മധ്യവർത്തിയായി നിൽക്കുന്നു. ഒരേ സമയം നൂറുശതമാനം സാഹിത്യക്കാരനും നൂറുസതമാനം സിനിമാക്കാരനുമാണ്. പത്മരാജൻ. ഈ മൂന്നുപേരുടെ കലയിലൂടെയുള്ള യാത്രയാണ് ഈ ലേഖനത്തിൽ. ബഷീറിന്റെ ഭാർഗവീ നിലയവും മതിലുകളും പത്മരാജന്റെ പെരുവഴിയമ്പലം അടക്കമുള്ള സിനിമയുടെ തുടങ്ങിയ സിനിമകളും അനുകല്പനത്തിന്റെ സാധ്യതകൾ മലയാളം എങ്ങനെയുപയോഗിച്ചു എന്നു വിശദീകരിക്കുന്നു.
അനുകല്പനത്തിലൽ മൂലകൃതിയോട് കാണിക്കോണ്ട നീതി എത്രത്തോളം ആവണമെന്നു വ്യക്തമാക്കുന്ന ലേഖനം. 
കഥയും ചലച്ചിത്രവും അനുവാചകനിലേൽപ്പിക്കുന്ന പ്രതീതി എങ്ങനെ വ്യത്യാസപ്പെടുന്നു എന്ന് ഈ പഠനത്തിൽ അവതരിപ്പിച്ചിരിക്കുന്നു.
ആധാരകൃതിയുടെയും തിരക്കഥയുടെയും രചയിതാക്കൾ തമ്മിലുള്ള ആശയപരമായ ഭിന്നതകൾ, രണ്ടുകൃതിയുടേയും പശ്ചാത്തല വ്യത്യാസം, കാലവ്യത്യാസം തുടങ്ങിയ കൃതിയിൽ നിന്ന് സിനിമയ്ക്കുള്ള വ്യതിയാനത്തിന് കാരണമാവുന്നു.
കഥയും ചലച്ചിത്രവും തമ്മിൽ അവയുടെ മാധ്യമപരമായ വൈജാത്യത്തിനനുസൃതമായി ഘടനാപരമായും വ്യത്യാസങ്ങളുണ്ടാവും. ഇത് ഭാർഗ്ഗവീനിലയം പെരുവഴിയമ്പലം എന്നിവയിൽ കാണാം.
പ്രമുഖമലയാള സിനിമകളിലെ കഥാപാത്രങ്ങൾക്ക് മൂലകൃതിയിലെ(സാഹിത്യത്തിലെ) കഥാപാത്രങ്ങളുമായുള്ള വ്യത്യാസം സിനിമകളിലൂടെ ചർച്ചചെയ്യുന്ന ലേഖനം 
എഴുത്തിലൂടെ തികച്ചും വ്യക്തിനിഷ്ഠമായി ചേക്കേറിയ കഥാപാത്രങ്ങളെ മൂർത്ത രൂപത്തിൽ മജ്ജയും മാംസവും നൽകി തിരിച്ചു തരികയാണ് ചലച്ചിത്രം ചെയ്യുന്നത്. കഥാപാത്രങ്ങൾക്ക് ഭാവവും ചെയ്തികളുമൊരുക്കുന്നത് തിരക്കഥയും വ്യത്യസ്ത രണ്ടു മാധ്യമങ്ങളുൽ തെളിയുന്ന പാത്രസ്വഭാവങ്ങൾ സൂക്ഷ്മമായി അവലോകനം ചെയ്യുന്ന ലേഖനം.
ചലച്ചിത്രം ഒരു ആശയ വിനിമയ വ്യവസ്ഥയാണ് അതിന്റെ പ്രത്യേകതകൾ വിശദീകരിക്കുന്നു.
ദൃശ്യഭാഷയുടെ പ്രത്യേകതകൾ സിനിമകളുടെ സഹായത്തിൽ വിശകലനം ചെയ്യുന്നു.
സിനിമയിൽ ശബ്ദം പ്രധാനമായും അഞ്ചുതരത്തിൽ ഉപയോഗിക്കപ്പെടുത്താറുണ്ട്. സംഭാഷണം, സംഗീതം,യാദൃച്ഛികശബ്ദങ്ങൾ, സൌണ്ട് ഇഫക്ടുകൾ,നിശ്ശബ്ദത എന്നിവയാണിവ. സിനിമകളിൽ ഇവ എങ്ങനെ ഫലപ്രദമായി ഉപയോഗിക്കാം എന്നത് ചലച്ചിത്രങ്ങളിലൂടെ വ്യഖ്യാനിക്കാൻ ഗ്രമിക്കുന്നു.

ഈ അവസാന ലേഖനത്തിൽ ആഖ്യാനത്തിന്റെ വിവിധ സ്വഭാവങ്ങൾ വിശകലനം ചെയ്യുന്നു.
സിനിമ ഗൌരവമായി കാണുന്ന ഏതൊരു വ്യക്തിക്കും പ്രയോജനം ചെയ്യുന്ന ഒരു മികച്ച ഗ്രന്ഥമാണ് കഥയും തിരക്കഥയും. സിനിമയുടെയും തിരക്കഥയയുടേയും ഉള്ളറകളിലേക്ക് ആഴ്ന്നിറങ്ങാനും, ബഷീർ,അടൂർ,പത്മരാജൻ തുടങ്ങിയ വിഖ്യാതമലയാള കലാകാരന്മരെ ആഴത്തിൽ അറിയാനും ഈ ഗ്രന്ഥം സഹായിക്കും.


</doc>
<doc id="307725" url="https://ml.wikipedia.org/wiki?curid=307725" title="മലശ്ശർ">
മലശ്ശർ

പാലക്കാട്‌,തൃശൂർ ജില്ലകളിൽ കണ്ടു വരുന്ന ആദിവാസി വിഭാഗമാണ് മലശ്ശർ. മലച്ചെരിവൻ ,മലസർ,നാട്ടുമാലസർ എന്നിങ്ങനെ രണ്ടു വിഭാഗം ഇവർക്കിടയിലുണ്ട് .നാട്ടു മലസർക്കിടയിൽ കൊണ്ട് മലസർ എന്നാ വിഭാഗവുമുണ്ട് .മലയിൽ അലയുന്നവർ എന്ന അർത്ഥത്തിൽ ആവാം ഇവരെ മലസർ എന്ന വിളിക്കുന്നത്.


</doc>
<doc id="307727" url="https://ml.wikipedia.org/wiki?curid=307727" title="അരനാടർ">
അരനാടർ

മലപ്പുറം ജില്ലയിൽ കണ്ടു വരുന്ന ആദിവാസി വിഭാഗമാണ് അരനാടർ. കേരളത്തിലെ തന്നെ ഏറ്റവും പ്രാകൃതരായ ഗിരിവർഗക്കാരിലൊന്നാണ് അരനാടർ .വേട്ടയാടിയും വനവിഭവങ്ങൾ ശേഖരിച്ചുമാണ് ഇവർ കഴിഞ്ഞിരുന്നത് .ഇന്ന് ഇവരുടെ സ്ഥിതി ഏറെക്കുറെ മെച്ചപ്പെട്ടിട്ടുണ്ട്. 
നിലമ്പൂർ താലൂക്കിലെ വഴിക്കടവ്, കരുളായി, എടക്കര, ശങ്കരകുളം, പോത്ത്കല്ല് തുടങ്ങിയ പ്രദേശങ്ങളിൽ ഇവരുടെ 'പിര'കൾ കാണാം. താമസസ്ഥലത്തെ ഇവർ ചെമ്മം എന്നു വിളിക്കുന്നു. പണ്ടു കാലത്ത് ഇലകൾ ധരിച്ചിരുന്ന ഇവർ ഇപ്പോൾ മുണ്ടുടുക്കുന്നു. മക്കത്തായ സമ്പ്രാദമാണ് ഇവർക്കിടയിൽ പ്രാചാരത്തിലുള്ളത്. 

പെൺകുട്ടികളെ സംബന്ധിച്ച് തെരണ്ടു കല്യാണം പ്രധാനമാണ്. ഏഴു ദിവസത്തോളം ചടങ്ങുകൾ നീണ്ടുനിൽക്കും. കല്യാണത്തിന് ചിലർ താലി ഉപയോഗിക്കും. തോടകളും മണികളും ചരടിൽ കോർത്തതാണ് താലി. മരിച്ചാൽ ചൂടു വെള്ളം കൊണ്ടു കുളിപ്പിച്ചേ അവർ ശവം മറവു ചെയ്യാറുള്ളൂ. ആട്ടംവെയ്പ് എന്നൊരു പരേതക്രിയ ഇവർക്കിടയിലുണ്ട്.


</doc>
<doc id="307728" url="https://ml.wikipedia.org/wiki?curid=307728" title="എരവാലൻ">
എരവാലൻ

പാലക്കാട്‌ ജില്ലയിലെ ചിറ്റൂരിൽ കണ്ടു വരുന്ന ആദിവാസി വിഭാഗമാണ് എരവാലൻ. ആദ്യകാലത്ത് ഭിക്ഷാടനം നടത്തിയായിരുന്നു ഇവർ ആഹാരം സമ്പാദിച്ചിരുന്നത് .ഇരക്കുന്നവൻ എന്ന വാക്കിൽ നിന്നാവാം 'എരവാലൻ 'എന്നാ പേരുണ്ടായത് എന്നു കരുതപ്പെടുന്നു. എരവാലന്മാർ പരസ്പരം സംസാരിക്കുന്ന ഭാഷ തമിഴിനോട് സാമ്യമുള്ളതാണ്. കോയമ്പത്തൂർ ജില്ലയിലും ഈ ഗിരിവർഗക്കാരെ കാണാം.


</doc>
<doc id="307729" url="https://ml.wikipedia.org/wiki?curid=307729" title="വിഴവൻ">
വിഴവൻ

തൃശൂർ ജില്ലയിലും ഇട്ടിയാനി,ആതിരപള്ളി എന്നി പ്രദേശങ്ങളിലും മൂവാറ്റുപുഴയിലും കണ്ടു വരുന്ന ആദിവാസി വിഭാഗമാണ് വിഴവർ. മലങ്കുടി എന്ന പേരിലായിരുന്നു ഇവർ അറിയപ്പെട്ടിരുന്നത് .പശ്ചിമഘട്ടത്തിലെ കൊടുങ്കാടുകളിലാണ് ഇവരുടെ താമസം .മലകളിൽ നിന്ന് പുഴകളിലൂടെ ഈറ്റയും മുളയും ഒഴുക്കിക്കൊണ്ടു വരുന്നതാണ് ഇവരുടെ പ്രധാന ജോലി. ഇവരുടെ തലവന്മാരെ കാണിക്കാർ എന്നു വിളിക്കും. 


</doc>
<doc id="307755" url="https://ml.wikipedia.org/wiki?curid=307755" title="പ്രതിരോധമന്ദിരം">
പ്രതിരോധമന്ദിരം

പ്രതിരോധമന്ദിരം(ഇംഗ്ലീഷ്:Siege tower) എന്നത് കാഴ്ച്ചയിൽ ഗോപുരം പോലെയിരിക്കുന്ന ഒരു പ്രത്യേക ഉപരോധായുധമാണ്.മദ്ധ്യകാലഘട്ടത്തിൽ ഇവയെ ബെല്ഫ്രി(Belfry) എന്നും ബ്രീച്ചിംഗ് ടവർ(Breaching tower) എന്നും വിളിച്ചിരുന്നു.ഇവയുടെ നിർമ്മാണ ഉദ്ദേശം പോരാളികളെയും ഗോവണികളെയും ഉപരോധിക്കപ്പെട്ടുകൊണ്ടിരിക്കുന്ന കോട്ടയുടെയോ പട്ടണത്തിന്റെയോ മതിൽകെട്ടിലെ(ഇംഗ്ലീഷ്:Fortification) പ്രതിരോധ സംവിധാനങ്ങളിൽനിന്നും സംരക്ഷിക്കുകയെന്നതയിരുന്നു. പ്രതിരോധമന്ദിരത്തിന്റെ അസ്ഥിവാരം മിക്കവാറും സമചതുരമായിരുന്നു.സാധാരണയായി ഇവയ്ക്ക് നാല്ചക്രങ്ങളും അക്രമിക്കേണ്ട മതില്കെട്ടിന്റെ ഏതാണ്ട് തുല്യമായ ഉയരവുമായിരുന്നു.ചിലപ്പോൾ വില്ലാളികൾക്ക് മതിൽകെട്ട്‌ ആക്രമിക്കാനുള്ള സൗകര്യത്തിനായി ഉയരം അതിലും കൂടുതലുമാക്കരുണ്ടായിരുന്നു.ഇവ മരം കൊണ്ടായിരുന്നു ഉണ്ടാക്കാറ്.അതിനാൽ ശത്രുക്കൾ ഇതിനു തീ വയ്ക്കാതിരിക്കാനായി ഇവ ഇരുമ്പ് കൊണ്ടോ പുതിയ മൃഗത്തോൽ കൊണ്ടോ പൊതിയാരുണ്ടായിരുന്നു.

ക്രിസ്തുവിനുമുന്പ് നാലാം ശതകത്തിൽ ഇവ യൂറോപ്പിൽ ഉപയോഗിച്ചിരുന്നു.രാക്ഷസക്കവണകൾ പോലെ ഇവയും വളരെ വലുതായിരുന്നു.അതിനാൽത്തന്നെ ഇവ പണിയാൻ വളരെയധികം സമയം ആവശ്യമായിരുന്നു.ഇതുകൊണ്ടുതന്നെ ഗോവണികളും ഭിത്തിഭേതനയന്ത്രങ്ങളും(ഇംഗ്ലീഷ്:Battering Ram) മതിൽകെട്ട്‌ കടക്കാൻ സഹായിക്കുന്നതിൽ പരാജയപ്പെട്ടാൽ മാത്രമേ ഇവ പണിയാൻ ശ്രമിക്കുകതന്നെ ചെയ്തിരുന്നുള്ളൂ.

ഇവയിൽ ചിലപ്പോൾ കുന്തക്കാരും വാൾക്കാരും വില്ലാളികളും മറ്റും മതില്കെട്ടിന്റെ സംരക്ഷകരെ അക്രമിക്കുനതിനായി കയറാറുണ്ടായിരുന്നു.എന്നിരുന്നാലും പ്രതിരോധമന്ദിരത്തിന്റെ വലിപ്പം കാരണം മതില്കെട്ടിന്റെ മുകളില്നിന്നും പീരങ്കിപോലുള്ള ആയുധങ്ങളുപയോഗിച്ച് ഇവ ആക്രമിക്കുക എന്നത് എളുപ്പമായിരുന്നു.

പ്രതിരോധമന്ദിരം മതില്കെട്ടിന്റെ അടുത്തെത്തിയാൽ ഇതില്നിന്നും അക്രമികൾക്ക് മതില്കെട്ടിന്റെ അകത്തുകടക്കാനായി പ്രതിരോധമന്ദിരത്തിൽനിന്നും ഒരു മരപ്പാലം മതില്കെട്ടിന്റെ അകത്തേക്ക് ഇടുകയാണ് ചെയ്യാറ്

ഏറ്റവും ആദ്യം പ്രതിരോധമന്ദിരങ്ങൾ ഉപയോഗിച്ചിരുന്നത് ഏതാണ്ട് ബി.സി. ഒൻപതാം ശതകത്തിൽ നവ അസ്സീറിയൻ സാമ്രാജ്യമായിരുന്നു.ഈ കാലഘട്ടത്തിൽ തന്നെ പല വമ്പൻ പ്രതിരോധമന്ദിരങ്ങളും നിർമ്മിക്കപ്പെട്ടു. എങ്കിലും അക്കാലത്ത് നഗരങ്ങൾ മിക്കതും നദീതീരങ്ങളിലായിരുന്നു.അതിനാൽത്തന്നെ പ്രതിരോധമന്ദിരങ്ങൾ ചിലപ്പോൾ നദിയുടെ ആഴംകുറഞ്ഞ ഭാഗങ്ങളിലൂടെ കൊണ്ടുപോകുകയോ അത് സാധ്യമല്ലാത്തപ്പോൾ കപ്പലുകളിൽ കയറ്റികൊണ്ടുപോകുകയോ ആണ് ചെയ്തിരുന്നത്.സഞ്ചരിക്കാൻ കഴിയുന്ന പ്രതിരോധമന്ദിരങ്ങളെക്കുറിച്ച് പ്രതിപാതിക്കുന്ന പുരാതന ചൈനയിലെ ആദ്യ രേഖ കപ്പൽ യുദ്ധങ്ങലെക്കുരിച്ചുള്ള ഒരു രേഖയിലാണ്.

റോമൻ സാമ്രാജ്യത്തിന്റെ തകർച്ചയോടുകൂടി മദ്ധ്യകാലഘട്ടത്തിൽ പ്രതിരോധമന്ദിരങ്ങളുടെ ഉപയോഗം അതിന്റെ ഏറ്റവും ഉയരത്തിലെത്തി.കൂടാതെ പ്രതിരോധമന്ദിരങ്ങളുടെ മുന്നേറ്റം തടയുന്ന ചെറിയ കൃത്രിമ കിടങ്ങുകൾ മൂടുന്ന തൊഴിലാളികൾക്ക് മതിൽകെട്ടിലെ(ഇംഗ്ലീഷ്:Fortification) പ്രതിരോധ സംവിധാനങ്ങളിൽനിന്നും രക്ഷപ്പെടാനുള്ള നീക്കാവുന്ന കൂറ്റൻ മറകളും ഈ കാലത്തുതന്നെ വികസിപ്പിച്ചെടുത്തു.എ.ഡി.1266ൽ 200 വില്ലാളികൾക്ക് കയറാൻ പറ്റുന്ന ഒരു വലിയ പ്രതിരോധമന്ദിരം പണിയപ്പെടുകയുണ്ടായി.വെടിമരുന്നിന്റെ വരവോടെ ഒരേസമയം പ്രതിരോധമന്ദിരങ്ങളും വലിയ മതിൽക്കെട്ടുകളും ഉപയോഗശൂന്യമായി.എങ്കിലും പിന്നീട് പ്രതിരോധമന്ദിരങ്ങളുടെ ഒരു വകഭേതമായ മരം കൊണ്ടുതന്നെ നിർമ്മിക്കുന്ന പീരങ്കികൾ കയറ്റാവുന്ന ഗോപുരങ്ങൾ(ഇംഗ്ലീഷ്:battery-towers) രംഗത്തെത്തി.പിന്നീട് ഇവയും ചരിത്ര ശേഷിപ്പായി മാറി

ഇംഗ്ലീഷ് വിക്കിപീഡിയ


</doc>
<doc id="307782" url="https://ml.wikipedia.org/wiki?curid=307782" title="ടിൻ ഡ്രം">
ടിൻ ഡ്രം

സാഹിത്യത്തിനുള്ള നോബൽ പുരസ്കാരം നേടിയ ഗുന്തർ ഗ്രാസിന്റെ ആദ്യ കൃതിയാണ് ദ ടിൻ ഡ്രം. ആധുനിക യൂറോപ്യൻ സാഹിത്യത്തിലെ സുപ്രധാന രചനകളിലൊന്നാണിത്. നിരൂപകപ്രശംസ നേടിയ ഈ നോവൽ മാത്രമല്ല, ബെസ്റ്റ് സെല്ലറായിരുന്നു. പിൽക്കാലത്ത് ഗബ്രിയേൽ ഗാർഷ്യ മാർക്കേസിലൂടെ പൂർണതയിലെത്തിയ മാജിക്കൽ റിയലിസത്തിന്റെ വികസനത്തിനും ഈ നോവൽ വഴിതുറന്നു.
1959ൽ രണ്ടാം ലോകയുദ്ധം പ്രമേയമാക്കി എഴുതിയ നാസി വിരുദ്ധകൃതിയാണ് ഇത്. മൂന്നാമത്തെ വയസ്സിൽ ഇനി വളരേണ്ട എന്ന് തീരുമാനിച്ച ഒരു ബാലമനുഷ്യൻ ഓസ്‌കർ മാറ്റസെറാത്തിന്റെ കാഴ്ചപ്പാടിലൂടെ 20-ാം നൂറ്റാണ്ടിന്റെ ചരിത്രമാണ് കഥനം ചെയ്യപ്പെടുന്നത്. 
1979-ൽ പുറത്തിറങ്ങിയ ടിൻ ഡ്രമ്മിന്റെ ചലച്ചിത്രാവിഷ്‌കാരത്തിന് അക്കൊല്ലത്തെ കാൻ ചലച്ചിത്രമേളയിലെ പാം ദ ഓർ അവാർഡും മികച്ച വിദേശ ചിത്രത്തിനുള്ള ഓസ്‌കർ അവാർഡും ലഭിച്ചു.



</doc>
<doc id="307787" url="https://ml.wikipedia.org/wiki?curid=307787" title="കാറ്റ് ആൻഡ് മൗസ്">
കാറ്റ് ആൻഡ് മൗസ്

സാഹിത്യത്തിനുള്ള നോബൽ പുരസ്കാരം നേടിയ ഗുന്തർ ഗ്രാസ് രചിച്ച നോവലാണ് കാറ്റ് ആൻഡ് മൗസ്. ഗ്രാസിന്റെ ഡാൻസിങ് ത്രയം നോവലുകൾ (ഡാൻസിങ് ട്രിലജി) എന്നറിയപ്പടുന്ന മൂന്ന് നോവലുകളിൽ രണ്ടാമത്തെ രചനയാണിത്. 
അസാധാരണ വലിപ്പത്തിൽ തൊണ്ടമുഴയുള്ള ജോച്ചിം മാൾക്കും അവന്റെ സ്‌കൂൾ മേറ്റ് പൈലെൻസുമാണ് നോവലിലെ മുഖ്യ കഥാപാത്രങ്ങൾ. 'യുദ്ധങ്ങളുടെയും സർക്കാർ നിയന്ത്രിക്കുന്ന രാഷ്ട്രീയത്തിന്റെയും കാലത്തും വൈയക്തികഗുണങ്ങൾ അതിജീവിക്കുന്നതിനെപ്പറ്റിയുള്ള ഉജ്ജ്വലമായ കഥ' എന്നാണ് ന്യൂയോർക്ക് ടൈംസിന്റെ സാഹിത്യനിരൂപകൻ സ്റ്റീഫൻ സ്‌പെൻഡർ പുസ്തകത്തെ വിശേഷിപ്പിച്ചിരുന്നു.
എലിയും പൂച്ചയും എന്ന പേരിൽ ഈ കൃതിക്ക് മലയാള വിവർത്തനം പ്രസിദ്ധീകരിച്ചിട്ടുണ്ട്.


</doc>
<doc id="307789" url="https://ml.wikipedia.org/wiki?curid=307789" title="ഡോഗ് ഇയേഴ്‌സ്">
ഡോഗ് ഇയേഴ്‌സ്

സാഹിത്യത്തിനുള്ള നോബൽ പുരസ്കാരം നേടിയ ഗുന്തർ ഗ്രാസ് രചിച്ച നോവലാണ് ഡോഗ് ഇയേഴ്‌സ്. ഡാൻസിങ് ട്രലജിയിലെ അവസാന നോവലാണിത്.
രണ്ടാം ലോകമഹായുദ്ധത്തിനു മുൻപ് മുതൽ യുദ്ധാനന്തര കാലം വരെ നീളുന്ന കാലത്തിലൂടെ വാൾട്ടർ മാറ്റേണും പാതി യഹൂദനായ എഡ്വാഡ് ആംസെൽ എന്നീ രണ്ട് മനുഷ്യരുടെ കഥയാണിത്. 


</doc>
<doc id="307791" url="https://ml.wikipedia.org/wiki?curid=307791" title="ദ റാറ്റ്">
ദ റാറ്റ്

സാഹിത്യത്തിനുള്ള നോബൽ പുരസ്കാരം നേടിയ ഗുന്തർ ഗ്രാസ് രചിച്ച നോവലാണ് ദ റാറ്റ് . 1986 ലാണ് ഈ നോവൽ പ്രസിദ്ധീകരിച്ചത്. 
ടിൻ ഡ്രമ്മിലെ നായകനായ ഓസ്‌കറിന് ക്രിസ്മസ് സമ്മാനമായി ലഭിച്ച ഒരു പെരുച്ചാഴിയുമായുള്ള സംഭാഷണത്തിലൂടെ ആ എലിയാണ് മനുഷ്യരാശിയുടെ ആസന്നമായ അന്ത്യത്തെപ്പറ്റി സംസാരിക്കുന്നത്.


</doc>
<doc id="307793" url="https://ml.wikipedia.org/wiki?curid=307793" title="പീലിങ് ദ ഒനിയൻ">
പീലിങ് ദ ഒനിയൻ

സാഹിത്യത്തിനുള്ള നോബൽ പുരസ്കാരം നേടിയ ഗുന്തർ ഗ്രാസ് രചിച്ച ആത്മകഥാംശമുള്ള രചനയാണ് പീലിങ് ദ ഒനിയൻ. 2006 ൽ പ്രസിദ്ധീകരിച്ച ഈ കൃതിയിൽ, ഹിറ്റ്‌ലർ ഭരണകാലത്ത് നാസി അർധസൈനിക വിഭാഗമായ വാഫൻ - എസ്സ് എസ്സിൽ ജോലിചെയ്തതായി ഏറ്റുപറഞ്ഞിരുന്നു .


</doc>
<doc id="307803" url="https://ml.wikipedia.org/wiki?curid=307803" title="മാർക്സിന്റെ അന്യവൽകരണ സിദ്ധാന്തം">
മാർക്സിന്റെ അന്യവൽകരണ സിദ്ധാന്തം

സമൂഹത്തിൽ നിലനിൽകുന്ന വർഗവിഭജനത്തിന്റെ പരിണതഫലമായി വ്യക്തികൾക് സംഭവിക്കുന്ന, മനുഷ്യാവസ്ഥയുടെ വിവിധ ഭാവങ്ങളിൽ നിന്നുമുള്ള വേർപെടുത്തലുകളെയാണ് അന്യവൽകരണ സിദ്ധാന്തത്തിലൂടെ കാൾ മാർക്സ് വിശദീകരിക്കുന്നത്. തൊഴിലാളി സ്വതന്ത്രനും സ്വബോധമുള്ള വ്യക്തിയാണെങ്കിലും മിച്ചമൂല്യം വർധിപ്പികുക എന്ന, ഉല്പാദനോപാധികളുടെ മേൽ അധികാരമുള്ള ബൂർഷ്വാസിയുടെ ഉദ്ദേശം സാക്ഷാത്കരിക്കുന്നതിന് വേണ്ടി പ്രവർതിക്കേണ്ടി വരുമ്പോൾ ആണ് അന്യവൽകരണം സംഭവിക്കുന്നത്.


</doc>
<doc id="307805" url="https://ml.wikipedia.org/wiki?curid=307805" title="ഫുലെൻജിയ">
ഫുലെൻജിയ

തുടക്ക ജുറാസ്സിക് കാലത്ത് ജീവിച്ചിരുന്ന ഒരു ദിനോസർ ആണ് ഫുലെൻജിയ. ഇവ പ്രോസോറാപോഡ് ആണോ അതോ അടിസ്ഥാന സോറാപോഡമോർഫ ആണോ എന്ന് തീർച്ചയായിടില്ല. ഇവയുടെ ഫോസ്സിൽ കിട്ടിയിടുള്ളത് ചൈനയിൽ നിന്നും ആണ് . ഇവയുടെ വർഗം തിരിച്ചത് 1977-ൽ ആണ് . ഇവയെ നോമെൻ ഡുബിയം ആയി കണക്കാകുന്നു .



</doc>
<doc id="307809" url="https://ml.wikipedia.org/wiki?curid=307809" title="നോമെൻ ഡുബിയം">
നോമെൻ ഡുബിയം

ജീവശാസ്ത്രത്തിൽ തീർച്ച ഇല്ലാത്ത അല്ലെക്കിൽ സംശയം ഉള്ള ശാസ്ത്രനാമങ്ങളെ ആണ് നോമെൻ ഡുബിയം എന്ന് വിളിക്കുന്നത്‌ . 

ബാക്റ്റീരിയോളജിയിൽ ആക്കട്ടെ ജുഡീഷ്യൽ കമ്മീഷൻ നിരാകരിച്ച ബാക്ടീരിയകളുടെ നാമത്തെ ആണ് നോമെൻ ഡുബിയ എന്ന് പറയുക്ക. :

സസ്യശാസ്ത്രത്തിൽ ഇവയ്ക്ക് സവിശേഷമായ ഉപയോഗം ഇല്ല . എന്നിരുന്നാലും നിരാകരിക്കാൻ നിർദ്ദേശിച്ച പേരുകളെ ഇതിന്റെ പര്യായം ആയ nomen ambiguum എന്ന് വിളിക്കുന്നു.


</doc>
<doc id="307844" url="https://ml.wikipedia.org/wiki?curid=307844" title="ഭഗവാൻ കാലുമാറുന്നു">
ഭഗവാൻ കാലുമാറുന്നു

കണിയാപുരം രാമചന്ദ്രൻ രചിച്ച നാടകമാണ് ഭഗവാൻ കാലുമാറുന്നു. കെ.പി.എ.സി അരങ്ങിലെത്തിച്ചു.
ഈ നാടകത്തിനെതിരെ ഹിന്ദു സംഘടനാ പ്രവർത്തകരിൽ നിന്നും ഭീഷണിയുണ്ടായി. പലയിടങ്ങളിലും നാടക അവതരണത്തിനു നേരെ കല്ലെറി നടന്നു. അഭിനേതാക്കൾക്ക് പരിക്കേറ്റു. കൊല്ലത്ത്‌ കൂനമ്പായിക്കുളത്ത് ഓപ്പൺ എയർ സ്‌റ്റേജിൽ നാടകാവതരണം നടക്കെ കുറച്ച്‌ പേരെത്തി കല്ലെറിഞ്ഞു. മെറ്റൽ കൊണ്ടുള്ള ഏറേറ്റ് നടൻ കെ.പി.എ.സി ജോൺസൺ അബോധാവസ്‌ഥയിലായി, ഒരാഴ്‌ച ആസ്‌പത്രിയിൽ കഴിഞ്ഞു. ഈ നാടകം അമേരിക്കയിൽ ഒരു സ്‌റ്റേജിൽ കളിച്ചപ്പോഴും ഒരു സംഘമെത്തി പ്രശ്‌നമുണ്ടാക്കി. 
1982 ൽ ഈ നാടകം സിനിമയായി പുറത്തിറങ്ങി. 


</doc>
<doc id="307849" url="https://ml.wikipedia.org/wiki?curid=307849" title="ഇന്ത്യൻ ഇംഗ്ലീഷ്">
ഇന്ത്യൻ ഇംഗ്ലീഷ്

ഇന്ത്യൻ ഇംഗ്ലീഷ് ഇന്ത്യൻ ഉപഭൂഖണ്ഡത്തിൽ പ്രാഥമികമായി പറഞ്ഞ ഇംഗ്ലീഷ് ഭാഷകളോടും ഗ്രൂപ്പ്, അല്ലെങ്കിൽ പ്രാദേശിക ഭാഷയിൽ ഇനങ്ങൾ ആണ്
2015 ഡിസംബറിൽ കോടതിയുടെ ഭാഷയായി ഇംഗ്ലീഷ് മാത്രമെന്ന് സുപ്രീം കോടതി ഉത്തരവിട്ടു.
ഇന്ത്യൻ ഇംഗ്ലീഷ് സാധാരണയായി ഉപയോഗിക്കുന്നത് ഇൻഡ്യൻ നമ്പറിംഗ് സംവിധാനമാണ്.
ഇന്ത്യൻ ഉച്ചാരണചിഹ്നങ്ങൾ വളരെ വ്യത്യാസപ്പെട്ടിരിക്കുന്നു.ഭൂരിഭാഗം ഇന്ത്യക്കാരും കൂടുതലും പ്രാദേശിക ചൊവ്വയോടെ സംസാരിക്കുന്നു.

ഇന്ത്യയിലെ ഔദ്യോഗിക പദവിയിലുള്ള ഭാഷകൾ


</doc>
<doc id="307863" url="https://ml.wikipedia.org/wiki?curid=307863" title="നിക്കി ഗൽറാണി">
നിക്കി ഗൽറാണി

മലയാളം-തമിഴ്- കന്നഡ ചലച്ചിത്രങ്ങളിലെ ഒരു അഭിനേത്രിയാണ്‌ നിക്കി ഗൽറാണി. 2014-ൽ പുറത്തിറങ്ങിയ 1983 എന്ന സിനിമയിൽ മഞ്ജുള എന്ന കഥാപാത്രത്തെ അവതരിപ്പിച്ചുകൊണ്ടാണ് നിക്കി മലയാള സിനിമാ ലോകത്തേക്ക് കടന്നുവന്നത്.

1993 ജനുവരി 3 നു മനോഹർ ഗൽറാണി-രേഷ്മ എന്നിവരുടെ ഇളയ മകളായി ബംഗ്ലൂരിൽ ആണ് ജനിച്ചത്‌. ഫാഷൻ ഡിസൈൻ പഠനം പൂർത്തിയാകിയ ശേഷം മോഡലിംഗ് രംഗത്ത് എത്തിയ നിക്കി, തമിഴ് ചിത്രമായ പയ്യയുടെ കന്നഡ റീമേക്കിലൂടെ ആണ് സിനിമ ലോകത്തേക്ക് കടന്നു വരുന്നത്. മൂത്ത സഹോദരിയായ സഞ്ജന അറിയപ്പെടുന്ന മോഡലും അഭിനേത്രിയുമാണ്‌. ബുള്ളറ്റ് മോട്ടോർസൈക്കിൾ അതിവേഗത്തിൽ ഓടിക്കുന്നതിൽ വിദഗ്ദ്ധ. 100-160 കിലോമീറ്റർ വേഗത്തിൽ നിക്കി ബുള്ളറ്റ് ഓടിക്കും.  നിരവധി റോഡ് ചലച്ചിത്രങ്ങളിൽ ബുള്ളറ്റ് ഓടിച്ചിരുന്നു.  സൂപ്പർ ബൈക്കുകളും നിക്കി ഓടിക്കും.  ഒരു കന്നഡ ചലച്ചിത്രത്തിന്റെ പ്രൊമോഷന്റെ ഭാഗമായി ഹെൽമറ്റ് വെയ്ക്കാതെ ബുള്ളറ്റോടിച്ചതിന്റ പേരിൽ നിക്കി സോഷ്യൽ മാധ്യമങ്ങൾകൂടി വിവാദത്തിൽപെട്ടിരുന്നു. 


</doc>
<doc id="307875" url="https://ml.wikipedia.org/wiki?curid=307875" title="സദ്ജീവന പുരസ്കാരം">
സദ്ജീവന പുരസ്കാരം

സദ്ജീവന പുരസ്കാരം അഥവാ റൈറ്റ് ലൈവ്ലിഹുഡ് അവാർഡ് എന്നതു് 'ഇന്നത്തെ ഏറ്റവും രൂക്ഷമായ പ്രശ്നങ്ങൾക്കു് പ്രായോഗികവും അനുകരണീയവുമായ പരിഹാരങ്ങൾ കണ്ടെത്തുന്നവരെ ആദരിക്കാനും പിന്തുണയ്ക്കാനും' നൽകുന്ന അന്താരാഷ്ട്ര പുരസ്കാരമാണു്. ഇത് 1980-ൽ ജർമ്മൻ--സ്വീഡിഷ് മനുഷ്യസ്നേഹിയും, പത്രപ്രവർത്തകനും, തപാൽമുദ്രാസംഗ്രാഹകനുമായ ജേക്കബ് വോൺ യൂക്സ്കുൾ തന്റെ കമ്പനി വിറ്റ് അതിൽനിന്നും ലഭിച്ച മുതലുകൊണ്ടു ഈ പുരസ്കാരം സ്ഥാപിച്ചു. ഈ പുരസ്കാരം സാധാരണ എല്ലാ വർഷവും ഡിസംബർ 9൹ ആണു് കൊടുക്കപ്പെടുന്നത്.


</doc>
<doc id="307901" url="https://ml.wikipedia.org/wiki?curid=307901" title="ഫൈറ്റ് ക്ലബ്ബ്">
ഫൈറ്റ് ക്ലബ്ബ്

1996ൽ പുറത്തിറങ്ങിയ ഒരു ജെർമ്മൻ - അമേരിക്കൻ മനഃശാസ്ത്ര ത്രില്ലർ ചലച്ചിത്രമാണ് ഫൈറ്റ് ക്ലബ്ബ്. ചക്ക് പലാന്യൂക്കിന്റെ ഇതേ പേരിലുള്ള നോവലിനെ അടിസ്ഥാനമാക്കിയ ഫൈറ്റ് ക്ലബ്ബിന്റെ സംവിധാനം നിർവ്വഹിച്ചിരിക്കുന്നത് ഡേവിഡ് ഫിഞ്ചർ ആണ്. ജിം ഉൽസ് രചന നിർവ്വഹിച്ചിരിക്കുന്ന ചിത്രത്തിൽ ബ്രാഡ് പിറ്റ്, എഡ്വേഡ് നോർട്ടൺ, ഹെലേന ബോൺഹാം കാർട്ടർ എന്നിവർ പ്രധാന കഥാപാത്രങ്ങളെ അവതരിപ്പിക്കുന്നു.




</doc>
<doc id="307903" url="https://ml.wikipedia.org/wiki?curid=307903" title="റെയിൻ മാൻ">
റെയിൻ മാൻ

ബാരി ലെവിന്സോൻ സംവിധാനം ചെയ്ത ഒരു 1988 അമേരിക്കൻ സിനിമയാണ് റെയിൻ മാൻ. ചാർളി ബാബ്ബിറ്റ് (ടോം ക്രൂസ്) , തന്റെ അച്ഛൻ മുഴുവൻ
സ്വത്തും തനിക്കറിഞ്ഞൂടാത്ത തന്റെ ചേട്ടൻ രയ്മോനദിന്(ദുസ്ടിൻ ഹോഫ്മാൻ) നൽകി എന്നറിയുന്നു. തന്റെ ചേട്ടൻ ഓട്ടിസം കാരണം ഒരു മെന്റൽ ഹോസ്പിറ്റലിൽ ആണെന്ന് അവൻ കണ്ടുപിടിക്കുന്നു. അവൻ ചേട്ടനെ അവിടെ നിന്നും തട്ടിക്കൊണ്ടു പോകുന്നു. രയ്മോണ്ടിനു പറക്കാൻ പേടിയായതിനാൽ അവർ റോഡിലൂടെ സഞ്ചരിക്കുന്നു. വഴിയിലൂടെ ചാർളി തന്റെ ചേട്ടനുമായി അടുക്കുന്നു. രയ്മോണ്ടിന്റെ കഴിവുകൾ ഉപയോഗിച്ച് 
അവർ ഒരു കാസിനോവിൽ ധാരാളം പണം ജയിക്കുന്നു. തന്റെ കൊച്ചു പ്രായത്തിലെ ഓർമകളിലെ "റെയിൻ മാൻ" എന്ന കഥാപാത്രം തന്റെ ചേട്ടൻ ആണെന്ന് ചാർളി മനസ്സിലാക്കുന്നു. ഇത് സിനിമയിലെ ഒരു വഴിത്തിരിവാണ്. ആദ്യം വെറും പണത്തിനു വേണ്ടി മാത്രമാണ് ചേട്ടനെ തേടി ഇറങ്ങിയതെങ്ങിലും അവസാനം ചേട്ടനുമായി ഒരു സ്നേഹ ബന്ധം ചാർളി പ്രകടിപ്പിക്കുന്നു.


</doc>
<doc id="307929" url="https://ml.wikipedia.org/wiki?curid=307929" title="ലൈംലൈറ്റ്">
ലൈംലൈറ്റ്

ലൈംലൈറ്റ് എന്നത് ചാർളി ചാപ്ലിൻ സംവിധാനം ചെയ്ത് അഭിനയിച്ച് 1952-ൽ പുറത്തിറങ്ങിയ ഒരു ഹാസ്യ ചലച്ചിത്രമാണ്. ഈ ചിത്രത്തിന്റെ സംഗീതം ചിട്ടപ്പെടുത്തിയത് ചാപ്ലിനും റേ റാഷും ചേർന്നാണ്. ചാപ്ലിൻ കമ്മ്യൂണിസ്റ്റ് അനുഭാവിയാണ് എന്നാ വലിയൊരു വിവാദത്തിന്റെ നടുവിലാണ് ചിത്രം പുറത്തിറങ്ങിയത്. അതുകൊണ്ട് തന്നെ ഒരുപാടു തീയേറ്ററുകളിൽ ചിത്രം തഴയപ്പെട്ടു. പിന്നീട് 1972-ൽ ചിത്രം വീണ്ടും റിലീസ് ചെയ്യുകയും അക്കാദമി അവോർഡ്സിൽ ആദരിക്കപ്പെടുകയും ചെയ്തു. 



</doc>
<doc id="307930" url="https://ml.wikipedia.org/wiki?curid=307930" title="കീ ബുദ്ധവിഹാരം">
കീ ബുദ്ധവിഹാരം

ഹിമാചൽ പ്രദേശിലെ ലാഹുൽ-സ്പിതി ജില്ലയിൽ സ്പിതി താഴ്വരയിൽ സ്ഥിതി ചെയ്യുന്ന ബുദ്ധവിഹാരമാണ് കീ ബുദ്ധവിഹാരം
(Key Monastery) . ഇത് കീ ഗൊംപാ എന്ന് പ്രാദേശികമായി അറിയപ്പെടുന്നു. സമുദ്രനിരപ്പിൽ നിന്നും 4,166 മീറ്റർ ഉയരത്തിലാണ് ഈ പ്രദേശം.

സ്പിതി താഴ്വരയിലെ ഏറ്റവും വലിയ ബുദ്ധവിഹാരമാണ് ഇത്. ബുദ്ധ ഭിക്ഷുക്കളായ ലാമമാരുടെ വിദ്യാഭ്യാസ കേന്ദ്രംകൂടിയാണ് ഇത്.

എ.ഡി. പതിനൊന്നാം നൂറ്റാണ്ടിൽ , അതീശ എന്ന ബുദ്ധസന്യാസിയുടെ പ്രധാന ശിഷ്യൻ ആയിരുന്ന ദ്രോംടോൻ (Dromtön) ആണ് ഈ ബുദ്ധവിഹാരം നിർമ്മിച്ചത്. പിന്നീട് ഇത് നിരവധി തവണ പുനർ നിർമ്മിക്കപ്പെട്ടു. ഏറ്റവും അവസാനമായി 1840 കളിൽ അഗ്നിബാധയെ തുടർന്നും 1975 ഭൂകമ്പത്തെ തുടർന്നും ഈ ബുദ്ധവിഹാരം പുനർനിർമ്മിക്കപ്പെട്ടു.

ഈ വിഹാരത്തിന്റെ ചുമരുകളിൽ പുരാതന ചുമർ ചിത്രങ്ങൾ കാണാവുന്നതാണ്. ചൈനീസ് സ്വാധീനം കലർന്ന പതിനാലാം ശതകത്തിലെ മൊണാസ്റ്റിക്ക് വാസ്തുവിദ്യ ഇവിടെ പ്രകടമാണ്. ശ്രീ ബുദ്ധന്റെത് അടക്കം നിരവധി ചിത്രങ്ങൾ ഇവിടെ കാണാം. ഈ വിഹാരത്തിന് സമീപത്ത് കൂടെയാണ് സ്പിതി നദി ഒഴുകുന്നത്.

മണാലിയിൽ നിന്നും റോഡ്‌ മാർഗ്ഗം ഇവിടെ എത്താം. ലേ-മണാലി ഹൈവേയാണ് ഏറ്റവും നല്ലത്. മണാലിയിൽ നിന്നും ഇവിടെയ്ക്ക് 191 കിലോമീറ്റർ ദൂരമുണ്ട്. സമീപത്തുള്ള കാസാ (Kaza) യിൽ താമസ സൗകര്യങ്ങൾ ലഭ്യമാണ്.


</doc>
<doc id="307935" url="https://ml.wikipedia.org/wiki?curid=307935" title="മണക്കാട്ട്‌ ദേവി ക്ഷേത്രം">
മണക്കാട്ട്‌ ദേവി ക്ഷേത്രം

കേരളത്തിൽ ആലപ്പുഴ ജില്ലയിലെ കാർത്തികപ്പള്ളി താലുക്കിൽ ഹരിപ്പടിനു കിഴക്ക് പള്ളിപ്പാട് ഗ്രാമത്തിന്റെ തെക്കേ അതിർത്തിയായ മുട്ടത്തു നിന്നും ("നങ്ങ്യാർകുളങ്ങര--മാവേലിക്കര റോഡിൽ പള്ളിപ്പാട് ജങ്ഷനിൽനിന്ന്") ഏകദേശം അര കി.മി. വടക്ക് മാറി തെക്കുംമുറി കരയിൽ ആണ് മണക്കാട്ട്‌ ദേവി ക്ഷേത്രം സ്ഥിതി ചെയുന്നത്. പള്ളിപ്പാട്ടെ തെക്കുംമുറി, കൊട്ടകകം, നടുവട്ടം, തെക്കെകര കിഴക്ക് ദേശക്കാരുടെ സർവസ്വവുമാണ് ശ്രീ മണക്കാട്ട് ദേവി ക്ഷേത്രം. പഞ്ചവർഗ്ഗതറയിൽ തടിയിൽ നിർമിച്ചതാണ് ഭഗവതീക്ഷേത്രത്തിന്റെ ശ്രീകോവിലും ചുറ്റമ്പലവും. കിഴക്കോട്ടാണ് ക്ഷേത്രത്തിന്റെ ദർശനം. 112, 113, 98, 109 എന്നീ എൻ.എസ്.എസ്. കരയോഗങ്ങളുടെ ഭരണത്തിൻ കീഴിൽ ആണ് ക്ഷേത്രം സ്തിഥി ചെയ്യുന്നത്. തന്ത്രകർമ്മങ്ങൾക്ക് അധികാരം താഴമൺ തന്ത്രികൾക്കാണ് .
ദ്വാപരയുഗത്തിൽ ഖാന്ധവദാഹനത്തിൽ ഇവിടുത്തെ പുരാതന ക്ഷേത്രം നശിക്കുകയും വിഗ്രഹം ഭൂമിയിൽ മറഞ്ഞു പോകുകയും ചെയ്തു. പിന്നീടുള്ള കാലം ഈ പ്രദേശം വനമായി മാറി. വലിയമണക്കാട്ട്‌കാവ് എന്ന പ്രദേശത്താണ് വിഗ്രഹം മറഞ്ഞു കിടന്നിരുന്നത്. ഇതിനടുത്തുള്ള നെൽപ്പാടത്ത് കൊയ്ത്തിനു വന്ന പുലയ സ്ത്രീ അവിടെ കണ്ട ഒരു ശിലയിൽ തന്റെ അരിവാൾ തേച്ചു. കല്ലിൽ നിന്നും രക്തം വരുന്നത് കണ്ടു ഭയന്ന് പോയ ആ സ്ത്രീ വിവരം പെട്ടെന്ന് വയലിന്റെയും കാവിന്റെയും ഉടമസ്ഥനായ മുട്ടം പെരുമ്പാറ ഇല്ലത്തെ ബ്രാഹ്മണനെ അറിയിച്ചു. ഉടനെ അവിടെയെത്തിയ ബ്രാഹ്മണൻ സ്ത്രീ അരിവാൾ തേച്ചത് ദേവി വിഗ്രഹത്തിൽ ആണെന്ന് മനസ്സിലാക്കുകയും, വിഗ്രഹമെടുത്ത്‌ സ്വന്തം ഇല്ലത്ത് കൊണ്ടുവന്ന് വെച്ച് ആരാധിക്കുകയും ചെയ്തു. ആ കാലത്ത് ആരാധിക്കാനും പരദേവതയില്ലാതിരുന്ന പള്ളിപ്പാട്ടെ തെക്കുംമുറി, കോട്ടയ്ക്കകം, നടുവട്ടം, തെക്കേക്കരകിഴക്ക് എന്നീ കരക്കാർ തങ്ങളുടെ ആഗ്രഹവും സങ്കടവും ബ്രാഹ്മണനോട് അറിയിച്ചപ്പോൾ, പുരാതനമായ ശ്രീ ധർമ്മശാസ്താ ക്ഷേത്രമുള്ള മണക്കാട്ട്‌ കാവ് വെട്ടിത്തെളിച്ച് ഭഗവതിയെ പ്രതിഷ്ഠ നടത്തി ആരാധിക്കാൻ അദ്ദേഹം നിർദ്ദേശിച്ചു.
മണക്കാട്ട്‌ കാവ് വെട്ടിത്തെളിച്ച കരക്കാർ അവിടെ ക്ഷേത്രം പണിത് വൈക്കത്തെ പ്രശസ്തമായ ചാതുവള്ളി മനയിലെ തന്ത്രിയെക്കൊണ്ട് പ്രതിഷ്ഠ നടത്തി. വിഗ്രഹം കാട്ടിക്കൊടുത്ത സ്ത്രീക്ക് മണക്കാട്ട്‌കാവ് ദാനം നല്കി എന്നാണു ചരിത്രം.

ഭഗവതീക്ഷേത്രത്തിന്റെ ശ്രീകോവിലും ചുറ്റമ്പലവും പഞ്ചവർഗ്ഗതറയിൽ തടിയിൽ ആണ് നിർമ്മിച്ചിരിക്കുന്നത്. ഭദ്രഭഗവതിയുടെ ഉത്സവചടങ്ങുകളും, ഭുവനേശ്വരിയുടെ പൂജാവിധികളുമായി പരാശക്തിയുടെ വിവിധ ഭാവങ്ങൾ സമന്വയിപ്പിക്കുന്ന ആചാരമാണ് ഇവിടെയുള്ളത്. ഋഷഭമാണ് ഭഗവതിയുടെ വാഹനം. കായംകുളം രാജാവിന്റെയും, തിരുവിതാംകൂർ രാജാവിന്റെയും ശ്രദ്ധയും ഭക്തിയും ഈ ക്ഷേത്രം മദ്ധ്യ തിരുവിതാംകൂറിൽ പ്രഥമ സ്ഥാനത്തിനു കാരണമായി.
താഴമൺ മഠം ബ്രഹ്മശ്രീ കണ്ഠരര് രാജീവര് ആണ് ക്ഷേത്രം തന്ത്രി. പള്ളിപ്പാട് ഗ്രാമത്തിലെ തെക്കുംമുറി എൻ.എസ്.എസ്. കരയോഗം നമ്പർ 112, കോട്ടയ്ക്കകം എൻ.എസ്.എസ്. കരയോഗം നമ്പർ 113, നടുവട്ടം എൻ.എസ്.എസ്. കരയോഗം നമ്പർ 98, തെക്കേക്കരകിഴക്ക് എൻ.എസ്.എസ്. കരയോഗം നമ്പർ 109 എന്നീ കരയോഗങ്ങളുടെ ഉടമസ്ഥതയിൽ ഉള്ളതാണ് ഈ ക്ഷേത്രം. ഈ കരകളിൽ നിന്നും തിരഞ്ഞെടുക്കുന്ന അംഗങ്ങളാണ് ക്ഷേത്ര ഭരണം നിർവഹിക്കുന്നത്.


വൃശ്ചികമാസം ഒന്ന് മുതൽ ധനുമാസത്തിലെ പതിനൊന്നു വരെയുള്ള നാല്പ്പതോന്നു ദിനങ്ങൾ മണക്കാട്ട്‌ ദേവി ക്ഷേത്രൽ മണ്ഡല കാലമായി ആഘോഷിക്കുന്നു. വൃശ്ചിക മാസം 24 മുതൽ എട്ടു ദിവസമാണ്‌ ഈ ക്ഷേത്രത്തിലെ കൊടിയേറ്റ് ഉൽസവം. ധനു 1നു ആണ് ആറാട്ട്‌. അരയാകുളങ്ങര ശ്രീ കൃഷ്ണസ്വാമി ക്ഷേത്രത്തിലേക്കാണ് ആറാട്ട്‌. മകരഭരണിദിനം ആണ് പറയെടുപ്പ് ഉത്സവം നടക്കുന്നത്. പ്രഭാതത്തിൽ ജീവത എഴുന്നള്ളിച്ച് തെക്കേക്കരകിഴക്ക് കരയിലെ അരയാകുളങ്ങര ശ്രീകൃഷ്ണസ്വാമി ക്ഷേത്രത്തിലെത്തി കൈനീട്ടപ്പറ സ്വീകരിക്കുന്നതോടെ പറയ്ക്കെഴുന്നള്ളിപ്പ് ആരംഭിക്കുന്നു.

നവരാത്രി പൂജയും ദുർഗ്ഗാഷ്ടമിയും പൂജവെപ്പും എല്ലാം ആഘോഷിക്കുന്നു. വിജയദശമി ദിവസം രാവിലെ പുസ്തകങ്ങളും ആയുധങ്ങളും പൂജകഴിഞ്ഞ് തിരിച്ചെടുക്കുന്നു. 

കർക്കിടക മാസം ക്ഷേത്രത്തിൽ രാമായണ മാസമായി ആചരിക്കുന്നു. ഈ ദിവസങ്ങളിലെല്ലാം ക്ഷേത്രത്തിൽ രാമായണപാരായണം ഉണ്ടായിരിയ്ക്കും. വിനായകചതുർത്ഥിദിവസം ക്ഷേത്രത്തിൽ അഷ്ടദ്രവ്യ മഹാഗണപതിഹോമം നടന്നുവരുന്നു. എല്ലാ മലയാള മാസം ഒന്നാം തീയതി അന്നദാനവുമുണ്ട്. 

മണക്കാട്ട്‌ ദേവി ക്ഷേത്രത്തിലെ പറയെടുപ്പ് ഉത്സവത്തിനു വളരെയേറെ പഴക്കം ഉണ്ട്. മകര മാസത്തിലെ ഭരണി നാളിൽ തെക്കേക്കര കിഴക്ക് കരയിലെ അരയാകുളങ്ങര ശ്രീ കൃഷ്ണസ്വാമി ക്ഷേത്രത്തിൽ എത്തി കൈനീട്ടപ്പറ സ്വീകരിക്കുന്നതോടെ ആ കൊല്ലത്തെ പറയെടുപ്പ് ഉത്സവത്തിനു തുടക്കം ആകും. ശിവരാത്രി ദിവസം തെക്കേകരകിഴക്ക് തുടർന്നുള്ള വെള്ളിയാഴ്ചകളിൽ നടുവട്ടം, കോട്ടയ്ക്കകം, തെക്കുംമുറി തുടങ്ങിയ കരകളിലും, പ്രത്യേകമായി നിശ്ചയിക്കുന്ന ദിവസങ്ങളിൽ സമീപത്തുള്ള മറ്റു പ്രദേശങ്ങളിലും എഴുന്നള്ളത് നടത്തുന്നു. മസ്തകാകൃതിയിലുള്ള സ്വർണ്ണമുഖപ്പറ്റും, 18 ആറന്മുള കണ്ണാടിയും,പട്ടുടയാടകളും, പുടവകളും ചേർത്തണിയിച്ചോരുക്കുന്ന കെട്ടുജീവതയിൽ ഭഗവതിയുടെ കർമ്മബിംബം എഴുന്നള്ളിച്ചാണ് പറയ്ക്കെഴുന്നള്ളത് നടത്തുന്നത്. വീക്കുചെണ്ട, ഉരുട്ടുചെണ്ട, ഇലത്താളം, തകിൽ, കൊമ്പ്, കുഴൽ എന്നീ മേളക്കൂട്ടുകളും പാണിവിളക്കും, മെയ്‌വട്ടക്കുടകളും എഴുന്നള്ളത്തിനു അകമ്പടിയായി ഉണ്ടാകും. ചാണകം മെഴുകിയ തറയിൽ തൂശനില വെച്ച് നിറപറയും നിലവിളക്കുമായി ഓരോ ഭവനങ്ങളിലും അമ്മയെ സ്വീകരിക്കുന്നു. പറയെടുപ്പ് ഉത്സവത്തിന്റെ പ്രധാന ആകർഷണം താലപ്പൊലി വഴിപാടു ആണ്. താലപ്പൊലി എന്തിയ ബാലികമാരുടെ അകമ്പടിയോടെ അമ്മയെ ഭവനത്തിലേക്ക്‌ സ്വീകരിക്കുന്ന ചടങ്ങാണ് ഇത്. ഉദ്ദിഷ്ടകാര്യലബ്ദിക്കും, സൗഭാഗ്യത്തിനും ഉള്ള ഉത്തമമായ വഴിപാടാണിത്. എഴുന്നള്ളത്തിന്റെ രണ്ടാം ദിവസം സന്ധ്യക്ക്‌ കരയുടെ അതൃത്തിയിൽ തിങ്ങി നിറഞ്ഞ ആബാലവൃദ്ധം ജനങ്ങളോടുംയാത്ര ചോദിക്കുന്ന യാത്രയയപ്പ് എന്ന ചടങ്ങ് ഇവിടുത്തെ മാത്രം പ്രത്യേകതയാണ്. മീനഭരണി ദിനത്തിനു മുൻപ് അകത്തെഴുന്നള്ളിക്കണം എന്ന വ്യവസ്ഥയും നിലവിലുണ്ട്.
കൂടുതൽ വായനക്ക്

തെക്കുംമുറി എൻ.എസ്.എസ്. കരയോഗം നമ്പർ 112, കോട്ടയ്ക്കകം എൻ.എസ്.എസ്. കരയോഗം നമ്പർ 113, നടുവട്ടം എൻ.എസ്.എസ്. കരയോഗം നമ്പർ 98, തെക്കേക്കരകിഴക്ക് എൻ.എസ്.എസ്. കരയോഗം നമ്പർ 109 എന്നീ കരയോഗങ്ങളുടെ ഭരണത്തിൻ കീഴിൽ ആണ് ക്ഷേത്രം. ഓരോ കരയിൽ നിന്നും തിരഞ്ഞെടുക്കുന്ന അംഗങ്ങളാണ് ക്ഷേത്ര ഭരണം നിർവഹിക്കുന്നത്. മൂന്നു വർഷമാണ് അംഗങ്ങളുടെ കാലാവധി.




</doc>
<doc id="307940" url="https://ml.wikipedia.org/wiki?curid=307940" title="പൂതം">
പൂതം

ഭാരതപ്പുഴയുടെ ഇരുകരകളിലുമുള്ള പ്രദേശങ്ങളായ പഴയ വള്ളുവനാടൻ പ്രദേശങ്ങളിലും പഴയ കൊച്ചി രാജ്യത്തിന്റെ വടക്കുഭാഗവും ഇന്നത്തെ തൃശൂർ ജില്ലയില്പെടുന്നതുമായ പ്രദേശങ്ങളിലുമുള്ള കാവുകളിലെ ക്ഷേത്രോത്സവങ്ങളുടെ ഭാഗമായി ആചരിയ്ക്കുന്നതുമായ ഒരു കലാരൂപമാണ് പൂതം. നാടൻ ഭാഷയിൽ ഈ അനുഷ്ഠാന കലാരൂപം പൂതൻ എന്നും അറിയപ്പെടുന്നു. ഇടശ്ശേരിയുടെ പൂതപ്പാട്ട്‌ ഈ അനുഷ്ഠാനത്തോട് സാമ്യം പുലർത്തുന്ന കഥാതന്തുവാണ്.

</doc>
<doc id="307948" url="https://ml.wikipedia.org/wiki?curid=307948" title="ഭഗവതിപ്പറ">
ഭഗവതിപ്പറ

ഓണാട്ടുകരക്കാരുടെ ആധ്യാത്മിക വിശുദ്ധിയുടെയും, ഈശ്വരീയ ധർമ്മത്തിന്റെയും മകുടോദാഹരണമാണ് "ഭഗവതിപ്പറ" അഥവാ പറയ്‌ക്കെഴുന്നള്ളത്. രാമപുരം ദേവീ ക്ഷേത്രം,

ശ്രീ മണക്കാട്ട്‌ ദേവീ ക്ഷേത്രം
, കാഞ്ഞൂർ ദേവി ക്ഷേത്രം,

വീക്കുചെണ്ട, ഉരുട്ടുചെണ്ട, ഇലത്താളം, തകിൽ, കൊമ്പ്, കുഴൽ എന്നീ മേളക്കൂട്ടുകളും പാണിവിളക്കും, മെയ്‌വട്ടക്കുടകളും എഴുന്നള്ളത്തിനു അകമ്പടിയായി ഉണ്ടാകും. ചാണകം മെഴുകിയ തറയിൽ, നിലവിളക്കിന്റെ പ്രഭാപൂരത്തിൽ ചന്ദനത്തിരിയും കർപ്പൂരവും സുഗന്ധം പരത്തുന്ന അന്തരീക്ഷത്തിൽ, തൂശനിലയിൽ നിറപറയും, പുഷ്പങ്ങളും, ദക്ഷിണയും വെച്ച് ഗ്രഹനാഥനും കുടുംബാംഗങ്ങളും ചേർന്ന് വർഷത്തിലൊരിക്കൽ തങ്ങളെ കാണുവാനും, തങ്ങളുടെ ഗ്രഹം പുണ്യപൂരിതമാക്കാനും എഴുന്നള്ളുന്ന അമ്മയെ വരവേൽക്കുന്നു. മക്കളുടെ സ്വീകരണത്തിൽ സന്തുഷ്ടയായ ഭഗവതി ആനന്ദനൃത്തം ചെയുന്നുവെന്ന സങ്കൽപ്പത്തിൽ, ജീവത തോളിലേറ്റി പ്രതിപുരുഷൻ താളം ചവിട്ടി യാത്രയാകുന്നു. ലക്ഷ്മി, ചെമ്പ, പഞ്ചാരി, അടന്ത, ത്രിപട, കുണ്ടാലാച്ചി, എന്നിവയാണ് പ്രധാന താളക്രമങ്ങൾ.


</doc>
<doc id="307957" url="https://ml.wikipedia.org/wiki?curid=307957" title="സ്വീറ്റോസർ ഗ്ലിഗോറിച്ച്">
സ്വീറ്റോസർ ഗ്ലിഗോറിച്ച്

യൂഗോസ്ലാവിയൻ- സെർബ് ചെസ്സ് കളിക്കാരനും ഗ്രാൻഡ്മാസ്റ്ററുമായിരുന്നു സ്വീറ്റോസർ ഗ്ലിഗോറിച്ച്,( 2ഫെബ്:1923 – 14 ഓഗസ്റ്റ് 2012). 1950 -60 കാലഘട്ടത്തിലേ ഏറ്റവും പ്രശസ്തരായ കളിക്കാരിൽ ഒരാളുമായിരുന്നു ഗ്ലിഗോറിച്ച്.
ബൽഗ്രേഡിലെ ഒരു ദരിദ്രകുടുംബത്തിലായിരുന്നു ഗ്ലിഗോറിച്ചിന്റെ ജനനം.അക്കാദമിക രംഗത്തും, കായികരംഗത്തും ചെറുപ്പകാലത്ത് ഗ്ലിഗോറിച്ച് ഒരു പോലെ തിളങ്ങിയിരുന്നു.
മാക്സ് യൂവ് +2 -0 =5, മിഖായേൽ ബോട്വിനിക് +2 −2 =6, വാസിലി സ്മിസ്ലോഫ് +6 −8 =28, ടിഗ്രൻ പെറ്റ്രോഷ്യൻ +8 −11 =19, മിഖായേൽ താൽ+2 −10 =22, ബോറിസ് സ്പാസ്കി +0 −6 =16, ബോബി ഫിഷർ+4 −7 =8, അനാറ്റോളി കാർപ്പോവ് +0 −4 =6 , ഗാരി കാസ്പറോവ് +0 −3 =0.
പെട്രോഷ്യൻ–ഗ്ലിഗോറിച്ച് -സാഗ്രെബ്: 1.c4 g6 2.Nf3 Bg7 3.d4 Nf6 4.Nc3 0-0 5.e4 d6 6.Be2 e5 7.0-0 Nc6 8.d5 Ne7 9.b4 Nh5 10.Nd2 Nf4 11.a4 f5 12.Bf3 g5 13.exf5 Nxf5 14.g3 Nd4 15.gxf4 Nxf3+ 16.Qxf3 g4 17.Qh1 exf4 18.Bb2 Bf5 19.Rfe1 f3 20.Nde4 Qh4 21.h3 Be5 22.Re3 gxh3 23.Qxf3 Bg4 24.Qh1 h2+ 25.Kg2 Qh5 26.Nd2 Bd4 27.Qe1 Rae8 28.Nce4 Bxb2 29.Rg3 Be5 30.R1a3 Kh8 31.Kh1 Rg8 32.Qf1 Bxg3 33.Rxg3 Rxe4 0–1


</doc>
<doc id="307958" url="https://ml.wikipedia.org/wiki?curid=307958" title="കാൾ റോബാഷ്">
കാൾ റോബാഷ്

ഓസ്ടിയൻ ചെസ്സ് ഗ്രാൻഡ്മാസ്റ്ററായിരുന്നു കാൾ റോബാഷ് (ഒക്ടോ: 14, 1929, – സെപ്റ്റം: 19, 2000). ചെസ്സിനു പുറമേ അറിയപ്പെടുന്ന ഒരു സസ്യസ്നേഹികൂടിയായിരുന്ന റോബാഷ്. ഓർക്കിഡുകളുടെ വർഗ്ഗീകരണത്തിൽ അദ്ദേഹം നിപുണത പുലർത്തിയിരുന്നു.



</doc>
<doc id="307966" url="https://ml.wikipedia.org/wiki?curid=307966" title="മീസോഡൈഫിലേബിയ ക്രെസിവിനിയ">
മീസോഡൈഫിലേബിയ ക്രെസിവിനിയ

സൌട്ട് മോത്(snout moths) എന്ന ശലഭവിഭാഗത്തിൽ വരുന്ന ഒരു ശലഭമാണ് മീസോഡൈഫിലേബിയ ക്രെസിവിനിയ. ഈ ശലഭത്തെക്കുറിച്ച് ആദ്യം വ്യക്തമായ വിവരങ്ങൾ സെല്ലർ(Zeller) 1881ൽ നൽകി. പനാമയിലാണ് ഇതു സാധാരണയായി കാണപ്പെടുന്നത്.


</doc>
<doc id="307968" url="https://ml.wikipedia.org/wiki?curid=307968" title="ഒരു വടക്കൻ സെൽഫി">
ഒരു വടക്കൻ സെൽഫി

2015ൽ റിലീസ് ചെയ്ത ഹാസ്യ ത്രില്ലർ ചലച്ചിത്രമാണ് ഒരു വടക്കൻ സെൽഫി. സിനിമ സംവിധാനം ചെയ്തത് ജി. പ്രജിത്തും തിരക്കഥ നിർവഹിച്ചത് വിനീത് ശ്രീനിവാസനുമാണ്. ഇതിൽ പ്രധാന കഥാപാത്രങ്ങളെ അവതരിപ്പിച്ചിരിക്കുന്നത് നിവിൻ പോളി, മഞ്ജിമ മോഹൻ, അജു വർഗീസ്, നീരജ് മാധവ്, വിനീത് ശ്രീനിവാസൻ എന്നിവരാണ്‌. 2015 മാർച്ചിൽ പ്രദർശനത്തിനെത്തിയ ഈ ചലച്ചിത്രം മികച്ച പ്രദർശനവിജയം നേടി.

നിവിൻ പോളി അവതരിപ്പിക്കുന്ന ഉമേഷ്‌ എന്ന കഥപാത്രം 42 സപ്പ്ളി ഉള്ള ഒരു നിരുത്തരവാദിത്വപരമായ എഞ്ചിനീയറിംഗ്. വിദ്യാർഥി ആണ്. അവന്റെ ഉറ്റ സുഹൃത്തുക്കളാണ് ഷാജിയും (അജു വർഗ്ഗീസ്) തങ്കപ്രസാദും (നീരജ് മാധവ്).

പണവും പ്രശസ്തിയും സമ്പാധിക്കാനുള്ള എളുപ്പ വഴി സിനിമയിൽ നിന്നാണെന്ന് തിരിച്ചറിഞ്ഞവർ പ്രശസ്ത സംവിധായകനായ ഗൗതം മേനോനെ കാണാനായി തിരിച്ചു. ഉമേഷ്‌ ചെന്നൈയിലേക്ക് ട്രെയിനിൽ യാത്ര തിരിച്ചു. കൂടെ അയൽക്കാരിയായ ഡൈസി ഉണ്ടായിരുന്നു . 

വീട്ടിൽ തിരിച്ചെത്തിയ ഉമേഷ് ഒരു വലിയ പ്രശ്നത്തിൽ ഏർപ്പെടുകയാണ്. അവന്റെ മാനം കാക്കാൻ വേണ്ടി അവൻ ഷാജിയുമായി ചെന്നൈയിലേക്ക് പുറപ്പെടുന്നു. അവിടെ വെച്ചാണ്‌ അവർ തങ്ങളുടെ പ്രശ്നം പരിഹരിക്കാം എന്നേറ്റ ജാക്ക് ട്രാക്കർ (വിനീത് ശ്രീനിവാസൻ) എന്ന കഥാപാത്രത്തിനെ പരിചയപ്പെടുന്നത്.

ഒരു വടക്കൻ സെൽഫി എന്ന സിനിമ രണ്ടു നിഷ്കളങ്കമായ ആൾകാരുടെ ജീവിക്കാൻ വേണ്ടിയുള്ള പോരാട്ടത്തിന്റെ കൌതുകകരമായ കഥയാണ് പറയുന്നത്.
ഡെയ്സി ചെന്നൈയിൽ എത്തിയത് ഫെയ്സ്ബുക്ക് വഴി മാത്രം പരിചയമുള്ള ഹരിനാരായണൻ എന്ന യുവാവിനെ കാണാനാണ്. എന്നാൽ, ഉമേഷും ഷാജിയും നാട്ടിലേക്ക് മടങ്ങാൻ​ പറ്റാത്തതിനാൽ ഹരിനാരായണനെ തിരഞ്ഞ് പോകുന്നു.
ഈ നാൽവർ സംഘത്തിന്റെ യാത്രയിൽ കഥ പുരോഗമിക്കുന്നു.




</doc>
<doc id="308061" url="https://ml.wikipedia.org/wiki?curid=308061" title="മദാം ഡി പോമ്പദൂർ">
മദാം ഡി പോമ്പദൂർ

ലൂയി പതിനഞ്ചാമൻ രാജാവിന്റെ മുഖ്യകാമുകിയായിരുന്ന് പതിനെട്ടാം നൂറ്റാണ്ടിൽ ഫ്രെഞ്ചു രാജനീതിയേയും, സാമൂഹ്യജീവിതത്തേയും, സംസ്കാരത്തേയും ഗണ്യമായി സ്വാധീനിച്ച വനിതയാണ് മദാം ഡി പോമ്പദൂർ (Madame de Pompadour - ജനനം: 29 ഡിസമ്പർ 1721; മരണം: ഡിസംബർ 15 ഏപ്രിൽ 1764). "ജീൻ അന്തോണിയെറ്റെ പൊയ്സോൺ" (Jeanne Antoinette Poisson) എന്നായിരുന്നു അവരുടെ ആദ്യത്തെ പേര്. ഒരു പലവ്യഞ്ജനക്കടക്കാരന്റെ കുടുംബത്തിൽ ജനിച്ച ജീൻ, ബുദ്ധിമതിയും അതിസുന്ദരിയും ആയിരുന്നു. “രാജകാമുകിയാകാൻ” (morsel for a king) വിധിയുള്ളവളായി മകളെ കണക്കാക്കിയ അമ്മ അതിനു ചേർന്ന പരിശീലം കൊടുത്തു അവരെ വളർത്തി. 19-ആമത്തെ വയസ്സിൽ അമ്മയുടെ അനന്തരവനെ വിവാഹം കഴിച്ച ജീൻ രണ്ടുകുട്ടികളുടെ അമ്മയായി. എങ്കിലും രാജാവിന്റെ അടുപ്പം സമ്പാദിച്ചു പുതിയൊരു ജീവിതം കണ്ടെത്താൻ അമ്മ മകളെ ഉത്സാഹിപ്പിച്ചുകൊണ്ടിരുന്നു. 

രാജകിങ്കരന്മാർക്ക് കൈക്കൂലികൊടുത്തും, തന്ത്രപരമായി അത്യാകർഷണീയതയോടെ രാജാവിന്റെ മുമ്പിൽ പ്രത്യക്ഷപ്പെട്ടും 1745-ൽ രാജാവിന്റെ ശ്രദ്ധനേടിയതോടെ അവരുടെ ഭാഗ്യം തെളിഞ്ഞു. താമസിയാതെ റെവന്യൂവകുപ്പിൽ കിട്ടിയ ഉദ്യോഗത്തിന്റെ ഔദാര്യം വാങ്ങി അവരുടെ ഭർത്താവ് ഒച്ചപ്പാടുണ്ടാക്കാതെ ഒഴിഞ്ഞു. തുടർന്ന് വേഴ്സായ് കൊട്ടാരത്തിൽ ജീനിന് വസതി അനുവദിച്ചുകിട്ടി. പോമ്പദൂറിലെ പ്രഭ്വിയുടെ പദവി ചാർത്തിക്കിട്ടിയതോടെ അവർ മദാം ഡി പോമ്പദൂർ എന്നറിയപ്പെടാൻ തുടങ്ങി. തുടർന്നുവന്ന രണ്ടു പതിറ്റാണ്ടുകളിൽ അവർ രാജാവിന്റെ പ്രധാനകാമുകിയെന്നതിനൊപ്പം ഫ്രെഞ്ചു ഭരണത്തിന്റെയും സാമൂഹ്യജീവിതത്തിന്റേയും സംസ്കാരത്തിന്റേയും മുഖ്യകാര്യവാഹിയും ആയിരുന്നു. ജനാപവാദത്തിന്റേയും ആരോഗ്യത്തിന്റേയും കാരണങ്ങളാൽ രാജകാമുകിയുടെ പദവി ഒരു പതിറ്റാണ്ടിനുള്ളിൽ ഒഴിഞ്ഞെങ്കിലും മരണം അവർ വരെ രാജഭരണത്തിലെ മുഖ്യകാര്യസ്ഥയായി തുടർന്നു.

സുഖഭോഗങ്ങളുടെ തികവിൽ വൈരസ്യം കൊണ്ടു വലഞ്ഞിരുന്ന രാജാവിനെ ആനന്ദിപ്പിക്കാൻ അവർ ആവുന്നതൊക്കെ ചെയ്തു. ഇതിനായി കൊട്ടാരത്തിൽ നാടകങ്ങളും മറ്റും സംഘടിപ്പിച്ചപ്പോൾ വിഖ്യാതനാടകകൃത്ത് മോള്യേറുടെ നാടകങ്ങളിൽ അവർ സ്വയം അഭിനേത്രിയായി. ഇടക്കിടെ രാജാവിനെ ആത്മീയവിഷാദം ബാധിച്ചപ്പോൾ, ഭക്തിഗീതങ്ങൾ മധുരമായി ആലപിച്ച് അവർ അദ്ദേഹത്തിന്റെ നരകഭയം അകറ്റി. 

ഫ്രഞ്ചു രാജനീതിയുടേയും സംസ്കാരത്തിന്റേയും എല്ലാ മേഖലകളിലും അവരുടെ സ്വാധീനം എത്തി. ഭരണത്തിലെ നിയമനങ്ങളിലും വിദേശരാജ്യങ്ങളുമായുള്ള നയതന്ത്രവ്യാപാരങ്ങളിലും അവരുടെ അഭിപ്രായം നിർണ്ണായകമായി. പരന്ന സംസ്കാരവും നല്ല വായനയും ഇതിനൊക്കെ അവർക്കു ബലമായി. ഒന്നാന്തരം ഫ്രെഞ്ചുഭാഷ എഴുതിയിരുന്ന അവർക്ക് 3500 വാല്യങ്ങൾ അടങ്ങിയ ഒരു പുസ്തകശേഖരം ഉണ്ടായിരുന്നു. രാജഭരണത്തിന്റെ വിമർശകരായിരുന്ന വോൾട്ടയർ ഉൾപ്പെടെയുള്ള ദാർശനികന്മാരുമായി മിത്രതയിൽ കഴിഞ്ഞ പോമ്പദൂർ, അവരെ സഹായിക്കുകയും ആപത്തുകളിൽ സംരക്ഷിക്കുകയും ചെയ്തു. 
രാജാവിന്റെ കാമുകിയായിരുന്നപ്പോഴും രാജ്ഞിയുമായി നല്ല ബന്ധം പുലർത്താൻ പോമ്പദൂർ ശ്രദ്ധിച്ചു. എങ്കിലും അവരുടെ അസാമാന്യമായ സ്വാധീനം രാജാവിന്റെ ബന്ധുക്കൾ ഉൾപ്പെടെയുള്ളവരെ ശത്രുക്കളാക്കി. പോമ്പെദൂറിന്റെ ആഡംബരത്തിനു വേണ്ടിയുള്ള ചെലവ് വലിയ യുദ്ധങ്ങളുടേതിൽ അധികമാണെന്നു ശത്രുക്കൾ പറഞ്ഞു നടന്നു. ഇപ്പോൾ ഫ്രെഞ്ചു രാഷ്ട്രപതിയുടെ ഔദ്യോഗികവസതിയായ എലിസി കൊട്ടാരം രാജാവ് മദാം പോമ്പിദൂറിനു സമ്മാനിച്ചപ്പോൾ, ശത്രുക്കൾ അതിനു മുൻപിൽ, ‘മദാംവേശ്യ’ (Madam Whore) എന്നെഴുതിത്തൂക്കി. യുക്തിവാദികളായ ദാർശനികന്മാരുമായുള്ള അടുപ്പവും, പള്ളിസ്വത്തുക്കൾക്ക് നികുതി ചുമത്തണം എന്ന നിലപാടും അവരെ പൗരോഹിത്യത്തിന്റെയും ശത്രുവാക്കി. കുമ്പസാരക്കാരനായ പാതിരി, പോമ്പിദൂറുമായുള്ള ബന്ധത്തിന്റെ പേരിൽ രാജാവിനു കുർബ്ബാനവിലക്ക് ഏർപ്പെടുത്തുക പോലും ചെയ്തു.
സപ്തവത്സരയുദ്ധത്തിൽ ഫ്രാൻസിനുണ്ടായ പരാജയവും യുദ്ധം മൂലമുണ്ടായ സാമ്പത്തികത്തളർച്ചയും പോമ്പദൂറിനെതിരെയുള്ള ജനാഭിപ്രായം ബലപ്പെടുത്തി. ഫ്രാൻസിന്റെ ഭാവിയെക്കുറിച്ചുള്ള ആശങ്കയ്ക്ക് അവർ കണ്ടെത്തിയ ആശ്വാസം “നമുക്കുശേഷം പ്രളയം വരട്ടെ” എന്ന പ്രസിദ്ധമായ നിരീക്ഷണമായിരുന്നു. വിമർശനങ്ങളെ അതിജീവിച്ചും അവർ മരണം വരെ രാജാവുമായി സൗഹൃദത്തിലിരിക്കുകയും ഭരണത്തിൽ സ്വാധീനം ചെലുത്തുകയും ചെയ്തു. 1764-ൽ 42 വയസ്സുള്ളപ്പോഴായിരുന്നു അവരുടെ മരണം. ഒരു വർഷദിനത്തിൽ കാമുകിയുടെ ശവമഞ്ചം കടന്നുപോകുന്നതു നോക്കി കൊട്ടാരത്തിന്റെ മട്ടുപ്പാവിലിരുന്ന രാജാവ്, “പ്രഭ്വിയുടെ യാത്രക്ക് കാലാവസ്ഥ നന്നായിരിക്കില്ല” എന്നു നിരീക്ഷിച്ചതായി പറയപ്പെടുന്നു. അവരുടെ മരണത്തിൽ അഗാധമായി ദുഖിച്ച വോൾട്ടയർ ഇങ്ങനെ എഴുതി:-

 "Au reste, après nous, le Déluge." (Besides, after us, the Deluge)


</doc>
<doc id="308151" url="https://ml.wikipedia.org/wiki?curid=308151" title="എപിഡെക്സിപ്റ്റെറിക്സ്">
എപിഡെക്സിപ്റ്റെറിക്സ്

തെറാപ്പോഡ വിഭാഗത്തിൽ പെട്ട ഒരു ചെറിയ ദിനോസർ ആണ് എപിഡെക്സിപ്റ്റെറിക്സ്. ഒരേ ഒരു ഫോസ്സിൽ മാത്രമേ ഇതുവരെ കിട്ടിയിടുള്ളൂ . ഫോസ്സിൽ കണ്ടു കിട്ടിയിടുള്ളത് ചൈനയിൽ നിന്നുമാണ്. മധ്യ - അന്ത്യ ജുറാസ്സിക് കാലത്ത് ആണ് ഇവ ജീവിച്ചിരുന്നത്.

വളരെ ചെറിയ ദിനോസർ ആയ ഇവയ്ക്ക് പക്ഷികളോട് സാമ്യം ഉണ്ട്. ഇവയുടെ വാലിൽ 4 വലിയ തുവലുക്കൾ ഉണ്ടായിരുന്നു , അലങ്കാരത്തിന് അല്ലെക്കിൽ ഇണയെ ആകർഷിക്കാൻ ആയിരിക്കണം ഇവ ഇത് ഉപയോഗിച്ചിരിക്കുക. ഇവയുടെ ദേഹം മുഴുവനും ചെറിയ രോമങ്ങളാൽ മൂടിയിരുന്നു. ഇവയുടെ ഏകദേശ നീളം 25 സെ മീ ആണ് കണക്കകിയിടുള്ളത് , വാൽ അടക്കം 44.5 സെ മീ ആണ് നീളം. ഭാരം കണക്കാകിയിടുള്ളത് 164 ഗ്രാം ആണ് .


</doc>
<doc id="308154" url="https://ml.wikipedia.org/wiki?curid=308154" title="തിരുവല്ലം ശ്രീ പരശുരാമ സ്വാമി ക്ഷേത്രം">
തിരുവല്ലം ശ്രീ പരശുരാമ സ്വാമി ക്ഷേത്രം

കേരളത്തിലെ ഏക പരശുരാമക്ഷേത്രമാണ് തിരുവല്ലം ശ്രീ പരശുരാമ സ്വാമി ക്ഷേത്രം. പരബ്രഹ്മസ്വരൂപനായ പരശുരാമനെ ചതുർബാഹു മഹാവിഷ്ണുവിന്റെ രൂപത്തിൽ ആണ് പ്രതിഷ്ഠിച്ചിരിക്കുന്നത്. എന്നാൽ താമരക്ക് പകരം പരശുരാമന്റെ ആയുധമായ മഴുവാണു പ്രതിഷ്ഠയിൽ ഉള്ളത്‌ . കൂടാതെ ശിവനും തുല്യപ്രാധാന്യത്തോടെ കുടികൊള്ളുന്നുണ്ട്. ശിവപ്രതിഷ്ഠയ്ക്ക് കിഴക്കോട്ടും പരശുരാമന് വടക്കോട്ടുമാണ് ദർശനമുള്ള ഈ ക്ഷേത്രത്തിലെ ഉപദേവന്മാർ മത്സ്യമൂർത്തി, ശ്രീകൃഷ്ണൻ, ഗണപതി, വേദവ്യാസൻ, ബ്രഹ്മാവ്, സുബ്രഹ്മണ്യൻ തുടങ്ങിയവരാണ്. കോവളം ബീച്ചിൽ നിന്നും 6 കിലോമീറ്ററും, തിരുവനന്തപുരം അന്താരാഷ്ട്ര വിമാനത്താവളത്തിൽ നിന്നും 3 കിലോമീറ്ററിനും അകലെയായി കരമനയാറും പാർവ്വതീപുത്തനാറും കിള്ളിയാറും സംഗമിക്കുന്ന സ്ഥലത്തോട് ചേർന്നാണ് ഈ ക്ഷേത്രം സ്ഥിതി ചെയ്യുന്നത്. മരണാനന്തര കർമ്മമായ ബലിതർപ്പണമാണ് ഈ ക്ഷേത്രത്തിലെ പ്രധാന ആകർഷണം. അമ്മക്ക് പുനർജ്ജന്മം നേടിക്കൊടുത്ത ഭഗവാൻ പരശുരാമന്റെ സന്നിധിയിൽ ബലിയർപ്പിച്ചാൽ പരേതാത്മാവിന് മോക്ഷം ലഭിക്കുമെന്ന വിശ്വാസമാണ് ഭക്തരെ ഇവിടേക്ക് ആകർഷിക്കുന്നത്. ഇവിടെ കർക്കിടകവാവിന് ബലിയർപ്പിച്ചാൽ ഒരു വർഷം മുഴുവൻ ബലിയർപ്പിക്കുന്നതിന്റെ പുണ്യമുണ്ട് എന്നും വിശ്വാസമുണ്ട്.

സന്യാസം നേടി നാട്ടിലെത്തിയ ശങ്കരാചാര്യർ തന്റെ അമ്മയുടെ ബലിതർപ്പണം നടത്താനായി ഇവിടെയെത്തിയപ്പോൾ ബ്രഹ്മാവ്, പരശുരാമൻ, പരമശിവൻ എന്നിവർ അദ്ദേഹത്തിന് ദർശനമേകുകയും തുടർന്ന് അദ്ദേഹം മൂവരെയും പ്രതിഷ്ഠിയ്ക്കുകയും ചെയ്തുവെന്നാണ് കഥ. അതിനാൽ ഓംകാരപ്പൊരുളായ ത്രിമൂർത്തികളുടെ സാന്നിധ്യം ഇവിടെയുണ്ട് എന്നാണ് വിശ്വാസം.

ക്ഷേത്രത്തിനകത്തുതന്നെ ബലിതർപ്പണം നടത്താൻ സാധിയ്ക്കുന്ന ഏക ക്ഷേത്രമാണ് തിരുവല്ലം. ദിവസവും ഇവിടെ ആയിരങ്ങൾ ബലിയിടാൻ വരാറുണ്ട്. ഇതിനായി വരുന്നവർ അടുത്തുള്ള നദിയിൽ കുളിച്ച് ഈറനോടെ വന്നിട്ട് വേണം ഇത് ചെയ്യാൻ. കർക്കടകം, തുലാം, മകരം എന്നീ മാസങ്ങളിലെ അമാവാസിയ്ക്ക് ക്ഷേത്രത്തിൽ വൻ തിരക്കായിരിയ്ക്കും.

തുലാമാസത്തിൽ അത്തം നാളിൽ കൊടിയേറി തിരുവോണം നാളിൽ ആറാട്ട് വരുന്ന വിധത്തിലാണ് ക്ഷേത്രോത്സവം. പത്തുദിവസവും ഗംഭീരൻ പരിപാടികളായിരിയ്ക്കും. പത്മനാഭസ്വാമിക്ഷേത്രത്തിൽ ഉത്സവം നടക്കുന്ന അതേ സമയത്താണ് തിരുവല്ലത്തും ഉത്സവം നടക്കുന്നത്.


</doc>
<doc id="308157" url="https://ml.wikipedia.org/wiki?curid=308157" title="കെ.കെ. രാഗേഷ്">
കെ.കെ. രാഗേഷ്

കേരളത്തിൽ നിന്നുള്ള രാജ്യസഭാംഗമാണ് കെ.കെ.രാഗേഷ്. സി.പി.ഐ.എം. സംസ്ഥാന കമ്മിറ്റി അംഗവും കർഷക സംഘം നേതാവുമാണ്.

കണ്ണൂർ കാഞ്ഞിരോട്ടെ സി. ശ്രീധരന്റെയും കർഷക തൊഴിലാളിയായ കെ കെ യശോദയുടെയും മകനാണ്. ഇംഗ്ലീഷ് സാഹിത്യത്തിൽ ബിരുദാനന്തര ബിരുദവും നിയമ ബിരുദവും നേടിയിട്ടുണ്ട്. എസ്.എഫ്.ഐയുടെ അഖിലേന്ത്യ ജനറൽ സെക്രട്ടറിയായ ആദ്യ മലയാളിയായിരുന്നു. എസ്.എഫ്.ഐ.യുടെ ജില്ലാ പ്രസിഡന്റായും സെക്രട്ടറിയായും പ്രവർത്തിച്ച് സംസ്ഥാന നേതൃത്വത്തിലേക്കും അഖിലേന്ത്യ നേതൃത്വത്തിലേക്കും ഉയർന്നു.
2015 ഏപ്രിലിൽ നടന്ന രാജ്യസഭാ തെരഞ്ഞെടുപ്പിൽ തിരഞ്ഞെടുക്കപ്പെട്ടു. 


</doc>
<doc id="308161" url="https://ml.wikipedia.org/wiki?curid=308161" title="കാട് (നോവൽ)">
കാട് (നോവൽ)

ആധുനിക കന്നഡ സാഹിത്യത്തിലെ ഒരു കവിയും കഥാകൃത്തും നോവലിസ്റ്റുമായ ശ്രീകൃഷ്ണ ആലനഹള്ളിയുടെ ഒരു നോവലാണ് കാട്.അദ്ദേഹത്തിന്റെ ആദ്യത്തെ നോവലാണ് കാട്. ഈ നോവലിനെ അടിസ്ഥാനമാക്കി ഗിരീഷ് കർണ്ണാഡ് ചലച്ചിത്രം സംവിധാനം ചെയ്യുകയുണ്ടായി.


</doc>
<doc id="308175" url="https://ml.wikipedia.org/wiki?curid=308175" title="സൂസൻ പോൾഗാർ">
സൂസൻ പോൾഗാർ

ചെസ്സിലെ വനിതാവിഭാഗം ലോക ചെസ്സ് ചാമ്പ്യനും ഒളിമ്പ്യാഡ് ജേതാവുമായിരുന്നു ഹംഗറിയിൽ ജനിച്ച സൂസൻ പോൾഗാർ (സൂസ പോൾഗാർ-ഏപ്രിൽ 19, 1969).ചെസ്സ് പഠനസ്ഥാപനത്തിന്റെ ചുമതലക്കാരിയായും,പരിശീലകയായും സൂസൻ ചുമതല വഹിച്ചിട്ടുണ്ട്. ചെസ്സ് കളിക്കാരികളായിരുന്ന ജൂഡിറ്റ്, സോഫിയ എന്നിവരുടെ ജ്യേഷ്ഠസഹോദരികൂടിയാണ് സൂസൻ .ഇവർ "പോൾഗാർ സഹോദരിമാർ" എന്നാണ് എന്നറിയപ്പെടുന്നു.
1982 ൽ പന്ത്രണ്ട് വയസ്സുള്ളപ്പോഴാണ് സൂസൻ 16 വയസ്സിനു താഴെയുള്ള പെൺകുട്ടികൾക്കായുള്ള ചെസ്സ് മത്സരത്തിൽ ലോകജേതാവായത്. പിന്നീട് 1984 ൽ ലോകത്തെ ഉന്നത നിരയിലുള്ള കളിക്കാരിലൊരാളായി സൂസൻ മാറി. പുരുഷന്മാർക്കൊപ്പവും ചെസ്സ് മത്സരത്തിൽ പങ്കെടുത്തിരുന്ന സൂസൻ 1991 ൽ 2500 എലോ പോയന്റുകൾ നേടി ഗ്രാൻഡ്മാസ്റ്ററായി ഉയരുകയുണ്ടായി. 1996 മുതൽ 1999 വരെ ലോക വനിതാ ചെസ്സ് ചാമ്പ്യനുമയിരുന്നു സൂസൻ പോൾഗാർ.


</doc>
<doc id="308176" url="https://ml.wikipedia.org/wiki?curid=308176" title="കുടമാളൂർ ജനാർദ്ദനൻ">
കുടമാളൂർ ജനാർദ്ദനൻ

പ്രശസ്തനായ പുല്ലാങ്കുഴൽ വിദഗ്ദ്ധനാണ് കുടമാളൂർ ജനാർദ്ദനൻ (ജനനം ജൂലൈ 21 1969). ജി കൃഷ്ണ അയ്യരുടെ മകനായി കേരളത്തിലായിരുന്നു ജനനം. പിതാവിൽ നിന്നും സംഗീതത്തിന്റെ ബാലപാഠങ്ങൾ പഠിച്ച ഇദ്ദേഹം പിന്നീട് പുല്ലാങ്കുഴൽ സംഗീതത്തിൽ ആകൃഷ്ടനായി. നിരവധി പുരസ്കാരങ്ങൾ നേടിയ ഇദ്ദേഹം ലോകത്ത് അങ്ങോളമിങ്ങോളമായി ആയിരക്കണക്കിന് വേദികളിൽ പരിപാടികൾ അവതരിപ്പിച്ചിട്ടുണ്ട്.


</doc>
<doc id="308197" url="https://ml.wikipedia.org/wiki?curid=308197" title="ഹണി റോസ്">
ഹണി റോസ്

മലയാളം-തമിഴ് തെലുങ്ക് ചലച്ചിത്രങ്ങളിലെ ഒരു അഭിനേത്രിയാണ്‌ ഹണി റോസ് 
വിനയൻ സംവിധാനം ചെയ്ത് 2005-ൽ പുറത്തിറങ്ങിയ 'ബോയ്‌ ഫ്രണ്ട്' എന്ന ചിത്രത്തിലാണ് ഹണി റോസ് ആദ്യമായി അഭിനയിക്കുന്നത്. തുടർന്ന് 'മുതൽ കനവെ' എന്ന തമിഴ് ചിത്രത്തിൽ അഭിനയിച്ചു. ട്രിവാൻഡ്രം ലോഡ്ജ് എന്ന ചിത്രത്തിൽ ഹണി റോസ് അവതരിപ്പിച്ച ധ്വനി നമ്പ്യാർ എന്ന കഥാപാത്രം ജനശ്രദ്ധ ആകർഷിച്ചു. ദൈവത്തിന്റെ സ്വന്തം ക്ലീറ്റസ്, വൺ ബൈ ടു, ഹോട്ടൽ കാലിഫോർണിയ, അഞ്ചു സുന്ദരികൾ, റിംഗ് മാസ്റ്റർ, ബഡി തുടങ്ങിയ ചിത്രങ്ങളിൽ അഭിനയിച്ച ഹണി റോസ് ‘മൈ ഗോഡ്‘, ‘സർ സി.പി‘ എന്നീ ചിത്രങ്ങളിൽ യഥാക്രമം സുരേഷ് ഗോപിയുടെയും ജയറാമിന്റെയും നായികയായും വേഷമിട്ടു.

തൊടുപുഴയ്ക്കടുത്ത മൂലമറ്റത്തെ ഒരു സീറോ മലബാർ ഓര്ത്തഡോക്സ് കുടുംബത്തിൽ 
വർക്കി റോസിലി ദമ്പതികളുടെ മകളായി ജനിച്ച ഹണി റോസ്, മൂലമറ്റം S.H.E.M ഹൈസ്കൂളിൽ നിന്ന് പ്രാഥമിക വിദ്യാഭ്യാസം പൂർത്തിയാക്കി. 
ഇപ്പോൾ ആലുവ സെന്റ് സേവ്യേഴ്സ് കോളേജിൽ ബി.എ കമ്മ്യൂണിക്കേറ്റീവ് ഇംഗ്ലീഷ് വിദ്യാർത്ഥിയാണ്.


</doc>
<doc id="308212" url="https://ml.wikipedia.org/wiki?curid=308212" title="ശിവ് മേവലാൽ">
ശിവ് മേവലാൽ

ഇന്ത്യയുടെ എക്കാലത്തെയും മികച്ച ഫുട്ബോൾ താരങ്ങളിൽ ഒരാളായിരുന്നു ശിവ് മേവലാൽ.

1926 ജൂലൈ ഒന്നിനു ബീഹാറിലെ ഗയയിൽ ജനിച്ച മേവലൽ ബ്രിട്ടീഷ് പട്ടാളത്തിൽ കൂലിയായിരുന്നു അച്ഛനൊപ്പമാണു കൊൽക്കത്തയിൽ എത്തിയത്.ബ്രിട്ടീഷുകാർ സ്ഥപിച്ച മോർണിങ്ങ് സ്റ്റാർ എന്ന് ക്ലബിന്റെ താരമായി ഫുട്ബോൾ കളിച്ച് തുടങ്ങി.1938-ൽ ഖിദ്ദിപ്പുർ രണ്ടാം ഡിവിഷൻ ക്ലബില്ച്ചേർന്ന മേവാലൽ 1944-ൽ പ്രശസ്തമായ ആര്യൻസിലെത്തി.ഒരു വർഷത്തിനു ശേഷം കൊൽ ക്കത്ത ഫുട്ബോൾ ലീഗിൽ മോഹൻ ബഗാനെതിരെ മേവാലൽ നേടിയ ഹാട്രിക്കണു അദ്ദേഹത്തിന്റെ കരിയറിൽ നിർണായകമായത് .അന്ന് മോഹൻബഗാന്റെ ക്യാപ്റ്റനായിരുന്നു ശൈലൻ മന്ന.മേവാലലിനെ ബഗാനിലെത്തിച്ചതും മന്ന തന്നെ.പിന്നീട് മന്നയും മേവാലലും ഇന്ത്യൻ ഫുട്ബോളിൽ തിളങ്ങുന്ന നക്ഷത്രങ്ങളായി.32 തവണ ഹാട്രിക്ക് നേടിയിട്ടുള്ള മേവാലൽ രാജ്യത്തിനും ക്ലബിനുമായി ആയിരത്തിലേറേ ഗോളുകൾ സ്കോർ ചെയ്തിട്ടുണ്ട്.സന്തോഷ് ട്രോഫി ചരിത്രത്തിൽ 5 ഹാട്രിക്കടക്കം 35 ഗോളുകൾ!

1951 ഏഷ്യൻ ഗെയിംസിൽ പ്രധാനമന്ത്രി ജവഹർലാൽ നെഹറുവിനെ സാക്ഷിയാക്കി ഇന്ത്യ ഫൈനലിൽ ഇറനെ ഒരു ഗോളിനു തോല്പ്പ്പ്പിച്ചപ്പോൾ മേവലാലായിറുന്നു ഗോളിനുടമ.സ്വന്തം മകൾ വീട്ടിൽ മരിച്ചു കിടക്കുന്നതറിയാതെയാണു രാജ്യത്തേ അദ്ദേഹം കിരീടമണിയിച്ചത്.മകൾ മരിച്ചെങ്കിലും രാജ്യത്തിനു സ്വർണ്ണം സമ്മാനിച്ചതിൽ അഭിമാനംകൊണ്ട ആ ധീര ദേശാഭിമാനിയെ ആദരിക്കാൻ രാഷ്ട്രം മറന്നു പോയി.

“നിങ്ങൾ ഇന്ത്യയുടെ യശസ്സുയർത്തിരിക്കുന്നു,ചരിത്രം നിങ്ങളെ മറക്കില്ല”-ഇന്ത്യയെ ആദ്യ അന്താരാഷ്ട്ര ഫുട്ബോൾ കിരീടത്തിലേക്ക് നയിച്ച ശിവ് മേവലാലിന്റെ പ്രകടനം കണ്ട് പ്രധാനമന്ത്രി ജവഹർലാൽ നെഹറു പറഞ്ഞു.എന്നാൽ ചരിത്രം മാപ്പ് തരാത്ത രീതിയിൽ മേവലാലിനെ ഇന്ത്യ മറന്നു ഇന്ത്യയുടെ ആദ്യ ഫുട്ബോൾ ഹീറോയ്ക്ക് അർഹിച്ച അംഗീകാരം രാജ്യം രാജ്യം നല്കിയില്ല.അത്യസന്ന നിലയിൽ ആശുപത്രിയിലെത്തിച്ചപ്പോൾ,മെഡലുകളെവിടെയെന്ന് ചൊദിച്ച് ആശുപത്രി അധികൃതർ അപമാനിച്ചു.സാഹു മേവലാലെന്ന് പേരു പോലും തെറ്റായി പ്രചരിപ്പിക്കപ്പെട്ട ഇതിഹാസം ആരും അറിയാതെ കടന്നു പോയി.

1951-ൽ ഇറാനെ തോല്പ്പിച്ച് ഏഷ്യൻ ഗെയിംസ് സ്വർണത്തിലേക്ക് ഇന്ത്യ പടി കയറിയപ്പോൾ വിജയഗോൾ മേവലാലിന്റെ വകയായിരുന്നു.1948-ൽ ലണ്ടനിലും 1952-ൽ ഹെൽസിങ്കിയിലും ഒളിമ്പിക്സുകളിൽ ഇന്ത്യയുടെ നഗ്നപാദ സംഘത്തിൽ ഗോളടി വീരനായി മേവലാൽ നിറഞ്ഞു നിന്നു.

ഇന്ത്യ കണ്ട എക്കലത്തെയും മികച്ച സ്ട്രൈക്കറയി വിശേഷിക്കപ്പെട്ട മേവലാലിനെ തേടി ഒരിക്കൽ പോലും അംഗീകാരങ്ങളെത്തിയില്ല.രാജ്യം പദ്മ പുരസ്ക്കാരങ്ങൾക്ക് അർഹതയില്ലെന്ന വേദനയോടെയാണു തന്റെ അച്ഛൻ മരണത്തിനു കീഴടങ്ങിയതെന്ന് മകൻ ക്രിഷ്ണ ലാൽ അദ്ദേഹത്തിന്റെ വേർപാടിനു ശേഷം പറഞ്ഞു.
കായിക ബഹുമതികളോ സിവിലിയൻ ബഹുമതികളോ ഒന്നും മേവലാലിനെ തേടി വന്നില്ല.പക്ഷേ,സംശുദ്ധമായ ഫുട്ബോൾ കളിക്കുള്ള ഫിഫയുടെ ഡിപ്ലോമ പുരസ്ക്കരം 1997-ൽ ലഭിച്ചു.
ആദരിക്കാൻ മറന്നെങ്കിലും അന്ത്യനാളുകളിൽ അവഹേളനം അദ്ദേഹത്തേ വിടാതെ പിന്തുടർന്നു.ആശുപത്രിയിൽ തന്റെ അച്ഛൻ ഏഷ്യൻ ഗെയിംസ് മെഡൽ ജേതാവാണെന്ന് പറഞ്ഞ ക്രിഷ്ണലാലിനോട് മെഡലുകളെവിടെ എന്നാണു അധികൃതർ ചോദിച്ചത്.ഒടുവിൽ ബംഗാൾ മന്ത്രിയുടെ ഇടപെടലിൽ നിന്നാണു മേവാലാലിനു വിദഗ്ദ്ധ ചികിത്സ കിട്ടീയത് .ബൈസിക്കിൾ കിക്കുകളും ബാക്ക് വോളികളും കൊണ്ട് അമ്പരപ്പിച്ച മേവാലാൽ ഇന്ത്യൻ ഫുട്ബോളിലെ കനകനക്ഷത്രങ്ങളിലൊന്നണു.ഹോക്കി മാന്തികൻ ധ്യാൻചന്ദിനെപ്പോലെ,ഇന്ത്യ മറക്കരുതാത്ത ഇതിഹാസം. 
മാതൃഭൂമി സ്പോർട്സ് മാസിക 2009 ജനുവരി,page 58


</doc>
<doc id="308213" url="https://ml.wikipedia.org/wiki?curid=308213" title="അപ്പോളോ 8">
അപ്പോളോ 8

അപ്പോളോ-8 1968 ഡിസംബർ 1നു കുതിച്ചുയർന്നു .ഫ്രങ്ക് ബോർമാൻ, വില്യം ആൻഡേഴ്സ് എന്നിവരായിരുന്നു അതിലുണ്ടായിരുന്നത്.അത് ചന്ദ്രന്റെ ഭ്രമണപഥത്തിലെത്തുകയും 109 കി.മി ഉയരത്തിൽ 10 പ്രാവശ്യം ചന്ദ്രനെ ചുറ്റുകയും ചെയ്തു മനുഷ്യനെ വഹിച്ചു കൊണ്ട് ഒരു വാഹനം ആദ്യമായി ഭൂമിയുടെ ഭ്രമണപഥത്തിനപ്പുറത്ത് എത്തുന്നത് അപ്പോളോ-8ലൂടെയാണു.


</doc>
<doc id="308214" url="https://ml.wikipedia.org/wiki?curid=308214" title="അപ്പോളോ 10">
അപ്പോളോ 10

അമേരിക്കയുടെ ചാന്ദ്രപര്യവേഷണ പദ്ധതിയായ അപ്പോളോ ബഹിരാകാശ പദ്ധതിയുടെ ഭാഗമായി മനുഷ്യരെയും വഹിച്ചുകൊണ്ട് വിക്ഷേപിച്ച നാലാമത്തെ കൃത്രിമോപഗ്രഹമാണ് അപ്പോളോ 10. ഇത് 1969 മേയ് 18-ന് സാറ്റേൺ V എന്ന റോക്കറ്റ് ഉപയോഗിച്ചാണ് വിക്ഷേപിച്ചത്. തോമസ് പി. സ്റ്റഫോഡ്, ജോൺ ഡബ്ല്യു. യംഗ്, യൂജിൻ എ. സെർനാൻ എന്നിവരായിരുന്നു അപ്പോളോ 10-ലെ യാത്രികർ.

മനുഷ്യരെ ചന്ദ്രനിൽ ഇറക്കുന്നതിനായി അവസാനവട്ട പരീക്ഷണങ്ങൾ നടത്തുക എന്ന ലക്ഷ്യത്തോടെയാണ് അപ്പോളോ 10 വിക്ഷേപിച്ചത്. ഇതിലെ ലൂണാർ മൊഡ്യൂളിനെ 'സ്നൂപ്പി' എന്നും കമാൻഡ് മൊഡ്യൂളിനെ 'ചാർലി ബ്രൗൺ' എന്നും വിളിച്ചിരുന്നു. ലൂണാർ മൊഡ്യൂളിനെ കമാൻഡ് മൊഡ്യൂളിൽ നിന്നു വേർപെടുത്തുന്നതിലും (ഡോക്കിംഗ്) അവയെ കൂട്ടിച്ചേർക്കുന്നതിലും (അൺഡോക്കിംഗ്) അപ്പോളോ 10 വിജയം നേടി. ചന്ദ്രോപരിതലത്തിൽ നിന്ന് 15.6 കിലോമീറ്റർ ഉയരത്തിലുള്ള ഭ്രമണപഥത്തിൽ ലൂണാർ മൊഡ്യൂളിനെ (സ്നൂപ്പി) എത്തിക്കുവാനും സാധിച്ചു. ചന്ദ്രനിൽ ഇറങ്ങുന്നതിനു തൊട്ടുമുമ്പ് വരെയുള്ള പരീക്ഷണങ്ങൾ വിജയകരമായി പൂർത്തിയാക്കിയ അപ്പോളോ 10-ലെ യാത്രികർ സുരക്ഷിതരായി ഭൂമിയിൽ തിരിച്ചെത്തി.

അപ്പോളോ 10 നേടിയ വിജയത്തിനുശേഷം രണ്ടുമാസം കഴിഞ്ഞ് അപ്പോളോ 11 ദൗത്യത്തിലൂടെ മനുഷ്യരെ ആദ്യമായി ചന്ദ്രനിലിറക്കുവാനും കഴിഞ്ഞു. ചന്ദ്രനിൽ നിന്നുള്ള മടക്കയാത്രയിൽ അപ്പോളോ 10 സഞ്ചരിച്ചത് 39897 കി.മീ./മണിക്കൂർ വേഗതയിലായിരുന്നു. അന്നുവരെ മനുഷ്യരെയും വഹിച്ചുകൊണ്ടുള്ള ഒരു ഉപഗ്രഹം സഞ്ചരിക്കുന്ന ഏറ്റവും കൂടിയ വേഗത എന്ന പേരിൽ ഇത് ഗിന്നസ് ബുക്കിലും ഇടംനേടി.


</doc>
<doc id="308215" url="https://ml.wikipedia.org/wiki?curid=308215" title="അപ്പോളോ 14">
അപ്പോളോ 14

വിക്ഷേപണം-1971 ജനുവരി 31ൻ രാവിലെ ഇന്ത്യൻ സമയം 2.33
യാത്രികർ- അലൻഷെപ്പേർഡ്,എഡ്ഗാർ മിച്ചൽ,സ്റ്റുവർട്ട് റൂസ്സ
ചന്ദ്രനിലിറങ്ങിയത്-ഫെബ്രുവരി5നു 2.48നു അലൻഷെപ്പേർഡും എഡ്ഗാർ മിച്ചലും .9 മണിക്കൂറും 23 മിനിറ്റും ചന്ദ്രനിൽ ചെലവഴിച്ചു.MET[Modularised Equipment Transporter]എന്ന വാഹനം ഉപയോഗിച്ചതാണു അപ്പൊളോ-14ന്റെ ഏറ്റവും വലിയ പ്രതേകത.43.5 കി.ഗ്രാം പാറയും മണ്ണും ശേഖരിച്ചു.ഫെബ്രുവരി 5നു വെളുപ്പിനു സുരക്ഷിതമായിറങ്ങി.


</doc>
<doc id="308216" url="https://ml.wikipedia.org/wiki?curid=308216" title="അപ്പോളോ 15">
അപ്പോളോ 15

1971 ജൂലൈ 26 നു കുതിച്ചുയർന്നു.
യാത്രികർ -ഡേവിഡ്സ്കോട്ട്,ജയിംസ് ഇർവിൻ,ആല്ഫ്രഡ് വേർഡൻ .
ജൂലൈ 31നു വെളുപ്പിനു3.46നു ഡേവിഡ് സ്കോട്ട്,ജയിംസ് ഇർവിൻ എന്നിവർ ചന്ദ്രനിലിറങ്ങി.18 മണിക്കുർ 46 മിനിറ്റ് ചന്ദ്രനിൽ ചെലവഴിച്ച് 78കി.ഗ്രാം പാറയും മണ്ണും ശേഖരിച്ചു.ആദ്യമായി ചന്ദ്രോപരിതലത്തിൽ ചാന്ദ്രജീപ്പ്[Lunar Rover]ഉപയോഗിച്ചു എന്നതാണു അപ്പോളോ-15ന്റെ പ്രധാന നേട്ടം.ആഗസ്റ്റ് 7നു വെളുപ്പിനു2.37നു അപ്പോളോ-15 ശാന്തസമുദ്രത്തിൽ സുരക്ഷിതമായിറങ്ങി.


</doc>
<doc id="308217" url="https://ml.wikipedia.org/wiki?curid=308217" title="അപ്പോളോ 16">
അപ്പോളോ 16

അപ്പോളോ 16 1972 ഏപ്രിൽ 16 രാത്രി 11.24നു വിക്ഷേപിച്ചു. ജോൺ യംഗ്,ചാർളി ഡ്യുക്ക്,തോമസ് മാറ്റിംഗ്ലി എന്നിവരയിരുന്നു യാത്രികർ.ഏപ്രിൽ 21നു രാത്രി ഇന്ത്യൻ സമയം 10.26നു ജോൺ യംഗും ചാർളി ഡ്യുക്കും ചന്ദ്രനിലിറങ്ങി .20 മണിക്കൂറും 41 മിനിറ്റും ചന്ദ്രനിൽ ചെലവഴിച്ച് 95.3 കി.ഗ്രാം പാറയും മണ്ണും ശേഖരിച്ചു.ലൂണാർ റോവർ അപ്പോളോ-16 നും ഉപയോഗിച്ചു.ഏപ്രിൽ 27നു അപ്പോളോ 16 പസഫിക് സമുദ്രത്തിൽ വന്നിറങ്ങി.


</doc>
<doc id="308219" url="https://ml.wikipedia.org/wiki?curid=308219" title="അപ്പോളോ 4">
അപ്പോളോ 4

ചന്ദ്രനെ ലക്ഷ്യമാക്കി കുതിച്ച ആദ്യത്തെ അപ്പോളോ വാഹനമായ1967 നവംബർ 9നു വിക്ഷേപിക്കപ്പെട്ടു.


</doc>
<doc id="308220" url="https://ml.wikipedia.org/wiki?curid=308220" title="അപ്പോളോ 7">
അപ്പോളോ 7

1968 ഒക്റ്റോബർ 11 കുതിച്ചുയർന്നു.വാൾട്ടർഷിറ,ഡോൺ ഐസ് ലി വാൾട്ടർ കണ്ണിഗ് ഹാം എന്നിവരേയും കൊണ്ട് അപ്പോളോ-7ലെ യാത്രികർ. 10 ദിവസവും 21 മണീക്കൂറും ഭൂമിയെ ചുറ്റി ഒക്ടോബർ 22ആം തീയതി ഭൂമിയിൽ തിരിച്ചെത്തി.


</doc>
<doc id="308225" url="https://ml.wikipedia.org/wiki?curid=308225" title="പുതുക്കൊള്ളി ശിവക്ഷേത്രം. കൊടശ്ശേരി">
പുതുക്കൊള്ളി ശിവക്ഷേത്രം. കൊടശ്ശേരി

കിഴക്കൻ ഏറനാട്ടിലെ മലപ്പുറം ജില്ലയിൽ പാണ്ടിക്കാട്ട് ചെമ്പ്രശ്ശേരി അംശം കൊടശ്ശേരി ദേശത്ത് പുതുക്കൊള്ളി ശിവക്ഷേത്രം സ്ഥിതിചെയ്യുന്നു. കൊടശ്ശേരി വിഷ്ണുക്ഷേത്രം,വെങ്ങത്താറ്റിൽ ഭഗവതിക്ഷേത്രം, ബ്രഹ്മാനന്ദപുരം ശ്രീകൃഷ്ണക്ഷേത്രം എന്നിവക്കൊപ്പം ഈ പ്രദേശത്തെ ഏക ശിവക്ഷേത്രമാണ്. ഈ ക്ഷേത്ര സങ്കേതത്തിൽ രണ്ട് ശിവപ്രതിഷ്ഠകൾ ഉണ്ട്. താഴെ അമ്പലത്തിൽ വിരാജിക്കുന്ന 'സ്വയംഭൂ' എന്ന പ്രസിദ്ധമായ പടിഞ്ഞാട്ട് മുഖമായ ശിവപ്രതിഷ്ഠ. കുന്നിന്റെ മുകൾ ഭാഗത്ത് മേലേ അമ്പലത്തിൽ കിഴക്കോട്ട് മുഖമായ ശിവലിംഗ പ്രതിഷ്ഠ. താഴെ അമ്പലത്തിൽ ശ്രീകോവിലിലും ചുറ്റിലും സദാ തീർത്ഥജലം നിറഞ്ഞുനിൽക്കും. ഗണപതി, ശാസ്താവ്, എന്നീ ഉപദേവന്മാർ. കൂടാതെ 'കരിങ്കാളി'യുടെ സാന്നിദ്ധ്യം കൂടിയുണ്ട് ഇവിടെ. ക്ഷേത്രമുറ്റത്ത് 'ഓം' ആകൃതിയിൽ ചെറിയ ക്ഷേത്ര കിണർ. ആലത്തറക്ക് തൊട്ട് ക്ഷേത്രക്കുളം. പ്രകൃതി രമണീയമായ ഒരു ക്ഷേത്രസങ്കേതം.
പുതുക്കൊള്ളി ശിവക്ഷേത്രം ചിരപുരാതനമായ ഒരു ദേവസ്ഥാനമാണ്. ഇൻഡ്യഗവണ്മെന്റിന്റെ സെൻസസ് ഗവേഷണ വിഭാഗത്തിന്റെ പ്രസിദ്ധീകരണത്തിൽ പറഞ്ഞ പ്രകാരം പതിനഞ്ചാം പതിനാറാം നൂറ്റാണ്ടുകളൈലും ഇവിടെ ക്ഷേത്രം നിർമ്മിതമായിട്ടുണ്ട്. അതിനെത്രയോ മുമ്പുതന്നെ "സ്വയംഭൂ" ആയ ഒരു ശിവസാന്നിദ്ധ്യം ഇവിടെ നിലനിന്നിരുന്നു. ഐതിഹ്യപ്രകാരം ഇവിടത്തെ കൃഷിഭൂമിയിൽ കന്നുപൂട്ടുന്ന അവസരത്തിൽ ഒരു ശിലയിൽ കൊഴു തട്ടുകയും ആ ശിലയിൽ നിന്ന് രക്തം ഒഴുകി വരികയും ചെയ്തുവെന്നും തുടർന്ന് പ്രശ്നം വെച്ചുനോക്കിയപ്പോൾ പരമശിവന്റെ സാന്നിദ്ധ്യം തെളിഞ്ഞു കണ്ടുവെന്നും അതിൻപ്രകാരം അവിടെ ക്ഷേത്രം നിർമ്മിക്കുന്ന സമയത്ത് ഈ ശിലക്കുചുറ്റും തെളിഞ്ഞ ഉറവ് ഉയർന്ന് വന്നുവെന്നും, ആ സ്ഥലത്ത് തന്നെ മഹദേവനായ ശിവന് ശ്രീകോവിൽ നിർമ്മിച്ചുവെന്നും പറയപ്പെടുന്നു.

പടിഞ്ഞാട്ട് മുഖമായ ഈ ക്ഷേത്രിൽ ശ്രീകോവിലിൽ തീർത്ഥത്തിൽ ശിവലിംഗം സ്ഥിതിചെയ്യുന്നു. ശ്രീകൊവിലിനു പുറത്ത് ചുറ്റമ്പലത്തിന്റെ സ്ഥാനത്ത് തീർത്ഥം നിറഞ്ഞുനിൽക്കുന്നു എന്ന പ്രത്യേകതയും ഇവിടെ കാണാം. പടിഞ്ഞാറ് ഭാഗത്ത് ഉയർന്ന് നിൽക്കുന്ന കുന്നിന്റെ താഴെ ഭാഗത്ത് ജലസ്ഥിതനായ ശിവൻ നിർമ്മലമായ വിശുദ്ധിയുടെ പ്രതീകമാണ് എന്ന് പറയപ്പെടുന്നു. പ്രശാന്തസുന്ദരമായ ഈ കൊച്ചുക്ഷേത്രം പുതുക്കൊള്ളി താഴെ അമ്പലം എന്ന് അറിയപ്പെടുന്നു.
ഈ ക്ഷേത്രസങ്കേതത്തിൽ തന്നെ, കുന്നിന്റെ ഉയർന്ന ഭഗത്ത് കിഴക്കോട്ട് മുഖമായി മറ്റൊരു ശിവലിംഗ പ്രതിഷ്ഠകൂടിയുണ്ട്. പുരാതനമായ ഒരു ക്ഷേത്രത്തിന്റെ എല്ലാ വാസ്തു ചാതുരിയും കാണാവുന്ന ഇവിടെ ശ്രീകോവിലിലെ ശിവലിംഗ പതിഷ്ഠ കേരളത്തിൽ പ്രചാരത്തിലുള്ള ബിംബ നിർമ്മാണ ശാസ്ത്രത്തിനു പകരം തമിഴ്നാട്ടിൽ പ്രചാരത്തിലുള്ള വിധത്തിലുള്ളതാണ് എന്ന് ക്ഷേത്രവാസ്തു ശാസ്ത്രത്തിലെ വിശാരദന്മാർ അഭിപ്രയപെട്ടിട്ടുണ്ട്. എന്നത് ഈ ക്ഷേത്രതിന്റെ പൗരാണികത്വം ചൂണ്ടിക്കാണിക്കുന്നു.
പെരിന്തൽമണ്ണ-നിലമ്പൂർ മാർഗ്ഗത്തിൽ പാണ്ടിക്കാട്ടുനിന്ന് 5 കിലോമിറ്റർ അകലെ മരാട്ടപ്പടിക്കൽ നിന്നും ഇടത്തോട്ട് തിരിഞ്ഞുപോകുന്ന റൊട്ടിൽ 2 കിമി മാറിയാണ് ഈ ക്ഷേത്രം.


</doc>
<doc id="308238" url="https://ml.wikipedia.org/wiki?curid=308238" title="മേഘ്ന വിൻസന്റ്">
മേഘ്ന വിൻസന്റ്

മേഘ്ന വിൻസെന്റ് ഒരു ഇന്ത്യൻ ടെലിവിഷൻ നടിയാണ്.ഏഷ്യാനെറ്റ് പ്രക്ഷേപണം കാഴ്ചപ്പെടുന്ന ചന്ദനമഴ സീരിയലുള്ള അമൃത ദേശായി എന്നാ കഥാപാത്രത്തിലൂടെ ആണ് മലയാള സീരിയൽ പ്രേക്ഷകരുടെ ഇടയിൽ അറിയപ്പെടുന്നത്.

മേഘനയുടെ അച്ഛൻ ഒരു ബിസ്ന്സുകരനാണ്, അമ്മ ഒരു പഴയകാല സിനിമ നടി കൂടിയാണ് .മേഘ്ന BCom ബിരുദം ചെയ്തതാണ് പിന്നെ ഇപ്പോൾ MBA ചെയ്തുകൊണ്ടിരുക്കുന്നു.

മേഘ്ന ഒരു ദിവ്യ മലയാള സീരിയലായ സ്വാമി അയ്യപ്പ എന്നാ പരമ്പരയിൽ നിന്നാണ് ടെലിവിഷൻ ലോകത്തിലേക്ക് പ്രവേശിച്ചത്. പിന്നീട് വളരെ അധികം മലയാളവും തമിഴുമായ സീരിയലുകളിൽ അഭിനയിച്ചിട്ടുണ്ട്. മേഘ്ന ഇപ്പോൾ ഏഷ്യനെറ്റ് അവതരിപ്പിക്കുന്ന പരമ്പരയായ ചന്ദനമഴയിൽ അഭിനയിച്ചു കൊണ്ടിരിക്കുകയാണ്.


</doc>
<doc id="308253" url="https://ml.wikipedia.org/wiki?curid=308253" title="ലിസിലി ലാമ്പോർട്ട്">
ലിസിലി ലാമ്പോർട്ട്

പ്രശസ്തനായ അമേരിക്കൻ കമ്പ്യൂട്ടർ ശാസ്ത്രജ്ഞനാണ് ലിസിലി ലാമ്പോർട്ട്. പ്രമാണങ്ങൾ തയ്യാറാക്കാൻ ഉപയോഗിയ്ക്കുന്ന മാർക്കപ്പ് ഭാഷാസങ്കേതമായ ലാടെക്ക് വികസിപ്പിച്ചത് ഇദ്ദേഹമാണ്.


</doc>
<doc id="308270" url="https://ml.wikipedia.org/wiki?curid=308270" title="ഹൈലൈറ്റ് മാൾ">
ഹൈലൈറ്റ് മാൾ

കേരളത്തിലെ കോഴിക്കോട് നഗരത്തിൽ തൊണ്ടയാട് ബൈപ്പാസ് പാലാഴി ജംങ്ക്ഷനിൽ ദേശിയ പാത 66 ന് സമീപം സ്ഥിതി ചെയ്യുന്നു. ഹൈലൈറ്റ് ബിൽഡേസിൻ്റെ ഉടമസ്ഥതയിലുള്ള ഹൈലൈറ്റ് സിറ്റിയുടെ ഘടകമാണിത്. ആകെ ഭാഗ വിസ്തീർണ്ണം . 2015 ഏപ്രിൽ 10 ന് പ്രവർത്തനമാരംഭിക്കുന്ന മാളിൽ 32 ഏസ്കലേറ്ററുകൾ, 18 എലവേറ്ററുകൾ, 4 ട്രാവലേറ്റരുകൾ, 200+ലധികം ബ്രാൻ്റഡ് ഔട്ട്ലെറ്റുകളും, Cinépolis അവതരിപ്പിക്കുന്ന 8 മൾട്ടിപ്ളക്സ് സ്ക്രീനുകളും, റെസ്റ്റോറന്റുകളും, മൾട്ടി-ക്യുസിൻ കൗണ്ടറുകളും, ഗെയിമിങ്ങ് സെൻ്ററും ഒരുക്കിയിരിക്കുന്നു.




</doc>
<doc id="308276" url="https://ml.wikipedia.org/wiki?curid=308276" title="ഭാനുമതി">
ഭാനുമതി

ദുര്യോധനന്റെ ഭാര്യയാണ് ഭാനുമതി. കലിംഗരാജാവായ ചിത്രാംഗദന്റെ പുത്രിയാണ് ഭാനുമതി. ഭാനുമതിക്കും ദുര്യോധനനും രണ്ടു മക്കളാണ്. മകൻ ലക്ഷ്മണനും മകൾ ലക്ഷ്മണയും. ലക്ഷ്മണൻ മഹാഭാരത യുദ്ധത്തിൽ അഭിമന്യുവിനാൽ കൊല്ലപ്പെടുകയാണ് ഉണ്ടായത്.


</doc>
<doc id="308282" url="https://ml.wikipedia.org/wiki?curid=308282" title="പറയാൻ മറന്നത്">
പറയാൻ മറന്നത്

അരുൺ എസ് ഭാസ്കർ സം‌വിധാനം നിർ‌വഹിച്ച് 2009 നവംബർ 21-നു് പുറത്തിറങ്ങിയ ഒരു മലയാളചലച്ചിത്രമാണ് പറയാൻ മറന്നത്. ബിജു മേനോൻ, ലക്ഷ്മി ശർമ്മ ആണ് ഈ ചിത്രത്തിലെ കേന്ദ്ര കഥാപാത്രങ്ങളെ അവതരിപ്പിച്ചിരിക്കുന്നത്. വി എസ് ഷീജ ആണ് ഈ ചിത്രം നിർമ്മിച്ചിരിക്കുന്നത്. സംഗീതം അരുൺ സിദ്ധാർഥും 
ഛായാഗ്രഹണം പ്രവീൺ പണിക്കരും ആണ് നിർവ്വഹിച്ചിരിക്കുന്നത്.



</doc>
<doc id="308288" url="https://ml.wikipedia.org/wiki?curid=308288" title="അർതർ മോറിസ്">
അർതർ മോറിസ്

ലോകം കണ്ട എക്കാലത്തേയും മികച്ച ഇടംകൈയൻ ബാറ്റ്‌സ്മാന്മാരിൽ ഒരാളും സർ ഡോൺ ബ്രാഡ്മാന്റെ 'ഇൻവിസിബിൾ' സംഘത്തിലെ പ്രധാനിയുമായിരുന്നു.
ആർതർ മോറിസ്.ചരിത്രത്തിലിടംനേടിയ ബ്രാഡ്മാൻെറ അവസാന ‘ഡക്ക്’ ഇന്നിങ്സിന് നോൺസ്ട്രൈക്കർ എൻഡിലെ സാക്ഷിയായിരുന്നു അർതർ റോബർട്ട് മോറിസ് (ജനനം: 1922 ജനിവരി 09). ഓവലിലെ ആ
മത്സരത്തിൽ 196 റൺസും നേടിയിരുന്നു.പ്രശസ്തമായ 1948ലെ ഓസീസിൻെറ ആഷസ് പരമ്പരയിലെ ടോപ്സ്കോററായിരുന്നു അദ്ദേഹം. 2000ത്തിൽ ആസ്ട്രേലിയയുടെ നൂറ്റാണ്ടിലെ ടീമിൻെറ ഓപണറായും തെരഞ്ഞെടുക്കപ്പെട്ടു.

നാല് രാജ്യങ്ങളിൽ ഫസ്റ്റ് ക്ലാസ് മത്സരങ്ങൾ കളിച്ചിട്ടുണ്ട്. ഇതിൽ നാല് രാജ്യങ്ങളിലും വച്ച് കളിച്ച ആദ്യ ടെസ്റ്റുകളിലെല്ലാം സെഞ്ച്വറിയും നേടി.1946 -1955 കാലഘട്ടത്തിൽ 46 ക്രിക്കറ്റു മാച്ചുകളിലാണ് ഇദ്ദേഹം കളിച്ചത്.ഓപ്പണിംങ് കളിക്കാരാനായി ഇറങ്ങിയിരുന്ന മോറിസ് ഇടതു കൈകൊണ്ടാണ് ബാറ്റ് പ്രധാനമായും നിയന്ത്രിച്ചിരുന്നത്.

സിഡ്നിക്കടുത്തുള്ള തീരപ്രദേശമായ ബോണ്ടിയിൽ ജനിച്ച മോറിസ് കുട്ടിക്കാലം ഇവിടെയാണ് ചിലവഴിച്ചത്.അഞ്ചുവയസ്സായപ്പോൾ കുടുംബം ബോണ്ടിയിൽ നിന്ന് ഡംഗോഗിലേക്കും പിന്നീട് ന്യൂകാസ്റ്റിലേക്കും താമസം മാറി.ഈ സമയമായപ്പോഴേക്കും മാതാപിതാക്കൾ വേർപിരിഞ്ഞിരുന്നു.ചെറുപ്രായത്തിൽ തന്നെ അച്ഛൻ മോറിസിനെ കളികളിൽ വ്യാപൃതനാക്കി.ക്രിക്കറ്റിന് പുറമെ റഗ്ബിയും ടെന്നീസുമെല്ലാം കളിക്കാൻ പ്രചോദിപ്പിച്ചിരുന്നു

1946-47 സീസണിൽ അരങ്ങേറ്റ പരമ്പരയിൽ തുടർച്ചയായ മൂന്ന് ഇന്നിങ്‌സുകളിൽ മോറിസ് സെഞ്ച്വറി നേടി. ഹെഡ്ഡിങ്‌ലിയിൽ നാലാം ഇന്നിങ്‌സിൽ 404 റൺസ്
പിന്തുടർന്നുള്ള ഓസീസിന്റെ ചരിത്രവിജയത്തിൽ നാഴികക്കല്ലായത് മോറിസിന്റെ ഇന്നിങ്‌സായിരുന്നു. 28 വർഷം ആ റെക്കോഡ് നിലനിന്നു. നാലാം ഇന്നിങ്‌സിൽ ഓസീസ് 404 റൺസ് നേടിയ വിജയിച്ചപ്പോൾ അതിൽ 182 റൺസും മോറിസിന്റെ ബാറ്റിൽ നിന്നായിരുന്നു.

12 സെഞ്ചുറിയടക്കം 46 ടെസ്റ്റിൽനിന്ന് 3533 റൺ നേടി മോറിസ് 20-ാം നൂറ്റാണ്ടിലെ ഓസീസ് ക്രിക്കറ്റ് ടീമിന്റെ ഓപ്പണിങ് ബാറ്റ്സ്മാനായി ക്രിക്കറ്റ് ഓസ്ട്രേലിയ തെരഞ്ഞെടുത്തിരുന്നു. 


</doc>
<doc id="308297" url="https://ml.wikipedia.org/wiki?curid=308297" title="അപ്പോളോ 9">
അപ്പോളോ 9

1969 മാർച്ച് 3നു വിക്ഷേപിക്കപ്പെട്ട ൽ ജയിംസ് മക്ഡവിറ്റ്,ഡേവിഡ് സ്കോട്ട്,റസ്സൽ ഷ്വൈക്കാർട്ട് എന്നിവർ ഇവർ 10 ദിവസം ഭൂമിക്കു ചുറ്റുമുള്ള ഭ്രമണപഥത്തിൽ ചെലവഴിച്ചു.കമാന്റ് മൊഡ്യുളിനേയും ലൂണാർ മൊഡ്യുളിനേയും തമ്മിൽ കൂട്ടിയോജിപ്പിക്കുവാനും വേർപെടുത്താനും സാധിച്ചു എന്നതാണു ഈ ദൗത്യത്തിന്റെ നേട്ടം.


</doc>
<doc id="308299" url="https://ml.wikipedia.org/wiki?curid=308299" title="അപ്പോളോ 1">
അപ്പോളോ 1

ചന്ദ്രനിൽ മനുഷ്യനെ ഇറക്കാനുള്ള അപ്പോളോ ദൗത്യങ്ങളിൽ മനുഷ്യനെ വഹിക്കാൻ നിയോഗിച്ച ആദ്യ ദൗത്യം ആണ് അപ്പോളോ 1. അപ്പോളോ 4,5,6 എന്നിവ ആളില്ലാത്തതും സാറ്റേൺ റോക്കറ്റിന്റെ ശക്തി പരീക്ഷിക്കുവാനുള്ളവയുമായിരുന്നു. മനുഷ്യനെ ഉൾപ്പെടുത്തിയ ആദ്യ വിക്ഷേപണം അപ്പോളോ-7 ആയിരുന്നു.എന്നാൽ 1967 ജനുവരി 27നു പരീക്ഷണാർത്ഥം അതിൽ കഴിഞ്ഞിരുന്ന എഡ്വേഡ് വൈറ്റ്,വെർജിൽഗ്രിസം,റോജർ ചാഫി എന്നിവ കമാന്റ് മൊഡ്യുളിനകത്തുണ്ടായ തീപ്പിടുത്തം മൂലം വെന്തുമരിചു. തുടർന്ന് ഇതിനു അപ്പോളോ-1 എന്ന് പുനർനാമകരണം ചെയ്തു.അടുത്ത വിക്ഷേപണത്തെ അപ്പോളോ-7 എന്ന് നാമകരണം ചെയ്തു
[അപ്പോളോ-2,3 നമ്പരുകളിൽ വിക്ഷേപണമില്ലയിരുന്നു]\\


</doc>
<doc id="308304" url="https://ml.wikipedia.org/wiki?curid=308304" title="ഇ.ജി. ചിത്ര">
ഇ.ജി. ചിത്ര

കേരളീയയായ ശിൽപ്പിയാണ് ഇ.ജി. ചിത്ര. വിദേശത്തും പ്രധാന ഇന്ത്യൻ നഗരങ്ങളിലും നിരവധി പ്രദർശനങ്ങളിൽ പങ്കെടുത്തിട്ടുണ്ട്. 
തൃപ്പൂണിത്തുറ ആർ.എൽ.വി. കോളേജിൽ നിന്ന് ശില്പകലയിൽ എം.എഫ്.എ. കരസ്ഥമാക്കിയിട്ടുള്ള ചിത്ര നിരവധി പ്രദർശനങ്ങൾ നടത്തിയിട്ടുണ്ട്. നിലവിൽ ഫോർട്ടുകൊച്ചിയിൽ താമസിച്ച് ശിൽപ്പനിർമ്മാണം നടത്തുന്നു. ബിനാലെയുടെ ഭാഗമായി പെപ്പർഹൗസ് റെസിഡൻസി പ്രദർശനത്തിൽചെയ്ത ബ്രാസ് ശിൽപ്പം കായിക സ്വയംപ്രതിരോധത്തിന്റെ അംഗമുദ്രകളണിഞ്ഞ് നിൽക്കുന്ന ഗർഭിണിയായ ഒരു സ്ത്രീയുടേതാണ്. 

പെപ്പർഹൗസ് ഗ്യാലറിയിൽ ലൈബ്രേറിയനായി ജോലിനോക്കുന്നു. 


</doc>
<doc id="308327" url="https://ml.wikipedia.org/wiki?curid=308327" title="എൻ.വൈ.എസ് ലൈബ്രറി ആൻഡ്‌ റീഡിംഗ് റൂം">
എൻ.വൈ.എസ് ലൈബ്രറി ആൻഡ്‌ റീഡിംഗ് റൂം

ആലപ്പുഴ ജില്ലയിലെ കാർത്തികപ്പള്ളി താലൂക്കിൽ പള്ളിപ്പാട് പഞ്ചായത്തിൽ സ്ഥിതി ചെയ്യുന്ന ഒരു പ്രമുഖ ഗ്രന്ഥശാലയാണ് എൻ വൈ എസ് ലൈബ്രറി ആൻഡ്‌ റീഡിംഗ് റൂം. 1958-ൽ ആണ് നങ്ങ്യാർകുളങ്ങര യുവജന സമാജം എന്ന ഈ ഗ്രന്ഥശാല ആരംഭിക്കുന്നത്. കോട്ടയ്ക്കകം കരയിൽ ആണ് ഈ ഗ്രന്ഥശാല സ്ഥിതി ചെയ്യുന്നത് 

പ്രധാന ലൈബ്രറിയോട് അനുബന്ധമായി എൻ ബി എസ് എന്ന പേരിൽ കുട്ടികളുടെ ഒരു ഗ്രന്ഥശാലയും പ്രവർത്തിക്കുന്നുണ്ട്
സെക്രട്ടറി - എസ്. പ്രേംകുമാർ</br>
പ്രസിഡന്റ്‌ - ആർ.രാധാകൃഷ്ണൻ


</doc>
<doc id="308363" url="https://ml.wikipedia.org/wiki?curid=308363" title="പാടൂർ, പാലക്കാട്‌ ജില്ല">
പാടൂർ, പാലക്കാട്‌ ജില്ല

പാലക്കാട് ജില്ലയിലെ കാവശ്ശേരി ഗ്രാമപഞ്ചായത്തിലെ ഒരു റവന്യു വില്ലേജ് ആണ് പാടൂർ. പാടൂർ വേല വെടിക്കെട്ടിന് പ്രശസ്തമാണ്. പോസ്റ്റൽ കോഡ് 

പാടൂരിലെ ഏക വായനശാലയാണ് പാടൂർ പൊതുജന വായനശാല. ഇവിടത്തെ ഏക എൽ.പി സ്ക്കൂളാണ് എ.എൽ.പി.സ്ക്കൂൾ പാടൂർ. പാടൂർ പൊതു ബസ്റ്റോപ്പിൽ നിന്ന് ഏതാണ്ട് 1 കി.മീ അകലെയാണ് സ്ക്കൂൾ. ഒന്നാംതരം മുതൽ അഞ്ചാംതരം വരെയുള്ള കുട്ടികൾ ഇവിടെ പഠിക്കുന്നു. 


</doc>
<doc id="308410" url="https://ml.wikipedia.org/wiki?curid=308410" title="എ.ഡി. മാധവൻ">
എ.ഡി. മാധവൻ

സംഗീതപണ്ഡിതനും ഗ്രന്ഥകാരനുമായിരുന്നു എ.ഡി. മാധവൻ. സംഗീതവുമായി ബന്ധപ്പെട്ട ഗവേഷണങ്ങളുടെ ഭാഗമായി എട്ട് പുസ്തകങ്ങളും രചിച്ചിട്ടുണ്ട്. 'സമകാലിക സംഗീതം' എന്ന പേരിൽ ഇംഗ്ലൂഷ്, മലയാളം ഭാഷകളിലായി അക്കാദമിക ജേണൽ പ്രസിദ്ധീകരിച്ചിരുന്നു. 
കൊൽക്കത്ത ഇന്ത്യൻ ഇൻസ്റ്റിറ്റിയൂട്ട് ഓഫ് മാനേജ്‌മെന്റിൽ നിന്ന് ബിരുദാനന്തരബിരുദം നേടിയ മാധവൻ സ്റ്റീൽ അതോറിറ്റി ഓഫ് ഇന്ത്യയിൽ പ്രവർത്തിച്ചതിനുശേഷം കെ.എസ്.ഐ.ഡി.സി.യിൽ ജനറൽ മാനേജറായി. 


</doc>
<doc id="308420" url="https://ml.wikipedia.org/wiki?curid=308420" title="വെമ്പിൽ മണലയം ശിവക്ഷേത്രം">
വെമ്പിൽ മണലയം ശിവക്ഷേത്രം

ആയിരത്തോളം അംഗങ്ങൾ ഉള്ള ട്രസ്റ്റിനാണ് ക്ഷേത്രത്തിന്റെ ഭരണച്ചുമതല.
15 അംഗ ഭരണസമിതിയാണ് നിലവിൽ ഉള്ളത്.
പ്രസിഡന്റ്,സെക്രട്ടറി എന്നിവർക്ക് പുറമെ 13 അംഗങ്ങൾ.

മഹാക്ഷേത്രത്തിന്റെ തന്ത്രി
തിരിചിറ്റൂർ ശങ്കരമംഗലത്തുമഠത്തിൽ ബ്രഹ്മശ്രീ പുരുഷോത്തമൻ പോറ്റി ആണ്.
മേൽശാന്തി

ഓഫീസ് സെക്രട്ടറി/കൌണ്ടർ സ്റ്റാഫ്
ചന്ദ്രിക

കഴകം

പദ്മാവതിയമ്മ,അജികുമാർ
phone:914712879255
email: vembildevan@gmail.com

നൂറ്റാണ്ടുകൾക്ക് മുമ്പ് കാനനപ്രദേശമായിരുന്ന വെമ്പിൽ മണലയം എന്ന സ്ഥലത്ത് കാലാന്തരത്തിൽ മനുഷ്യവാസം ഉണ്ടാവുകയും പൂർവികരായ ജനങ്ങൾ ഇന്ന് ക്ഷേത്രം ഇരിക്കുന്ന സ്ഥലത്ത് മുൻപുണ്ടായിരുന്ന ക്ഷേത്രശിലകളിൽ വിളക്ക് കത്തിക്കുകയും ആരാധന നടത്തിവരുകയും ഉണ്ടായി.

സ്വയംഭൂവായ ശിവന്റെ സാന്നിധ്യം അനുഭവിച്ചറിഞ്ഞ ഭക്തജനങ്ങൾ കൂട്ടായ വികസന പ്രവർത്തനത്തിനു തുടക്കമിടുകയും ഇന്ന് കാണുന്ന മഹാക്ഷേത്രമായി പരിണമിക്കുകയുമുണ്ടായി.

തിരുവനന്തപുരം വിമാനത്താവളം,തിരുവനന്തപുരം സെൻട്രൽ എന്നിവിടങ്ങളിൽ നിന്ന് 30 km state ഹൈവേ 2 ലൂടെ പേരൂർക്കട നെടുമങ്ങാട് ചുള്ളിമാനൂർ കുറുപുഴ ജംഗ്ഷനിൽ നിന്ന് വലത്തേക്ക് 1800 മീറ്റർ സഞ്ചരിച്ചാൽ വെമ്പിൽ മഹാക്ഷേത്രത്തിൽ എത്തിച്ചേരാം.

കുംഭമാസത്തിലെ ശിവരാത്രി ആണ് പ്രധാന ഉത്സവം
വെമ്പിൽ ശിവരാത്രി ദേശീയമഹോത്സവം എന്നാണ് ഉത്സവം അറിയപ്പെടുന്നത്.

</doc>
<doc id="308433" url="https://ml.wikipedia.org/wiki?curid=308433" title="സരസ ബാലുശ്ശേരി">
സരസ ബാലുശ്ശേരി

മലയാളനാടക നടിയാണ് സരസ ബാലുശ്ശേരി. 

മലബാറിലെ ആദ്യകാല നാടകനടിമാരിലൊരാളായ സരസ 1962-ൽ പതിനേഴാം വയസ്സിലാണ് അഭിനയം ആരംഭിച്ചത്. ബാലുശ്ശേരിയിലെ ഗണേശ്‌ കലാസമിതി വഴിയാണ് നാടകരംഗത്ത് എത്തിയത്. അമേച്വർ നാടകരംഗത്ത്‌ സജീവമായ സരസ സഹനടനായ ശ്രീനിവാസൻ വേങ്ങേരി വഴി പ്രഫഷണൽ നാടകരംഗത്തേക്ക്‌ എത്തി. ഉയരും ഞാൻ നാടാകെ, സുഡാനി ഫ്രം നൈജീരിയ തുടങ്ങിയ ചലച്ചിത്രത്തിങ്ങളിലും അഭിനയിച്ചു.

ഖോജാത്തിപാത്തുവിന്‌ 1992-ലും ആമിനയ്‌ക്ക് 1994-ലും മികച്ച രണ്ടാമത്തെ നടിക്കുള്ള സംസ്‌ഥാന പുരസ്‌കാരം ലഭിച്ചു. 1992-ൽ തന്നെ നാനയുടെ പുരസ്കാരമടക്കം മറ്റു ചില പുരസ്കാരങ്ങളും ലഭിച്ചു.

"സുഡാനി ഫ്രം നൈജീരിയ" എന്ന ചിത്രത്തിലെ അഭിനയത്തിന് 2018-ൽ സരസയ്ക്ക് മികച്ച സ്വഭാവനടിയ്ക്കുള്ള കേരളസംസ്ഥാന പുരസ്കാരം ലഭിച്ചു.



</doc>
<doc id="308462" url="https://ml.wikipedia.org/wiki?curid=308462" title="കുട്ടംകുളം സമരം">
കുട്ടംകുളം സമരം

കൊച്ചിയിൽ സഞ്ചാര സ്വാതന്ത്ര്യത്തിനും ജാതിവിരുദ്ധചിന്തയുടെ പ്രചാരാണത്തിനുമായി നടത്തപ്പെട്ട സമരമായിരുന്നു കുട്ടംകുളം സമരം.ഇരിങ്ങാലക്കുട കൂടൽമാണിക്യം ക്ഷേത്രത്തിനു മുൻവശമുള്ള നടപ്പാത അവർണ്ണർക്കായി തുറന്നു കിട്ടുവാനും 1910ൽ ജില്ലാ മജിസ്റ്റ്രേറ്റ് ഒരു ഉത്തരവിന്റെ അടിസ്ഥാനത്തിൽ സ്ഥാപിയ്ക്കപ്പെട്ടിരുന്ന ഒരു തീണ്ടൽപ്പലക മാറ്റിക്കിട്ടുവാനും ആണ് ഈ സമരം പ്രധാനമായും സംഘടിപ്പിയ്ക്കപ്പെട്ടത്.
എം.കെ. കാട്ടുപറമ്പന്റെ നേതൃത്വത്തിൽ ഇരുപത്തഞ്ചുപേർ കുട്ടംകുളം റോഡിൽ കയറുവാൻ ചാലക്കുടിയിൽ നിന്നു പുറപ്പെടുകയും നഗരാതിർത്തിയിൽ അവരെ പോലീസ് തടയുകയും ചെയ്തു.തുടർന്നു നടന്ന ചർച്ചയിൽ ക്ഷേത്രപ്രവേശകർമ്മസമിതി സമരം ഏറ്റെടുക്കാം എന്ന വ്യവസ്ഥയിൽ ജാഥ പിരിച്ചുവിടുകയും ചെയ്തു. എന്നാൽ 1946 ജൂലൈ ആറിനു കൂടിയ യോഗത്തെത്തുടർന്നു പിന്നീട് സമരം മൂർച്ഛിയ്ക്കുകയും പി. ഗംഗാധരൻ ,കെ വി.ഉണ്ണി എന്നിവർ നയിച്ച ജാഥ കുട്ടം കുളം റോഡിനുസമീപം വച്ച് പോലീസ് തടയുകയും, ജാഥാംഗങ്ങൾക്ക് ഭീകരമായ മർദ്ദനത്തിനു ഇരയാകേണ്ടിയും വന്നു.


</doc>
<doc id="308477" url="https://ml.wikipedia.org/wiki?curid=308477" title="ധരഹരാ ഗോപുരം">
ധരഹരാ ഗോപുരം

യുനെസ്കോ പൈതൃകപട്ടികയിൽ ഉൾപ്പെടുത്തിയ നിർമ്മിതിയാണ് നേപ്പാളിലെ ധരഹരാ ഗോപുരം. ഭീംസെൻ ഗോപുരം എന്നുമറിയപ്പെടുന്ന ഇത് 1832ൽ അന്നത്തെ പ്രധാനമന്ത്രി ഭീംസെൻ ഥാപ്പയാണു നിർമിച്ചത്. 61.88 മീറ്ററാണ് ഉയരം. ഭീംസെന്നിന്റെ ഭാര്യ ലളിത് ത്രിപുരസുന്ദരിക്കുവേണ്ടിയാണ് ഇതു നിർമിച്ചത്. 
ധരഹരാ ഗോപുരം സഞ്ചാരികൾക്കായി തുറന്നുകൊടുത്തതു 2005 ലാണ്. എട്ടാം നിലയുടെ ചുറ്റുമായി തീർത്ത ബാൽക്കണിയിൽ നിന്നാൽ കഠ്മണ്ഡു താഴ്വരയുടെ വിശാലദൃശ്യം കാണാം.
കുത്തബ് മിനാറുമായി സാമ്യമുള്ള ഗോപുരത്തിന് ഒൻപതു നിലകളും 213 പടികളുള്ള പിരിയൻ കോവണിയുമുണ്ട്. മുഗൾ - യൂറോപ്യൻ വാസ്തുശിൽപ ശൈലിയിലാണു നിർമ്മാണം. ഏറ്റവും മുകളിലെ നിലയിൽ ശിവവിഗ്രഹം പ്രതിഷ്ഠിച്ചിട്ടുണ്ട്.

ധരഹരയെക്കാൾ ഉയരമുള്ള മറ്റൊരു ഗോപുരംകൂടി ഭീംസെൻ ഥാപ്പ പത്തൊൻപതാം നൂറ്റാണ്ടിൽ നിർമിച്ചിരുന്നു. 1834ലെ ഭൂകമ്പം ഇരുഗോപുരങ്ങളും അതിജീവിച്ചെങ്കിലും 1934ലെ ഭൂകമ്പത്തിൽ രണ്ടിനും കാര്യമായി കേടുപാടുകൾ സംഭവിച്ചു. 11 നില ഗോപുരം പാടേ തകർന്നുപോയി. തുടർന്നു ധരഹരഗോപുരം നവീകരിക്കുകയായിരുന്നു. 
2015 ലെ ഭൂകമ്പത്തിൽ ഗോപുരം പൂർണ്ണമായി തകർന്നു. 


</doc>
<doc id="308481" url="https://ml.wikipedia.org/wiki?curid=308481" title="നേപ്പാൾ ഭൂകമ്പം (2015)">
നേപ്പാൾ ഭൂകമ്പം (2015)

2015 ഏപ്രിൽ 25-ന് പ്രാദേശിക സമയം രാവിലെ 11.56 ന് 7.9 തീവ്രതയിലുള്ള ഭൂകമ്പമാണ് ലാംജംഗ് കേന്ദ്രമായി സംഭവിച്ചത്. നിരവധി കെട്ടിടങ്ങളും ചരിത്രസ്മാരകങ്ങളും തകർന്നു. ആളപായം തിട്ടപ്പെടുത്തിക്കൊണ്ടിരിക്കുന്നു.7000 ൽ അധികം ആളുകൾ മരിച്ചതായി കണക്കാക്കുന്നു. കാഠ്മണ്ഡുവിൽ ഗതാഗത വാർത്താവിനിമയ സംവിധാനങ്ങൾ പൂർണ്ണമായും തകർന്നു. വൈദ്യുതി,ജലവിതരണം തുടങ്ങിയവ നിലച്ചു. ത്രിഭുവൻ വിമാനത്താവളം അടച്ചിട്ടു. ഭൂകമ്പത്തെ നേപ്പാൾ സർക്കാർ ദേശീയ ദുരന്തമായി പ്രഖ്യാപിച്ചു.
നേപ്പാളിന്റെ തലസ്ഥാനമായ കഠ്മണ്ഡുവിൽ നിന്ന് 80 കിലോമീറ്റർ അകലെയുള്ള ലാംജംഗ് ആണ്. ശക്തമായ തുടർചലനങ്ങൾ ഉണ്ടായിക്കൊണ്ടിരിക്കുന്നു
2015 മെയ് 12 ന് വീണ്ടും ശക്തമായ ഭൂചലനം ഉണ്ടായി റിക്ടർ സ്കെയിലിൽ7.1 രേഖപ്പെടുത്തിയ ഭൂചലനത്തിന്റെ അലയൊലികൾ ഉത്തര ഇന്ത്യ മുഴുവനും അനുഭവപ്പെട്ടു.ദക്ഷിണേന്ത്യയിലും നേരിയ തോതിൽ ചലനം അനുഭവപ്പെട്ടു.

200 ൽ അധികം ചെറുതും വലുതുമായ ചരിത്രസ്മാരകങ്ങൾ തകർന്നു അവയിൽ പ്രധാനമായവ
നേപ്പാളിന് ആദ്യമായി സഹായമെത്തിച്ചത് ഇന്ത്യയാണ്. സൈനികവും അല്ലാതെയുള്ള സഹായം ഭൂകമ്പം നടന്ന് മണിക്കൂറുകൾക്കകം എത്തിച്ചു. 40 അംഗ ദേശീയ ദുരന്തനിവാരണസേനയാണ് ആദ്യം അവിടെ എത്തിയത്. ഓപ്പറേഷൻ മൈത്രി എന്ന്പേരിട്ടിട്ടുള്ള സഹായദൗത്യമാണ് സൈന്യം നേപ്പാളിന് നൽകുന്നത്.


</doc>
<doc id="308499" url="https://ml.wikipedia.org/wiki?curid=308499" title="എം.എച്ച്. എബ്രാംസ്">
എം.എച്ച്. എബ്രാംസ്

അമേരിക്കൻ സാഹിത്യ പണ്ഡിതനും കാല്പനികപ്രസ്ഥാനത്തിനും നിരൂപണത്തിനും സംഭാവനകൾ നൽകിയ വ്യക്തിയുമായിരുന്നു എം. എച്ച്. എബ്രാംസ്.(ജൂലൈ 23, 1912 – ഏപ്രിൽ 21, 2015). സാഹിത്യ വിദ്യാർത്ഥികളുടെ ബൈബിൾ എന്നറിയപ്പെടുന്ന നോർട്ടൺ ആന്തോളജി ഓഫ് ഇംഗ്ലീഷ് ലിറ്ററേച്ചർ എന്ന വിഖ്യാത പ്രസിദ്ധീകരണത്തിന്റെ പത്രാധിപരുമായിരുന്നു എബ്രാംസ്.


</doc>
<doc id="308529" url="https://ml.wikipedia.org/wiki?curid=308529" title="വി.എച്.എസ്.എസ്. നടുവട്ടം">
വി.എച്.എസ്.എസ്. നടുവട്ടം

ആലപ്പുഴയിലെ ഹരിപ്പാടിനടുത്ത നടുവട്ടത്ത് സ്ഥിതിചെയ്യുന്ന ഒരു എയ്ഡഡ് സ്കൂളാണ് നടുവട്ടം വി എച് എസ് എസ്. 1952-ലാണ് ഈ കലാലയം സ്ഥാപിതമായത്.


നടുവട്ടം എൻ എസ്സ് എസ്സ് കരയോഗം നമ്പർ 98ന്റെ കീഴില് പ്രവര്ത്തിക്കുന്ന ഹയർ സെക്കണ്ടറി, വൊക്കെഷനൽ ഹയർ സെക്കണ്ടറി സ്കൂളാണ് ഇത്. കരയോഗാഗംങ്ങൾ തെരഞ്ഞെടുക്കുന്ന പ്രസിഡൻറ് , സെക്രട്ടറി, ഖജാൻജി മുതലായ ഒൻപതംഗ കമ്മിറ്റിയാണ് കരയോഗഭരണംനടത്തുന്നത്. കരയോഗം പ്രസിഡൻറ് ആണ് സ്ക്കൂൾ മാനേജരായി വരുന്നത്.


എ.പി.ഉദയഭാനു
പള്ളിപ്പാട്കുഞ്ഞികൃഷ്ണൻ

മൂന്നര ഏക്കർ ഭൂമിയിലാണ് വിദ്യാലയം സ്ഥിതി ചെയ്യുന്നത്. ഹൈസ്കൂളിന് 5 കെട്ടിടങ്ങളിലായി 41 ക്ലാസ് മുറികളും ഹയർ സെക്കണ്ടറിക്ക് ഒരു കെട്ടിടത്തിലായി 6 ക്ലാസ് മുറികളും വോക്കെഷനൽ ഹയർ സെക്കന്ററിക്ക് ഒരു കെട്ടിടതിലായി 6 ക്ലാസ് മുറികളുമുണ്ട്. ഹൈസ്കൂളിനും ഹയർസെക്കണ്ടറിക്കും വെവ്വേറെ കമ്പ്യൂട്ടർ ലാബുകളുണ്ട്. രണ്ട് ലാബുകളിലുമായി ഏകദേശം അമ്പതോളം കമ്പ്യൂട്ടറുകളുണ്ട്. രണ്ട് ലാബുകളിലും ബ്രോഡ്ബാന്റ് ഇന്റർനെറ്റ് സൗകര്യം ലഭ്യമാണ്. 2015 എസ്.എസ്.എൽ.സി. പരീക്ഷയിൽ ഈ സ്കൂളിൽ 100% പേരും വിജയിക്കുകയുണ്ടായി.


</doc>
<doc id="308530" url="https://ml.wikipedia.org/wiki?curid=308530" title="തെക്കൻ തിരുവിതാംകൂർ">
തെക്കൻ തിരുവിതാംകൂർ

ഇപ്പോഴത്തെ കേരളത്തിലെ കൊല്ലം ജില്ലയിലെ ഒരു ഭാഗവും, തിരുവനന്തപുരം ജില്ലയും, ഇപ്പോഴത്തെ തമിഴ്നാട്ടിലെ ഭാഗമായ കന്യാകുമാരി ജില്ലയും ചേർന്ന പ്രദേശമാണു് തെക്കൻ തിരുവിതാകൂർ. ഇതിനു് വേണാട്, വഞ്ചിനാട് എന്നീ പഴയ പേരുകളും ഉണ്ട്. ഈ മേഖല പഴയ തിരുവിതാംകൂർ നാട്ടുരാജ്യത്തിന്റെ ഭാഗമായിരുന്നു.




ഈ പ്രദേശത്തു് തമിഴും, മലയാളവും വ്യാപകമായി സംസാരിച്ചുവരുന്നു; ഇരു ഭാഷകളിലും മറ്റേ ഭാഷയുടെ ഗാഢമായ സ്വാധീനം കണ്ടുവരുന്നുണ്ട്.




</doc>
<doc id="308549" url="https://ml.wikipedia.org/wiki?curid=308549" title="പോന്മേരി ശിവക്ഷേത്രം">
പോന്മേരി ശിവക്ഷേത്രം

വടകരയിൽ നിന്നു 6 കിലോമീറ്റർ അകലെ പോന്മേരിയിൽ സ്ഥിതി ചെയുന്ന മഹാ ശിവ ക്ഷേത്രം വളരെ പുരാതന കാലഘട്ടത്തിൽ നിർമ്മിക്കപെട്ട ക്ഷേത്രങ്ങളിൽ ഒന്നാണ്. കേരളത്തിലെ കോഴിക്കോട് ജില്ലയിലെ വടക്കൻ കേരളത്തിൽ പ്രധാന ശിവ ക്ഷേത്രങ്ങളിൽ ഒന്നാണ്. നൂറ്റാണ്ടുകൾക്കു മുൻപ് കടത്തനാട് ഭരണാധികാരികൾ ആണ് ഈ മഹാദേവ ക്ഷേത്രം പണികഴിപ്പിച്ചത്. ക്ഷേത്രത്തിലെ പ്രതിഷ്ഠ ശിവൻ ആണ്. ക്ഷേത്രം സവിശേഷത ഇവിടത്തെ 'ത്രിമുർത്തി '-( ബ്രഹ്മാവ്, വിഷ്ണു, ശിവ ) സാന്നിധ്യമാണ്. ഇതിനു പുറമേ പ്രതിഷ്ഠ ഗണപതി, ഭഗവതി, അങ്കാറ നാരായണ, ആദിത്യ, ഭൂതത്തേവർ അയ്യപ്പൻ, സുബ്രമണ്യൻ എന്നീ പ്രതിഷ്ഠകളും ഇതേ ക്ഷേത്രത്തിൽ കാണാം. പോന്മേരി ശിവനെ 'തീയ്യന്നൂർ അപ്പാ' എന്നു വിളിക്കുന്നു. ഇപ്പോൾ ക്ഷേത്രം മലബാർ ദേവസ്വം ബോർഡ് നിയന്ത്രണത്തിലാണ്. ക്ഷേത്ര സംരക്ഷണ സമിതി ക്ഷേത്രം നവീകരണത്തിനും സുപ്രധാന പങ്ക് വഹിക്കുന്നു.



</doc>
<doc id="308558" url="https://ml.wikipedia.org/wiki?curid=308558" title="ഗോറില്ല ഗ്ലാസ്‌">
ഗോറില്ല ഗ്ലാസ്

ഗോറില്ല ഗ്ലാസ്‌ എന്നത് കോർനിങ് കമ്പനി വികസിപ്പിച്ച് വിപണിയിലിറക്കിയ കാഠിന്യമുള്ള ഗ്ലാസ്സിന്റെ വ്യാപാരമുദ്രയാണ്‌. മൊബൈൽ ഫോണുകൾ, മീഡിയ പ്ലെയെറുകൾ, ലാപ്ടോപ്പുകൾ എന്നിവയുടെ ഡിസ്പ്ലേ സംരക്ഷിക്കാനുള്ള ഒരു കവചമായിട്ടാണ് ഇത്തരം ഗ്ലാസ്സുകൾ പ്രധാനമായി ഉപയോഗിക്കുന്നത്. ഡ്രാഗൺടെയ്ൽ, സ്കോട്ട് എജി സെൻസേഷൻ എന്നിവ സമാനമായ ഗ്ലാസ്സ്കളാണ്.

1960-തിന്റെ തുടക്കത്തിൽ പ്രൊജക്റ്റ്‌ മസിലിന്റെ ഭാഗമായി രാസപദാർത്ഥങ്ങളുപയോഗിച്ച് കാഠിന്യം കൂടിയ ഗ്ലാസ്സുകൾ വികസിപ്പിക്കാൻ കോർനിങ് ശ്രമം നടത്തിയിരുന്നു. ഏതാനം വർഷങ്ങൾക്ക് ശേഷം കെംകോർ എന്ന മസിൽ ഗ്ലാസ്‌ അവർ വിപണിയിലെത്തിച്ചു. 1990 വരെ ഇത് ഉപയോഗത്തിലിരുന്നു. പിന്നീട് 2005-ൽ പരീക്ഷണങ്ങൾ വീണ്ടും തുടങ്ങി. ഇത് വിപണിയിലെത്തിയത് ഐഫോണിൽ ഉപയോഗിക്കാനായി ആപ്പിൾ കമ്പനി ആവശ്യപ്പെട്ടപ്പോഴാണ്. 


</doc>
<doc id="308571" url="https://ml.wikipedia.org/wiki?curid=308571" title="കോട്ടക്കൽ വെങ്കിട്ടത്തേവർ ശിവക്ഷേത്രം">
കോട്ടക്കൽ വെങ്കിട്ടത്തേവർ ശിവക്ഷേത്രം

മലപ്പുറം ജില്ലയിലെ കോട്ടക്കൽ നഗരത്തിലുള്ള പുരാതനമായ ക്ഷേത്രമാണ് കോട്ടക്കൽ വെങ്കിട്ടത്തേവർ ശിവക്ഷേത്രം. സാമൂതിരികൊവിലകത്തിന്റെ ശാഖയായ കോട്ടക്കൽ കിഴക്കേകോവിലകത്തിന്റെ ഊരാഴ്മയിലുള്ള ഈ ക്ഷേത്രം പഴമകൊണ്ടും, പ്രൗഢി കൊണ്ടു. ഈ പ്രദേശത്തെ അദ്വിതീയ ക്ഷേത്രമാണ്. ഉഗ്രമൂർത്തിയായ പരമശിവനാണ് ക്ഷേത്രത്തിലെ മുഖ്യപ്രതിഷ്ഠ. കിഴക്കോട്ട് ദർശനമായി കുടികൊള്ളുന്ന ശിവന് ഉപദേവതകളായി ഗണപതിയും അയ്യപ്പനും നാഗദൈവങ്ങളുമുണ്ട്. കൂടാതെ ക്ഷേത്രസമീപത്തുതന്നെ പ്രത്യേകം ക്ഷേത്രങ്ങളിൽ സാമൂതിരിയുടെ പരദേവതയായ തിരുവളയനാട്ടമ്മയും വേട്ടേയ്ക്കരനും കുടികൊള്ളുന്നു. മകരമാസത്തിൽ തിരുവാതിര കൊടികയറിയുള്ള എട്ടുദിവസത്തെ ഉത്സവവും ശിവരാത്രിയുമാണ് ക്ഷേത്രത്തിലെ പ്രധാന ആണ്ടുവിശേഷങ്ങൾ.
ബ്രാഹ്മണരുടെ കുടിയേറ്റാരംഭത്തിൽ കോട്ടക്കൽ എത്തിച്ചേർന്ന ഒരു ബ്രാഹ്മണൻ വെങ്കിടങ്ങിൽ ഒരു പശു ഒരു കല്ലിൽ പാൽ ചുരത്തുന്നത് കണ്ടു എന്നും ദിവ്യനായ അദ്ദേഹം അവിടുത്തെ മഹാദേവചൈതന്യം തിരിച്ചറിഞ്ഞ് അവിടെ ശിവക്ഷേത്രം നിർമ്മിച്ചു എന്നും ഐതിഹ്യം. വെങ്കിടങ്ങിൽ കുടികൊണ്ട ഭഗവാൻ വെങ്കിട്ടത്തേവരായി. ഊരിൽ പരിഷമൂസായ കരുപ്പത്ത്മൂസിന്റെ ഉടമസ്ഥതയിൽ ആയിരുന്ന ഈ ക്ഷേത്രം സാമൂതിരിയുടെ പ്രതാപത്തോടെ അവിടുത്തെ അധീനതയിൽ ആയി. ഇപ്പോൾ കോവിലകത്തിന്റെ മാർഗ്ഗനിർദ്ദേശത്തിൽ പരിപാലനസമിതിയാണ് ചുമതല വഹിക്കുന്നത്.

കിഴക്കോട്ട് അഭിമുഖമായാണ് ക്ഷേത്രം. മുന്നിലും പിന്നിലും രണ്ട് ഗോപുരങ്ങൾ. ചുറ്റും ആനപ്പള്ളമതിൽ. ക്ഷേത്രത്തിന് തെക്കുവശം വിശാലമായ ഊട്ടുപുര. വടക്കേമൂല കൊട്ടാരക്കെട്ടിന്റെ ഭാഗമാണ്. വടക്കുകിഴക്കേമൂലയിൽ പുഷ്കരിണി. കിഴക്കേ ഗോപുരത്തിനു പുറത്ത് വഴിയുടെ ഇരുവശവും വിശാലമായ അമ്പലക്കുളങ്ങൾ. തികച്ചും പ്രൗഡമായ ഒരന്തരീക്ഷം. 


</doc>
<doc id="308600" url="https://ml.wikipedia.org/wiki?curid=308600" title="മത്സര സിദ്ധാന്തം">
മത്സര സിദ്ധാന്തം

തന്ത്രപ്രധാനമായ തീരുമാനങ്ങളെടുക്കുന്നതിനെ കുറിച്ചുള്ള പഠനമാണ് മത്സര സിദ്ധാന്തം. മറ്റൊരു തരത്തിൽ ബുദ്ധിശാലികളും വിവേകികളുമായ തീരുമാനം എടുക്കുന്ന വ്യക്തികളുടെ പരസ്പര മത്സരങ്ങളേയും സഹകരണത്തിനേയും സംബന്ധിക്കുന്ന ഗണിത മാതൃകകളെ കുറിച്ചുള്ള പഠനമാണ് മത്സര സിദ്ധാന്തം. സാമ്പത്തിക ശാസ്ത്രം, രാഷ്ട്രതന്ത്രം, മനഃശാസ്ത്രം, യുക്തി, സംഗണക ശാസ്ത്രം, ജീവശാസ്ത്രം എന്നീ മേഖലകളിലാണ് പ്രധാനമായും മത്സര സിദ്ധാന്തം ഉപയോഗിക്കുന്നത്.





</doc>
<doc id="308618" url="https://ml.wikipedia.org/wiki?curid=308618" title="അന്തരാ ദേവ് സെൻ">
അന്തരാ ദേവ് സെൻ

ബ്രിട്ടീഷ് ഇന്ത്യൻ പത്ര പ്രവർത്തകയാണ് അന്തരാ ദേവ് സെൻ . ലിററിൽ മാഗസിൻ എന്ന പ്രസാധനസംരംഭത്തിന്റെ സ്ഥാപകപത്രാധിപയും പ്രമുഖ ഇംഗ്ലീഷ് കോളമിസ്റ്റുമാണ്.
അമർത്യസെന്നിന്റെയും പത്മശ്രീ നബനീതാ ദേവ് സെന്നിന്റേയും മൂത്ത മകളാണ്. മസാചുസറ്റ്സ്, ഹാർവാർഡ് സർവകലാശാലകളിലെ പഠനത്തിനു ശേഷം ഹിന്ദുസ്ഥാൻ ടൈംസിൽ പത്രപ്രവർത്തകയായി. റോയിട്ടേഴ്സ് സ്കോളർഷിപ്പോടെ ഓക്സ്ഫോർഡിൽ ഗവേഷണം നടത്തി. 



</doc>
<doc id="308640" url="https://ml.wikipedia.org/wiki?curid=308640" title="സുഗന്ധി എന്ന ആണ്ടാൾ ദേവനായകി">
സുഗന്ധി എന്ന ആണ്ടാൾ ദേവനായകി

ടി.ഡി. രാമകൃഷ്ണൻ എഴുതിയ ഒരു മലയാളം നോവലാണു സുഗന്ധി എന്ന ആണ്ടാൾ ദേവനായകി. പ്രധാനമായും മൂന്നു സ്ത്രീകളുടെ കഥയാണ് ഈ നോവൽ. ഡോ.രജനി തിരണഗാമ, ദേവനായകി, സുഗന്ധി എന്നിവരാണവർ.ശ്രീലങ്കയിൽ ജനിച്ച ഡോ.രജനി ഈഴപ്പോരിൽ ജീവൻ നഷ്ടപ്പെട്ട യാഴ്പ്പാണത്തിന്റെ വീരപുത്രികളിൽ ഒരുവൾ. ദേവനായകിക്ക് ആയിരം വർഷത്തോളം പഴക്കമുണ്ട്. രാജരാജചോളന്റെ കാലത്തോളം സുഗന്ധി എഴുത്തുകാരന്റെ ഭാവനയിലെ സൃഷ്ടിയാണ്.

വിടുതലൈ പോരാട്ടത്തെക്കുറിച്ച് പീറ്റർ ജീവാനന്ദമെന്ന എഴുത്തുകാരൻ സിനിമയെഴുതുന്നു.ആ സിനിമയുടെ അകം നോവലിന്റെ രൂപമാകുന്ന കാവ്യകലയാണ് ആ നോവലിനുള്ളത്.

ശ്രീലങ്കയുടെ ചരിത്രം പറയുമ്പോൾ അത് പഴയ തിരുവിതാംകൂറിന്റെയും ആയ് രാജ്യത്തിന്റെയും ചേരരാജ്യത്തിന്റെയുമൊക്കെ ചരിത്രമായി പരിണമിക്കുന്നു.



</doc>
<doc id="308661" url="https://ml.wikipedia.org/wiki?curid=308661" title="മസ്ക് റാറ്റ്">
മസ്ക് റാറ്റ്

ബീവറുകളെപ്പോലെ ഉഗ്രൻ വീടുകൾ നിർമ്മിക്കുന്ന മറ്റൊരു ജീവിയാണ് മസ്ക്റാറ്റ്. യൂറോപ്പിന്റെ വടക്കൻ ഭാഗങ്ങളിലും ഏഷ്യയിലും വടക്കേ അമേരിക്കയിലുമൊക്കെ കാണപ്പെടുന്ന ഇവയെ കണ്ടാൽ ചെറിയ ബീവറിനെപ്പോലിരിക്കും കരണ്ടുതിന്നുന്ന ജീവികളുടെ കൂട്ടത്തിലാണ് ഇവ ഉൾപ്പെടുന്നത്. ഒരു മീറ്റർ വരെ മാത്രം ആഴമുള്ള ചെറിയ തടാകങ്ങളിലാണ് ഇവയുടെ വീടൊരുക്കൽ. ധാരാളം ജലസസ്യങ്ങളുള്ള തടാകങ്ങളാണ് ഇതിനു വേണ്ടി മസ്ക്റാറ്റുകൾ തിരഞ്ഞെടുക്കുക. ജലസസ്യങ്ങളും ചെളിയുമൊക്കെ ഉപയോഗിച്ചാണ് ഒരു മീറ്ററിലധികം ഉയരമുള്ള വീടുകൾ നിർമ്മിക്കുന്നത്. ശത്രുക്കൾ ആക്രമിക്കാനെത്തിയാൽ ഇതിൽ രക്ഷപ്പെടാനുള്ള നിരവധി രക്ഷാവാതിലുകളുമുണ്ടാവും.


</doc>
<doc id="308666" url="https://ml.wikipedia.org/wiki?curid=308666" title="ഇൽമെൻ തടാകം">
ഇൽമെൻ തടാകം

റഷ്യയുടെ വടക്ക് പടിഞ്ഞാറ് ഭാഗത്ത് സ്ഥിതി ചെയ്യുന്ന തടാകമാണ് ഇൽമെൻ തടാകം. ഈ തടാകത്തിലേക്കാണ് മസ്ത, ലൊവത്, ഷിലോൺ എന്നീ നദികൾ വന്നു ചേരുന്നത്.


</doc>
<doc id="308667" url="https://ml.wikipedia.org/wiki?curid=308667" title="ആലപ്പുഴയിലെ വിനോദസഞ്ചാരകേന്ദ്രങ്ങൾ">
ആലപ്പുഴയിലെ വിനോദസഞ്ചാരകേന്ദ്രങ്ങൾ

1957 ഓഗസ്റ്റ് 17 രൂപീകൃതമായ ഒരു തീരദേശ ജില്ല ആണ് ആലപ്പുഴ. കയർ വ്യവസായത്തിന് പേര് കേട്ട ആലപ്പുഴ ജില്ല കേരളത്തിലെ ഒരു പ്രധാന വിനോദ സഞ്ചാര കേന്ദ്രം കൂടിയാണ്.ആലപ്പുഴ ബീച്ച്, കൃഷ്ണപുരം കൊട്ടാരം, അന്ധകാരൻ ആഴി എന്നിവ ഇതിൽ പ്രധാനപ്പെട്ടവ ആണ്.
ആലപ്പുഴ ജില്ലയിലെ പ്രധാന വിനോദസഞ്ചാര കേന്ദ്രമായ ആലപ്പുഴ ബീച്ച്, ആലപ്പുഴ പട്ടണത്തിന്റെ പടിഞ്ഞാറ് വശത്താണ് ഉള്ളത്. കടൽപ്പാലവും, ലൈറ്റ് ഹൗസും ഇവിടെ സ്ഥിതി ചെയ്യുന്നു.

ആലപ്പുഴ ജില്ലയിലെ പട്ടണക്കാട് പഞ്ചായത്തിൽ സ്ഥിതി ചെയ്യുന്ന ഒരു തീരദേശ ഗ്രാമം ആണ് അന്ധകാരനഴി. മനക്കോടം വിളക്കുമാടം ഇവിടെ ആണ് സ്ഥിതിചെയ്യുന്നതു്.

പ്രശസ്ത സാഹിത്യകാരൻ തകഴി ശിവശങ്കരപിള്ളയുടെ ഓർമ്മകൾ നിലനിർത്തുന്ന തകഴി മ്യൂസിയം. അദ്ദേഹത്തിന്റെ ജന്മ നാടായ തകഴിയിൽ ആണ് ഇത് സ്ഥിതി ചെയ്യുന്നത്. സ്മാരകഹാളും മ്യൂസിയവും ചേർന്നതാണ് ഈ സമുച്ചയം

ആലപ്പുഴ ജില്ലയിലെ കായംകുളത്തിന് അടുത്തുള്ള ചരിത്രപ്രാധാന്യമുള്ള രാജകൊട്ടാരം ആണ് കൃഷ്ണപുരം കൊട്ടാരം. പുരാവസ്തു വകുപ്പിന്റെ കീഴിൽ ആണ് ഇന്ന് ഈ കൊട്ടാരം.

ആലപ്പുഴ പട്ടണത്തിന്റെ കിഴക്ക് ഭാഗത്ത് സ്ഥിതി ചെയ്യുന്ന കായൽ . വേമ്പനാട് കായലിന്റെ ഭാഗം ആണ് പുന്നമടക്കായൽ . വഞ്ചിവീട് ഉപയോഗിച്ചുള്ള വിനോദ സഞ്ചാരത്തിന് പ്രസിദ്ധമാണ് പുന്നമടക്കായൽ . പ്രസിദ്ധമായ നെഹ്‌റു ട്രോഫി വള്ളം കളി നടക്കുന്നതും ഈ കായലിൽ ആണ് . 

ആലപ്പുഴ ബീച്ചിനോട് ചേർന്ന് ജില്ലാ ടൂറിസം പ്രമോഷൻ കൗൺസിൽ നടത്തുന്ന കുട്ടികൾക്കായുള്ള അമ്യുസ്മെന്റ് പാർക്കാണ് വിജയ് പാർക്ക് - അമേയ്സ് വേൾഡ്.


</doc>
<doc id="308678" url="https://ml.wikipedia.org/wiki?curid=308678" title="പകർപ്പവകാശലംഘനം">
പകർപ്പവകാശലംഘനം

പകർപ്പവകാശ ലംഘനം എന്നാൽ പകർപ്പവകാശ നിയമം മൂലം സംരക്ഷിക്കപ്പെട്ടിട്ടുള്ള സൄഷ്ടിയുടെ സ്രഷ്ടാവിന്റെ പ്രത്യേകാവകാശങ്ങൾ ലംഘിച്ചുകൊണ്ടുള്ള പുനഃസൃഷ്ടിക്കലോ പകർത്തലോ ആണ്.


</doc>
<doc id="308699" url="https://ml.wikipedia.org/wiki?curid=308699" title="രതീദേവി">
രതീദേവി

ഹൈന്ദവ പുരാണപ്രകാരം പ്രേമത്തിന്റെയും കാമത്തിന്റെയും ദേവനായ കാമദേവന്റെ ഭാര്യയാണ് രതീദേവി.


</doc>
<doc id="308708" url="https://ml.wikipedia.org/wiki?curid=308708" title="ഡേവിഡ് ജെയിംസ്">
ഡേവിഡ് ജെയിംസ്

ഡേവിഡ് ജെയിംസ് ഇംഗ്ലണ്ടിന്റെ രാജ്യാന്തര ഫുട്ബോളറും നിലവിൽ കേരള ബ്ലാസ്റ്റേഴ്സ് ഫുട്ബോൾ ക്ലബ്ബിന്റെ മാനേജരുമായ ലോകപ്രശസ്ത കായിക താരമാണ്.536 ഇംഗ്ലീഷ് പ്രീമിയർ ലീഗ് കളിച്ചിട്ടുള്ള ഡേവിഡ് ജെയിംസ് ഏറ്റവും കൂടുതൽ ലീഗ് മത്സരങൾ കളിച്ച മൂന്നാമത്തെ താരമാണ്.പ്രീമിയർ ലീഗ് ചരിത്രത്തിൽ എറ്റവും കൂടുതൽ ക്ലീൻ ചീറ്റുകൾ നേടിയതിനുള്ള റെക്കോർഡും ഈ പഴയ ലിവർപൂൾ താരത്തിന്റെ പേരിലാണ്. 1997നും 2010നു ഇടയ്ക്ക് 53 തവണ ഇംഗ്ലണ്ടിന്റെ ദേശീയ ടീമിന്റെ കുപ്പായമണിഞ്ഞ ജെയിംസ് 2004 യൂറോ കപ്പ് , ഫിഫ ഫുട്ബോൾ ലോകകപ്പ് 2010 എന്നീ ടൂർണമെന്റുകളിൽ ടീമിന്റെ ഒന്നാം നമ്പർ ഗോൾ കീപ്പർ ആയിരുന്നു.ഫുട്ബോളിനും സമൂഹത്തിനും നൽകിയ സേവനങൾക്ക് 2012ഇൽ മെമ്പർ ഓഫ് ദ് ബ്രിട്ടീഷ് എമ്പയർ (എം.ബി.ഇ) പദവി നൽകി രാജ്യം അംഗീകരിച്ഛു.


</doc>
<doc id="308753" url="https://ml.wikipedia.org/wiki?curid=308753" title="മോസ്കോ മെട്രോ">
മോസ്കോ മെട്രോ

റഷ്യൻ തലസ്ഥാനമായ മോസ്കോയേയും സമീപപ്രദേശങ്ങളേയും സേവിക്കുന്ന ഒരു പൊതുമേഖലാ സ്ഥാപനമാണ് മോസ്കോ മെട്രോ. 1935-ൽ 11 കിലോമീറ്റർ റെയിൽപ്പാതയും 13 നിലയങ്ങളുമായി തുറന്നു. ഇന്ന് 313 കിലോമീറ്റർ റെയിൽപ്പാതയും 196 നിലയങ്ങളുമുണ്ട്. ഒരു ദിവസം ശരാശരി എഴുപത് ലക്ഷം ആളുകൾ ഉപയോഗിക്കുന്ന ഈ അതിവേഗഗതാഗത ശൃംഖല മെട്രോ ലോകത്തിലെ ഏറ്റവും തിരക്കുള്ള മെട്രോ ശൃംഖലകളിൽ മൂന്നാമതാണ്. ദിവസവും രാവിലെ അഞ്ചര (5:30) മുതൽ രാത്രി ഒരുമണി (1:00) വരെ പ്രവർത്തിക്കുന്നു.

12 പാതകളാണ് മോസ്കോ മെട്രോയിലുള്ളത്. ഇവയിൽ അഞ്ചാം പാത നഗരത്തെ ചുറ്റിയാണ്. മറ്റ് പാതകൾ നഗരത്തിനും മേൽപ്പറഞ്ഞ അഞ്ചാം പാതയ്ക്കും കുറുകേയാണ് നിർമ്മിക്കപ്പെട്ടിട്ടുള്ളത്. ഓരോ പാതയ്ക്കും ഒരു പേരും, സംഖ്യയും, നിറവും നൽകിയിട്ടുണ്ട്. എന്നാൽ 2,10,11,12 പാതകൾക്ക് ഏതാണ്ട് ഒരുപോലെയുള്ള പച്ച/നീല നിറങ്ങളാണ് കൊടുത്തിരിക്കുന്നത്. മുഴുവൻ ശൃംഖലയുടേയും ചിത്രം എല്ലാ നിലയങ്ങളിലും, തീവണ്ടികളിലും ലഭ്യമാണ്. എന്നാൽ ഓരോ പ്ലാറ്റ്ഫോമിലും കൊടുത്തിട്ടില്ല. നഗരത്തിലേക്ക് വരുമ്പോൽ പുരുഷശബ്ദവും പോകുമ്പോൽ സ്ത്രീശബ്ദവുമാണ് അറിയിപ്പുകൾ വായിക്കുന്നത്.

ശ്രദ്ധിക്കുക:-
1923-ൽ മോസ്കോ നഗരസഭ ഭൂഗർഭ റെയിൽപ്പാത ഡിസൈൻ ഓഫീസ് (Underground Railway Design Office) സ്ഥാപിച്ചു. പ്രാഥമിക പഠനങ്ങളെത്തുടർന്ന് 1928-ൽ നഗരത്തെ സൊക്കോൾനിക്കിയുമായി ബന്ധിപ്പിക്കാനുളള പദ്ധതിയുടെ രൂപരേഖ തയ്യാറാക്കി. 1931-ൽ മോസ്കോ മെട്രോയുടെ നിർമ്മാണം ആരംഭിക്കാൻ സോവിയറ്റ് കമ്മ്യൂണിസ്റ്റ് പാർട്ടിയുടെ കേന്ദ്ര കമ്മിറ്റി തീരുമാനിച്ചു. 1933 മാർച്ച് 23-ആം തിയതി പത്ത് റൂട്ടുകളും എൺപത് കിലോമീറ്റർ റെയിൽപ്പാതയും നിർമ്മിക്കാൻ സർക്കാർ അനുമതി നൽകി.

ലാസർ കഗാനോവിച്ചും അദ്ദേഹത്തിന്റെ പ്രോജക്റ്റ് മാനേജർമാരായ ഇവാൻ എം. കുസ്നിറ്റ്സോവും പിന്നീട് ഇസാക് യാക്കോവിലിവിച്ച് സിഗാളുമാണ് മെട്രോയുടെ രൂപരേഖ തയ്യാറാക്കിയത്. ഇക്കാരണത്താൽ 1955 വരെ മെട്രോ അദ്ദേഹത്തിന്റെ പേരിലാണ് അറിയപ്പെട്ടിരുന്നത് ("Metropoliten im. L.M. Kaganovicha"). ലണ്ടൻ അണ്ടർഗ്രൗണ്ട് ആണ് വിദഗ്ദ്ധസഹായം നൽകിയത്. എന്നാൽ 1933-ൽ റഷ്യൻ പോലീസ് (NKVD) ഇവരിൽച്ചിലരിൽ 'ചാരപ്രവൃത്തി' ആരോപിച്ചതോടെ സർക്കാർ വിദേശസഹായം അവസാനിപ്പിച്ചു.
മോസ്കോ മെട്രോയ്ക്ക് ഒരു ഏകീകൃത ലോഗോ ഇല്ല. М എന്ന അക്ഷരം МЕТРО എന്ന വാക്കിനോടു ചേർന്നോ അല്ലാതെയോ പല രീതിയിലും എഴുതാറുണ്ട്.

വടക്കുകിഴക്ക് സൊക്കോൾനിക്കി മുതൽ തെക്ക് പാർക്ക് കുൾത്തുറിയും പടിഞ്ഞാറ് സ്മൊലെൻസ്കയയും വരെയായിരുന്നു ആദ്യ പാത. (പാർക്ക് കുൾത്തുറിയിലേക്കും സ്മൊലെൻസ്കയയിലേക്കുമുള്ള പാതകൾ പിരിഞ്ഞത് ഒഹോത്നി റ്യാദിൽ ആയിരുന്നു.) പതിമൂന്ന് നിലയങ്ങളുള്ള ഈ പതിനൊന്ന് കിലോമീറ്റർ പാത 1935 മേയ് പതിനഞ്ചാം തിയതി രാവിലെ ഏഴ് മണിക്കാണ് പൊതുജനങ്ങൾക്കായി തുറന്നത്. 1937 മാർച്ചിൽ സ്മൊലെൻസ്കയയിൽ നിന്നും കീവ്സ്കയയിലേക്കുള്ള പാത പൂർത്തിയായി. മോസ്ക്വാ നദിക്കു മുകളിലൂടെയായിരുന്നു ഈ പാത.

ഒഹോത്നി റ്യാദും കുർസ്കയയും 1938 മാർച്ചോടെ ബന്ധിപ്പിച്ചു. തുടർന്ന് സെപ്റ്റംബറിൽ ഗോർക്കൊവ്സ്കയ പാതയുടെ സോക്കൊൾ - തിയാത്രൽനായ സെക്ഷൻ പൂർത്തിയാക്കി. 

ലോകത്തിലെത്തന്നെ ആദ്യ ഡീപ്പ് കോളം നിലയമായ മായക്കോവ്സ്ക്കയാ നിലയം ഇക്കാലത്താണ് നിർമ്മിച്ചത്. സ്റ്റെയിൻലസ് സ്റ്റീലും റോഡോണൈറ്റും ഉപയോഗിച്ചലങ്കരിക്കപ്പെട്ട ഈ നിലയം സ്റ്റാലിനിസ്റ്റ് നിർമ്മാണശൈലിയുടെ ഉത്തമ ഉദാഹരണമാണ്. രണ്ടാം ലോകമഹായുദ്ധകാലത്ത് മായക്കോവ്സ്ക്കയാ സ്റ്റാലിന്റെ ഓഫീസും മന്ത്രിസഭയുടെ ആസ്ഥാനവുമായിരുന്നു.

രണ്ടാം ലോകമഹായുദ്ധം മെട്രോയുടെ നിർമ്മാണം മന്ദഗതിയിലാക്കി. എന്നാലും തിയാത്രൽനായ – അവ്തോസവോദ്സ്കയ, കുർസ്കയ – പാർത്തിസാൻസ്കയ എന്നീ സെക്ഷനുകൾ 1943-ഇലും, 44-ഇലുമായി പൂർത്തിയാക്കി. ജർമ്മൻ സേന മോസ്കോ വളഞ്ഞപ്പോൾ മെട്രോ നിലയങ്ങൾ ബോംബ് ഷെൽറ്ററുകളായി പ്രവർത്തിച്ചു. പല സർക്കാർ സ്ഥാപനങ്ങളും മെട്രോ നിലയങ്ങളിൽനിന്നുമാണ് പ്രവർത്തിച്ചത്.

യുദ്ധത്തിനുശേഷം നഗരത്തിനുചുറ്റുമായുള്ള കോൾട്ട്സെവായ പാതയുടെ പ്ലോഷി റെവൊല്യൂഷെ - കീവ്സ്കയ സെക്ഷന്റെ നിർമ്മാണം ആരംഭിച്ചു. 1950-ഇൽ ഈ ഭാഗം പൂർത്തിയായി. തുടർന്ന് കുർസ്കയ – ബെലോറുസ്കയ സെക്ഷൻ 1952-ഇലും ബാക്കി പാത '54-ഇലും തുറക്കപ്പെട്ടു. ഈ കാലഘട്ടത്തിലാണ് മെട്രോ നിലയങ്ങളുടെ നിർമ്മാണവും അലങ്കാരവും അവയുടെ ഔന്നത്യത്തിലെത്തിയത്.

ശീതയുദ്ധ കാലത്ത് നിർമ്മിക്കപ്പെട്ട നിലയങ്ങൾ കൂടുതൽ ആഴത്തിലായിരുന്നു. ആണവയുദ്ധം ഉണ്ടായാൽ സുരക്ഷിത സ്ഥാനങ്ങളായി ഉപയോഗിക്കാനായിരുന്നു ഇത്. ഈ കാലഘട്ടത്തിൽ നിലയങ്ങൾ താരതമ്യേന ലളിതമായാണ് നിർമ്മിക്കപ്പെട്ടത്. 'പഴുതാര' എന്നാണ് ഇവ അറിയപ്പെട്ടിരുന്നത്. രണ്ട് വരികളിലായി കാലുകൾപോലെയുള്ള നാൽപ്പത് തൂണുകൾ ഇവയ്ക്കുണ്ടായിരുന്നു. ഇത്തരത്തിലുള്ള നിലയങ്ങൾ ഏതാണ്ടെല്ലാം ഒരു പോലെയുള്ളതായിരുന്നു.

1970-ഓടെയാണ് മെട്രോ നിലയങ്ങൾ പഴയ രീതിയിൽ നിർമ്മിച്ചുതുടങ്ങിയത്.

സോവിയറ്റ് കാലഘട്ടത്തിലെ ഏറ്റവും ആഢംമ്പരപൂർണ്ണമായ നിർമിതികളിലൊന്നായിരുന്നു മോസ്കോ മെട്രോ. മെട്രോയിൽ 'സ്വെറ്റ്' (പ്രകാശം, ജ്യോതി) നിറഞ്ഞുനിൽക്കണമെന്നായിരുന്നു. സ്റ്റാലിന്റെ ആഗ്രഹം. ഇതിലൂടെ ഒരു 'പ്രകാശം നിറഞ്ഞ ഭാവി' റഷ്യൻ ജനതയെ കാണിക്കുക എന്നതായിരുന്നു ഉദ്ദേശ്യം. വെണ്ണക്കല്ല് പാകിയ ഹാളുകളും ഉയർന്ന മേൽക്കൂരയും മനോഹരമായ വിളക്കുകളും മെട്രോയെ ഒരു ഭൂഗർഭ കൊട്ടാരസമുച്ചയത്തോടുപമിക്കാൻ പലരേയും പ്രേരിപ്പിക്കുന്നു.
1935-ൽ മെട്രോ പൊതുജനങ്ങൾക്കായി തുറന്നപ്പോൾ അത് നഗരത്തിനുള്ളിലെ യാത്രാസംവിധാനത്തിന്റെ നട്ടെല്ലായി മാറി. സ്റ്റാലിനേയും പാർട്ടിയേയും പ്രശംസിച്ചും, പുതിയ ജീവിതരീതിയെ ഉദ്ഘോഷിച്ചും ജനങ്ങളെ അധികാരികൾ ആഗ്രഹിക്കുന്ന മൂല്യങ്ങളിലേക്ക് ആകർഷിക്കുക എന്ന ലക്ഷ്യവും മെട്രോയുടെ നിർമ്മാണശൈലിയിൽ പ്രകടമാണ്. ഉദാഹരണത്തിന് ഡൈനാമോ സ്റ്റേഡിയത്തിനടുത്തുള്ള മെട്രോ നിലയത്തിലെ ചിത്രങ്ങൾ കായികശക്തി ആഘോഷിക്കുന്നവയാണ്. കലാപരമായ മികവ്, സാങ്കേതികമികവ്, സ്റ്റാലിനിസ്റ്റ് 'മൂല്യങ്ങൾ' - ഇവയെല്ലാം മെട്രോയിൽ കാണാം. അങ്ങനെ "Art is no use unless it serves politics" എന്ന നികോലായ് ചെർണിഷെവ്സ്കിയുടെ വചനം അക്ഷരംപ്രതി നടപ്പിലാക്കുകയാണ് മെട്രോ ചെയ്യുന്നത്.

വിളക്കുകളുടെ ചുമതല അബ്രാം ദാംസ്കി എന്ന എഞ്ചിനിയർക്കായിരുന്നു. പ്രകാശത്തിൽ ഒരു കലയ്ക്കു സാദ്ധ്യത കണ്ടെത്തിയത് ഇദ്ദേഹമാണ്. പല വസ്തുക്കൾകൊണ്ടും, പല രീതിയിലുമുള്ള വിളക്കുകളുണ്ടാക്കി പരീക്ഷണങ്ങൾ നടത്തപ്പെട്ടു.

1928 മുതൽ '32 വരെ നീണ്ടുനിന്ന ആദ്യ പഞ്ചവത്സരപദ്ധതിയിൽ കൈവരിച്ച യന്ത്രവത്കരണമാണ് മെട്രോ സാധ്യമാക്കിയത്. ഒരു കർഷകരാഷ്ട്രമായിരുന്ന റഷ്യയ്ക്ക് അതുവരെ ഇത്രയധികം ഉരുക്കോ മറ്റ് അവശ്യസാധനങ്ങളോ ഉത്പാദിപ്പിക്കുവാനാവുമായിരുന്നില്ല. അതിനാൽ മെട്രോ ഒരർത്ഥത്തിൽ യന്ത്രവത്കൃതറഷ്യയുടെ ആദ്യ പരീക്ഷണമായിരുന്നു.

ആദ്യ പഞ്ചവത്സരപദ്ധതിയാണ് മെട്രോ സാധ്യമാക്കിയതെങ്കിൽ മെട്രോയാണ് രണ്ടാമത്തെ പഞ്ചവത്സരപദ്ധതി (നഗരവത്കരണം) സാധ്യമാക്കിയത്. 1928-ൽ മോസ്കോനിവാസികളുടെ എണ്ണം 21.6 ലക്ഷമായിരുന്നുവെങ്കിൽ 1932-ൽ അത് 36 ലക്ഷമായി. അതിവേഗഗതാഗതമില്ലാതെ ഈ വളർച്ച സാധ്യമാകുമായിരുന്നില്ല.

അധികാരം കേന്ദ്രീകരിച്ചതിലൂടെ സോവിയറ്റ് ഭരണകൂടത്തിന് പദ്ധതികൾ സംഘടിതമായി ചെയ്യുവാൻ കഴിഞ്ഞു. 'മുതലാളിത്ത' രാഷ്ട്രങ്ങളിലുള്ളതിനേക്കാൾ മികച്ച ഒരു ഗതാഗതസംവിധാനം നിർമ്മിക്കുക എന്നത് അവർക്ക് പ്രധാനമായിരുന്നു. മെട്രോ നിർമ്മാണത്തിന് ചൂക്കാൻ പിടിച്ചത് 'ഇരുമ്പ് കമ്മീസാർ' എന്നറിയപ്പെട്ടിരുന്ന ലാസർ കഗാനോവിച്ച് ആയിരുന്നു. നിർമ്മാണം ശരിയായി നടക്കാൻ എന്തു ക്രൂരതയും ചെയ്യാൻ മടിയില്ലാത്തയാളായിരുന്നു ഇരുമ്പ് കമ്മീസാർ.

വടക്കൻ റഷ്യയിൽനിന്നും തടിയും, ഉക്രയിനിൽനിന്നും സൈബീരിയയിൽ നിന്നും കൽക്കരിയും, Dniepr ജലവൈദ്യുതപദ്ധതിയിൽ നിന്നും വൈദ്യുതിയും മാഗ്നിറ്റോഗോർസ്കിൽനിന്നും ഇരുമ്പും ഉരുക്കും, വോൾഗാ പ്രദേശത്തുനിന്നുമുള്ള സിമ്മന്റും, കരേലിയ, ക്രിമിയ, കവ്കാസ്, യൂറാൾ, സൈബീരിയ എന്നിവിടങ്ങിൽനിന്നുമുള്ള വെണ്ണക്കല്ലും കരിങ്കല്ലും മെട്രോയുടെ നിർമ്മാണത്തിനുപയോഗിച്ചു.

ആദ്യ പതിമൂന്ന് നിലയങ്ങൾ തുറക്കപ്പെട്ട 1935 മേയ് പതിനഞ്ചാംതിയതി പരേഡുകളും പാട്ടുകച്ചേരികളും നാടകങ്ങളുമുൾപ്പെട്ട ആഘോഷങ്ങൾ മോസ്കോ നഗരത്തിൽ നടത്തപ്പെട്ടു. അന്ന് മെട്രോയിൽ യാത്ര ചെയ്തത് 2,85,000 പേരാണ്. രണ്ടായിരം മെട്രോ തൊഴിലാളികളുടെ ഗാനമേളയും അന്ന് നടത്തി. മോസ്കോ മെട്രോയിലെ തീവണ്ടികൾക്ക് മണിക്കൂറിൽ എൺപത് കിലോമീറ്റർ വരെ വേഗത്തിൽ ഓടാനാവുമ്പോൾ ന്യൂ യോർക്ക് സബ്വേയുടെ തീവണ്ടികൾക്ക് മണിക്കൂറിൽ എഴുപത്തിരണ്ട് കിലോമീറ്റർ വേഗത്തിലേ നീങ്ങാൻ കഴിയുകയുള്ളു എന്ന് എടുത്തുപറയാനും അധികാരികൾ മറന്നില്ല.

സാധാരണക്കാർക്കായുള്ള മെട്രോയേക്കാൾ ആഴത്തിൽ മെട്രോ - 2 എന്ന ഒരു പാത ഉള്ളതായി വിശ്വസിക്കുന്നവരുണ്ട്. ആണവായുധ ആക്രമണമുണ്ടായാൽ നഗരവാസികളെ - പ്രധാനമായും പട്ടാള മേധാവികളെ - ഒഴിപ്പിക്കാനാണ് ഇതെന്നാണ് ഇവർ വാദിക്കുന്നത്. ഈ പാതയുടെ നിർമ്മാണം 1997-ൽ പൂർത്തിയായി എന്നും ഇവർ പറയുന്നു.

മറ്റ് റഷ്യൻ റെയിൽപ്പാതകളെപ്പോലെ 1520 മില്ലീമീറ്റർ 'റഷ്യൻ ഗേജാ'ണ് മെട്രൊയിലും ഉപയോഗിക്കുന്നത്. (ഇത് പാശ്ചാത്യ രാജ്യങ്ങളിലെ 1435 'സ്റ്റാൻഡേഡ് ഗേജി'നേക്കാൾ വലുതും ഇന്ത്യയിലെ 1676 'ബ്രോഡ് ഗേജി'നേക്കാൾ ചെറുതുമാണ്.) പാളങ്ങൾക്കിടയിലുള്ള ഒരു കമ്പിയാണ് വൈദ്യുതി നൽകുന്നത്.

ഒരു നിലയത്തിൽനിന്നും അടുത്തതിലേക്കുള്ള ശരാശരി ദൂരം 1.7 കിലോമീറ്ററാണ്. ഏറ്റവുമടുത്തുള്ള നിലയങ്ങൾ Vystavochnaya യും Mezhdunarodnayaയുമാണ് (502 മീറ്റർ). ഏറ്റവും ദൂരം Krylatskoye, Strogino നിലയങ്ങൾ തമ്മിലാണ് (6627 മീറ്റർ). ഫില്യോവ്സ്കയ, ബുത്തോവ്സ്കയ പാതകളിലെ നിലയങ്ങളൊഴികെ എല്ലാ നിലയങ്ങൾക്കും എട്ട് കോച്ച് തീവണ്ടികളെ നിർത്താനാവശ്യമുള്ള 155 മീറ്റർ നീളമുണ്ട്. 

സമസ്ക്വൊറിയെറ്റ്സ്കയ, കാലുഷ്ക്കെ-റിഷ്ക്കെ, തഗാൻസ്ക്കൊ-ക്രാസ്നൊപേഷ്നെൻസ്കയ, കലിനിൻസ്ക-സോൾണ്ട്സെവ്സ്കയ, സെർപ്പുഖോവ്സ്കൊ-ടിമിര്യസെവ്സ്കയ, ല്യുബ്ലിൻസ്കൊ-ദിമിത്രോവ്സ്കയ പാതകളിൽ എട്ട് കോച്ച് തീവണ്ടികളും, സൊക്കോൾനിച്ചെസ്കയ പാതയിൽ ഏഴ് കോച്ച് തീവണ്ടികളും കോൾട്ട്സെവായ, കഹോവ്സ്കയ പാതകളിൽ ആറ് കോച്ച് തീവണ്ടികളുമാണ് ഓടുന്നത്. ഫില്യോവ്സ്കയ, അർബാറ്റ്സ്കൊ-പൊക്രോവ്സ്കയ പാതകളിലെ ആറ്, ഏഴ് കോച്ച് തീവണ്ടികളെ മാറ്റി പകരം നാല്, അഞ്ച് കോച്ച് 81-740/741 "റുസിച്ച്" തീവണ്ടികളെ ഉപയോഗിക്കുകയാണ്. ബുത്തോവ്സ്കയ പാതയിൽ മൂന്ന് കോച്ച് 81-740/741 തീവണ്ടികളാണ് ഉപയോഗിക്കുന്നത്.

മോസ്കോ മെട്രോയുടെ 196 നിലയങ്ങളിൽ 76 എണ്ണം ആഴത്തിലും, 104 എണ്ണം മണ്ണിനടിയിലും, പതിനൊന്നെണ്ണം തറനിരപ്പിലും, നാലെണ്ണം ഉയരത്തിലും, ഒരെണ്ണം ഒരു പാലത്തിലുമാണ്. ആഴത്തിലുള്ളവയിൽ ഇരുപതെണ്ണം തൂണുകളിൽ ഭാരം നൽകുന്നവയും (Deep Column Station), അൻപത്തഞ്ചെണ്ണം ചുവരുകളിൽ ഭാരം നൽകുന്നവയും (Pylon Station) ഒരെണ്ണം ഒറ്റ മുറിയുമാണ് (Single Vault Station). മണ്ണിനടിയിലെങ്കിലും ആഴത്തിലല്ലാത്ത 104 നിലയങ്ങളിൽ എഴുപതെണ്ണം തൂണുകളിൽ ഭാരം നൽകുന്നവയും(Shallow Column Station) ബാക്കിയുള്ളവ ഒറ്റ മുറിയുമാണ്.
മെട്രോ നിലയങ്ങൾ<br>

1960 മുതൽ 1990 വരെ മോസ്കോ മെട്രോയിൽ എവിടെനിന്നും എവിടെ പോകാനും അഞ്ച് കോപ്പെക് (ഒരു റൂബിലിന്റെ ഇരുപതിലൊന്ന്) ആയിരുന്നു ടിക്കറ്റ്. 1991-ഓടെ ഉയർന്നു തുടങ്ങിയ ചാർജ്ജ് 2014 ജനുവരിയിൽ 50 റൂബിലിലെത്തി. ഒരു യാത്രയ്ക്ക് ഒരു റേറ്റ് എന്നതാണ് രീതി. എത്ര ദൂരം യാത്ര ചെയ്തു എന്നത് പ്രശ്നമല്ല. കേറുന്നിടത്താണ് ടിക്കറ്റ് പരിശോധിക്കുന്നത്.

ഒരു യാത്രയ്ക്കുള്ള ടിക്കറ്റിനു പുറമേ ചില പ്രത്യേക എണ്ണം യാത്രകൾക്കും ടിക്കറ്റുണ്ട്. ഒരു മാസത്തേക്കോ വർഷത്തേക്കോ ഉള്ള പാസുകളും ലഭ്യമാണ്. ഇവയിൽ 33% വരെ ആനുകൂല്യം നൽകാറുണ്ട്. ഏഴ് വയസ്സുവരെയുള്ള കുട്ടികൾക്ക് മാതാപിതാക്കളോടൊപ്പം യാത്ര സൗജന്യമാണ്.

1991 വരെ നാണയം നൽകുമ്പോൾ തുറക്കുന്ന കതകുകളാണ് ഉപയോഗിച്ചിരുന്നത്. പിന്നീട് പ്ലാസ്റ്റിക് ടോക്കണുകളും മാഗ്നറ്റിക് കാർഡുകളും പരീക്ഷിച്ചു. 1998-ൽ പ്ലാസ്റ്റിക് സ്മാർട്ട് കാർഡുകൾ ഉപയോഗിച്ചുതുടങ്ങി. 2004-ഇൽ ക്രെഡിറ്റ് കാർഡായും ഉയ്പയോഗിക്കാവുന്ന സോഷ്യൽ കാർഡും, 2007-ൽ സ്മാർട്ട് കാർഡുകൾക്കുപകരം അൾട്രാലൈറ്റ് ടിക്കറ്റുകളും ഇറക്കി. മെട്രോയിൽ ഉപയോഗിക്കാവുന്ന ക്രെഡിറ്റ് കാർഡുകൾ പല ബാങ്കുകളും പുറത്തിറക്കിയിട്ടുണ്ട്. ഇവയ്ക്കു പുറമേ മറ്റു പല രീതിയിലും ടിക്കറ്റുകൾ ലഭ്യമാണ്.

1977 ജനുവരി എട്ടാം തിയതിയുണ്ടായ ബോംബുസ്ഫോടനത്തിൽ ഏഴുപേർ മരിക്കുകയും മുപ്പത്തിമൂന്നുപേർക്ക് പരിക്കുപറ്റുകയും ചെയ്തു. മൂന്ന് അർമേനിയൻ വംശജരെ വധശിക്ഷയ്ക്ക് വിധിച്ചു. എന്നാൽ ഇവർ നിരപരാധികളാണെന്നും ഒരു വാദമുണ്ട്.

1981 ജൂണിൽ ഉണ്ടായ ഒരു തീപ്പിടുത്തത്തിൽ ഏഴുപേർ കൊല്ലപ്പെട്ടു.

1982 ഫെബ്രുവരി പതിനേഴിന് Aviamotornaya നിലയത്തിൽ എസ്കലേറ്റർ തകർന്നുവീണു (എട്ടു മരണം)

2000 ആഗസ്റ്റ് എട്ടാംതിയതി Pushkinskaya നിലയത്തിലുണ്ടായ ബോംബുസ്ഫോടനത്തിൽ പന്ത്രണ്ടുപേർ കൊല്ലപ്പെട്ടുകയും നൂറ്റിയൻപതോളം പേർക്ക് പരിക്കേൽക്കുകയും ചെയ്തു.

2004 ഫെബ്രുവരി ആറാംതിയതിയുണ്ടായ ചാവേർബോംബുസ്ഫോടനത്തിൽ 41 പേർ മരിക്കുകയും നൂറോളം പേർക്ക് പരിക്കേൽക്കുകയും ചെയ്തു. ആഗസ്റ്റ് മുപ്പത്തിയൊന്നാം തിയതിയുണ്ടായ രണ്ടാമത്തെ സ്ഫോടനത്തിൽ പത്തുപേർ കൊല്ലപ്പെട്ടു. ചെച്ചെൻ വിഘടനവാദികളായ Tambiy Khudiyev, Maksim Panaryin, Murad Shavayev എന്നിവരെ ജീവപര്യന്തം ശിക്ഷയ്ക്ക് വിധിച്ചു.

2005 മേയ് ഇരുപത്തിയഞ്ചാം തിയതി പവർ ഫെയില്യുർ കാരണം നിരവധി തീവണ്ടികൾ ഓടിയില്ല. നഗരത്തിന്റെ തെക്കു ഭാഗമായിരുന്നു കൂടുതൽ ബാധിച്ചത്. പല തീവണ്ടികളും ടണലുകൾക്കകത്ത് കുടുങ്ങിക്കിടനു. ആളപായമുണ്ടായില്ല.

2006 മാർച്ച് പത്തൊൻപതാം തിയതി ഒരു അനധികൃത പരസ്യത്തിന്റെ തൂണ് ഓടുന്ന തീവണ്ടിയിൽ ഇടിച്ചു. ആളപായമുണ്ടായില്ല.

2010 മാർച്ച് ഇരുപത്തിയൊൻപതാംതിയതി Lubyanka, പാർക്ക് കുൾത്തുറി നിലയങ്ങളിലുണ്ടായ ബോംബുസ്ഫോടനങ്ങളിൽ നാൽപ്പതുപേർ കൊല്ലപ്പെട്ടു. ചെച്ചെൻ ചാവേറുകളാണ് ആക്രമണങ്ങൾ നടത്തിയത്.

2014 ജൂലൈ പതിനഞ്ചാംതിയതി Park Pobedy, Slavyansky Bulvar നിലയങ്ങൾക്കിടയിലുണ്ടായ പാളംതെറ്റലിൽ ഇരുപത്തിയൊന്നുപേർ മരിച്ചു. 

2020-ഓടെ നൂറ്റിയൻപത് കിലോമീറ്റർ പാതകൂടി നിർമ്മിക്കാനാണ് തീരുമാനം. അതോടെ ലോകത്തിലെ മൂന്നാമതേറ്റവും വലിയ മെട്രോ ശൃംഖലയാവും മോസ്കോയിലേത്.



</doc>
<doc id="308755" url="https://ml.wikipedia.org/wiki?curid=308755" title="കുറുവട്ടൂർ നരസിംഹമൂർത്തി ക്ഷേത്രം">
കുറുവട്ടൂർ നരസിംഹമൂർത്തി ക്ഷേത്രം

പാലക്കാട് ജില്ലയിൽ വെള്ളിനേഴി ഗ്രാമപ്പഞ്ചായത്തിലെ കുറുവട്ടൂർ ഗ്രാമത്തിലാണ് സുന്ദരമായ ഈ ക്ഷേത്രം സ്ഥിതി ചെയ്യുന്നത്
ചെർപ്പുളശ്ശേരി-പാലക്കാട് റോഡിലെ കുളക്കാട് നിന്നും 3KM ദൂരവും മണ്ണാർക്കാട് റോഡിലെ ശ്രീകൃഷ്ണപുരത്തു നിന്നും 6 KM ദൂരവും സഞ്ചരിച്ചാൽ കുറുവട്ടൂർ നരസിംഹമൂർത്തി ക്ഷേത്രത്തിൽ എത്താം

ഗണപതി, അയ്യപ്പൻ,ദക്ഷിണാമൂർത്തി

രാവിലെ - 5.30 മുതൽ 8.30 വരെ
വൈകുന്നേരം - 5.30 മുതൽ 7.30 വരെ
ഗ്രഹണദിവസങ്ങളിൽ ദർശന സമയത്തിന് മാറ്റമുണ്ടാകാം.


</doc>
<doc id="308768" url="https://ml.wikipedia.org/wiki?curid=308768" title="കുമാരകോടി">
കുമാരകോടി

ആലപ്പുഴ ജില്ലയിലെ പല്ലനക്ക് സമീപം ഉള്ള ഒരു സ്ഥലമാണ് കുമാരകൊടി. പല്ലനയാറ്റിലുണ്ടായ ബോട്ടപകടത്തിൽ മരിച്ച മഹാകവി കുമാരനാശാന്റെ സ്‌മാരകം ഉൾപ്പെടുത്ത പ്രദേശമാണ് കുമാരകോടി. 1924 ജനുവരി 16ന് ആലപ്പുഴയിൽ നിന്നും കൊല്ലത്തേക്ക് വരുമ്പോൾ ആരുന്നു അദ്ദേഹം സഞ്ചരിച്ചിരുന്ന ബോട്ട് അപകടത്തിൽ പെട്ടത്. അദ്ദേഹത്തെ കൂടാതെ ബോട്ടിൽ ഉണ്ടായിരുന്ന എല്ലാവരും ഈ അപകടത്തിൽ മരണമടഞ്ഞു. സ്‌മാരം അടുത്ത കാലത്ത്‌ സാംസ്‌കാരിക വകുപ്പ്‌ ഏറ്റെടുത്തിരുന്നു.


</doc>
<doc id="308769" url="https://ml.wikipedia.org/wiki?curid=308769" title="ആലപ്പുഴ ജൈനക്ഷേത്രം">
ആലപ്പുഴ ജൈനക്ഷേത്രം

ആലപ്പുഴയിൽ മുപ്പാലത്തിന് കിഴക്കുവശത്തായി സ്ഥിതി ചെയ്യുന്നു . 1921 ലാണ് ഈ ജൈന ക്ഷേത്രം ഇവിടെ പണി കഴിപ്പിച്ചത്.


</doc>
<doc id="308772" url="https://ml.wikipedia.org/wiki?curid=308772" title="ഡാറാസ്മെയിൽ കമ്പനി">
ഡാറാസ്മെയിൽ കമ്പനി

ആലപുഴയിൽ പത്തൊൻപതാം നൂറ്റാണ്ടിൽ സ്ഥാപിച്ച കയർ കയറ്റുമതി കമ്പനി ആണ് ഡാറാസ്മെയിൽ കമ്പനി. അയർലൻഡുകാരായ ജെയിംസ്‌ ഡാറ, ഹെൻടിസ്‌മെയിൽ എന്നീ വ്യവസായികൾ 1859 ൽ ആലപ്പുഴയിൽ എത്തുകയും ചകിരിയും കയറും ഉപയോഗിച്ച്‌ തടുക്കും പായകളും ഉണ്ടാക്കുന്ന സാങ്കേതികവിദ്യ കണ്ടുപിടിക്കുകയും അവ ഉണ്ടാക്കുന്നതിനായി ഒരു തറി രൂപകൽപ്പന ചെയ്യുകയും ചെയ്‌തു. അങ്ങനെ ഡാറാസ്‌മെയിൽ കയർ കമ്പനി ആലപ്പുഴയിൽ പ്രവർത്തനം ആരംഭിച്ചു. ആയിരക്കണക്കിനു തൊഴിലാളികൾ ജോലി ചെയ്‌തിരുന്ന ഈ സ്‌ഥാപനമാണ്‌ ഇന്ത്യയിലെ ആദ്യത്തെ കയർ ഫാക്‌ടറി.


</doc>
<doc id="308776" url="https://ml.wikipedia.org/wiki?curid=308776" title="ഖുർആൻ ബോധനം">
ഖുർആൻ ബോധനം

മലയാളത്തിലെ പ്രമുഖ ഖുർആൻ വ്യാഖ്യാന ഗ്രന്ഥം. ഇസ്‌ലാമിക പണ്ഡിതനും ഗ്രന്ഥകാരനുമായ ടി.കെ. ഉബൈദ് രചിച്ച ഖുർ‌ആൻ വ്യാഖ്യാനമാണ് ഖുർആൻ ബോധനം. ഇസ്‌ലാമിക് പബ്ലിഷിങ് ഹൗസ് ആണ് ഇത് പ്രസിദ്ധീകരിച്ചിരിക്കുന്നത്. . ഏഴ് വാള്യങ്ങൾ പുറത്തിറങ്ങി. 1999 ജനുവരി 16 മുതൽ എ.ഐ.ആർ എന്ന തൂലികാനാമത്തിൽ പ്രബോധനം വാരികയിൽ ആരംഭിച്ച ഖുർആൻ ബോധനം ഖണ്ഡശ്ശ:യായി ആയിരത്തിലധികം ഭാഗങ്ങൾ ഇതിനകം പ്രസിദ്ധീകരിച്ചു. . പരിഭാഷയും വാക്കർത്ഥങ്ങളും വിശദമായ വ്യാഖ്യാനങ്ങളും ഇതിലുണ്ട്.
അറബി അക്ഷരജ്ഞാനമുള്ളവർക്ക് ഖുർആനിന്റെ മൂലപദങ്ങളുടെ അർഥം വെവ്വേറെ പഠിക്കാനും വിശദമായ വ്യാഖ്യാനം മനസ്സിലാക്കാനും സാധിക്കുന്നു. പുതിയ കാലഘട്ടവുമായും കേരളീയ സാഹചര്യവുമായും സുതാര്യമായ ബന്ധമുണ്ടാവുകയും സാധാരണക്കാർക്ക് സുഗ്രാഹ്യമായി മനസ്സിലാവുകയും ചെയ്യുക എന്നതെല്ലാം പരിഗണിച്ചാണ് ഈ രചന നിർവ്വഹിക്കപ്പെട്ടിട്ടുള്ളത്. കൃതിക്ക് ഖത്തർ ഇന്ത്യൻ ഇസ്‌ലാമിക് അസ്സോസിയേഷൻ പുരസ്കാരം ലഭിച്ചിട്ടുണ്ട്. . ശുദ്ധ പരിഭാഷയും മൌലിക ചിന്തയുമാണ് ഖുർആൻ ബോധനത്തിന്റെ സവിശേഷതയെന്ന് അഞ്ചാം വാള്യം പ്രകാശനം ചെയ്ത് ഒ. അബ്ദുർറഹ്മാൻ പറഞ്ഞു. വ്യാപകമായി ഉപയോഗപ്പെടുത്തപ്പെടുന്ന ജനകീയ ഖുർആൻ പരിഭാഷയാണ് ഖുർആൻ ബോധനമെന്ന് ഗ്രന്ഥം ഏറ്റുവാങ്ങിയ എം.കെ. മുഹമ്മദലി സൂചിപ്പിച്ചു.

ആധുനികവും പൗരാണികവുമായ നിരവധി ഖുർആൻ വ്യാഖ്യാന കൃതികളും ഗ്രന്ഥങ്ങളും ജേണലുകളും സാഹിത്യങ്ങളും വ്യഖ്യാനത്തിന് അവലംബമാക്കിയിട്ടുണ്ട്. തഫ്സീറുൽ മുനീർ, തഫ്സീറുശ്ശഅ്റാവി, സ്വഫ്വത്തുതഫാസീർ, ഖുർആനിന്റെ തണലിൽ, തഫ്ഹീമുൽ ഖുർആൻ, തദബ്ബുറെ ഖുർആൻ, തഫ്സീർ സുയൂഥിയുടെ വ്യഖ്യാനമായ ദുർറുൽ മൻസൂർ, റാഗിബിന്റെ ഖുർആൻ നിഘണ്ടു, മുഅ്ജുമു അൽഫാദുൽ ഖുർആൻ തുടങ്ങിയ കൃതികളാണ് മുഖ്യമായ അവലംബങ്ങൾ. 


</doc>
<doc id="308777" url="https://ml.wikipedia.org/wiki?curid=308777" title="പാതിരപ്പള്ളി">
പാതിരപ്പള്ളി

ആലപ്പുഴ ജില്ലയിലെ അമ്പലപ്പുഴ താലൂക്കിലെ ഒരു വില്ലേജ് ആണ് പാതിരപ്പള്ളി . ആലപ്പുഴ നഗരത്തിന് അഞ്ച് കിലോമീറ്റർ വടക്കായി സ്ഥിതി ചെയ്യുന്നു . കിഴക്ക് എൻ.എച്ച് 47 ഉം പടിഞ്ഞാറ് അറബിക്കടലും തെക്ക് തുമ്പോളിയും വടക്ക് റാണി ജംഗ്ഷൻ ഉദയ റോഡും ആണ് അതിർത്തികൾ


</doc>
<doc id="308816" url="https://ml.wikipedia.org/wiki?curid=308816" title="എന്നും എപ്പോഴും">
എന്നും എപ്പോഴും

സത്യൻ അന്തിക്കാടിന്റെ സംവിധാനത്തിൽ മോഹൻലാൽ, മഞ്ജു വാര്യർ എന്നിവർ പ്രധാന കഥാപാത്രങ്ങളെ അവതരിപ്പിച്ച് 2015-ൽ പുറത്തിറങ്ങിയ ചലച്ചിത്രമാണ് എന്നും എപ്പോഴും. ആന്റണി പെരുമ്പാവൂർ ചിത്രത്തിന്റെ നിർമ്മാണം നിർവഹിച്ചു. രവീന്ദ്രൻ കഥയും രഞ്ജൻ പ്രമോദ് തിരക്കഥയും നിർവഹിച്ച ചിത്രം 2015-ലെ വിഷുവിനാണ് തിയറ്ററുകളിൽ എത്തിയത്.

മോഹൻലാൽ ഈ ചിത്രത്തിൽ വനിതാ മാഗസിൻ ആയ വനിതാ രത്നത്തിന്റെ സ്റ്റാഫ്‌ റിപ്പോർട്ടർ വിനീത് എൻ പിള്ള ആയിട്ടാണ് പ്രത്യക്ഷപ്പെടുന്നത്. മഞ്ജു വാര്യർ അഡ്വക്കേറ്റ് ദീപ എന്ന കഥാപാത്രത്തെയുമാണ് അവതരിപ്പിക്കുന്നത്‌.മോഹൻലാലിന്റെ വിനീത് എൻ പിള്ള എന്ന കഥാപാത്രം ഒരു ഇന്റർവ്യൂ എടുക്കാൻ വേണ്ടി നടക്കുന്ന സംഭവ വികാസങ്ങളോടെയാണ് ചിത്രത്തിന്റെ കഥപുരോഗമിക്കുന്നത്.




</doc>
<doc id="308831" url="https://ml.wikipedia.org/wiki?curid=308831" title="തളിക്കൽ മഹാദേവ ക്ഷേത്രം">
തളിക്കൽ മഹാദേവ ക്ഷേത്രം

ആലപ്പുഴ ജില്ലയിലെ കാർത്തികപ്പള്ളി താലുക്കിൽ ഹരിപ്പാടിനു കിഴക്ക് പള്ളിപ്പാട് ഗ്രാമത്തിൽ കോട്ടയ്ക്കകം കരയിൽ ആണ് തളിക്കൽ മഹാദേവ ക്ഷേത്രം സ്ഥിതി ചെയുന്നത്.


</doc>
<doc id="308842" url="https://ml.wikipedia.org/wiki?curid=308842" title="മാർക്ക് ട്വൈൻ">
മാർക്ക് ട്വൈൻ

സാമുവൽ ലാങ്‌ഹോൺ ക്ലെമൻസ് (1835 നവംബർ 30- 1910 ഏപ്രിൽ 21) എന്നാണ് മാർക്ക് ട്വെയിൻ-ന്റെ യഥാർഥ നാമം. അമേരിക്കൻ (ഇംഗ്ലീഷ്) നോവലിസ്റ്റ്, ചെറുകഥാകൃത്ത്, ഫലിതകഥാകാരൻ എന്നീ രംഗങ്ങളിൽ വ്യക്തിമുദ്ര പതിപ്പിച്ചു. ദി അഡ്വഞ്ചേഴ്‌സ് ഓഫ് റ്റോം സ്വോയർ (1876), ദി അഡ്വെഞ്ചേഴ്‌സ് ഓഫ് ഹക്കിൾബെറി ഫിൻ (1885) എന്നിവയാണ് മാർക്ക് ട്വെയിന്റെ കൃതികളുടെ കൂട്ടത്തിൽ ഏറ്റവും പ്രസിദ്ധിയും ജനപ്രീതിയും ആർജിച്ചവ. 
മാർക്ക് ട്വെയ്ൻ ചെറുപ്പത്തിൽ വളർന്നത് മിസ്സൗറിയിലെ ഹാന്നിബാൾ പ്രദേശത്താണ്. ഈ പ്രദേശത്തിന്റെ ഭൂമിശാസ്ത്രപരമായ സവിശേഷതകൾ റ്റോം സ്വോയർ, ഹക്കിൾബെറി ഫിൻ തുടങ്ങിയ രചനകളിൽ അദ്ദേഹത്തെ ഏറെ സ്വാധീനിച്ചിട്ടുണ്ട്. 

12ാമത്തെ വയസ്സിൽ ഒരു അച്ചടിശാലയിൽ അപ്രന്റീസായ മാർക്ക് ട്വെയിൻ 1950-52 കാലഘട്ടത്തിൽ ഹാനിബാളിലെ ചില പത്രങ്ങളിൽ ജോലി നോക്കി. 1857ൽ മിസിസിപ്പിയിൽ നാവികപരിശീലനം നേടിയശേഷം 1859ൽ നാവികനായി ലൈസൻസ് സമ്പാദിച്ചു. 1861ൽ ഒരു സ്വർണഖനിയിൽ ജോലിക്കാരനായി പ്രവേശിച്ചു. 1867ൽ ഫ്രാൻസ്, ഇറ്റലി, പാലസ്തീൻ എന്നീ രാജ്യങ്ങൾ സന്ദർശിച്ചു. ആ വർഷംതന്നെ സാഹിത്യരചന ആരംഭിച്ചു. 1868 മുതൽ മൂന്നു വർഷക്കാലം ബഫലോ എക്‌സ്പ്രസ് എന്ന പത്രത്തിന്റെ എഡിറ്ററായി സേവനമനുഷ്ഠിച്ചു. 1870ൽ ഒളിവിയ ലാങ്ഡനെ വിവാഹം കഴിച്ചു. ഒരു മകനും മൂന്നു പെൺമക്കളുമുള്ള ഇദ്ദേഹം 1894ൽ കടക്കെണിയിൽ അകപ്പെട്ടു.

ദി ഇന്നസെന്റ്‌സ് അറ്റ് ഹോം (1872), ദി അഡ്വെഞ്ചേഴ്‌സ് ഒഫ് റ്റോം സായർ (1876), ദി അഡ്വെഞ്ചേഴ്‌സ് ഒഫ് ഹക്കിൾബെറി ഫിൻ (1885), എ കണക്റ്റിക്കട്ട് യാങ്കി ഇൻ കിങ് ആർതേഴ്‌സ് കോർട്ട് (1889), മെറി റ്റെയ് ൽസ് (1892), റ്റോം സായർ എബ്രോഡ് (1894), ഈവ്‌സ് ഡയറി (1906), എ ബോയ്‌സ് അഡ്വെഞ്ചർ (1928) എന്നിവ മാർക്ക് ട്വെയ്‌നിന്റെ കൃതികളിൽ മികച്ചവയാണ്.
മിസിസിപ്പി നദിക്കരയിൽ പഴംകഥ ചൊല്ലലിൽ ആനന്ദം കണ്ടെത്തിയിരുന്ന ആളുകൾ അധിവസിച്ചിരുന്ന ഹാനിബാൾ എന്ന ചെറുപട്ടണത്തിൽ വളർന്നുവന്ന മാർക്ക് ട്വെയിനെ സംബന്ധിച്ചിടത്തോളം കഥാഖ്യാനവും കഥാരചനയും നൈസർഗികവും അയത്‌നസിദ്ധവുമായിരുന്നു. കഥയെഴുതുന്നതിനെക്കാൾ ഇദ്ദേഹത്തിനു താത്പര്യം കഥ ചൊല്ലുന്നതിലായിരുന്നു. മാർക്ക് ട്വെയിന്റെ ഫലിതകഥകൾ മിക്കവയും പശ്ചിമ അമേരിക്കൻ വായനക്കാരെ ഉദ്ദേശിച്ചു രചിക്കപ്പെട്ടവയാണ്.
ദി അഡ്വഞ്ചേഴ്‌സ് ഒഫ് റ്റോം സ്വോയർ, ദി അഡ്വെഞ്ചേഴ്‌സ് ഒഫ് ഹക്കിൾബെറി ഫിൻ എന്നീ പ്രശസ്ത കൃതികളിൽ കുട്ടികളുടെ സാഹസികലോകമാണ് അനാവരണം ചെയ്തിട്ടുള്ളത്. 

നിരവധി യാത്രാവിവരണങ്ങളുടെ കർത്താവാണ് മാർക്ക് ട്വെയിൻ. ദി ഇന്നസെന്റ്‌സ് എബ്രോഡ് (1869), റഫിങ് ഇറ്റ് (1872), ലൈഫ് ഓൺ ദ് മിസിസിപ്പി (1883), ഫോളോയിങ് ദി ഇക്വേറ്റർ (1897) തുടങ്ങി നിരവധി കൃതികൾ ഇക്കൂട്ടത്തിലുണ്ട്. അൾട്ടാ കാലിഫോർണിയ എന്ന ആനുകാലികത്തിനെഴുതിയ കത്തുകളുടെ രൂപാന്തരമെന്നു പറയാവുന്ന ഇന്നസെന്റ്‌സ് എബ്രോഡിൽ 1867ലെ പാലസ്തീൻ സന്ദർശനവേളയിൽ തനിക്കുണ്ടായ രസകരങ്ങളായ അനുഭവങ്ങളാണ് മാർക്ക് ടൈ്വൻ വിവരിക്കുന്നത്. 

മാർക്ക് ട്വെയിന്റെ ആത്മകഥ ദി ഓട്ടോബയോഗ്രഫി എന്ന പേരിൽ 1959ൽ ചാൾസ് നീഡർ എഡിറ്റു ചെയ്തു പ്രസിദ്ധീകരിക്കുകയുണ്ടായി. ഹൗ റ്റു റ്റെൽ എ സ്റ്റോറി അൻഡ് അദർ എസെയ്‌സ് (1897), വാട്ട് ഇസ് മാൻ? ആൻഡ് അദർ എസെയ്‌സ് (1917) എന്നിവ ഉപന്യാസകാരൻ എന്ന നിലയിലും മാർക്ക് ട്വെയിന് പ്രശസ്തി നേടിക്കൊടുത്തു. 1910 ഏ. 21ന് അദ്ദേഹം അന്തരിച്ചു.


</doc>
<doc id="308861" url="https://ml.wikipedia.org/wiki?curid=308861" title="വക്കാലക്കാവ് വനദുർഗ്ഗാക്ഷേത്രം">
വക്കാലക്കാവ് വനദുർഗ്ഗാക്ഷേത്രം

പാലക്കാട് ജില്ലയിലെ ശ്രീകൃഷ്ണപുരത്തു നിന്നും 8 കി.മീ. അകലെ കുറുവട്ടൂർ ഗ്രാമത്തിൽ സ്ഥിതി ചെയ്യുന്ന ക്ഷേത്രമാണ് വക്കാലക്കാവ് വനദുർഗ്ഗാക്ഷേത്രം.

ഗണപതി

രാവിലെ - 5.30 മുതൽ 8.30 വരെ
വൈകുന്നേരം - 5.30 മുതൽ 7.30 വരെ
ഗ്രഹണദിവസങ്ങളിൽ ദർശന സമയത്തിന് മാറ്റമുണ്ടാകാം.


</doc>
<doc id="308892" url="https://ml.wikipedia.org/wiki?curid=308892" title="ചാക്യാംകാവ് അയ്യപ്പക്ഷേത്രം">
ചാക്യാംകാവ് അയ്യപ്പക്ഷേത്രം

പാലക്കാട് ജില്ലയിലെ ശ്രീകൃഷ്ണപുരത്തു നിന്നും 8 കി.മീ. അകലെ കുറുവട്ടൂർ ഗ്രാമത്തിൽ സ്ഥിതി ചെയ്യുന്ന ക്ഷേത്രമാണ് ചാക്യാംകാവ് അയ്യപ്പക്ഷേത്രം.

ഗണപതി

ധനുമാസത്തിൽ താലപ്പൊലി

രാവിലെ - 5.30 മുതൽ 8.30 വരെ
ഗ്രഹണദിവസങ്ങളിൽ ദർശന സമയത്തിന് മാറ്റമുണ്ടാകാം.


</doc>
<doc id="308895" url="https://ml.wikipedia.org/wiki?curid=308895" title="ദ മിഷനറി പൊസിഷൻ">
ദ മിഷനറി പൊസിഷൻ

ബ്രിട്ടീഷ്‌ - അമേരിക്കൻ പത്രപ്രവർത്തകനും പ്രമുഖ നിരീശ്വരവാദിയുമായ ക്രിസ്റ്റഫർ ഹിച്ചൻസ് മദർ തെരേസയെ കുറിച്ചെഴുതിയ പ്രബന്ധമാണ് ദ മിഷനറി പൊസിഷൻ (The Missionary Position: Mother Teresa in Theory and Practice). 1995-ൽ ആണിതു പ്രസിദ്ധീകരിച്ചത്. കത്തോലിക്കാസഭയുടെ കീഴിൽ മദർ നടത്തിയ കാരുണ്യ പ്രവർത്തനങ്ങളുടെ ദുരൂഹതകളിലേക്ക് വെളിച്ചം വീശുന്ന ഈ വിമർശനാത്മക കൃതി പിന്നീട് പുസ്തക രൂപത്തിൽ പ്രസിദ്ധീകരിച്ചു.


</doc>
<doc id="308919" url="https://ml.wikipedia.org/wiki?curid=308919" title="മപൂട്ടോ">
മപൂട്ടോ

ആഫ്രിക്കൻ രാജ്യമായ മൊസാംബിക്കിന്റെ തലസ്ഥാനമാണ് മപൂട്ടോ (പോർച്ചുഗീസ് ഉച്ചാരണം: [mɐˈputu].മൊസാംബിക്കിലെ എറ്റവും വലിയ പട്ടണമായ മപൂട്ടോ ഇന്ത്യൻ മഹാസമുദ്രതീരത്തെ ഒരു പ്രധാന തുറമുഖം കൂടിയാണ്. അക്കേഷ്യ മരങ്ങൾ ധാരാളമായി കാണുന്നതിനാൽ അക്കേഷ്യകളുടെ നാട് എന്നും മപൂട്ടോ അറിയപ്പെടുന്നു.ഏകദേശം 18,00,000 ആളുകൾ മപൂട്ടോയിൽ താമസിക്കുന്നു.
മപൂട്ടോ താഴെപ്പറയുന്ന നഗരങ്ങളുമായി ബന്ധം സ്ഥാപിക്കുന്നു



</doc>
<doc id="308927" url="https://ml.wikipedia.org/wiki?curid=308927" title="ഹരാരെ">
ഹരാരെ

ഹരാരെ (1982 മുതൽ ഔദ്യോഗികമായി സാലിസ്ബറി എന്ന് അറിയപ്പെടുന്നു ) സിംബാബ്‌വെ-യുടെ തലസ്ഥാന നഗരവും എറ്റവും ജനനിബിഢമായ പ്രദേശവുമാണ്.2009-ലെ കണക്കനുസരിച്ച് 1,606,000 ആളുകൾ ഹരാരെ-യിൽ താമസിക്കുന്നു. ഹരാരെ സിംബാബ്‌വെയുടെ ഒരു മെട്രൊപ്പൊളിറ്റൻ പ്രൊവിൻസ് ആണ്.1,483 അടി ഉയരത്തിൽ സ്ഥിതി ചെയ്യുന്ന ഈ നഗരം സിംബാബ്‌വെയുടെ ഭരണസിരാകേന്ദ്രമാണ്.1890-ൽ പയണീർ കോളം എന്ന ബ്രിട്ടീഷ് സൗത്ത് ആഫ്രിക്കൻ കമ്പനിയുടെ സേനയാൽ സ്ഥാപിക്കപ്പെട്ട ഈ നഗരം,ബ്രിട്ടീഷ് പ്രധാനമന്ത്രിയായിരുന്ന സാലിസ്ബറി പ്രഭു-വിന്റെ ഓർമ്മയ്ക്കായി സാലിസ്ബറി ഫോർട്ട് എന്നാണ് അറിയപ്പെട്ടിരുന്നത്.പിൽക്കാലത്ത് സതേൺ റൊഡേഷ്യൻ ഗവണ്മെന്റിന്റെ കീഴിലായ ഈ പ്രദേശം 1953-നും 1963-നും ഇടയിൽ മദ്ധ്യ ആഫ്രിക്കൻ ഫെഡറേഷന്റെ തലസ്ഥാനമായി.സിംബാബ്‌വെ-യുടെ രണ്ടാം സ്വാന്തത്ര്യ വർഷത്തിൽ "ഹരാരെ" എന്ന് പുനർനാമകരണം ചെയ്ത നഗരത്തിനു 1982-ൽ വീണ്ടും "സാലിസ്ബറി" എന്ന് നാമം നൽകി.രാജ്യത്തെ പഴക്കമേറിയ സർവ്വകലാശാലയായ സിംബാബ്‌വെ സർവ്വകലാശാലയും( സ്ഥാപിതം-1952) പ്രധാന ക്രിക്കറ്റ് സ്റ്റേഡിയമായ ഹരാരെ സ്പോർറ്റ്സ് ക്ലബ് സ്റ്റേഡിയവും സ്ഥിതി ചെയ്യുന്നതിവിടെയാണ്.


</doc>
<doc id="308933" url="https://ml.wikipedia.org/wiki?curid=308933" title="വെള്ളറക്കാട് ശ്രീരാമസ്വാമി ക്ഷേത്രം">
വെള്ളറക്കാട് ശ്രീരാമസ്വാമി ക്ഷേത്രം

തൃശ്ശൂർ ജില്ലയിൽ കുന്നംകുളത്തുനിന്ന് 5 കി.മീ കിഴക്കായി എരുമപ്പെട്ടിയ്ക്കടുത്ത് വെള്ളറക്കാട് വില്ലേജിൽ സ്ഥിതി ചെയ്യുന്ന അമ്പലമാണ് വെള്ളറക്കാട് ശ്രീരാമസ്വാമി ക്ഷേത്രം . ചതുർബാഹുവായ മഹാവിഷ്ണുവിനെ ശ്രീരാമനായി സങ്കല്പിച്ച് ആരാധന നടത്തിവരുന്ന ക്ഷേത്രമാണിത്.

അഗസ്ത്യമഹർഷിയാണ് ഇവിടെ പ്രതിഷ്ഠ നടത്തിയതെന്ന് പറയപ്പെടുന്നു.ദ്രൗപതിയാൽ പൂജിക്കപ്പെട്ടതും അഗസ്ത്യമഹർഷിയാൽ പ്രതിഷ്ഠിക്കപ്പെട്ടതുമായ മഹാവിഷ്ണു ക്ഷേത്രമാണ് തൃശ്ശൂർ ജില്ലയിലെ വെള്ളറക്കാട് ശ്രീരാമ ക്ഷേത്രമെന്ന് പറയപ്പെടുന്നു

ഗണപതി, നവഗ്രഹങ്ങൾ, ഹനുമാൻ

ശ്രീരാമനവമി
പ്രതിഷ്ഠാദിനം (മീനമാസത്തിലെ രോഹിണി നക്ഷത്രം)
രാമായണമാസാചരണം (കർക്കടകം മുഴുവൻ)

രാവിലെ - 5.30 മുതൽ 8.30 വരെ
വൈകുന്നേരം - 5.30 മുതൽ 8.30 വരെ

ഗ്രഹണദിവസങ്ങളിൽ ദർശന സമയത്തിന് മാറ്റമുണ്ടാകാം.

http://vellarakkadsreeramajayam.com/


</doc>
<doc id="308994" url="https://ml.wikipedia.org/wiki?curid=308994" title="കൈകുളങ്ങര ദേവീക്ഷേത്രം">
കൈകുളങ്ങര ദേവീക്ഷേത്രം

തൃശ്ശൂർ ജില്ലയിൽ എരുമപ്പെട്ടിയിൽ നിന്ന് 2 കി.മീ വടക്കു മാറി കടങ്ങോട് ഗ്രാമത്തിൽ സ്ഥിതി ചെയ്യുന്ന അമ്പലമാണ് കൈകുളങ്ങര ദേവീക്ഷേത്രം .

ക്ഷേത്രത്തിലെ വിഗ്രഹം സ്വയംഭൂ ആയതിനാൽ ഭക്തജനങ്ങളിൽ ചിലർ ശിവനായും മറ്റു ചിലർ ഭഗവതിയായും സങ്കല്പിച്ച് ഇവിടെ ആരാധന നടത്തിയിരുന്നു.തൃശ്ശൂർ തെക്കേ മഠത്തിലെ സ്വാമിയാർമാർ ഇവിടെ പതിവായി ദർശനം നടത്താറുണ്ടായിരുന്നു. അക്കാലത്ത് ഇവിടം സന്ദർശിച്ച പണ്ഡിതശ്രേഷ്ഠനായ ഒരു സ്വാമിയാർ അമ്പലത്തിലെ മൂർത്തി ആരെന്ന കാര്യത്തിൽ തീർച്ച വരുത്താൻ വേണ്ടി 41 
ദിവസത്തെ കഠിനവ്രതം ആരംഭിച്ചു. വ്രതം കഴിയുന്ന ദിവസം രാത്രിയിൽ അദ്ദേഹത്തിന് ഒരു സ്വപ്നദർശനം ഉണ്ടായി.പിറ്റേന്ന് രാവിലെ അമ്പലക്കുളത്തിൽ പോയി നോക്കിയാൽ പ്രശ്നത്തിന് സമാധാനം ഉണ്ടാവുമെന്ന് നിർദ്ദേശം ലഭിച്ചു.സ്വപ്നത്തിൽ അറിയിച്ചതനുസരിച്ച് കുളത്തിൽ ചെന്ന് നോക്കിയപ്പോൾ സ്വാമിയാർ ദിവ്യമായ ഒരു കാഴ്ച്ച കണ്ടു. വളകളും മോതിരങ്ങളും അണിഞ്ഞ ഒരു സ്ത്രീയുടെ മനോഹരമായ കൈ ജലത്തിൽ ഉയർന്നു നിൽക്കുന്നു.അടുത്ത നിമിഷം അത് അപ്രത്യക്ഷമായി.അമ്പലത്തിലെ ചൈതന്യം ഭഗവതിയുടേത് ആണെന്ന് സ്വാമിയാർ മനസ്സിലാക്കുകയും ആ വിവരം നാട്ടുകാരെ അറിയിക്കുകയും ചെയ്തു.ക്ഷേത്രത്തിനും സമീപപ്രദേശങ്ങൾക്കും കൈക്കുളങ്ങര എന്ന് സ്വാമിയാർ പുതിയ പേര് നൽകി.

മല്ലിശ്ശേരി ഇളയതിന്റെ നേതൃത്വത്തിലായിരുന്നു പണ്ട് ക്ഷേത്രഭരണം. ഇത് പിന്നീട് എട്ടു വീട്ടിൽ നായന്മാരുടെ കീഴിലായി. അവർ തൃശ്ശൂർ തെക്കേമഠത്തിന് ഭരണം കൈമാറി. 1987ൽ ക്ഷേത്രപുനരുദ്ധാരണ കമ്മിറ്റിയുടെ നേതൃത്വത്തിൽ ആരംഭിച്ച നിർമ്മാണപ്രവർത്തനങ്ങൾ ഇന്നും തുടരുന്നു. 2007 ഡിസംബർ 21 മുതൽ ഈ കമ്മിറ്റിയുടെ മേൽനോട്ടത്തിലാണ് ഭരണം.

ശ്രീചക്രപ്രതിഷ്ഠയുള്ള ഈ ക്ഷേത്രത്തിൽ രാവിലെ സരസ്വതി, ഉച്ചയ്ക് ദുർഗ്ഗ, വൈകുന്നേരം ഭദ്രകാളി എന്നിങ്ങനെ മൂന്നു ഭാവത്തിലാണ് പൂജകൾ നടക്കുന്നത്.ക്ഷേത്രത്തിലെ താന്ത്രികകർമ്മങ്ങൾ ചെയ്യുന്നത് പോർക്കുളം കരുവന്നൂർ വടക്കേടത്ത് മനക്കാരാണ്.

അന്തിമഹാകാളൻ, അയ്യപ്പൻ, ഗണപതി

കന്നി മാസത്തിൽ നവരാത്രി, വൃശ്ചികത്തിൽ കാർത്തിക, ധനുവിൽ നിറമാല, മകരത്തിൽ മകരച്ചൊവ്വയും പറയരുവേലയും, കുംഭത്തിൽ കളം പാട്ട് , ഇടവത്തിൽ പ്രതിഷ്ഠാദിനം എന്നിവയാണ് പ്രധാനവിശേഷദിവസങ്ങൾ. ഉപദൈവങ്ങളായ അയ്യപ്പന് വിളക്കും അന്തിമഹാകാളന് വേലയും വിശേഷമാണ്.

'വടക്കുന്നാഥനും നാല്പത്തിയാറ് ക്ഷേത്രങ്ങളും', പുലിയന്നൂർ രാധാകൃഷ്ണൻ, നവഗ്രഹ പബ്ലിക്കേഷൻ 


</doc>
<doc id="309004" url="https://ml.wikipedia.org/wiki?curid=309004" title="ലക്ഷ്മി അഗർവാൾ">
ലക്ഷ്മി അഗർവാൾ

പ്രണയാഭ്യർഥന നിരസ്സിച്ചതു കാരണം ആസിഡ്‌ അക്രമണത്തിനു ഇരയായ പെൺകുട്ടിയാണ്‌ ലക്ഷ്മി സാ.
മുപ്പത്തിരണ്ടുകാരൻ നദീം ഖാന്റെ പ്രണയാഭ്യർഥന നിരസിച്ചതിനെ തുടർന്ന്‌ ഏഴാം ക്ലാസിൽ പഠിക്കുമ്പോൾ പതിനാറാം വയസ്സിലാണു ലക്ഷ്മി ആസിഡ്‌ അക്രമണത്തിന്‌ ഇരയാകുന്നത്‌.ആസിഡ്‌ ആക്രമണത്തിനും തീകൊളുത്തലിനും വിധേയരായ 300പേരെ പുനരധിവസിപ്പിച്ച കൂട്ടായ്മയുടെ അമരകാരിയാണ്‌ ലക്ഷ്മി .യു.എസ്‌ ഭരണകൂടം നൽകുന്ന രാജ്യാന്തര വനിതാധീരതാ അവാർഡ്‌ ജേതാവാണ് ലക്ഷ്മി.ലക്ഷ്മി പേരിനൊപ്പം ചേർത്ത “സാ” ഒരു സന്ദേശമാണ്‌;സ്റ്റോപ്പ്‌ ആസിഡ്‌ അറ്റാക്ക്‌.

ദക്ഷിണ ഡൽഹിയിലെ തിരക്കേറിയ ഖാൻ മാർക്കറ്റിലെ ബസ്‌ സ്റ്റോപ്പിൽ വച്ച് നദീം ഖാൻ(ഗുഡ്ഡൂ) എന്ന യുവാവാണ്‌ ലക്ഷ്മിയുടെ മുഖത്ത് ആസിഡ്‌ ഒഴിച്ചത്‌.ലക്ഷ്മിയുടെ സുഹൃത്തായ രാഖിയുടെ അറിവോടെയായിരുന്നു ആക്രമണം.2005ലെ സംഭവത്തിനു ശേഷം 2009 വരെ ശാരീരികമായ പല ബുദ്ധിമുട്ടുകളും ലക്ഷ്മി അനുഭവിച്ചു.ആസ്ഡ്‌ ഒഴിക്കുമ്പോൾ കൈകൾ കൊണ്ട്‌ കണ്ണു പൊത്തിയതിനാൽ മുഖത്തു കാഴ്ച്ച മാത്രം ബാക്കിയായി.ഡൽഹിയിലെ ഏറ്റവും വലിയ ആശുപത്രികളിലായി ഏഴ്‌ വലിയ ശസ്ത്രക്രിയകൾ .തുടയിൽ നിന്നും അരക്കെട്ടിനു താഴെ നിന്നുമായി തൊലിയെടുത്താണ്‌ ലക്ഷ്മിയുടെ മുഖം പുന:സൃഷ്ടിച്ചത്‌.2009ലെ സങ്കീർണമായ അവസാന ശസ്ത്രക്രിയക്കുശേഷം കുറച്ചു ദിവസം വെന്റിലേറ്ററിലായിയിരുന്നു .പണം തടസമകാതിരിക്കാതിരിക്കാൻ കുടുംബം വളരെ ബുദ്ധിമുട്ടി.നൃത്ത സംഗീത പരിപാടികളിൽ തിളങ്ങി നിന്ന ലക്ഷ്മിയുടെ മുഖം നഷ്ടമായത്‌ പിതാവിനെ വിഷാദരോഗത്തിലേക്കു തള്ളിയിട്ടു.സഹോദരനു ക്ഷയം ബാധിച്ചു.വേദന നിറഞ്ഞ നെഞ്ചുമായി ജീവിക്കേണ്ടി വന്ന പിതാവ്‌ മുന്നുലാൽ 2012ൽ ഹൃദയാഘാതത്തിൽ മരിച്ചു.ഗുഡ്ഡുവിനെ 10 വർഷത്തേക്കും രാഖിയെ ഏഴു വർഷത്തേക്കും തടവിനു ശിക്ഷിച്ചു.ഇതിനിടെ,ആക്രമണത്തിനുശേഷം ഒരു മാസം കഴിഞ്ഞ്‌ ഗുഡ്ഡു ആഘോഷപൂർവം മറ്റോരാളെ വിവാഹം കഴിച്ചു.

2006ൽ ആസിഡ്‌ ആക്രമണത്തെ അതിജീവിച്ച രൂപ എന്ന പെൺകുട്ടിയോടൊപ്പം സുപ്രീംകോടതിയിൽ സുലഭമായ ആസിഡ് വില്പനയ്ക്കെതിരെ പൊതുതാല്പര്യ ഹർജി നൽകി.രാജ്യത്ത്‌ ആസിഡ്‌ വില്പനയ്ക്കു കർശന നിയന്ത്രണം ഏർപ്പെടുത്തണം എന്നതയിരുന്നു അവശ്യം. പ്രത്യേക നിയമനിർമ്മാണം നടത്തണമെന്ന്‌ സുപ്രീം കോടതി കേന്ദ്രസർക്കാരിനോട്‌ ആവശ്യപ്പെട്ടു .ആസിഡ്‌ വില്പനയ്ക്കു കർശനനിയന്ത്രണം ഏർപ്പെടുത്തണമെന്നും വാങ്ങുന്നവർ തിരിച്ചറിയൽ രേഖ നല്കണമെന്നുമുള്ള നിർദ്ദേശങ്ങൾ മുന്നോട്ട് വച്ചു.

പത്രപ്രവർത്തക ഉപ്നീതയാണ്‌ സ്റ്റോപ്പ്‌ ആസിഡ്‌ അറ്റാക്ക്‌(സാ) പ്രചരണങ്ങൾക്ക്‌ ലക്ഷ്മിയുടെ ശ്രദ്ധ ക്ഷണിക്കുന്നത്‌.പത്രപ്രവർത്തകനും സാമൂഹിക പ്രവർത്തകനുമായ അലോക്‌ ദീക്ഷിത്‌ ലക്ഷ്മിയെ തേടിയെത്തി .സ്റ്റോപ്പ്‌ ആസിഡ്‌ അറ്റാക്കിന്റെ ക്യാമ്പെയിൻ കോഓർഡിനേറ്ററായി ലക്ഷ്മി പ്രവർത്തിച്ചു തുടങ്ങുകയും ചെയ്തു.പിന്നേട് അലോക്‌ ലക്ഷ്മിയുടെ ജീവിതത്തിലേക്ക് കടന്ന് വന്നു.ആഗ്രയിൽ സ്റ്റോപ്പ്‌ ആസിഡ്‌ പ്രവർത്തകർ കഫേ ഷീറോസ്‌ ഹാങ്ങ്ഔട്ട്‌ എന്ന പേരിൽ സ്ഥാപനം തുടങ്ങി.റിഡേഴ്സ്‌ കഫേ,ആക്ടിവിസം വർൿഷോപ്പ്‌,ഹാൻഡി ക്രാഫ്റ്റ്സ്‌ ആൻഡ്‌ എക്സിബിഷൻ സെന്റർ എന്നിവ അവിടെയുണ്ട്‌.ആസിഡ് ആക്രമണത്തിൽ ഇരകളായവരാണ്‌ ഇതിന്റെ നടത്തിപ്പുകാർ.ഛാന്വ്‌ എന്ന പേരിൽ കിഴക്കൻ ഡൽഹിയിലെ നിർമാൺ വിഹറിൽ പുനരധിവാസ കേന്ദ്രവും തുടങ്ങി.ആസിഡ്‌ ആക്രമണം ഏറ്റുവാങ്ങിയവരുടെ ഫാഷൻ ഡിസൈനിങ്ങ്‌ സ്റ്റോറുകളും പ്രവർത്തിക്കുന്നുണ്ട്‌ ലക്ഷ്മി ഒരേസമയം അവരുടെ സംഘാടകയും മോഡലുമാണ്‌.

2013ൽ അവസാനം ,അമേരിക്കൻ എംബസിയിൽ നിന്നു ലക്ഷ്മിക്ക് വിളി വന്നു.വനിതകൾക്കുള്ള യൂ.എസ്‌.രാജ്യാന്തര ധീരത അവാഡിന്‌ ലക്ഷ്മിയെ പരിഗണിക്കുന്നതായി അവർ അറിയിച്ചു.2014ൽ വാഷിങ്ങ്ടണിലെ യൂ എസ്‌ സ്റ്റേറ്റ്‌ ഡിപ്പർട്ട്മെന്റ്‌ സമ്മേളനഹാലിൽ മിഷേൽ ഒബാമയാണ്‌ അവാർഡ്‌ സമ്മനിച്ചത്‌.അവാർഡിന്റെ മറുപടി പ്രസംഗ സമയത്ത്‌ കൊച്ചുകവിത അവതിരിപ്പിക്കുകയാണ്‌ ലക്ഷ്മി ചെയ്തത്‌ .കവിത തീർത്ത്‌ പുഞ്ചിരിയോടെ ലക്ഷ്മി മുഖമുയർത്തി.തിങ്ങി നിറഞ്ഞ സദസ്സ്‌ അപ്പോൾ തുടങ്ങിയ കരഘോഷം ഏറെ നേരം നീണ്ട്‌ നിന്നു‘നിങ്ങൾ ആസിഡൊഴിച്ചത്‌ എന്റെ മുഖത്തല്ല;സ്വപ്നങ്ങളിലാണ്‌.നിങ്ങളുടെ ഉള്ളിലുള്ളതോ സ്നെഹമല്ല;നിറയെ ആസിഡാണ്‌’എന്നയിരുന്നു കവിതയുടെ തുടക്കം.അതേ വർഷത്തേ NDVT ഇന്ത്യൻ ഓഫ് ദി ഇയർ പുരസ്ക്കാരവും ലക്ഷ്മിക്കായിരുന്നു.

കേരളത്തിൽ ആസിഡ്‌ ആക്രമണത്തിന്‌ ഇരയാകുന്നവർ ഉണ്ടോ എന്ന ചോദ്യത്തിന്‌ അലോകിന്റെ ഉത്തരം ഉണ്ട്‌ എന്ന്‌ തന്നെയാണ്‌ പല സംഭവങ്ങളും പുറത്തറിയുന്നില്ല അറിയുന്ന സംഭവങ്ങൾ വിളക്ക്‌ തട്ടിമറിഞ്ഞെന്നോ പൊള്ളലേറ്റേതെന്നോ മറ്റോ പറഞ്ഞ്‌ മറച്ച്‌ വയ്ക്കുന്നു.കേസ്‌ റജിസ്റ്റർ ചെയ്യുന്നതും അങ്ങനെതന്നെ.ആക്രമണത്തിനാണു കേസ്‌.ആസിഡ്‌ ആക്രമണത്തിന്‌ പ്രത്യേക ഉപവകുപ്പ്‌ അനുസരിച്ച്‌ കേസ്‌ റജിസ്റ്റർ ചെയ്യുന്നില്ലന്ന്‌ അലോക്‌ 2014 ഡിസംബറിൽ പറഞ്ഞിരുന്നു.കേരളത്തിൽ വിവരശേഖരണം,സന്നദ്ധശൃഗലയുണ്ടാക്കൽ,ആക്രമണങ്ങൾ റിപ്പോർട്ട്‌ ചെയ്യൽ,ആനുകൂല്യങ്ങൾക്കായി സമ്മർദം ചെലുത്തൽ എന്നിവയാണ്‌ ലക്ഷ്മിയുടെയും അലോകിന്റെയും കർമ്മപദ്ധതികൾ.കേരളത്തിൽ മലപ്പുറത്ത്‌ കുറ്റിപ്പുറം പതഞ്ജലിയിൽ ഒരാഴ്ച്ച താമസിച്ച ലക്ഷ്മിയെ കാണാൻ ഒരു ആലപുഴ സ്വദേശിനി എത്തി പൊള്ളിയ മുഖവുമായി,അവരും ആസിഡ്‌ ആക്രമണത്തിന്റെ ഒരു ഇരയായിരുന്നു.
മമ്മൂട്ടിയും റസൂൽ പൂക്കുട്ടിയും ചേർന്നാണ്‌ ലക്ഷ്മിയെ കേരളത്തിലേക്ക്‌ കൊണ്ട്‌ വന്നത്‌.മമ്മൂട്ടി ഡയറക്ടറയ കുറ്റിപ്പുറം പതൻജലിയ അയുർവേദ ചികിൽസായത്തിൽ മുഖചർമം വീണ്ടെടുക്കൻ ചികിൽസ നടക്കുകയാണ്‌.നടൻ ആമീർ ഖാന്റെ ടീവി ഷോയിൽ പങ്കെടുത്ത ലക്ഷ്മിയെ മമ്മൂട്ടിക്ക്‌ വേണ്ടി റസൂൽ പൂക്കുട്ടി കണ്ടെത്തുകയായിരുന്നു.ആമിർ ഖാന്റെ അഭ്യർഥന കൂടിയായപ്പോൾ സൗജന്യചികിൽസ എത്രയും പെട്ടെന്നു ലഭ്യമാക്കൻ പതൻജലി തീരുമാനിച്ചു.ഒരാഴ്ചത്തേ ആദ്യഘട്ട ചികിൽസയ്ക്കു ശേഷം ലക്ഷ്മി തിരിച്ച്‌ പോയി.കേരളത്തിലെ സ്റ്റോപ്പ്‌ ആസിഡ്‌ അറ്റാക്ക്‌ പ്രചരണങ്ങൾക്കു മമ്മൂട്ടി പിന്തുണ ഉറപ്പാക്കിടുണ്ട്‌.പതൻജലിയിലെ ജോതിഷ്‌ കുമാറണു ചികിൽസയ്ക്ക്‌ നേതൃത്വം നല്കുന്നത്‌.

ദേശീയ അവാർഡ്‌ ജേതാവ്‌ ആനന്ദ്‌ ഗാന്ധിയുടെ “ന്യൂബോൺ” എന്ന ചിത്രത്തിൽ ലക്ഷ്മിയാണ്‌ നായികയവുന്നത്‌.ആസിഡ അക്രമണത്തിന്റെ പിന്നമ്പുറവും ആക്രമണമേറ്റ്‌ വാങ്ങുന്നവരുടെ ജീവിതസാഹചര്യങ്ങളും വിശദമാകുന്ന വിശാദമായ രണ്ടു മണിക്കൂ​ൂർ സിനിമ.ആസിഡ്‌ ആക്രമണത്തിനിരയായ നസ്രീൻ എന്ന കുട്ടിയും സിനിമയിൽ പ്രധാനവേഷത്തിലുണ്ട്‌.മേഘാ രാമസ്വാമിയാണു ചിത്രത്തിന്റെ ശില്പ്പി.പ്രീതി രതി എന്ന പെൺകുട്ടിയുടെ ദുരന്തം പത്രത്തിൽ വായിച്ച്‌ മേഘ നിർമ്മിച്ച എട്ടു മിനിറ്റ്‌ ചിത്രത്തിന്റെ വലിയ പതിപ്പണ്‌ ഇത്‌.

ലക്ഷ്മി പറയുന്നത്‌-“ആസിഡ്‌ ആക്രമണം നിന്ദ്യമായ പ്രവർത്തിയാണെന്ന്‌ സമൂഹത്തിനു ബോധ്യമാകണമെന്നും.ഇനിയൊരാൾ അതിനു മുതിരത്തതരത്തിൽ സമൂഹം ഉണർന്നിരിക്കണമെന്നും.ആക്രമണം നടത്തിയ കുറ്റവാളി മാന്യമായി ജീവിക്കുകയും ഏറ്റുവാങ്ങിയയാൾ ജീവിതകാലം മുഴുവനും വീട്ടിനുള്ളിൽ തളയ്ക്കപ്പെടുകയും ചെയ്യുന്ന അവസ്ഥ മാറണമെന്നും.കുറ്റവാളികളുടെ ശിക്ഷയേക്കാൾ അതിനു വിധേയമാകുന്ന വ്യക്തിയുടെ ശാരീരികവും മാനസികവുമായ ബുദ്ധിമുട്ടുകൾക്കാണ്‌ പ്രാധാന്യം നൽകേണ്ട്തെന്ന് അവർ പറയുന്നു.


</doc>
<doc id="309007" url="https://ml.wikipedia.org/wiki?curid=309007" title="മൊഹിറ്റോ">
മൊഹിറ്റോ

ഒരിനം കോക്ടെയ്ൽ ആണ് മൊഹിറ്റോ Mojito (/moʊˈhiːtoʊ/; Spanish: [moˈxito]) . വൈറ്റ് റം, കരിമ്പിൻ നീര്, ചെറുനാരങ്ങ നീര്, സോഡ, പുതിന എന്നിവയാണ് ഇതിന്റെ ചേരുവകൾ. ക്യൂബയിൽ ലഭ്യമായ മൊഹിറ്റോയിൽ പുതിനയ്ക്കു പകരം തദ്ദേശീയ തുളസിയിനമായ Yerba Buena ആണ് ചേർക്കുന്നത്. ഇതിന്റ പ്രത്യേക രുചി ഇതിനെ സമ്പന്നരുടെ ആഘോഷങ്ങളിലെ പ്രധാന ഇനം ആക്കി മാറ്റി. ഇതിൽ ആൽക്കഹോളിന്റെ അളവു പത്ത് ശതമാനം മാത്രമേയുള്ളൂ.


</doc>
<doc id="309026" url="https://ml.wikipedia.org/wiki?curid=309026" title="സി.കെ. രാമകൃഷ്ണൻ നായർ">
സി.കെ. രാമകൃഷ്ണൻ നായർ

കേരളീയനായ ചിത്രകാരനായിരുന്നു സി.കെ.രാ എന്നറിയപ്പെട്ടിരുന്ന സി.കെ. രാമകൃഷ്ണൻ നായർ(23 മേയ് 1915 – 16 സെപ്റ്റംബർ 1994). കേരള ലളിതകലാ അക്കാദമി ഫെല്ലോഷിപ്പ് ലഭിച്ചിട്ടുണ്ട്. അക്കാദമി ചെയർമാനായും പ്രവർത്തിച്ചു. 
തിരുവല്ല ശ്രീവല്ലക്ഷേത്രത്തിന് സമീപത്തെ ശങ്കരവേലിൽ തറവാട്ടിൽ പാലിയക്കര കൊട്ടാരത്തിലെ രാമവർമ്മ കോയിതമ്പുരാന്റെയും ശങ്കരവേലിൽ കുഞ്ഞുകുട്ടിയമ്മയുടെയും മകനായി ജനനം. മാവേലിക്കരയിലെ രവിവർമ്മ സ്കൂൾ ഓഫ് ആർട്സിൽ പഠിച്ചു. രാജാ രവിവർമ്മയുടെ മകൻ രവിവർമ്മയായിരുന്നു പ്രധാന ഗുരു. പഠനാനന്തരം ബോംബെയിൽ ബ്രിട്ടീഷ് ഇൻഫോർമേഷൻ വകുപ്പ് ഉദ്യോഗസ്ഥനായി. ഇക്കാലത്തെ രണ്ടാം ലോക മഹായുദ്ധത്തെക്കുറിച്ചുള്ള ചിത്ര പരമ്പര ശ്രദ്ധേയമായി. പിന്നീട് കോയമ്പത്തൂരിൽ ചിത്രകലാധ്യാപകനായി. ശാന്തിനികേതനിൽ ജാമിനിറോയി, നന്ദലാൽ ബോസ് എന്നിവരുടെ പക്കൽ കുറേക്കാലം പരിശീലനം നേടിയ സികെരാ മാവേലിക്കര ഫൈൻ ആർട്സിൽ അധ്യാപകനായി. തിരുവനന്തപുരം ഫൈൻ ആർട്സ് കോളജിൽ സൂപ്രണ്ടായി. ആധുനിക ചിത്രകലയെക്കുറിച്ച് നിരവധി ലേഖനങ്ങളെഴുതി. അവിവാഹിതനായിരുന്നു. 1988ൽ രായെക്കുറിച്ച് 'ഒരു ചിത്രകാരന്റെ ദിവാസ്വപ്നങ്ങൾ' എന്ന പേരിൽ ഒരു ഡോക്യുമെന്ററിയുണ്ട്.



</doc>
<doc id="309035" url="https://ml.wikipedia.org/wiki?curid=309035" title="കുടക്കുഴി അയ്യപ്പക്ഷേത്രം">
കുടക്കുഴി അയ്യപ്പക്ഷേത്രം

തൃശ്ശൂർ ജില്ലയിൽ എരുമപ്പെട്ടിയ്ക്കു സമീപം കടങ്ങോട് ഗ്രാമത്തിൽ സ്ഥിതി ചെയ്യുന്ന അമ്പലമാണ് കുടക്കുഴി അയ്യപ്പക്ഷേത്രം .

നാഗങ്ങൾ


</doc>
<doc id="309080" url="https://ml.wikipedia.org/wiki?curid=309080" title="ബെനോ ഡി ബ്വാനി">
ബെനോ ഡി ബ്വാനി

ഒരു ഫ്രഞ്ച് പൗരനായ ബെനോ ഡി ബ്വാനി (Benoît de Boigne) മറാഠ സാമ്രാജ്യത്തിന്റെ ഒരു പ്രധാന പട്ടാള നായകനായിരുന്നു. മഹാദജി ഷിൻഡേയുടെ ഭരണകാലത്ത് മറാഠ സേനയെ പരിശീലിപ്പിക്കാനും വികസിപ്പിക്കാനും സഹായിച്ചത് ഇദ്ദേഹമായിരുന്നു. 


</doc>
<doc id="309083" url="https://ml.wikipedia.org/wiki?curid=309083" title="ചെമ്പ്രയൂർ നരസിംഹമൂർത്തിക്ഷേത്രം">
ചെമ്പ്രയൂർ നരസിംഹമൂർത്തിക്ഷേത്രം

തൃശ്ശൂർ ജില്ലയിൽ എരുമപ്പെട്ടിയ്ക്കു സമീപം കടങ്ങോട് ഗ്രാമത്തിൽ സ്ഥിതി ചെയ്യുന്ന അമ്പലമാണ് ചെമ്പ്രയൂർ നരസിംഹമൂർത്തിക്ഷേത്രം .

കൃതയുഗത്തിൽ വനവാസക്കാലത്ത് രാമലക്ഷ്മണന്മാരാൽ നിർമ്മിക്കപ്പെട്ട ചതുർബാഹുവായ വിഷ്ണു വിഗ്രഹം പിന്നീട് ദ്വാപാരയുഗത്തിൽ പാണ്ഡവന്മാർ വനവാസക്കാലത്ത് ഇവിടെ പ്രദേശത്ത് വരികയും കുറേനാൾ വസിക്കുകയും ചെയ്തു . പിന്നീട് വിഗ്രഹം ഉപേക്ഷിക്കപെട്ട നിലയിൽ കണ്ടെടുക്കുകയും അതിനുശേഷം അവിടെ ഒരു ക്ഷേത്രം പണിയുകയും ചെയ്തുവത്രേ . ഭീമൻ പൂജിച്ചതും പ്രതിഷ്ഠിച്ചതുമാണ് ഇവിടുത്തെ വിഗ്രഹം എന്നാണ് ഐതിഹ്യം.


</doc>
<doc id="309092" url="https://ml.wikipedia.org/wiki?curid=309092" title="ഫാതം">
ഫാതം

സമുദ്രത്തിൻെറ ആഴം അളക്കാൻ മുൻകാലങ്ങളിൽ ഉപയോഗിച്ചിരുന്ന യൂണിറ്റാണ് ഫാതം. ഇത് 6 അടിക്ക് സമാനമാണ്. (1.8288മീറ്റർ)



</doc>
<doc id="309111" url="https://ml.wikipedia.org/wiki?curid=309111" title="വിരാമം">
വിരാമം

മലയാളമടക്കമുള്ള ഇന്ത്യൻ ലിപികളിൽ വ്യഞ്ജനത്തോടൊപ്പം സ്വാഭാവികമായി അടങ്ങിയിട്ടുള്ള "അ" സ്വരം നീക്കം ചെയ്യാനുപയോഗിക്കുന്ന സ്വരഭേദസൂചകച്ചിഹ്നത്തെയാണ് പൊതുവിൽ വിരാമം അഥവാ വിരാമ എന്നറിയപ്പെടുന്നത്. മലയാളത്തിൽ ചന്ദ്രക്കലയാണ് വിരാമം സൂചിപ്പിക്കാനുപയോഗിക്കുന്ന ചിഹ്നം. തമിഴിൽ പുള്ളി ഇതിനായി ഉപയോഗിക്കുമ്പോൾ മറ്റു പലഭാഷകളിലും വിരാമച്ചിഹ്നം "ഹലന്ത" എന്ന പേരിൽ അറിയപ്പെടുന്നു.

സ്വരത്തിന് അന്ത്യമുണ്ടാക്കുക എന്ന അർത്ഥത്തിലുള്ള വിരാമ () എന്ന പേര് സംസ്കൃതത്തിൽ നിന്നുള്ളതാണ്. കന്നഡയിലും തെലുഗിലും ഉപയോഗിക്കുന്ന ഹലന്ത എന്ന പേരും സ്വരത്തിന് അന്ത്യമുണ്ടാക്കുക എന്ന അർത്ഥത്തിൽത്തന്നെയുള്ളതാണ്. സ്വരം എന്നാണ് ഹൽ എന്ന വാക്കിനർത്ഥം.

വിവിധലിപികളിലെ വിരാമച്ചിഹ്നങ്ങൾ
നിലവിൽ ചന്ദ്രക്കലയാണ് വിരാമത്തിനായി മലയാളത്തിൽ ഉപയോഗിക്കുന്നതെങ്കിലും ചന്ദ്രക്കലയുടെ ആവിർഭാവത്തിന് മുമ്പ് മറ്റുപലചിഹ്നങ്ങളും ഉപയോഗത്തിലിരുന്നു. വ്യഞ്ജനത്തിനു മുകളിലിടുന്ന കുത്തനെയുള്ള വരയും (വടിവിരാമം) വൃത്തവുമാണ് (വൃത്തവിരാമം/കുഞ്ഞുവട്ടം) അവ. ഇതുരണ്ടും യൂണികോഡ് എൻകോഡിങ്ങിന് നിർദ്ദേശിക്കപ്പെട്ടിട്ടുണ്ട്.


</doc>
<doc id="309125" url="https://ml.wikipedia.org/wiki?curid=309125" title="തീക്കുന്തം">
തീക്കുന്തം

തീക്കുന്തം (english :Fire lance, simplified Chinese: 火枪; traditional Chinese: 火槍; pinyin: huǒ qiāng) എന്നത് വെടിമരുന്നുപയോഗിക്കുന്ന ആദ്യത്തെ ആയുധങ്ങളിലൊന്നായിരുന്നു.

ആദ്യത്തെ തീക്കുന്തങ്ങൾ ചൈനീസ് കുന്തങ്ങളോട് വെടിമരുന്നു നിറച്ച മുളക്കുഴൽ ചേർത്ത് കേട്ടിയവയായിരുന്നു.ഇവയ്ക്കു ആദ്യം ഏതാനും അടി മാത്രമേ സഞ്ചരിക്കുവാനുള്ള കഴിവുണ്ടായിരുന്നുള്ളൂ. ഇവ ആദ്യകാലങ്ങളിൽ ഒരു കുന്തമായിത്തന്നെയായിതന്നെ ആയിരുന്നു ഉപയോഗിച്ചിരുന്നത്.പിന്നീട് ഇവ കുറെയധികം വികസിച്ചു.പത്താം ശതകത്തിലെ ചില പുസ്തകങ്ങളിൽ ഇവ യുദ്ധങ്ങളിലുപയോഗിക്കുനതിനെ ചിത്രീകരിക്കുന്നുണ്ട്.

ആദ്യത്തെ തീക്കുന്തങ്ങൾ പത്താം ശതകത്തോടെ ചൈനയിലാനുണ്ടയത്.എങ്കിലും 1260കളോടെയാണ് ഇവ പല രീതികളിലേക്ക് വികസിച്ചത്.ഇവയ്ക്കു ചെലവ്കുറവായിരുന്നു.

ഇവയാണ് പിന്നീട് തോക്കുകളും റോക്കെറ്റ്‌കളും ആയി വികസിച്ചത്

English wikipedia


</doc>
<doc id="309133" url="https://ml.wikipedia.org/wiki?curid=309133" title="അവിഭക്ത ഭാരതം">
അവിഭക്ത ഭാരതം

അവിഭക്ത ഭാരതം, അഖണ്ഡ ഭാരതം अखण्ड भारत , اکھنڈ بھارت ), അഥവാ അഖണ്ഡ ഹിന്ദുസ്ഥാൻ എന്നത് (ഹിന്ദുസ്ഥാനി: अखण्ड हिन्दुस्तान , اکھنڈ ہندوستان ), നഷ്ടകാല സ്മരണകൾ ഉണർത്തുന്ന ഒരു ഭാരതീയ പദമാണ് .


</doc>
<doc id="309150" url="https://ml.wikipedia.org/wiki?curid=309150" title="മോൾ (യൂണിറ്റ്)">
മോൾ (യൂണിറ്റ്)

രസതന്ത്രത്തിൽ (അവൊഗാഡ്രോ നമ്പർ) എണ്ണത്തെ സുചിപ്പിക്കുവാൻ ഉപയോഗിക്കുന്ന പദമാണ് മോൾ. പദാർത്ഥത്തിന്റെ അളവ് പ്രസ്താവിക്കുന്നതിനുള്ള യൂണിറ്റ് എന്ന നിലയിൽ രസതന്ത്രത്തിൽ മോൾ ഉപയോഗിച്ചു വരുന്നു. mol എന്നാണ് ഇതിന്റെ ചുരുക്കെഴുത്ത്. രസതന്ത്രത്തിൽ 6.022 X 10 23 (അവൊഗാഡ്രോ നമ്പർ) എണ്ണത്തെ സുചിപ്പിക്കുവാൻ ഉപയോഗിക്കുന്ന പദമാണ് മോൾ. പദാർത്ഥത്തിന്റെ അളവ് പ്രസ്താവിക്കുന്നതിനുള്ള യൂണിറ്റ് എന്ന നിലയിൽ രസതന്ത്രത്തിൽ മോൾ ഉപയോഗിച്ചു വരുന്നു. mol എന്നാണ് ഇതിന്റെ ചുരുക്കെഴുത്ത്.


</doc>
<doc id="309159" url="https://ml.wikipedia.org/wiki?curid=309159" title="ട്രെയിൻ റ്റു പാകിസ്താൻ">
ട്രെയിൻ റ്റു പാകിസ്താൻ

1947-ലെ ഇന്ത്യ-പാകിസ്താൻ വിഭജനകാലത്ത് ജനങ്ങളുടെ ഇരുരാജ്യങ്ങളിലേക്കുമുള്ള കുടിയേറ്റങ്ങളും തിക്താനുഭവങ്ങളെയും പശ്ചാത്തലമാക്കി ഖുശ്വന്ത് സിങ് രചിച്ച നോവലാണ് ട്രെയിൻ റ്റു പാകിസ്താൻ. 184 പുറങ്ങളുള്ള ഈ നോവലിൽ നിരവധി കഥാപാത്രങ്ങളെ വായനക്കാരന് അടുത്തറിയാനാകും. വൈവിധ്യമാർന്ന ജീവിത പരിസരങ്ങളിൽ നിന്നുള്ളവരുടെ വിശകലനത്തിലൂടെ അക്കാലത്തെ സാമൂഹ്യ സാംസ്കാരിക അന്തരീക്ഷത്തെ ഈ നോവൽ അടയാളപ്പെടുത്തുന്നു.
184 പുറങ്ങളുള്ള ഈ നോവലിൽ നിരവധി കഥാപാത്രങ്ങളെ വായനക്കാരന് അടുത്തറിയാനാകും. വൈവിധ്യമാർന്ന ജീവിത പരിസരങ്ങളിൽ നിന്നുള്ളവരുടെ വിശകലനത്തിലൂടെ അക്കാലത്തെ സാമൂഹ്യ സാംസ്കാരിക അന്തരീക്ഷത്തെ ഈ നോവൽ അടയാളപ്പെടുത്തുന്നു. 
“ഹിന്ദുക്കളാണ് കൃത്യമായ ആസൂത്രണത്തോടെ കൊല ചെയ്യാനാരംഭിച്ചതെരംഭിച്ചതെന്ന് മുസ്ലീങ്ങളും മുസ്ലീങ്ങളെ ഹിന്ദുക്കളും പഴിക്കുന്നു. യാഥാർത്ഥ്യം രണ്ടു വശത്തും ആളുകൾ ക്രൂരമായി കൊല ചെയ്യപ്പെട്ടു. രണ്ടു പേരും പരസ്പരം വെടി വയ്ക്കുകയും കുത്തിയും വെട്ടിയും കൊലപ്പെടുത്തുകയും ചെയ്തു. രണ്ടു പേരും മുറിവേൽപ്പിച്ചു. രണ്ടു പേരും മാനഭംഗപ്പെടുത്തി”(1).

പാകിസ്താൻ ഇന്ത്യ അതിർത്തിയിലുള്ള മനോ മജ്‌ര എന്ന സാങ്കൽപ്പിക ഗ്രാമത്തിലാണ് കഥ നടക്കുന്നത്. മുസ്ലീം - സിഖ് വിശ്വാസികൾ ഗ്രാമത്തിൽ ഒരുമയോടെ കഴിയുകയാണ്. പുറം ലോകത്തെ കാര്യങ്ങളിൽ അവർ വലിയ താത്പര്യം കാട്ടിയില്ല. കുപ്രചരണങ്ങളിലൂടെയും കിംവദന്തികളിലൂടെയുമാണ് അവരിലേക്ക് വിവരങ്ങളെത്തിയിരുന്നത്, എന്നത് അവരെ എളുപ്പം വികാരവിധേയമാക്കി. സർക്കാർ അടുത്ത ദിവസങ്ങളിൽ മനോ മജ്‌രയിലെ മുസ്ലീംങ്ങളെ അവരുടെ സുരക്ഷക്കായി പാകിസ്താനിലെത്തിക്കുമെന്ന് അറിഞ്ഞ ഒരു മുസൽമാൻ ചോദിച്ചു, “ പാകിസ്താനുമായി നമുക്കെന്ത്? നമ്മളിവിടെ ജനിച്ചു. നമ്മുടെ പിതാ മഹാന്മാരും. സിഖ് ജനതയോടൊപ്പം സാഹോദര്യത്തോടെയാണ് നാം ജീവിച്ചത്”

പാകിസ്താനിലേക്കു പോകാനായി മുസ്ലീങ്ങൾ അഭയാർത്ഥി ക്യാംപിലേക്കെത്തിയപ്പോഴാണ് മത ഭ്രന്തന്മാരുടെ പ്രേരണയ്ക്കിരയായി ഒരു സംഘം സിഖുകാർ പാകിസ്താനിലേക്കുള്ള ട്രെയിനിൽ കൂട്ടക്കൊല നടത്തിയത്.
ഈ കൃതിയെ അധികരിച്ച് 1998 ൽ ഒരു സിനിമ പുറത്തിറങ്ങിയിട്ടുണ്ട്. പമേല റൂക്സ് സംവിധാനം ചെയ്ത ഈ ചിത്രത്തിൽ നിർമൽ പാണ്ഡെ, മോഹൻ അഗസ്തെ, രജിത് കപൂർ, ദിവ്യ ദത്ത തുടങ്ങിയവർ അഭിനയിച്ചു.


</doc>
<doc id="309203" url="https://ml.wikipedia.org/wiki?curid=309203" title="അറേബ്യൻ ഒട്ടകപ്പക്ഷി">
അറേബ്യൻ ഒട്ടകപ്പക്ഷി

അറേബ്യൻ ഓസ്ട്രിച്ച് അഥവാ സിറിയൻ ഓസ്ട്രിച്ച് ("Struthio camelus syriacus") പൂർണ്ണമായും വംശംനാശം സംഭവിച്ച ഒട്ടകപ്പക്ഷികളുടെ ഒരു ഉപവർഗ്ഗമാണ്.  ഇരുപതാം നൂറ്റാണ്ടിന്റെ മദ്ധ്യം വരെ ഇവ അറേബ്യൻ ഉപദ്വീപിൽ കാണപ്പെട്ടിരുന്നു. അവസാനത്തെ പക്ഷി 1945 ല്‌ സൌദി അറേബ്യയിലെ അൽ-ഹസ പ്രോവിൻസിൽ വച്ച് മരുഷ്യന്റെ ക്രൂരതയ്ക്കിരയായി. ജറുസലേമിലെ സുവോളജിക്കൽ മ്യൂസിയം ഓഫ്  ഹീബ്രൂ യൂണിവേഴ്സിറ്റിയിൽ ഒരു പെൺപക്ഷിയുടെയും രണ്ടു പക്ഷിക്കുഞ്ഞുങ്ങളുടെയും തൂവലുകളും ചർമ്മവും സൂക്ഷിച്ചിരിക്കുന്നു. അതുപോലെ തന്നെ സുവോളജിക്കൽ മ്യൂസിയം ഓഫ് ടെൽ അവീവ് യൂണിവേഴ്സിറ്റിയിൽ മുട്ടത്തോട് സംരക്ഷിച്ചിരിക്കുന്നു. അറേബ്യൻ ഉപദ്വീപിൽ നിന്ന് ഇന്നുവരെ ഇവയുടെ എല്ലുകൾ കണ്ടെടുക്കപ്പെട്ടിട്ടില്ല. ഇവ ക്യാമൽ ബേഡ് എന്നും അറിയപ്പെടുന്നു. 

തോക്കുകളുടെയു മറ്റും വ്യാപകമായ ഉപയോഗവും മോട്ടോർ വാഹനങ്ങളുടെ കടന്നു വരവും ഈ ഒട്ടകപ്പക്ഷി വംശത്തിൻറ വേഗത്തിലുള്ള തിരോധാനത്തിനു കാരണമായി. പഴയകാലത്ത് വേട്ടപ്പട്ടികൾ, അമ്പും വില്ലും ഉപയോഗിച്ചുള്ള വേട്ടയാടലിൽ കൂട്ടമായുള്ള പക്ഷിമൃഗാദികൾക്ക് രക്ഷപ്പെടാൻ മതിയായ അവസരങ്ങളുണ്ടായിരുന്നു.  പക്ഷേ തോക്കുപയോഗിച്ചുള്ള  വിനോദത്തിനായും തൂവലുകൾക്കും മാംസത്തിനു വേണ്ടിയുമുള്ള അനിയന്ത്രിതമായ വേട്ട, ഈ ഒട്ടകപ്പക്ഷി വംശത്തിൻറ പുർണ്ണമായ നാശത്തിനാണ് വഴിതെളിച്ചത്. ഇരുപതാം നൂറ്റാണ്ടിന്റെ തുടക്കത്തിൽ അറേബ്യൻ ഒട്ടകപ്പക്ഷികൾ വളരെ അപൂർവ്വമായി മാറിയിരുന്നു. 

നേരത്തേ ഇവ ഏറെ കാണപ്പെട്ടിരുന്നത്, വട്ക്കൻ നുഫൂദ് മുതൽ സിറിയൻ മരുഭൂമി വരെയുള്ള പ്രദേശത്തും (രേഖാംശം 34°N and 25°N and അക്ഷാംശം 38°E) മുന്നോട്ട് യൂഫ്രട്ടീസ് താഴ്വരയുടെ കിഴക്കു ഭാഗത്തും ആയിരുന്നു. സൌദി അറേബ്യയിലെ അൽ ജൂഫ് പ്രവിശ്യയിലും പഴയകാലത്ത് ഇവ സുലഭമായിരുന്നു. ഇവ അവസാനമായി കാണപ്പെട്ട പ്രദേശങ്ങൾ, 1928 ൽ ജോർദാൻ-ഇറാഖ് അതിർത്തിയിലെ ടോൾ-അൽ-റസാത്തിനിലും 1940 കളുടെ ആരംഭത്തിൽ ജുബൈലിനു സമീപവുമാണ്. ഇവിടെ കാണപ്പെട്ട അറേബ്യൻ ഒട്ടകപ്പക്ഷിയെ പൈപ്പ് ലൈൻ ജോലിക്കാർ വെടിവച്ചു കൊന്നു ഭക്ഷണമാക്കിയതായി രേഖപ്പെടുത്തിയിരിക്കുന്നു (ചില സ്രോതസ്സുകളിൽ 1941 എന്നാണ്  ഈ കാലയളവു കാണിക്കുന്നത്).
സാധാരണ ഒട്ടകപ്പക്ഷികളുമായി താരതമ്യം ചെയ്താൽ ഇവ വലിപ്പത്തിൽ ഒരൽപ്പം ചെറുതായിരുന്നു (70 ഇഞ്ചു മുതൽ 2 മീറ്റർ വരെ ഉയരം). അക്കാലത്ത് ഒട്ടകപ്പക്ഷി വേട്ട ഈ പ്രദേശത്തെ പണക്കാരുടെ ഒരു സാധാരണ വിനോദമായിരുന്നു. മുട്ട, തൂവലുകൾ, ചർമ്മം എന്നിവ കരകൌശലവസ്തുകളുടെയും മറ്റും നിർമ്മാണത്തിനായി ഉപയോഗിച്ചിരുന്നു. അറേബ്യൻ ഒട്ടകപ്പക്ഷിയിൽ നിന്നു നിർമ്മിച്ച വസ്തുക്കളും ജീവനുള്ള പക്ഷികളെത്തന്നെയും ചൈന പോലുള്ള രാജ്യങ്ങളിലേയ്ക്കു കയറ്റി അയച്ചിരുന്നു.ചൈനയിലെ ടാങിൽ ചക്രവർത്തിമാർക്ക് സ്വീകരണ സമ്മാനമായി ഇത്തരം ഒട്ടകപ്പക്ഷികളെ നൽകിയിരുന്നുവെന്നു പറയപ്പെടുന്നു. മുട്ടകൾക്ക് അടയിരിക്കുന്ന കാര്യത്തിൽ അറേബ്യൻ ഒട്ടകപ്പക്ഷികൾ വളരെ മടിയൻമാരായിരുന്നു. ശരിയായ ശ്രദ്ധയില്ലാതെ കിടന്നിരുന്ന ഇത്തരം മുട്ടകൾ ശത്രു ജീവികൾക്ക് മുട്ടയുടെ തോടിന്റെ കട്ടി കാരണം പൊട്ടിക്കുവാൻ സാധിച്ചിരുന്നില്ല.    


</doc>
<doc id="309233" url="https://ml.wikipedia.org/wiki?curid=309233" title="മൊഗാദിഷു">
മൊഗാദിഷു

ആഫ്രിക്കൻ രാജ്യമായ സൊമാലിയയുടെ തലസ്ഥാനമാണ്‌ മൊഗാദിഷു(; ; ""). പ്രാദേശികമായി ഹമാർ എന്നും വിളിക്കപ്പെടുന്ന ഇവിടത്തെ ജനസംഖ്യ 2015-ൽ 21,20,000 ആണ്. സൊമാലിയയിലെ ഏറ്റവും വലിയ നഗരമായ മൊഗാദിഷു ഇന്ത്യൻ മഹാസമുദ്രതീരത്ത് സ്ഥിതിചെയ്യുന്നു. ഇന്ത്യൻ മഹാ സമുദ്രത്തിലെ വെളുത്ത മുത്ത് എന്ന് വിശേഷിപ്പിക്കപ്പെടുന്ന മൊഗാദിഷു നൂറ്റാണ്ടുകളായി ഒരു തുറമുഖ നഗരമാണ്.


</doc>
<doc id="309238" url="https://ml.wikipedia.org/wiki?curid=309238" title="മധു ആലപ്പുഴ">
മധു ആലപ്പുഴ

മലയാളചലച്ചിത്രഗാന രചയിതാവാണ് മധു ആലപ്പുഴ.
1976ൽ മിസ്സി എന്ന ചിത്രത്തിനുവേണ്ടി ദേവരാജൻ ഈണം നൽകിയ 'അനുരാഗം അനുരാഗം' എന്ന ഗാനമെഴുതി ചലച്ചിത്രലോകത്തെത്തി. ബാലചന്ദ്രമേനോന്റെ താരാട്ട്, ഇത്തിരിനേരം ഒത്തിരികാര്യം, ആരാന്റെ മുല്ല കൊച്ചുമുല്ല ഭരതന്റെ ഓർമയ്ക്കായ് തുടങ്ങി നിരവധി സിനിമകൾക്കു വേണ്ടി ഗാനങ്ങളെഴുതി. ഏതാനും ഭക്തിഗാന ആൽബങ്ങൾ പുറത്തിറക്കിയിട്ടുണ്ട്. 



</doc>
<doc id="309242" url="https://ml.wikipedia.org/wiki?curid=309242" title="നല്ലേപ്പിള്ളി നാരായണസ്വാമി">
നല്ലേപ്പിള്ളി നാരായണസ്വാമി

നല്ലേപ്പിള്ളി ബ്രദേഴ്സ് എന്നറിയപ്പെട്ടിരുന്ന നാഗസ്വര വിദ്വാന്മാരിലെ മൂത്ത സഹോദരനായിരുന്നു നല്ലേപ്പിള്ളി നാരായണസ്വാമി (മരണം : 28 ഏപ്രിൽ 2015). അനുജൻ വൈദ്യനാഥനുമൊത്താണ് ഇദ്ദേഹം നാഗസ്വരക്കച്ചേരികൾ അവതരിപ്പിച്ചിരുന്നത്. 19 മണിക്കൂർ തുടർച്ചയായി നാഗസ്വരം വായിച്ച അപൂർവതയ്ക്കും ഉടമയായിരുന്നു. 
നാഗസ്വരവിദ്വാൻ നല്ലേപ്പിള്ളി പെരുമാളിന്റെ മകനാണ്. ഇരുപതാം വയസ്സുമുതൽ കച്ചേരികൾ അവതരിപ്പിച്ചുതുടങ്ങി. ഡൽഹി, മുംബൈ, ചെന്നൈ, തഞ്ചാവൂർ തുടങ്ങി വിവിധ കേന്ദ്രങ്ങൾ, കേരളത്തിൽ തിരുവനന്തപുരംമുതൽ കാസർകോടുവരെ വിവിധ ക്ഷേത്രസങ്കേതങ്ങൾ എന്നിവിടങ്ങളിൽ നാദസ്വരക്കച്ചേരികൾ അവതരിപ്പിച്ചിരുന്നു. മാൻഡലിൻ ശ്രീനിവാസ്, ഷേക്ക് ചിന്നമൗലാന തുടങ്ങിയ കലാകാരന്മാർക്കൊപ്പവും വേദി പങ്കിട്ടിരുന്നു. 1980കളിൽ ഒരു കച്ചേരിക്ക് അരലക്ഷംവരെ പ്രതിഫലം വാങ്ങിയിരുന്നു. കേരള സംഗീതനാടക അക്കാദമി 2002-ൽ ഗുരുപൂജാ പുരസ്കാരം നൽകി ആദരിച്ചു.

അവസാനകാലത്ത് ഏറെ ദുരിതങ്ങൾ അനുഭവിച്ച നാരായണസ്വാമിയ്ക്ക് മകൾ വസന്ത മാത്രമായിരുന്നു കൂട്ട്. 98 വർഷം നീണ്ടുനിന്ന ആ സ്വരരാഗഗംഗാപ്രവാഹം 2015 ഏപ്രിൽ 28-ന് നിലച്ചു.


</doc>
<doc id="309253" url="https://ml.wikipedia.org/wiki?curid=309253" title="മാമുൻച്ചിസോറസ്">
മാമുൻച്ചിസോറസ്

അന്ത്യ ജുറാസ്സിക് കാലത്ത് ജീവിച്ചിരുന്ന സോറാപോഡ് വംശത്തിൽ പെട്ട വളരെ വലിയ ദിനോസർ ആയിരുന്നു മാമുൻച്ചിസോറസ്, ഉച്ചാരണം ( , or spelling pronunciation ). ഈ ജെനുസിലെ ആദ്യ ഫോസ്സിൽ സ്പെസിമെൻ ദിനോസറിനെ 1952 ൽ ചൈനയിൽ നിന്നും ആണ് കിട്ടുന്നത്. (Mamenchisaurus constructus) ഏകദേശം 13 മീറ്റർ (43 അടി) നീളം ആണ് കണക്കാകിയിടുള്ളത്‌ . ഇതേ തുടർന്ന് ഇന്നുവരെ 6 ഉപവർഗ്ഗങ്ങളെ കൂടെ കണ്ടുകിട്ടിയിടുണ്ട്. 


</doc>
<doc id="309260" url="https://ml.wikipedia.org/wiki?curid=309260" title="ഇയോമാമുൻച്ചിസോറസ്">
ഇയോമാമുൻച്ചിസോറസ്

മാമുൻച്ചിസോറസ് ദിനോസർ ജെനുസിൽ പെട്ട ഒന്നാണ് ഇയോമാമുൻച്ചിസോറസ് . ഇവ മാമുൻച്ചിസോറസ് ജെനുസിൽ പെട്ട ദിനോസറുകളുടെ മുൻഗാമി ആണ് എന്ന് കരുതപെടുന്നു. മധ്യ ജുറാസ്സിക് കാലത്ത് ജീവിച്ചിരുന്ന ഇവയുടെ ഫോസ്സിൽ കണ്ടു കിട്ടിയിടുള്ളത് ചൈനയിൽ നിന്നും ആണ് . 2008 ൽ ആണ് ഇവയുടെ വർഗ്ഗീകരണം നടന്നത് .


</doc>
<doc id="309271" url="https://ml.wikipedia.org/wiki?curid=309271" title="വലിയ ചിറകുള്ള പക്ഷികൾ">
വലിയ ചിറകുള്ള പക്ഷികൾ

കാസർകോട്ടെ എൻഡോസൾഫാൻ ഭീകരതകൾ തുറന്നുകാട്ടുന്ന ഒരു മലയാള സിനിമയാണ് വലിയ ചിറകുള്ള പക്ഷികൾ. ഡോ. ബിജു ആണ് ഈ ചിത്രത്തിന്റെ രചനയും സംവിധാനവും നിർവഹിക്കുന്നത്. കുഞ്ചാക്കോ ബോബൻ ആണ് ചിത്രത്തിലെ നായക കഥാപാത്രത്തെ അവതരിപ്പിക്കുന്നത്.



</doc>
<doc id="309272" url="https://ml.wikipedia.org/wiki?curid=309272" title="മേപ്പാടി പോളിടെൿനിക്">
മേപ്പാടി പോളിടെൿനിക്

വയനാട് ജില്ലയിലെ മേപ്പാടി ഗ്രാമപഞ്ചായത്തിൽ സ്ഥിതി ചെയ്യുന്ന കേരള ഉന്നതവിദ്യാഭ്യാസ വകുപ്പിന്റെ കീഴിൽ പ്രവർത്തിക്കുന്ന ഗവർമെന്റിന്റെ പോളിടെൿനിക് കോളേജാണ് ഗവ. പോളിടെൿനിക് കോളേജ് മേപ്പാടി.


</doc>
<doc id="309293" url="https://ml.wikipedia.org/wiki?curid=309293" title="ബെർലിൻ യൂ-ബാഹ്ൻ">
ബെർലിൻ യൂ-ബാഹ്ൻ

ജർമ്മൻ തലസ്ഥാനമായ ബെർലീനിലും ചുറ്റുമുള്ള ബ്രാൻഡൻബർഗ് സംസ്ഥാനത്തിലും പ്രവർത്തിക്കുന്ന രണ്ട് അതിവേഗഗതാഗത ശൃംഖലകളിൽ ഒന്നാണ് ബെർലീൻ യൂ-ബാഹ്ൻ. (രണ്ടാമത്തേത് എസ്-ബാഹ്ൻ എന്നറിയപ്പെടുന്നു.) 1902-ൽ തുറന്ന യൂ-ബാഹ്ന്റെ എൺപതു ശതമാനവും മണ്ണിനടിയിലാണ്.

യൂ-ബാഹ്ന്റെ ഓരോ പാതയ്ക്കും ഒരു സംഖ്യയും നിറവുമുണ്ട്. രണ്ടാം ലോകമഹായുദ്ധത്തിനുമുമ്പ് അക്ഷരങ്ങളും അക്കങ്ങളും ചേർന്ന ഒരു രീതിയാണ് ഉപയോഗിച്ചിരുന്നത്. യുദ്ധത്തിൽ ജർമ്മനി തോൽക്കുകയും ബെർലീൻ വിഭജിക്കപ്പെടുകയും ചെയ്തു. പൂർവ്വ ബെർലീനിൽ ആകെ രണ്ട് പാതകളേ ഉണ്ടായിരുന്നുള്ളു. അതിനാൽ ഈ (പഴയ) നാമകരണരീതി ഉപേക്ഷിക്കപ്പെട്ടു. 1966-ൽ പശ്ചിമ ബെർലീൻ പുതിയ രീതി ഉപയോഗിച്ചുതുടങ്ങി. എന്നാൽ രണ്ട്, അഞ്ച് എന്നീ സംഖ്യകൾ ഉപയോഗിച്ചില്ല. ജർമ്മനി ഏകീകരിക്കപ്പെട്ടപ്പോൾ പൂർവ്വ ബെർലീനിലെ പാതകൾക്ക് ഈ സംഖ്യകൾ നൽകി.
ബെർലീൻ യൂ-ബാഹ്ൻ നിലയങ്ങൾ പൊതുവേ ലളിതമായാണ് നിർമ്മിച്ചിരിക്കുന്നത്. പാരീസ് മെട്രോ നിലയങ്ങളിലെ അലങ്കാരങ്ങളോ മോസ്കോ മെട്രോ നിലയങ്ങളുടെ ഗാംഭീര്യമോ ഇവിടെ കാണില്ല. എന്നാൽ ഹെർമ്മൻപ്ലാറ്റ്സ്, അലക്സാണ്ടർപ്ലാറ്റ്സ്, വിറ്റെൻബെർഗ്ഗ്പ്ലാറ്റ്സ് നിലയങ്ങൾക്ക് ചില പ്രത്യേകതകളുണ്ട്. എസ്കലേറ്ററുകൾ ആദ്യമായി ഉപയോഗിച്ച യൂ-ബാഹ്ൻ നിലയമായ ഹെർമ്മൻപ്ലാറ്റ്സിന് 22 മീറ്റർ വീതിയും ഏഴ് മീറ്റർ ഉയരവുമുണ്ട്.

നഗരഗതാഗതം സുഗമമാക്കുക എന്ന ലക്ഷ്യത്തോടെ 1896-ൽ സ്ട്രാലാവർ ടോർ - സുളോഗിഷർ ഗാർട്ടൻ/പോട്ട്സ്ഡാമർ പ്ലാറ്റ്സ് റൂട്ടിൽ ആദ്യ പാതയുടെ നിർമ്മാണം ആരംഭിച്ചു. 1902 ഫെബ്രുവരി പതിനഞാം തിയതി ഈ ഭാഗം പ്രവർത്തിച്ചു തുടങ്ങി. ഈ പാത ഡിസംബർ പതിനാലോടെ വാർഷാവർ സ്ട്രാസ്സ് വരെയും ഏൺസ്റ്റ് - റോയിട്ടർ പ്ലാറ്റ്സ് വരെയും നീട്ടി.

ബെർലീനടുത്തായുള്ള ഷോണെബെർഗ് നഗരം സ്വന്തം ചെലവിൽ പണിയിച്ച ഹൗപ്റ്റ്സ്ട്രാസ്സ് - നൊല്ലെൻഡോർഫ്പ്ലാറ്റ്സ് പാതയായിരുന്നു ആദ്യ ഭൂഗർഭ പാത. ഇത് 1910-ൽ തുറന്നു.

ഒന്നാം ലോകമഹായുദ്ധത്തിനുശേഷം നിർമ്മിച്ച പാതകൾ ബെർലീൻ നഗരത്തെ വടക്കും തെക്കുമുള്ള ചേരികളുമായി ബന്ധിപ്പിച്ചു. ഈ പാതകളിലോടിയ തീവണ്ടികൾ പഴയവയേക്കാൾ വലുതായിരുന്നു. സാമ്പത്തികമായി തകർന്നിരുന്ന ജർമ്മനി 1923-ലാണ് ഈ പാതയുടെ ആദ്യ ഘട്ടം തുറന്നത്. 1930-ൽ പാത പൂർത്തിയായി. എന്നാൽ അപ്പോഴേക്കും മറ്റൊരു തെക്ക് - വടക്ക് പാത കൂടി നിർമ്മിച്ചുകഴിഞ്ഞിരുന്നു. 1929-ൽ യൂ-ബാഹ്ൻ ദേശീയവത്കരിക്കപ്പെട്ടു.

രണ്ടാം ലോകമഹായുദ്ധത്തിന്റെ ആദ്യ വർഷങ്ങളിൽ യൂ-ബാഹ്നിലെ യാത്രക്കാരുടെ എണ്ണം വർദ്ധിച്ചു.. എന്നാൽ യുദ്ധത്തിന്റെ അവസാന വർഷങ്ങളിലുണ്ടായ റഷ്യൻ വ്യോമാക്രമണത്തിൽ സാരമായ കേടുപാടുകൾ സംഭവിച്ചു. 1945 ഏപ്രിൽ ഇരുപത്തിയഞ്ചോടെ പ്രവർത്തനം പൂർണ്ണമായും നിലച്ചു.

ആകെ എഴുപത് കിലോമീറ്റർ പാതയും തൊണ്ണൂറ്റിമൂന്ന് നിലയങ്ങളുമാണ് യുദ്ധം കഴിഞ്ഞപ്പോൾ ഉണ്ടായിരുന്നത്. 1950-ഓടെ പുനർനിർമ്മാണം പൂർത്തിയായിയെങ്കിലും സോവിയറ്റ്, അമേരിക്കൻ മേഖലകളായി തിരിച്ചത് പ്രവർത്തനത്തെ ബാധിച്ചു. എസ്-ബാഹ്ൻ പാതകൾ കൂടുതലും സോവിയറ്റ് പകുതിയിലും യൂ-ബാഹ്ൻ പാതകൾ കൂടുതലും അമേരിക്കൻ പകുതിയിലുമായിരുന്നു. അങ്ങനെ അമേരിക്കൻ പകുതിയിലെ യൂ-ബാഹ്ൻ വേഗത്തിൽ വികസിച്ചപ്പോൾ സോവിയറ്റ് പകുതിയിൽ സാരമായ നിർമ്മാണമൊന്നും ഉണ്ടായില്ല.

1989-ൽ യാത്രാനിയന്ത്രണങ്ങൾ നീക്കം ചെയ്തു. തുടർന്ന് ബെർലീന്റെ രണ്ട് പകുതികളിലുമുള്ള യൂ-ബാഹ്നുകൾ ഏകീകരിച്ചു. 1990-നുശേഷം കാര്യമായ നിർമ്മാണപ്രവർത്തനങ്ങളൊന്നും ഉണ്ടായിട്ടില്ല. 2009-ൽ തുറന്ന യൂ-55 പാതയാണ് ഏറ്റവും പുതിയ റൂട്ട്.

യൂ-ബാഹ്ൻ ടണലുകളിൽ സെൽഫോണുകൾ ഉപയോഗിക്കാൻ കഴിയും. തീവണ്ടികൾകുള്ളിൽ വാർത്തയും കാലാവസ്ഥയും പരസ്യങ്ങളും കാണിക്കുന്ന സ്ക്രീനുകളുണ്ട്.

വീതിയുടെ അടിസ്ഥാനത്തിൽ തീവണ്ടികളെ ചെറുത് (Kleinprofil), വലുത് (Großprofil) എന്ന് രണ്ടായി തിരിച്ചിട്ടുണ്ട്. ഒന്നുമുതൽ നാലുവരെയുള്ള പാതകളിൽ ചെറിയ തീവണ്ടികളും മറ്റുള്ളവയിൽ വലിയ തീവണ്ടികളുമാണ് ഉപയോഗിക്കുന്നത്. ചെറിയ തീവണ്ടികൾക്ക് 2.3 മീറ്റർ വീതിയും 3.1 മീറ്റർ ഉയരവുമുണ്ട്. യൂ-ബാഹ്നിൽ ആദ്യമായി ഉപയോഗിച്ച ഏ-1 (A1) ക്ലാസിന് അൻപത് കിലോമീറ്റർ വേഗതയാണുണ്ടായിരുന്നത്. ഏറ്റവും പുതിയ ചെറിയ തീവണ്ടി വർഗ്ഗമാണ് ഐ-കേ (IK) ക്ലാസ്. വലിയ തീവണ്ടികൾക്ക് 2.65 മീറ്റർ വീതിയും 3.4 മീറ്റർ ഉയരവുമുണ്ട്.

ബെർലീൻ നഗരത്തിനുള്ളിലെ പൊതുഗതാഗത സംവിധാനങ്ങൾക്കെല്ലാംകൂടി ഏകീകരിച്ച ടിക്കറ്റിങ്ങ് ആണ്. ആയതിനാൽ പല സ്ഥലങ്ങളിൽനിന്നും ഈ പാസുകൾ ലഭ്യമാണ്.

ആറു വയസ്സിനു താഴെയുള്ള കുട്ടികൾക്കും ചെറിയ വളർത്തുമൃഗങ്ങൾക്കും യാത്ര സൗജന്യമാണ്. ആറിനും പതിനാലിനുമിടയിൽ പ്രായമുള്ള കുട്ടികൾക്കും വലിയ വളർത്തുമൃഗങ്ങൾക്കും ടിക്കറ്റ് നിരക്ക് കുറവാണ്. മുതിർന്ന പൗരന്മാർക്ക് പ്രത്യേക ആനുകൂല്യങ്ങളില്ല. തീവണ്ടിയിൽ സൈക്കിൾ കൊണ്ടുപോകാൻ വിദ്യാർഥികളല്ലാത്തവർ വേറെ പാസ് എടുക്കണം. ടിക്കറ്റ് പരിശോധന തീവണ്ടികൾക്കുള്ളിലാണ്. വിനോദസഞ്ചാരികൾക്ക് രണ്ടോ മൂന്നോ ദിവസത്തേക്ക് ഉപയോഗിക്കാവുന്ന വെൽക്കംകാർഡ് എന്ന പാസുമുണ്ട്.

യൂ-ബാഹ്ൻ ബെർലീനിലെ ഏറ്റവും സുരക്ഷിതമായ യാത്രാമാർഗ്ഗമായി കരുതപ്പെടുന്നു. എന്നാൽ 1908 സെപ്റ്റംബർ ഇരുപത്തിയാറാം തിയതി ഗ്ലൈസ്ദ്രൈയെക്ക് ജങ്ക്ഷനടുത്തുവച്ച് രണ്ട് തീവണ്ടികൾ കൂട്ടിയിടിച്ച് പതിനെട്ടുപേർ മരിച്ചു. 1965-ആം തിയതി സുളോഗിഷർ ഗാർട്ടനു സമീപമുണ്ടായ മറ്റൊരു കൂട്ടിയിടിയിൽ ഒരാൾ മരിച്ചു. തുരങ്കങ്ങളിലും നിലയങ്ങളിലും പലപ്പോഴായി തീപ്പിടുത്തങ്ങൾ ഉണ്ടായിട്ടുണ്ടെങ്കിലും ഇതുവരെ ആളപായമൊന്നും സംഭവിച്ചിട്ടില്ല. 2008-ഓടുകൂടി എല്ലാ നിലയങ്ങളിൽനിന്നും പുറത്തെയ്ക്ക് രണ്ട് വാതിലുകളെങ്കിലുമുണ്ട്.

തുടരെത്തുടരെയുണ്ടാകുന്ന സാമ്പത്തിക പ്രതിസന്ധികളും ഇപ്പോഴത്തെ ശൃംഖല മതിയെന്ന വിലയിരുത്തലും കാരണം അടുത്തകാലത്തെങ്ങും കാര്യമായ വികസനം ഉണ്ടാകാൻ സാധ്യതയില്ല. ചില നിലയങ്ങൾ കൂടുതൽ സൗകര്യപ്രദമായ സ്ഥലങ്ങളിലേക്ക് മാറ്റാൻ മാത്രമാണ്`ഇപ്പോൾ തീരുമാനിച്ചിരിക്കുന്നത്.


</doc>
<doc id="309327" url="https://ml.wikipedia.org/wiki?curid=309327" title="എം.ഐ. അബ്‌ദുൽ അസീസ്">
എം.ഐ. അബ്‌ദുൽ അസീസ്

എം.ഐ. അബ്ദുൽ അസീസ്. ജമാഅത്തെ ഇസ്ലാമി കേരള സംസ്ഥാന അമീർ. 2015-19 കാലയളവിലേക്കാണ് സംസ്ഥാന അധ്യക്ഷനായി ആയി തെരഞ്ഞെടുക്കപ്പെട്ടത്. ഇസ്‌ലാമിക പണ്ഡിതനും, പ്രഭാഷകനും വ്യത്യസ്താ സാമൂഹിക വിദ്യാഭ്യാസ സംവിധാനങ്ങളുടെ മേൽ നോട്ടം വഹിക്കുന്ന വ്യക്തിയുമാണ് എം.ഐ. അബ്ദുൽ അസീസ്.

1961 ഓഗസ്റ്റ് 17 ന് മലപ്പുറം എടക്കര നാരോക്കാവിൽ ജനനം. പിതാവ്: ഇബ്രാഹിം. മാതാവ്: ഖജീദ. സാമൂഹിക പ്രവർത്തകൻ, സംഘാടകൻ, നേതാവ്, പണ്ഡിതൻ, പ്രഭാഷകൻ, അധ്യാപകൻ എന്നീ നിലകളിൽ പ്രവർത്തിച്ചിട്ടുണ്ട്. തിരൂർക്കാട് ഇലാഹിയ കോളജിൽ നിന്ന് അഫ്ദലുൽ ഉലമ പഠനം പൂർത്തിയാക്കി. ജമാഅത്തെ ഇസ്ലാമി ജില്ലാ നാസിം, മേഖലാ നാസിം, സംസ്ഥാന ഉപാധ്യക്ഷൻ എന്നീ ചുമതലകൾ വഹിച്ചിട്ടുണ്ട്. 1990 ൽ ജമാഅത്തെ ഇസ്ലാമിയിൽ അംഗമായി. 1994 മുതൽ ജമാഅത്തെ ഇസ്ലാമി സംസ്ഥാന കൂടിയാലോചനാ സമിതി അംഗമാണ്. എസ്.ഐ.ഒ വിലൂടെയാണ് സംഘടനാ പ്രവർത്തന രംഗത്തേക്ക് കടന്നുവരുന്നത്. എസ്.ഐ.ഒ സംസ്ഥാന പ്രസിഡന്റായിരുന്നു. അൽ ജാമിയ അൽ ഇസ്ലാമിയ, ശാന്തപുരം(ഇസ്‌ലാമിക് യൂണിവേഴ്‌സിറ്റി) ഉന്നതാധികാര സമിതി പ്രസിഡന്റ്, മജ്‌ലിസുത്തഅ്‌ലീമുൽ ഇസ്‌ലാമി ചെയർമാൻ, ശാന്തപുരം മഹല്ല് ഖാദി എന്നീ സ്ഥാനങ്ങളും വഹിക്കുന്നു.


</doc>
<doc id="309339" url="https://ml.wikipedia.org/wiki?curid=309339" title="ആര്യങ്കാവ് ചുരം">
ആര്യങ്കാവ് ചുരം

കൊല്ലം ജില്ലയെ തമിഴ്നാട്ടിലെ തിരുനൽ‌വേലി ജില്ലയുമായി ബന്ധിപ്പിക്കുന്ന ചുരമാണ് ആര്യങ്കാവ് ചുരം. കൊല്ലം - തിരുമംഗലം ദേശീയപാത 744 ഉം കൊല്ലം ചെങ്കോട്ട റെയിൽപാതയും ഇതുവഴി കടന്നു പോകുന്നു. അമ്പനാട് കുന്നുകളുടെ താഴ്‌വരയിൽ സ്ഥിതി ചെയ്യുന്ന മുളംകാടുകൾ നിറഞ്ഞ ആര്യങ്കാവ് ചുരം വഴി തമിഴ്‌നാട് ഡെക്കാൻ പീഠഭൂമി ഭാഗത്തു നിന്നും വീശുന്ന ചൂട് കാറ്റാണ് പുനലൂരിനെ കേരളത്തിലെ ഏറ്റവും കൂടുതൽ താപനിലയുള്ള പ്രദേശങ്ങളിലൊന്നായി മാറ്റുന്നതെന്നു കരുതുന്നു. പാലക്കാട് കഴിഞ്ഞാൽ സംസ്ഥാനത്ത് ഏറ്റവുമധികം ചൂട് അനുഭവപ്പെടുന്ന പട്ടണമാണ് പുനലൂർ. തീവണ്ടിപ്പാതയുടെ ഭാഗമായി നിർമ്മിച്ച അര കിലോമീറ്ററിലധികം വരുന്ന തുരങ്കം ആര്യങ്കാവ് ചുരത്തിന്റെ പ്രത്യേകതയാണ്. തുരങ്കം ആരംഭിക്കുന്നത് കേരളത്തിലും അവസാനിക്കുന്നത് തമിഴ്‌നാട്ടിലുമാണ്. 


</doc>
<doc id="309359" url="https://ml.wikipedia.org/wiki?curid=309359" title="അചൽ കുമാർ ജ്യോതി">
അചൽ കുമാർ ജ്യോതി

1975 ഐ എ എസ് ബാച്ചിലെ ഉദ്യൊഗസ്ഥനായിരുന്ന അചൽ കുമാർ ജ്യോതി, ഇപ്പോൾ കേന്ദ്ര തിരഞ്ഞെടുപ്പ് കമ്മിഷണറാണ്.

ഗുജറാത്ത് വിജിലൻസ് കമ്മിഷണർ, കണ്ട് ല പോർട്ട് ചെയർമാൻ, ചീഫ് സിക്രട്ടറി തുടങ്ങിയ നിലകളിൽ പ്രവർത്തിച്ചിട്ടുണ്ട്.


</doc>
<doc id="309364" url="https://ml.wikipedia.org/wiki?curid=309364" title="കാർണേജ്">
കാർണേജ്

2011 ൽ റോമൻ പൊളാൻസ്കിയുടെ സംവിധാനത്തിൽ പുറത്തിറങ്ങിയ ആക്ഷേപഹാസ്യ ചലച്ചിത്രമാണ് കാർണേജ്. ഫ്രഞ്ച് നാടകകൃത്തായ യെസ്മിന റെസയുടെ 'ഗോഡ് ഓഫ് കാർനേജ്' എന്ന നാടകത്തെ ആസ്പദമാക്കിയാണ് ഈ ചിത്രം നിർമ്മിച്ചത്. റെസയും പൊളാൻസ്കിയും ചേർന്നാണ് ഈ ചിത്രത്തിന്റെ തിരക്കഥ രചിച്ചിരിക്കുന്നത്. ജൂഡി ഫോസ്റ്റർ, കേറ്റ് വിൻസ്ലെറ്റ്, ക്രിസ്റ്റഫ് വാൾട്ട്സ്, ജോൺ സി റെല്ലീ എന്നിവർ കാർനേജിൽ പ്രധാന കഥാപാത്രങ്ങളെയവതരിപ്പിക്കുന്നു.

സ്ക്കൂൾ കുട്ടികളായ സാക്കറി കോവൻ ഏഥൻ ലോങ്ങ്സ്ട്രീറ്റ് എന്നിവർ പാർക്കിൽ കളിച്ചുകൊണ്ടിരിക്കുന്ന പശ്ചാത്തലത്തിൽ നിന്നുമാണ് സിനിമ ആരംഭിക്കുന്നത്. ഇടയ്ക്ക് സാക്കറി ഏഥനെ കളിക്കിടയിൽ മർദ്ദിക്കുന്നു. പ്രശ്നപരിഹാരത്തിനായി സാരമായി പരിക്കേറ്റ ഏഥന്റെ വീട്ടിൽ സാക്കറിയുടെ മാതാപിതാക്കളെത്തുന്നു. എന്നാൽ തർക്കപരിഹാര സംഭാഷണങ്ങൾ ലക്ഷ്യത്തിൽ നിന്നും പിന്തിരിഞ്ഞ് പരസ്പരമുള്ള കലഹത്തിലേക്കു വഴിമാറിക്കൊണ്ടിരിക്കുന്നു. നിസ്സാരമായ കാര്യങ്ങളെ ഊതിപ്പെരുപ്പിച്ച് മാതാപിതാക്കൾ വഴക്കടിക്കന്നതിനെ ചടുലമായി സിനിമയിലവതരിപ്പിക്കുന്നു. അതിനിടെ സാക്കറിയും ഏഥനും ( ആർക്കുവേണ്ടിയാണോ മുതിർന്നവർ വഴക്കുകൂടിക്കൊണ്ടിരുന്നത്) സന്തോഷത്തോടെ പാർക്കിൽ കളി തുടരുന്നിടത്ത് സിനമയവസാനിക്കുന്നു.



</doc>
<doc id="309385" url="https://ml.wikipedia.org/wiki?curid=309385" title="പുളിയറ">
പുളിയറ

കേരള അതിർത്തിയിൽ സ്ഥിതി ചെയ്യുന്ന തമിഴ്‌നാട്ടിലെ ഒരു പ്രദേശമാണ് പുളിയറ. തിരുനെൽവേലി ജില്ലയിലുള്ള പുളിയറയ്ക്ക് ഏറ്റവും അടുത്തുള്ള പട്ടണം ചെങ്കോട്ടയാണ്. മുൻപ് തിരുവിതാംകൂറിന്റെ ഭായമായിരുന്ന ഇവിടം ഭാഷാടിസ്ഥാനത്തിലുള്ള സംസ്ഥാനരൂപീകരണത്തെത്തുടർന്ന് തമിഴ്‌നാട്ടിലായി. ദേശീയ പാത 744ഉം കൊല്ലം ചെങ്കോട്ട റെയിൽ‌പാതയും ഇതുവഴി കടന്ന് പോകുന്നു. ആര്യങ്കാവ് ചുരമിറങ്ങി വന്ന് പുളിയറയിലെത്തുമ്പോൾ ഭൂപ്രകൃതിക്ക് പൊടുന്നനെ മാറ്റമുണ്ടാകും. ദേശീയപാതയിൽ പുളിയറയിൽ എസ്. രൂപത്തിൽ ഒരു വളവുണ്ട്.


</doc>
<doc id="309387" url="https://ml.wikipedia.org/wiki?curid=309387" title="ചെങ്കോട്ട (തമിഴ്‌നാട്)">
ചെങ്കോട്ട (തമിഴ്‌നാട്)

തമിഴ്നാട്ടിൽ തിരുനെൽവേലി ജില്ലയിലെ ഒരു മുൻസിപ്പാലിറ്റിയും പട്ടണവുവുമാണ് ചെങ്കോട്ട( en:Sengottai ) നഗരത്തിലേക്ക് പ്രവേശിക്കുന്നയിടത്ത് കോട്ടപോലെ ഒരു നിർമ്മിതിയുള്ളതിനാലാണു ഈ പേരു ലഭിച്ചത്. തിരുവിതാംകൂറിന്റെ ഭാഗമായിരുന്ന ചെങ്കോട്ട ഭാഷാടിസ്ഥാനത്തിൽ സംസ്ഥാനങ്ങൾ രൂപീകരിച്ചതിനെത്തുടർന്ന് തമിഴ്‌നാട്ടിലായി.


</doc>
<doc id="309390" url="https://ml.wikipedia.org/wiki?curid=309390" title="ഭഗവതിപുരം">
ഭഗവതിപുരം

"ഇതേ പേരിലുള്ള മലയാള ചലച്ചിത്രത്തെക്കുറിച്ച് അറിയുവാൻ ഭഗവതിപുരം (ചലച്ചിത്രം) കാണുക." <br>
"ഇതേ പേരിൽ 1983ൽ ഇറങ്ങിയ തമിഴ് ചലച്ചിത്രത്തെക്കുറിച്ച് അറിയുവാൻ ഭഗവതിപുരം റെയിൽ‌വേ ഗേറ്റ് കാണുക."

തമിഴ്നാട്ടിലെ തിരുനെൽവേലി ജില്ലയിൽ ചെങ്കോട്ട താലൂക്കിലെ ഒരു പ്രദേശമാണ് ഭഗവതിപുരം. (തമിഴ്: பகவதிபுரம் ) കൊല്ലം - ചെങ്കോട്ട തീവണ്ടിപ്പാതയിൽ തമുഴ്‌നാട്ടിലെ ആദ്യത്തെ തീവണ്ടിയാപ്പീസ് ഇവിടെയാണ്. ദേശീയപാതയിൽ പുളിയറയിൽ നിന്നും അര കിലോമീറ്ററോളം ഉള്ളിലേക്കു മാറിയാണ് ഭഗവതിപുരം.


</doc>
<doc id="309394" url="https://ml.wikipedia.org/wiki?curid=309394" title="ആൻഡ്രിയ ഡെൽ വെറോച്ചിയോ">
ആൻഡ്രിയ ഡെൽ വെറോച്ചിയോ

ആൻഡ്രിയ ഡെൽ വെറോച്ചിയോ (; 1435 – 1488). ഫ്ലോറൻസിലെ പ്രധാനപ്പെട്ട ഒരു പണിപ്പുരയുടെ യജമാനനായിരുന്ന ആൻഡ്രിയ ഡി മൈക്കൽ ഡി ഫ്രാൻസെസ്കോ ഡി' കയോണി, ഒരു ഇറ്റാലിയൻ പെയിന്ററും, ശിൽപ്പിയും, ഗോൾഡ് സ്മിത്തും ആയിരുന്നു."സത്യമായ കണ്ണ്" എന്ന് അർത്ഥം വരുന്ന :വെറോച്ചിയോ" എന്ന ചെല്ലപ്പേരിലാണ് ഇദ്ദേഹം അറിയപ്പെട്ടത്. അതുതന്നെ അദ്ദേഹത്തിന്റെ കലാപരമായ വിജയങ്ങൾക്ക് കാരണങ്ങളായി. പ്രശസ്തരായ ലിയനാർഡോ ഡാ വിഞ്ചി,പീറ്റ്രോ പെറുഗ്വിനോ,ലോറൻസോ ഡി ക്രെഡി തുടങ്ങിയ ചിത്രകാരന്മാർ വെറോച്ചിയോയുടെ കീഴിൽ ചിത്രകല അഭ്യസിച്ചവരാണ്. വെറോച്ചിയോയുടെ ഏറ്റവും പ്രധാനപ്പെട്ടതും, അവസാനത്തെ സൃഷ്ടിയും കൂടിയായിരുന്ന വെനീസ് -ലെ, ഇക്യുസ്റ്റ്രൈൻ സ്റ്റാച്ച്യൂ ഓഫ് ബാർട്ടൂലൂമിയോ കോല്ലെനി എന്നത് അദ്ദേഹത്തിന്റെ മാസ്റ്റർപീസും കൂടിയാണ്.

ഏകദേശം 1435 -കളിൽ ഫ്ലോറൻസിലായിരുന്നു വെറോച്ചിയോ ജനിച്ചത്. മൈക്കൽ ഡി ഫ്രാൻസെസ്കോ കയോണി എന്ന് പേരുള്ള വെറോച്ചിയോയുടെ അച്ഛൻ ടൈൽ, ചെങ്കല്ല് തുടങ്ങിയവ നിർമ്മിക്കുന്ന തൊഴിലാളിയായിരുന്നു, പിന്നീട് നികുതി പിരിക്കുന്നയാളുമായി. വെറോച്ചിയോ വിവാഹം കഴിച്ചിട്ടില്ല. കുടുംബത്തിലെ മറ്റ് അംഗങ്ങൾ നൽകിയ ധന സഹായത്തോടെ അദ്ദേഹം ജീവിച്ചു. അദ്ദേഹം ഒരു ഗോൾഡ് സ്മിത്തിന്റെ കീഴിലായിരുന്നു ആദ്യമായി പഠനം നിർവഹിച്ചത്. അത് നമ്മോട് ഓർമ്മിപ്പിക്കുന്നത് പിന്നീടദ്ദേഹം ഡോണാട്ടെല്ലോയുടെ കീഴിലാണ് പഠനം നടത്തിയത് എന്നാണ്. പക്ഷേ ഇതിന് ഒരു തെളിവുകളുമില്ല. പിന്നീട് അദ്ദേഹത്തിന്റെ ആദ്യകാലം പ്രവർത്തനങ്ങളുടെ രൂപത്തിന്റെ അടിസ്ഥാനത്തിൽ ജോൺ പോപ്പ് ഹെനെസ്സി പരിഗണിക്കപ്പെട്ടത് നിഷേധിക്കപ്പെട്ടു.ഇത് നമ്മോട് പറയുന്നത് അദ്ദേഹം ഫ്രാ ഫിലിപ്പോ ലിപ്പി യുടെ കീഴിൽ ചിത്രകല അഭ്യസിച്ചിട്ടുണ്ട് എന്നാണ്.
ചെറുതായി അദ്ദേഹത്തിന്റെ ജീവിതത്തെ കുറിച്ച് മനസ്സിലാക്കിയതിൽ വച്ച് മനസ്സിലായത്,അദ്ദേഹത്തിന്റെ പ്രധാന വർക്കുകളെല്ലാം നിർമ്മിക്കപ്പെട്ടത് അവസാന ഇരുപത് വർഷങ്ങളിലായിരുന്നു പിന്നെ അദ്ദേഹത്തിന്റെ ഉയർച്ചകൾക്ക് ഏറ്റവും കടപ്പെട്ടിരിക്കുന്നത് ലോറൻസ് ഡി' മെഡിസി ക്കും അദ്ദേഹത്തിന്റെ മകനുമാണ്, എന്നാണ്.അദ്ദേഹത്തിന്റെ പണിപ്പുര ഫ്ലോറൻസിലാണ്,അവിടെതന്നെയായിരുന്നു ഗിൽഡ് ഓഫ് എസ്.ടി ലൂക്ക് -ൽ അംഗത്വമുള്ളതും.
അനേകം മഹത്തായ ചിത്രകാരന്മാർ അവിടെ ചേർന്നുപഠിക്കുകയോ,അതിലൂടെ കടന്നുപോയിട്ടോ ഉണ്ട്.ലിയനാർഡോ ഡാ വിഞ്ചി , ലോറൻസോ ഡി ക്രെഡി , ഡോമനിക്കോ ഗിർലാന്ഡൈയോ , ഫ്രാൻസെസ്കോ ബോട്ടിക്കിനി , പീറ്റ്രോ പെറുഗ്വിനോ തുടങ്ങിയവർ അതിനുദാഹരണമാണ്.
ഇവരുടെ ആദ്യകാല ചിത്രങ്ങൾ വെറോച്ചിയോയുടെ സഹായത്തോടെ പണികഴിച്ചിട്ടുള്ളവയാണ്. 
വെറോച്ചിയോയുടെ ജീവിതത്തിന്റെ അന്ത്യ ഘട്ടങ്ങളിൽ വെനീസിൽ പുതിയൊരു പണിപ്പുര നിർമ്മിച്ചു. അവിടെതന്നെയാണ് അദ്ദേഹം ബാർട്ടൊലൂമോ കോല്ല്യോനിയുടെ പ്രതിമ നിർമ്മിച്ചത്. ഫ്ലോറൻസിലെ പണിപ്പുര വിട്ടുവന്നത് അതിന്റെ അധികാരങ്ങളെയൊക്കെ ലോറൻസോ ഡി ക്രെഡി യ്ക്ക് നൽകിയിട്ടാണ്. വെറോച്ചിയോ വെനീസ്സിൽ 1488 -ൽ അന്തരിച്ചു.

വെറോച്ചിയോയുടെ പണിപ്പുരയിൽ ചെറുപ്പക്കാരായ ചിത്രകാരന്മാരെ പരിശീലിപ്പിക്കുന്നതിന് പ്രധാന്യമുണ്ടെങ്കിലും വിവധ തരം ആരോപണത്തിന്റെ പേരിൽ അവരിലെ ചിലരുടെ ചിത്രങ്ങൾ മാത്രാമയിരുന്നു ലോകം കണ്ടത്.

ഒരു പട്ടികയിൽ കുട്ടികളോടൊപ്പം ഇരിക്കുന്ന മഡോണ 
എന്ന കുഞ്ഞു ചിത്രം (ഇപ്പോൾ ബെർലിൻ സ്റ്റേറ്റ് മ്യൂസിയം ത്തിൽ സ്ഥിതിചെയ്യുന്നു.)1468/70 കളിലെ ആദ്യകാല ചിത്രങ്ങളിലൊന്നായി അറിയപ്പെടുന്നു.
ലണ്ടൺ -ൽ സ്ഥിതിചെയ്യുന്ന നാഷ്ണൽ ഗാലറി യിലെ ഒരു പെയിന്റിങ്ങ് ആയ ടെമ്പറ യിലെ വെർജിൻ ആന്റ് ചൈൽഡ് വിത്ത് ടു ഏഞ്ചൽസ് യതാർത്ഥത്തിൽ വെറോച്ചിയോക്ക് സ്വന്തമായിരുന്നില്ല.പിന്നീട് 2010 -ൽ ക്ലീനും റീസ്റ്റോറും ചെയ്ത്, 1467/69 എന്ന തിയ്യതിയും എഴുതി വെറോച്ചിയോയുടെ പേരിൽ പുനസ്ഥാപന ചെയ്തു.

അച്ഛന്റെ കാഴ്ചയില്ലായ്മ പരിഹരിക്കാനായി ഒരു മീനിനേയും കൊണ്ടുപോകുന്ന ടോബിയാസ്സ് ആർച്ചേഞ്ചൽ റാഫേൽ -നോടൊപ്പം പോകുന്ന ചിത്രം തികച്ചും വ്യക്തിപരമായ ഒന്നാണ്.
ഇതിൽ പോല്ലായുലോ -നും മറ്റു ചിത്രകാരന്മാർക്കുമാണ് 
അവകാശമുള്ളത്. കോവി തിങ്ങ്സ് എന്നത് ഗിർലാന്റ്യോ -ടൊപ്പം ചേർന്ന വരച്ചതാണ്.അതിപ്പോൾ ലണ്ടണിലെ നാഷ്ണൽ ഗാലറിയിലാണ് വെച്ചിരിക്കുന്നത്.

ഫ്ലോറൻസിലെ ഉഫീസി ഗാലറി യിലെ ക്രിസ്തുവിന്റെ മാമോദീസ (വെറോച്ചിയോ) എന്ന പെയിന്റിങ്ങ് വരച്ചത് 1474/75 കളിലായിരുന്നു.ഇവിടെ വെറോച്ചിയോയിടൊപ്പമുണ്ടായിരുന്നത് ലിയനാർഡോ ഡാ വിഞ്ചി ആയിരുന്നു,ചെറുപ്പക്കാരനും ആ പണിപ്പുരയിലെ ഒരംഗവുമായിരുന്ന മറ്റൊരു ചിത്രകാരനായിരുന്നു അടുത്തിരിക്കുന്ന മാലാഖയേയും, പിന്നിലുള്ള സ്ഥലത്തേയും വരച്ചത്.അതുപ്രകാരം വാസരി, ആന്ഡ്രിയ എന്നിവർ പിന്നീട് ബ്രഷ് തൊട്ടതേയില്ല,കാരണം ലിയനാർഡോയാണ്.അദ്ദേഹത്തിന്റെ ശിഷ്യനും,
അവരേക്കാൾ അത്രത്തോളം മികച്ചതായിരുന്നു,പക്ഷേ പിന്നീട് നിരൂപകർ വിചിന്തനം ചെയ്തു ഇത് ഒരു കെട്ടിചമച്ച കഥയാണെന്ന്.

വെറോച്ചിയോ അദ്ദേഹത്തിന്റെ ജീവിതത്തിന്റെ അവസാന നാളുകളിൽ വെനീസ്സിൽ ഇരിക്കെയായിരുന്നു 
പിസ്റ്റോറിയ കാത്തെഡ്രാ പൂർത്തിയാക്കാതിരുന്ന "മഡോണ എൻത്രോണെഡ് വിത്ത് ജോൺ ദി ബാപ്റ്റിസ്റ്റ് ആന്റ് എസ്.ടി ഡൊണാട്ടോ " എന്ന ചിത്രം ലോറൻസോ ഡി ക്രെഡി പൂർത്തിയാക്കിയത്.

ഏകദേശം 1465 -കളിൽ അദ്ദേഹം ഫ്ലോറൻസിലെ ലോവോബോയുടെ പുരാതനപള്ളിചമയമുറിയിൽ ഒരു വർക്ക് നടത്തണമെന്ന് വിശ്വസിച്ചിരുന്നു.എന്നാൽ അദ്ദേഹത്തിന്റെ വർക്കുകൾ ലാവോബോ അംഗീകരിച്ചില്ല.കോവിയുടെ നിരൂപണങ്ങൾ പറയുന്നത് ഇവയുടെ നീളങ്ങളും,വ്യതിയാനങ്ങളുമനുസരിച്ച് അത് നിർവഹിച്ചത് 1464/69 കളിൽ വെറോച്ചിയോയും,വെറോച്ചിയോയുടെ പണിപ്പുരയുമാണ് എന്ന് വിലയിരുത്താം, എന്നാണ്.https://en.wikipedia.org/wiki/Andrea_del_Verrocchio#cite_note-8

1465 1467 കളിലെ ഇടയ്ക്കായി അദ്ദേഹം അതേ പള്ളിയുടെ ആൾട്ടറിനുകീഴെയുള്ള നിലവറയ്ക്കായി കോസീമോ ഡി മെഡിസി-യ്ക്കായി ശവസംസ്കാരത്തസംബന്ധിച്ച സ്മാരകചിഹ്നം നിർവഹിച്ചു,പിന്നെ പഴയ പള്ളിചമയമുറിയിലെ വൈദ്യന്മാരായ പിയറോ യ്ക്കും, ഗ്യോവാനി ഡി യ്ക്കുമായുള്ള സ്മാരകം ചിഹ്നം 1472 -ൽ പൂർത്തിയാക്കി.

ഫ്ലോറൻസിലെസിലെ ദി ജുഡീഷ്യൽ ഓർഗൻ ഓഫ് ദി ഗിൽഡ്സും,ട്രിബൂനൽ ഡെല്ലാ മാർക്കാൻസിയയും വെറോച്ചിയോയോട് ക്രൈസ്റ്റ ആന്റ് എസ്.ടി തോമസ്സ് (വെറോച്ചിയോ) എന്ന ശില യഹൂദാരാനാലയത്തിന്റെ കേന്ദ്രത്തിനായി നിർമ്മിക്കാനായി ഒരു വെങ്കല ശില നിർമ്മാതാക്കളുടെ സംഘത്തെ ആവശ്യപ്പെട്ടിരുന്നു. എന്നാലത് എടുത്ത മാറ്റപ്പെട്ട എസ്.ടി ലൂയിസ്സിന്റെ ടോൾഹൗസ്സ് എന്ന ശിലയെ പുനഃസ്ഥാപിക്കാനായി കിഴക്കിന്റെ മുഖപ്പായ ഓർസാമിക്കെലേ ഇത് നേരത്തേ ആവശ്യപ്പെട്ടിരുന്നു.അദ്ദേഹത്തിന് ആ സമയത്ത് ജീവനുള്ളതിനേക്കാൾ വലിപ്പമുള്ളതും,സത്യമായും ഉദ്ദിഷ്ടമായ ശിലകൾ രണ്ട് ആരാധനാലയങ്ങൾക്കായി നിർമ്മിച്ചുകൊടുക്കേണ്ടതിന്റെ പ്രശ്നങ്ങൾ നേരിടേണ്ടി വന്നു.കോവി പറഞ്ഞതിനനുസരിച്ച്, ആ പ്രശ്നം "വളരെ മനോഹരമായ ഒരു കൊട്ടാരത്തിൽ" 1483 കളിൽ അതത് സ്ഥാനത്ത് വച്ചു.അ ദിവസത്തിന് ശേഷം പ്രതീക്ഷകളില്ലാതെ ആ ശില ഒരു മാസ്റ്റർപീസ് തന്നെയായി."

1468 -ൽ വെറോച്ചിയോ കാന്റിൽസ്റ്റിക്ക് (1.57 മീറ്റർ ഉയരം) എന്ന പേരിൽ ഒരു വെങ്കല പ്രതിമ നിർമ്മിച്ചു.അതിപ്പോൾ ഫ്ലോറൻസിന്റെ സിഗ്നോറിയയായി ആംസ്റ്റർഡാം മ്യൂസിയം ത്തിൽ വെച്ചിരിക്കുന്നു.

1468 കളിൽ അദ്ദേഹം ഫ്ലോറൻസിലെ ബ്രൂണേല്ലെസ്ച്ചി യുടെ വിളക്ക് എന്ന കുംബഗോപുരത്തിന് മുകളിലായി ഒരു സ്വർണ്ണ പന്ത് ("പല്ല")നിർമ്മിക്കുന്നതിന് തുടക്കമിട്ടു. കോപ്പർ ഷീറ്റുകൾ തമ്മിൽ സോൾഡർ ചെയ്ത് ഒട്ടിച്ച്,ചുറ്റിക കൊണ്ട് തല്ലിപരത്തി രൂപത്തിലാക്കി, സ്വർണം മുക്കുകയാണ് ഈ പന്ത് നിർമ്മിച്ചിട്ടുള്ളത്.1471 -ലെ ഒരു മഞ്ഞ് സമയത്തായിരുന്നു ഇതിന്റെ പണി പൂർത്തിയായത്(ഏറ്റവും മുകളിലെ കുരിശ് മറ്റുള്ള കൈകളാണ് പണിതത്).ഈ പന്ത് 1602
ജനുവരി 27 ന് ഇടിമിന്നലുടെ ആഘാതത്തിൽ താഴെവീഴുകയും 1602 -ൽ പുനഃസ്ഥാപിക്കുകയും ചെയ്തു.

1470 കൾക്കു മുമ്പ് അദ്ദേഹം റോം -ഇലേക്ക് ഒരു പര്യടനം നടത്തി.1747 കളിൽ റോമിൽ വച്ചായിരുന്നു അദ്ദേഹം ഫോർട്ടിഗ്വറി സ്മാരകം ചിഹ്നം പിസ്റ്റോറിയ യിലെ ഒരു പള്ളിക്കായി നിർവഹിച്ചത്.എന്നാലത് അദ്ദേഹം പാതിവഴിയിൽ ഉപേക്ഷിച്ചു.

1475 -ൽ റിപ്ലബിക്ക് ഓഫ് വെനീസിന്റെ ഫോർമർ കാമപ്റ്റൻ ജെനറലായ ബാർട്ടലൂമിയോ കോല്ല്യോനി മരിക്കുകയുണ്ടായി,ഒപ്പം അദ്ദേഹത്തിന്റെ സമ്പത്തിന്റെ കാര്യമായ ഭാഗം റിപ്ലബിക്കാനായി മാറ്റിവച്ചു.ആ അവസരത്തിൽ അദ്ദേഹത്തിന്റെ ഒരു ശില പിസാ സാൻ മാർകോ യിൽ ഉയരുകയും ചെയ്തു.1479-ൽ റിപബ്ലിക്ക് , ഈ ശില പാരമ്പര്യത്തെ അംഗീകരിക്കുന്നു,പക്ഷേ ( ഈ ശില എന്നാൽ പിസയിൽ അംഗീകരിച്ചിരുന്നില്ല.)ഈ ശില സാൻ മാർകോ -യിലെ "സ്കൗള" യുടെ മുൻവശത്തായി സ്ഥാപിക്കുന്നു എന്ന് പ്രഖ്യപാപിച്ചു.ഒരു കോമ്പറ്റീഷൻ നല്ലൊരു ശിലയെ,ശിൽപ്പിയെ തിരഞ്ഞെടുക്കാനായി ആരംഭിച്ചു.മൂന്നു ശീൽപ്പികൾ ആ കോൺട്രാക്റ്റിൽ പങ്കെടുത്തു.
ഫ്ലോറൻസ് -ൽ നിന്നുള്ള വെറോച്ചിയോ,
വെനീസ് ൽ നിന്നുള്ള അലെസ്സാന്ഡ്രോ ലിയോപ്പാർഡി 
പിന്നെ പാഡുവ -ൽ നിന്നുള്ള ബാർട്ടലൂമിയോ വെല്ലാനോ.
വെറോച്ചിയോ മെഴുക് കൊണ്ടുള്ള ഒരു ശിലയാണ് നിർമ്മിച്ചത്.മറ്റുള്ളവരാണെങ്കിൽ മരവും,ചളിയും,കറുത്ത തോലും ഉപയോഗിച്ചായി- രുന്നു ശിലകൾ നിർമ്മിച്ചത്.
അവസാനം പുരസ്കാരം വെറോച്ചിയോക്ക് ലഭിക്കുകയും, ആ മൂന്നു മോഡലുകളും 1483-ൽ പ്രദർശിപ്പിക്കുകയും ചെയ്തു.പിന്നീടദ്ദേഹം വെനീസ്സിൽ ഒരു പണിപ്പുര തുടങ്ങുകയും അവസാനത്തെ ഒരു ചെളികൊണ്ടുള്ള മോഡൽ വെങ്കലത്തിൽ നിർമ്മിക്കുകയും ചെയ്തു.എന്നാൽ ഈ ശില പൂർത്തിയായികഴിഞ്ഞ് 1488-ൽ അദ്ദേഹം മരണമടയുകയും ചെയ്തു.
അദ്ദേഹത്തിന്റെ ഫ്ലോറൻസിലെ പണിപ്പുരയിലെ ഇപ്പോഴത്തെ അധികാരിയും, കണ്ണിലുണ്ണിയുമായ ലോറൻസോ ഡി ക്രെഡി യോട് വെറോച്ചിയോ ചോദിച്ചു. ഈ ശിലയെ പൂർത്തീകരിക്കാൻ ആരെ ഏൽപ്പിക്കണം.വെനീസ് മാതൃകയുള്ള ഒരു സംസ്ഥാനത്തിലെ അലക്സാൻഡ്രോ ലിയോപ്പാർഡി ധീരതയോടെ അതിന് മുതിരുകയും,ഇന്നീ ശിലനിൽക്കുന്ന വെനീസിലെ കാമ്പോ എസ്.എസ് ഗ്യോവാന്നി ഇ പോളോ എന്ന സ്ഥലത്ത് ശിലയുടെ തറ നിർമ്മിക്കുകയും ചെയ്തു.

ലിയോപ്പാർഡി അങ്ങനെ വെങ്കല ശിലയെ രൂപപ്പെടുത്തുകയും വിജയകരമായി ലോകംമുഴുവനും ആരാധ്യകരമാക്കുകയും ചെയ്തു, എന്നാൽ പോപ്പ് ഹെനെസ്സെ പറഞ്ഞത്, ഇപ്പോൾ വെറോച്ചിയോക്ക് ഇത് മുഴുവനും തനിയെ ചെയ്യാൻ കഴിഞ്ഞിരുന്നെങ്കിൽ 
അദ്ദേഹം ഈ തലയും,മറ്റു ഭാഗങ്ങളുമൊക്കെ ഇതിലേക്കാളേറെ മിനുസമുള്ളതും, ഭംഗിയുള്ളതുമാക്കുമായിരുന്നു, എന്നാണ് .എന്നാൽ ഈ ശില സ്ഥാപിതമായത് കോല്ല്യോനി ഉദ്ദേശിച്ച സ്ഥലത്തായിരുന്നില്ല.പിന്നീട് അതതിന്റെ ശരിയായ സ്ഥലത്ത് നിൽക്കേണ്ടതിന്റെ ആവശ്യകതയിൽ ഉന്നൽകൊടുക്കുകയും ചെയ്തു,
"ഇതിലെ ചലനങ്ങളുടെ അത്ഭുതകരമായ ബോധം നിലവിലുള്ള ചമയഭാഗങ്ങൾ ഇതിന് വളരെ നല്ല ഗുണങ്ങൾ നൽകുന്നു". പിന്നെ "ഇതൊരു ശില എന്ന രൂപത്തിൽ എടുക്കുമ്പോൾ ഈ നൂറ്റാണ്ട് ചിന്തിച്ചതിലും, കൊണ്ടതിലുമപ്പുറം അത്ഭുതപ്പെടുത്തുന്നുമുണ്ട്." അദ്ദേഹം കൂട്ടിചേർത്തു, ഇതിലെ മനുഷ്യനും, കുതിരയുമെല്ലാം തുല്യവും,ഈ ശിലയുടെ ഭാഗവും കൂടിയാണ്.

വെറോച്ചിയോയ്ക്ക് കോല്ല്യോനിയെ കാണുക എന്നത് അസാദ്ധ്യാമാണ്,പിന്നെ ആ ശില,വെറും ഒരു മനുഷ്യന്റെ ചിത്രമല്ല,എന്നാൽ ആർദ്രനല്ലാത്ത, കാരിരുമ്പിന്റെ ശക്തിയുള്ള ഒരു മിലിട്ടറി കമാന്ററിന്റെ ചിതറുന്ന, "ടൈറ്റാനിക്കിന്റെ ശക്തിയും, ഊർജ്ജവും നിറഞ്ഞ" ചിന്തകളാണ്. ഇതുപോലെയൊന്നുതന്നെയാണ് പാഡുവ യിലെ ഡോണാട്ടെല്ലോയുടെ ശിലയും. "ന്ശബ്ദമായ ആജ്ഞയുടെ അന്തരീക്ഷം" നിറഞ്ഞവ,അങ്ങനെ വെറോച്ചിയോയുടെ അദ്ധ്വാനം ഊർജ്ജങ്ങളുടേയും,കഷ്ടപ്പാടുകളുടേയും, ബോധങ്ങളുടേയും,ചലനങ്ങളുടേയും ഭാഷാന്തരത്തിന്റെ സമർപ്പണങ്ങളാകുന്നു.




</doc>
<doc id="309426" url="https://ml.wikipedia.org/wiki?curid=309426" title="തിരുവനന്തപുരം - കണ്ണൂർ ജനശതാബ്ദി എക്സ്പ്രസ്സ്">
തിരുവനന്തപുരം - കണ്ണൂർ ജനശതാബ്ദി എക്സ്പ്രസ്സ്

തിരുവനന്തപുരത്തുനിന്നും കോട്ടയം വഴി കണ്ണൂർ വരെ സർവീസ് നടത്തുന്ന തീവണ്ടിയാണ് തിരുവനന്തപുരം - കണ്ണൂർ ജനശതാബ്ദി എക്സ്പ്രസ്സ് (തീവണ്ടി നമ്പർ 12081/82). 2011 ൽ സർവീസ് കോഴിക്കോട് വരെ സർവീസ് ആരംഭിച്ച ഈ തീവണ്ടി 2013 ൽ കണ്ണൂർ വരെ നീട്ടുകയായിരുന്നു.

തിരുവനന്തപുരം - കോഴിക്കോട് ജനശതാബ്ദി എക്സ്പ്രസ്സ്


</doc>
<doc id="309452" url="https://ml.wikipedia.org/wiki?curid=309452" title="അരുണ ഷാൻബാഗ് കേസ്">
അരുണ ഷാൻബാഗ് കേസ്

ലൈംഗികപീഡനത്തിനിരയായി 1973 മുതൽ അബോധാവസ്ഥയിൽ കഴിഞ്ഞിരുന്ന വനിതയാണ് അരുണ ഷാൻബാഗ്. ഇവരുടെ ദയാവധം അനുവദിച്ചുകിട്ടാൻ വേണ്ടി സുഹൃത്ത് പിങ്കി വിരാനി നടത്തിയ നിയമയുദ്ധം ശ്രദ്ധേയമായിരുന്നു. കർണ്ണാടകയിലെ ഹാൽദിപൂരിൽ നിന്ന് മുംബെയിലെ കെ.ഇ.എം ഹോസ്പിറ്റലിൽ ജോലിക്കായി ചേർന്ന അരുണയെ ഹോസ്പിറ്റൽ ജീവനക്കാരനായ സോഹൻ ലാൽ വാല്മീകി പീഡിപ്പിക്കുകയും, അതിനെത്തുടർന്ന് അബോധാവസ്ഥയിലാവുകയും ചെയ്തു. 42 വർഷത്തോളം അബോധാവസ്ഥയിൽ ആശുപത്രിയിൽ കിടന്ന അരുണ 2015 മേയ് 18- നു കടുത്ത ന്യൂമോണിയ ബാധിച്ച് അന്തരിച്ചു.

കർണ്ണാടകയിലെ ഹാൽദിപൂർ എന്ന സ്ഥലത്താണ് 1948 ജൂൺ ഒന്നാം തീയതി അരുണ രാമചന്ദ്ര ഷാൻബാഗ് ജനിച്ചത്. മുംബൈയിലെ കിങ് എഡ്വേഡ് മെമ്മോറിയൽ ആശുപത്രിയിൽ നേഴ്സ് ആയി ജോലി ചെയ്തു വരികയായിരുന്നു. കെ.ഇ.എം ഹോസ്പിറ്റലിലെ ഒരു ഡോക്ടറുമായി അരുണയുടെ വിവാഹം ഉറപ്പിച്ചിരിക്കുകയുമായിരുന്നു.

1973 നവംബർ 27നു കെ.ഇ.എം ആശുപത്രിയിലെ താൽക്കാലിക ജീവനക്കാരനായിരുന്ന സോഹൻലാൽ ഭർത്ത വാല്മീകി അരുണയെ അതിക്രൂരമായി ലൈംഗികാതിക്രമത്തിനു വിധേയയാക്കി. ആശുപത്രിയിലെ മുറിയിൽ വസ്ത്രം മാറുന്നതിനിടയിലാണു വാല്മീകി അരുണയെ ആക്രമിച്ചത്. നായയെ പൂട്ടുന്ന ഒരു ചങ്ങലകൊണ്ട് കഴുത്തിൽ കുരുക്കിട്ടാണ് അയാൾ അരുണയെ കീഴ്പ്പെടുത്തിയത്. കഴുത്തിലെ കുരുക്ക് മുറുകിയതോടെ, തലച്ചോറിലേക്ക് ഓക്സിജൻ പ്രവാഹം നിലക്കുകയും, അരുണ അബോധാവസ്ഥയിലാവുകയും ചെയ്തു. പിറ്റേ ദിവസം രാവിലെ ഏഴേമുക്കാലോടെ രക്തത്തിൽ കുളിച്ചു കിടക്കുന്ന അവസ്ഥയിലാണു അരുണയെ ആശുപത്രിയിലെ ഒരു തൂപ്പുകാരൻ കണ്ടെത്തിയത്. കെ.ഇ.എം ആശുപത്രിയുടെ ഡീൻ ആയിരുന്ന ഡോക്ടർ ദേശ്പാണ്ഡേയുടെ നിർദ്ദേശപ്രകാരം, കവർച്ചക്കു, കൊലപാതകശ്രമത്തിനുമെതിരേയാണു പോലീസ് കേസ് രജിസ്റ്റർ ചെയ്തത്. ക്രൂരമായ പ്രകൃതിവിരുദ്ധപീഡനത്തിനിരയായിരുന്നു അരുണ. എന്നാൽ ഈ വിവരം പുറത്തറിഞ്ഞാൽ അരുണയുടെ നിശ്ചയിച്ചുവെച്ചിരിക്കുന്ന വിവാഹം മുടങ്ങിപ്പോയേക്കാമെന്നു ഡോക്ടർ ഭയപ്പെട്ടിരുന്നു.
സോഹൻലാൽ ഭർത്ത വാല്മീകി എന്നയാളെ പോലീസ് അറസ്റ്റ് ചെയ്തു. ഇയാൾ കെ.ഇ.എം ആശുപത്രിയിലെ താൽക്കാലിക തൂപ്പുജോലിക്കാരനായിരുന്നു. കോടതി സോഹൻലാലിന് പതിനാലു വർഷത്തെ തടവു ശിക്ഷ വിധിച്ചു. 1980 ൽ തടവു ശിക്ഷ കഴിഞ്ഞു പുറത്തിറങ്ങിയ സോഹൻലാലിനെക്കുറിച്ച് പിന്നീടാർക്കും യാതൊരു വിവരവും ഇല്ല. പിങ്കി വിരാനി എന്ന പത്രപ്രവർത്തക അയാളെക്കുറിച്ചന്വേഷിച്ചുവെങ്കിലും നിരാശയായിരുന്നു ഫലം. അധികൃതർ അയാളുടെ ഒരു ഫോട്ടോ പോലും സൂക്ഷിച്ചിരുന്നില്ല.

2005 ൽ അരുണ മരണത്തിനു കീഴടങ്ങിയതോടെ, ചിലരുടെ അന്വേഷണഫലമായി സോഹൻലാലിനെ കണ്ടുപിടിച്ചു. ഭർതൃപിതാവിന്റെ ഗ്രാമത്തിൽ അയാൾ കുടുംബവുമായി ജീവിക്കുകയായിരുന്നു. തന്നെ കാണാൻ വന്ന ഒരു മറാത്തി പത്രപ്രവർത്തകനിൽ നിന്നുമാണ് ഷാൻബാഗ് മരിച്ച വിവരം താൻ അറിഞ്ഞതെന്നു സോഹൻലാൽ പറഞ്ഞിരുന്നു. ഷാൻബാഗിനെ ബലാത്സംഗം ചെയ്ത സംഭവം സോഹൻലാലിനു ഓർത്തെടുക്കാൻ കഴിഞ്ഞിരുന്നില്ല, മറ്റെന്തെങ്കിലുമാവാം ചെയ്തതെന്നു അയാൾ സമ്മതിച്ചു.
ഷാൻബാഗിനു നീതി ലഭിക്കുവാനും, തങ്ങൾക്ക് മികച്ച ജോലി സാഹചര്യം ഒരുക്കുന്നതിനുവേണ്ടി മുംബൈയിലുള്ള നേഴ്സുമാർ സമരം നടത്തുകയുണ്ടായി. 1980 ൽ രണ്ടു തവണ ഷാൻബാഗിനെ ആശുപത്രിയിൽ നിന്നും പുറത്തേക്കു കൊണ്ടുപോവാൻ മുനിസിപ്പൽ കോർപ്പറേഷൻ ശ്രമിച്ചുവെങ്കിലും, നേഴ്സുമാരുടെ എതിർപ്പിനെ തുടർന്ന് അവർ ആ പദ്ധതി ഉപേക്ഷിച്ചു.

1973 മുതൽ 2015 ൽ ന്യൂമോണിയ ബാധിച്ച് മരണമടയുന്നതുവരേയും ഷാൻബാഗ് കെ.ഇ.എം ആശുപത്രിയിൽ അബോധാവസ്ഥയിലായിരുന്നു. പത്രപ്രവർത്തകയായിരുന്ന പിങ്കി വിരാനിയാണ് ഷാൻബാഗിന്റെ കഥ പുറം ലോകത്തെ അറിയിച്ചത്. ഷാൻബാഗിനു ദയാവധം അനുവദിക്കണമെന്നു കാണിച്ച് പിങ്കി കോടതിയെ സമീപിച്ചു. പിങ്കിയുടെ ഹർജി പ്രകാരം, ഷാൻബാഗിന്റെ ആരോഗ്യസ്ഥിതി പരിശോധിക്കാൻ സുപ്രീംകോടതിയുടെ നേതൃത്വത്തിൽ ഒരു മൂന്നംഗ സമിതിയെ നിയോഗിക്കുകയുണ്ടായി. ഷാൻബാഗ് പൂർണ്ണമായും അബോധാവസ്ഥയിലാണെന്നും ഇനി ഒരു തിരിച്ചുവരവുണ്ടാവില്ലെന്നും സമിതി സുപ്രീംകോടതിക്കു റിപ്പോർട്ട് നൽകി. ദയാവധം എന്ന ആവശ്യം സുപ്രീംകോടതി നിരാകരിച്ചു. കെ.ഇ.എം ആശുപത്രിയിലെ ഷാൻബാഗിന്റെ സഹപ്രവർത്തകരും, മറ്റു ജീവനക്കാരും ദയാവധത്തെ എതിർത്തിരുന്നു. ജസ്റ്റിസുമാരായ, മാർക്കണ്ഡേയ കട്ജുവും, ജ്ഞാൻസുധാ മിശ്രയുമുൾപ്പെട്ട ബഞ്ച് പരോക്ഷദയാവധം ഇന്ത്യയിൽ നിയമവിധേയമാക്കിക്കൊണ്ട് സുപ്രധാനമായ ഒരു വിധി പുറപ്പെടുവിച്ചു.

ജീവിതത്തിലേക്ക് ഒരിക്കലും മടങ്ങാനാവാത്തവിധം ശയ്യാവലംബരായവരുടെ ജീവൻരക്ഷാസംവിധാനങ്ങൾ വിച്ഛേദിച്ചും ഭക്ഷണമൊഴിവാക്കിയും ക്രമേണ മരണമനുവദിക്കാം എന്നതാണ് പരോക്ഷ ദയാവധം. സവിശേഷ സാഹചര്യത്തിൽ മാത്രമേ ദയാവധം അനുവദിക്കാവൂ എന്നും സുപ്രീംകോടതി വിധിന്യായത്തിൽ വ്യക്തമാക്കിയിരുന്നു. ദയാവധം അനുവദിക്കുന്നതിനു മുമ്പായി രോഗിയുടെ മാതാപിതാക്കളുടേയോ, ജീവിതപങ്കാളിയുടേയോ, അടുത്ത ബന്ധുക്കളുടേയോ അനുവാദം വാങ്ങിയിരിക്കണമെന്നും വിധിന്യായത്തിൽ പറയുന്നു. ഇവരുടെ അഭാവത്തിൽ ഏറ്റവും അടുത്ത സുഹൃത്തിനു ഈ അനുവാദം നൽകാം എന്നു സുപ്രീംകോടതി വ്യക്തമാക്കി. ഷാൻബാഗ് കേസിൽ പിങ്കി, അല്ല മറിച്ച് കെ.ഇ.എം ആശുപത്രിയിലെ ഷാൻബാഗിന്റെ സഹപ്രവർത്തകരാണ് അടുത്ത ഫ്രണ്ട് എന്ന് പിങ്കിയുടെ ഹർജി തള്ളിക്കൊണ്ടു സുപ്രീംകോടതി പുറപ്പെടുവിച്ച വിധിയിൽ രേഖപ്പെടുത്തിയിരിക്കുന്നു.

ഷാൻബാഗിന്റെ പുനർജന്മം എന്നായിരുന്നു അവരുടെ ആശുപത്രി സുഹൃത്തുക്കൾ ഈ പിങ്കിയുടെ ഹർജി തള്ളിയതിനെക്കുറിച്ച് പ്രതികരിച്ചത്. ആശുപത്രിയിൽ മധുരപലഹാരവിതരണം നടത്തിയാണ് അവർ ഈ വിധിയെ സ്വീകരിച്ചത്. ഒരു കൊച്ചുകുട്ടിയെപ്പോലെ കിടക്കുന്ന, ഞങ്ങൾക്ക് യാതൊരു പ്രശ്നവും ഉണ്ടാക്കാത്ത ഷാൻബാഗിന്റെ ജീവനെടുക്കാൻ ഞങ്ങൾക്കെങ്ങിനെ കഴിയും എന്നാണ് ആശുപത്രിയിലെ മറ്റൊരു സഹപ്രവർത്തക പ്രതികരിച്ചത്.
2015 മേയ് പകുതിയോടെ, ഷാൻബാഗിനു ന്യുമോണിയ എന്ന അസുഖമുണ്ടെന്നു സ്ഥിരീകരിച്ചു. അസുഖം വഷളായതോടെ, ഷാൻബാഗിനെ വെന്റിലേറ്ററിലേക്കു മാറ്റി. 2015 മേയ് 18 രാവിലെ ഷാൻബാഗ് അന്തരിച്ചു.



</doc>
<doc id="309467" url="https://ml.wikipedia.org/wiki?curid=309467" title="യൂഗോങ്ബുസോറസ്">
യൂഗോങ്ബുസോറസ്

അന്ത്യ ജുറാസ്സിക് കാലത്ത് ജീവിച്ചിരുന്ന ഒരു ദിനോസർ ആണ് യൂഗോങ്ബുസോറസ്. ഇവയുടെ യഥാർത്ഥ ജെനുസ് ഇപ്പോൾ തീർച്ചയില്ല. ഈ പേര് നോമെൻ ന്യൂഡം ആണ്. ചൈനയിൽ നിന്നാണ് ഫോസ്സിൽ കണ്ടുകിട്ടിയിടുള്ളത് .

ടൈപ്പ് സ്പെസിമെൻ (IVPP 8302) അടക്കം രണ്ട് അപൂർണ ഫോസ്സിലുക്കൾ കിട്ടിയിടുണ്ട് . (IVPP 8302) - ഫോസ്സിൽ ആയി കിട്ടിയ ഭാഗങ്ങൾ ഭാഗികമായ കീഴ് താടി , മൂന്ന് വാലിലെ കശേരുക്കൾ , ഒരു ഭാഗികമായ മുൻകാല് .


</doc>
<doc id="309476" url="https://ml.wikipedia.org/wiki?curid=309476" title="ഹുമൈദ് ബിൻ റാഷിദ് ബിൻ ഹുമൈദ് അൽ നുഐമി">
ഹുമൈദ് ബിൻ റാഷിദ് ബിൻ ഹുമൈദ് അൽ നുഐമി

അറേബ്യൻ ഐക്യനാടുകളിലെ സംസ്ഥാനമായ അജ്മാന്റെ ഭരണാധികാരിയാണ് ഷെയ്ക്ക് ഹുമൈദ് ബിൻ റാഷിദ് ബിൻ ഹുമൈദ് അൽ നുഐമി.(Arabic: شيخ حميد بن راشد النعيمي) ജനനം 1931ൽ. പിതാവ് ഷൈഖ് റാഷിദ്.1981 മുതൽ ഇദ്ദേഹമാണ് ഭരണാധികാരി.ദുബൈയിൽ നിന്ന് 1940 ൽ പ്രാഥമിക വിദ്യാഭ്യാസം പൂർത്തിയാക്കിയ ഇദ്ദേഹം 1950 ൽ ഉപരി പഠനത്തിനായി കൈറോയിൽ സന്ദർശിച്ചു.1970 മുതൽ ഇവിടത്തെ ഭരണകാര്യങ്ങളിൽ പ്രവർത്തിച്ചു തുടങ്ങി.


</doc>
<doc id="309493" url="https://ml.wikipedia.org/wiki?curid=309493" title="യുക്തിവാദി (മാസിക)">
യുക്തിവാദി (മാസിക)

മലയാളഭാഷയിലെ ആദ്യ യുക്തിവാദ/നിരീശ്വരവാദ ആനുകാലികമായിരുന്നു യുക്തിവാദി. കേരളീയനവോത്ഥാനത്തിന് "യുക്തിവാദി" നൽകിയ സംഭാവനകൾ അത്ഭുതാവഹമാണ്. "യുക്തിവാദി"യുടെ പ്രസിദ്ധികരണം എം. രാമവർമ്മ തമ്പുരാൻ, സി. കൃഷ്ണൻ, സി. വി. കുഞ്ഞിരാമൻ, സഹോദരൻ അയ്യപ്പൻ, എം. സി. ജോസഫ് എന്നിവരടങ്ങുന്ന പത്രാധിപസമിതിയുടെ കീഴിൽ അഗസ്റ്റ്‌ 1929-ന് ഏറണാകുളത്തുനിന്നും ആരംഭിച്ചു. യുക്തിവാദിയുടെ ആദ്യ ലക്കത്തിലെ പ്രസ്താവനയിൽ സഹോദരൻ അയ്യപ്പൻ ഇങ്ങനെ എഴുതി: 

പത്രാധിപസമിതിയംഗങ്ങളെല്ലാം അറിയപ്പെട്ടിരുന്ന സാമൂഹികപ്രവർത്തകരായിരുന്നിട്ടും യാഥാസ്ഥിതിക കേരളസമൂഹം "യുക്തിവാദി"യുടെ പ്രസിദ്ധീകരണത്തെ പരിഹാസത്തോടുകൂടിയാണ് സ്വീകരിച്ചത്. മൂർക്കോത്ത് കുമാരനെ പോലുള്ള വ്യക്തിത്വങ്ങൾ പോലും പ്രസാധകരെ അഹവേളിച്ച് കവിതയെഴുതി.

അഗസ്റ്റ്‌ 1931-ൽ എം. സി. ജോസഫ് യുക്തിവാദിയുടെ ഏകപത്രാധിപ/പ്രസാധകൻ ആയി, പ്രസാധനം ഇരിഞ്ഞാലക്കുടയ്ക്ക് മാറ്റി. തുടർന്ന നാൽപ്പതിയഞ്ചുവർഷം, ജൂൺ 1974 വരെ, അദ്ദേഹം ഈ പ്രസിദ്ധികരണം തുടർന്നു. ജൂലായ്‌ 1974-ൽ തന്റെ ആരോഗ്യസ്ഥിതി കണക്കിലെടുത്ത് അദ്ദേഹം മാസികയെ ഉണ്ണി കാക്കനാടിന് കൈമാറി. ഉണ്ണി കാക്കനാട് ഒരു ദാശാബ്ദം കൂടി യുക്തിവാദി പ്രസിദ്ധീകരിച്ചു.


</doc>
<doc id="309500" url="https://ml.wikipedia.org/wiki?curid=309500" title="ഗോപാലകൃഷ്ണൻ കോലഴി">
ഗോപാലകൃഷ്ണൻ കോലഴി

മലയാളത്തിലെ ഒരു പ്രമുഖ കവിയായിരുന്നു ഗോപാലകൃഷ്ണൻ കോലഴി. ബാലസാഹിത്യകാരനെന്ന നിലയിൽ പ്രസിദ്ധനായിരുന്ന കോലഴിയുടെ നിരവധി കവിതകൾ മലയാള പാഠപുസ്തകങ്ങളിൽ ഉൾപ്പെടുത്തിയിരുന്നു.

തൃശ്ശൂരിനടുത്ത് കോലഴിയിൽ കളരിക്കൽ രാഘവപണിക്കരുടെയും കല്യാണി പണിക്കത്ത്യാരുടെയും മകനായി 1934 ഡിസംബർ 25ന് ജനിച്ച ഗോപാലകൃഷ്ണൻ ഹൈസ്കൂൾ വിദ്യാഭ്യാസം നേടി സംസ്കൃതവും ജ്യോതിഷവും പഠിച്ചു. 'കൂകൂ...കൂകൂ.. തീവണ്ടി... കൂകിപ്പായും തീവണ്ടി', 'പാടും പുഴകളും തോടും- മോടി കൂടും മലരണിക്കാടും നീളെ കളകളം പാടും-കാട്ടു- ചോലയുമാമണി മേടും', ‘മുറ്റത്തു ഞാനൊരു മുല്ല നട്ടു’തുടങ്ങിയ കവിതകൾ ഇദ്ദേഹത്തിന്റേതാണ്. 1961ൽ സാഹിത്യപ്രവർത്തക സഹകരണ സംഘം ശിശുദിന സമ്മാനപ്പെട്ടി ബാലസാഹിത്യ മൽസരത്തിൽ ഒന്നാം സ്ഥാനം ലഭിച്ചിരുന്നു. ഒരു ജ്യോതിഷപണ്ഡിതനെന്ന നിലയിലും ശ്രദ്ധേയനായിരുന്നു. 1983 ജനുവരി 4ന് തന്റെ 48ആം വയസ്സിൽ ഇദ്ദേഹം അന്തരിച്ചു.


2015 ൽ രണ്ടാം ക്ലാസ്സിലെ പുതുക്കിയ മലയാളം പാഠപുസ്തകത്തിൽ ഇദ്ദേഹത്തിന്റെ 'പാടും പുഴകളും തോടും- മോടി കൂടും മലരണിക്കാടും നീളെ കളകളം പാടും-കാട്ടു- ചോലയുമാമണി മേടും' എന്ന കവിത പി. കുഞ്ഞിരാമൻ നായരുടേതായി രേഖപ്പെടുത്തി തെറ്റായി പ്രസിദ്ധീകരിച്ചിരുന്നു.വിവാദത്തെത്തുടർന്ന് എസ്.സി.ഇ.ആർ.ടി തെറ്റ് തിരുത്തിയിരുന്നു.


</doc>
<doc id="309522" url="https://ml.wikipedia.org/wiki?curid=309522" title="വൈൽഡ് ടേൽസ്">
വൈൽഡ് ടേൽസ്

2014 ൽ സ്പാനിഷ് ഭാഷയിൽ പുറത്തിറങ്ങിയ ചിത്രമാണ് വൈൽഡ് ടേൽസ് ( സ്പാനിഷ് : റിലേറ്റോ സാൽവിജസ്). ഡാമിയാൻ സിഫ്രോൺ സംവിധാനം ചെയ്തിരിക്കുന്ന ചിത്രത്തിൽ റിക്കാർഡോ ഡാറിൻ, ഓസ്കാർ മാർട്ടിനേസ്സ്, ലിയനാർഡോ സ്ബാറഗില, എറിക്ക റിവാസ്, ജൂലിയറ്റ സിൽബെർഗ്, ഡാറിയോ ഗ്രാൻഡിനെറ്റി തുടങ്ങിയ വൻതാരനിര അണിനിരക്കുന്നു. ചിത്രത്തിന്റെ സംഗീതസംവിധാനം നിർവ്വഹിച്ചിരിക്കുന്നത് ഗസ്റ്റാവോ സന്റാല്ലോല ആണ്. 87 -മത് അക്കാദമി അവാർഡിനായി മികച്ച അന്യഭാഷാ വിഭാഗത്തിലേക്ക് നിർദ്ദേശിക്കപ്പെട്ട ചലച്ചിത്രങ്ങളിലൊന്നാണ് വൈൽഡ് ടേൽസ്.

ആറ് ചെറുകഥകൾ കോർത്തിണക്കി നിർമ്മിച്ച വൈൽഡ് ടേൽസിലെ ഓരോ കഥയും മറ്റൊന്നിൽ നിന്നും വ്യത്യസ്തമായി നിൽക്കുമ്പോളും പകയും പ്രതികാരവും അതിൽ ഓരോന്നിലും ഉള്ളടങ്ങിയിരിക്കുന്നു. 

 പാസ്റ്റർനാക്ക് എന്ന ഒന്നാമത്തെക്കഥയിൽ പാസ്റ്റർനാക്ക് എന്ന യുവാവ് തന്നെ ചതിച്ചവരെ എല്ലാം ഒരു കെണിയിലകപ്പെടുത്താനുള്ള ശ്രമമാണുള്ളത്. ജീവിതത്തിന്റെ പലതുറകളിലായി തന്നെ വഞ്ചിച്ച മനുഷ്യരെയെല്ലാം ഒരു വിമാനത്തിനുള്ളിലെത്തിച്ച് അപായപ്പെടുത്താനുള്ള അവന്റെ ശ്രമവും അക്കാര്യം മനസ്സിലാക്കുന്ന വിമാനയാത്രികരും അവരുടെ മരണഭയവും ഒക്കെ ചേർന്ന് കഥയെ ഒരു ത്രില്ലറാക്കുന്നു. 

ലാസ് റാറ്റാസ് (ദ റാറ്റ്സ്) എന്ന രണ്ടാമത്തെ കഥ ഒരു റെസ്റ്റോറന്റിന്റെ പശ്ചാത്തലിത്തിൽ നടക്കുന്നതാണ്. ഹോട്ടലിൽ ഭക്ഷണം ഓർഡർ ചെയ്യാനെത്തിയ ആൾ പണ്ട് തന്റെ കുടുംബത്തെ ചതിച്ച വ്യക്തിയാണെന്ന് അവിടുത്തെ ജീവനക്കാരി ദുഃഖത്തോടെ മനസ്സിലാക്കുന്നു. അയാൾക്ക ഭക്ഷണം വിളമ്പാനുള്ള വിഷമം ജോലിക്കാരി പാചക്കാരിയുമായി പങ്കുവെക്കുന്നു. അങ്ങനെയെങ്കിൽ എലിവിഷം ചേർത്ത ഭക്ഷണം നൽകി അയാളെ കൊന്ന് ജീവിതത്തിനർഥമുണ്ടാക്കാുവാൻ പാചകക്കാരി ഉപദേശിക്കുന്നു. പക്ഷേ അതവർ നിരാകരിക്കുന്നു. എന്നാൽ പിന്നീട് പാചകക്കാരി ഭക്ഷണത്തിൽ വിഷം ചേർക്കുന്നു. ആ ഭക്ഷണമാണവർ വിളമ്പുന്നത്. പെട്ടെന്ന് അയാളുടെ മകനും റസ്റ്റോറന്റിലേക്ക് വന്ന് വിഷം ചേർത്ത ഭക്ഷണം കഴിക്കാനാരംഭിക്കുമ്പോൾ ജോലിക്കാരി ആ വിഷലിപ്ത ഭക്ഷണം അവരിൽ നിന്നും എടുത്തുമാറ്റുവാൻ ശ്രമിക്കുന്നു. ഇതിൽ പ്രകോപിതനായ മനുഷ്യനവളെ ഉപദ്രവിക്കുന്നു. ഇതിനിടയിൽ പാചക്കാരി കറിക്കത്തികൊണ്ട് അയാളെ കൊല്ലുന്നു. പിറ്റേന്ന് പാചകക്കാരിയെ പോലീസ് അറസ്റ്റ് ചെയ്യുന്നതോടെ കഥയവസാനിക്കുന്നു. 

എൽ മാസ് ഫ്യൂറേറ്റ് (ദ സ്ട്രോങ്ങസ്റ്റ് ) മൂന്നാമത്തെ സിനിമയാണ്. മാരിയോയുടെയും ഡിയാഗോയുടെയും കൊലപാതകത്തിലവസാനിക്കുന്ന സിനമ ഉദ്വേഗജനകമായ വഴിത്തിരിവുകളിലൂടെ മുന്നോട്ടുപോകുന്നു. പഴകിയതും ,പൊട്ടിപ്പൊളിഞ്ഞതുമായ കാറുമായി മാരിയോയും, ചിലവേറിയതും വേഗതയേറിയതുമായ കാറുമായി ഡിയാഗോയും നീണ്ട പാതയിലൂടെ വണ്ടിയോടിക്കുകയാണ്. മാരിയോ ഡിയാഗോയെ മുന്നോട്ടുപോകാൻ സമ്മതിക്കുന്നില്ല. ഒടുവിൽ വേഗത പരമാവധി വർദ്ധിപ്പിച്ച് മരിയോയെ അവഹേളിച്ച് ഡിയാഗോ മുന്നോട്ടു പോകുന്നു. എന്നാൽ ആ പോക്കിൽ അപ്രതീക്ഷിതമായി ഡിയാഗോയുടെ കാറിന്റെ ടയർ പഞ്ചറാകുന്നു. ഈ സമയത്തിനുള്ളിൽ ഡിയാഗോ പിന്നിലാക്കിയ മാരിയോ ഡിയാഗോയുടെ കാറിനുമുന്നിൽ വണ്ടി നിർത്തി അയാളുടെ വണ്ടി തകർക്കാ"ൻ ശ്രമിക്കുന്നു. "അതുകൊണ്ടും അരിശം തീരാതെ മാരിയോ ഡിയാഗോയുടെ വണ്ടിയിൽ മലമൂത്രവിസർജ്ജനം നടത്തുകയുും അതിൽ അത്യധികം സന്തോഷിക്കുകയും ചെയ്യുന്നു. പിന്നീടാകട്ടെ ഡിയാഗോ തന്റെ വാശി തീർക്കാൻ മാരിയോയെയും അയാളുടെ പഴകിയ വണ്ടിയെയും നദിയിലേക്ക് തള്ളിയിട്ട് വണ്ടി മുന്നോട്ടൊടിച്ചു പോകുന്നു. എന്നാൽ തന്റെ ദേഷ്യം തീർക്കാൻ മാരിയയെ കൊല്ലുകതന്നെ വേണമെന്നാഗ്രഹിച്ച് തിരികെ വരുന്ന ഡിയോഗോക്ക് കാറിന്നുമേലുള്ള നിയന്ത്രണം വിട്ടുപോവുകയും വണ്ടി അതേ നദിയിലേക്ക് തന്നെ മറിയുകയും ചെയ്യുന്നു. രക്ഷപെട്ട മാരിയോ ഡിയാഗോയെ കൊല്ലാൻ വണ്ടിയുടെ പെട്രോൾ ടാങ്കിലേക്ക് തീ കത്തിച്ചിടുന്നു. എന്നാൽ കാറിനുള്ളിലിരുന്ന് അടിയുണ്ടാക്കുന്ന ഇരുവരും ആ പൊട്ടിത്തെറിയിൽ കാറിനുള്ളിൽത്തന്നെയിരുന്ന് ഒരുമിച്ച് വെന്തുമരിക്കുകയാണ. പോലീസ് അന്വേഷണത്തിനു വരുമ്പോൾ പരസ്പരം കെട്ടിപ്പിടിച്ചിരിക്കുന്ന ശരീരങ്ങളാണ് കാണുന്നത്. ഇതാണ് ക്രൈം ഓഫ് പാഷൻ എന്ന് പറഞ്ഞ് സിനിമയവസാനിക്കുന്നു. 

ബോംബാറ്റിയ (ലിറ്റിൽ ബോംബ്) എന്ന സിനിമയിൽ സൈമൺ ഫിഷർ കാർപാർക്കിങ്ങ് പിഴവിന്റെ പേരിൽ അനധികൃതമായി പിഴ നൽകേണ്ടി വന്ന വ്യക്തിയാണ്. എന്നാൽ തുടരെത്തുടരെയുള്ള പരസ്യമായി നടത്തുന്ന കമ്പനിയുടെ തട്ടിപ്പിനെതിരെ ബോംബ് പൊട്ടിച്ച് സൈമൺ പ്രതികരിക്കുന്നു. അതിന്റെ ഫലമായി അയാൾക്ക് ജയിലിൽ പോകേണ്ടി വരന്നു. എന്നാൽ പിന്നീട് കമ്പനിയുടെ കള്ളത്തരം ലോകം തിരിച്ചറിയുന്നതും സോഷ്യൽ മീഡിയകളിലുൾപ്പെടെ സൈമണിനനുകൂലമായ വികാരം ഉണ്ടാവുകയും ചെയ്യുന്നു. 

ലാ പ്രൊപ്പോസ്റ്റ എന്ന ചലച്ചിത്രത്തിൽ പണക്കാരനായ ഒരു കുട്ടി വാഹനമോടിക്കവേ അബദ്ധവശാൽ ഒരു ഗർഭിണിയായ സ്ത്രീയേയും കുട്ടിയെയും ഇടിക്കുകയും അവർ മരണപ്പെടുകയും ചെയ്തു. ഇക്കാര്യം അവൻ മാതാപിതാക്കളോട് പറയുകയും മകനെ രക്ഷിക്കാനവർ ശ്രമം തുടങ്ങുകയും ചെയ്യുന്നു. അതിനുവേണ്ടി ഒരു അഡ്വക്കേറ്റിന്റെ സഹായം തേടിയ അവർ ഗ്രൌണ്ട് കീപ്പറായ ജോസിനെ കുറ്റം ഏൽക്കാൻആശ്യപ്പെടുകയും അതിനുള്ള തുക അയാൾക്ക് നൽകാമെന്ന് സമ്മതിക്കുകയും ചെയ്തു. ഇങ്ങനെയൊരു ഡീലുണ്ടാക്കിയതിനു അഡ്വക്കേറ്റ് നല്ലൊരു തുക വേണമെന്നാവശ്യപ്പെടുന്നു. പിന്നീട് അവരുടെ വീട്ടിലേക്ക് അന്വേഷണത്തിനു വരുന്ന പ്രോസിക്യൂട്ടറേയും ഈ ഡീലിലേക്ക് ഉൾപ്പെടുത്താൻ അഡ്വക്കേറ്റ് ശ്രമം തുടരുന്നു. എന്നാൽ ഇതോടുകൂടി കേസ്സിനുവേണ്ടിയുള്ള ചെലവ് കമ്മീഷൻ എന്നവയുടെ തുക ഉയർന്നു കൊണ്ടിരുന്നു. അഡ്വക്കേറ്റിന്റെയും പ്രോസിക്യൂട്ടറുടേയും കളി മനസ്സിലാക്കിയ പിതാവ് ആ ഡീൽ വേണ്ടെന്നു വയ്ക്കാനുള്ള തീരുമാനമെടുത്തു. ഇത്രയും തുക നൽകി മകനെ രക്ഷിക്കാനില്ലെന്ന് തുറന്നടിച്ച പറയുന്നതോടെ തങ്ങളുടെ ഡിമാൻഡുകൾ വെട്ടിച്ചുരുക്കി ആ പിതാവിന്റെയടുത്തേക്ക് അഡ്വക്കേറ്റും പ്രോസിക്ക്യൂട്ടറും പോകുന്നു. ഒടുവിൽ ഒരു മിതമായ തുകയിൽ ഡീൽ ഉറപ്പിച്ചതിനുശേഷം അവർ പൂർവ്വപദ്ധതിയനുസരിച്ച് ജോസ് എന്ന ഗ്രൌണ്ട് കീപ്പറുമായി മാധ്യമപ്പടക്കുമുന്നിലേക്ക് നീങ്ങുന്നു.

അവസാനത്തെ സിനമയാണ് ഹസ്ത ക്വേ ലാ മ്യുറേറ്റേ നോസ് സെപാറ (അൺടിൽ ഡെത്ത് ഡൂ അസ് പാർട്ട്) . സിനിമ നടക്കുന്നത് ഒരു കല്ല്യാണപ്പാർട്ടിയിലാണ്. അവിടെവെച്ചാണ് വധു തന്റെ വരന് ഈ കല്ല്യാണപ്പാർട്ടിയിൽ വന്നിട്ടുള്ള ഒരു സ്ത്രീയുമായി ബന്ധമുണ്ടായിരുന്നെന്നും തന്നെ അയാൾ ചതിക്കുകയായിരുന്നു എന്നും മനസ്സിലാക്കുന്നത്. തുടർന്ന് അവൾ പാർട്ടി വിട്ട് കെട്ടിടത്തിന്റെ മുകളിലേക്ക് പോകുന്നു. എന്നാലവിടെ നിന്ന ഒരു പാചകക്കാരൻ അവളെ ഉപദേശിക്കുകയും വിഷമിക്കാതിരിക്കാൻ പറയുകയും ചെയ്തു. തന്റെ വധുവിനെത്തേടി കെട്ടിടത്തിന്റെ മുകളിലെത്തിയ നവവരൻ കാണുന്നത് വധു പാചകക്കാരനുമായി ലൈംഗിക ബന്ധത്തിലേർപ്പെടുന്നതാണ്. തന്നോട് താത്പര്യമോ ദയയോ കാട്ടുന്ന ഏതുപുരുഷനുമായും താൻ കിടക്ക പങ്കിടുമെന്ന് അവിടെവെച്ചവളവനോട് പറയുന്നു. പിന്നീടവർ പാർട്ടിയിലേക്ക് തിരിച്ചു പോരുകയും അവിടെ നൃത്ത പരിപാടികൾ തുടരുകയും ചെയ്യുന്നു. നവവധു തന്റെ ഭർത്താവുമായി ബന്ധമുണ്ടായിരുന്ന ആ സ്ത്രീയെ തന്നോടൊപ്പം ചുവടുവെക്കാൻ ക്ഷണിക്കുന്നു. നൃത്തത്തിനിടെ കറങ്ങിക്കറങ്ങി അവരവിടെയുണ്ടായിരുന്ന കണ്ണാടിയിൽച്ചെന്ന വീഴുകയും കണ്ണാടി പൊട്ടുകയും ചെയ്യുന്നു. ഇതിൽ നവവധുവിന് കാര്യമായി ഒന്നും സംഭവിച്ചില്ലെങ്കിലും മറ്റേ സ്ത്രീയുടെ ശരീരം ചോരയിൽ കുളിക്കുന്നുണ്ട്. നവവധു പിന്നെയും അബോധാവസ്ഥയിലെന്നോണം പെരുമാറ്റം തുടരുന്നു. ഇതു കഴിഞ്ഞ് വരൻ കത്തിയെടുത്ത് വെഡ്ഡിങ്ങിനായി വാങ്ങിയ കേക്ക് സ്വയം മുറിച്ച് ഒരു കഷ്ണം കഴിക്കുന്നു. പിന്നെ വധുവിനെ സമീപിക്കുന്നു. തുടർന്നവർ നൃത്തം വെയ്ക്കുകയും ചുംബിക്കുകയും വെഡ്ഡിങ്ങ് കേക്കിനായി വെച്ച മേശയിൽ വെച്ചു തന്നെ ലൈംഗികമായി ബന്ധപ്പെടുകയും ചെയ്യുന്നു.


</doc>
<doc id="309534" url="https://ml.wikipedia.org/wiki?curid=309534" title="ഇർഫാൻ ആലം">
ഇർഫാൻ ആലം

ലോക തലത്തിൽ പ്രശസ്തനായ ഒരു സംരംഭകനാണ് ഇർഫാൻ ആലം. ഇന്ത്യയിൽ റിക്ഷകൾ ഓടിച്ച് ജീവിക്കുന്നവർക്കായി പ്രവർത്തിച്ച ഇദ്ദേഹത്തെ കുറിച്ച് അമേരിക്കൻ പ്രസിഡൻറ് ഒബാമ പറഞ്ഞതിങ്ങനെ.“താങ്കൾ ചെയ്യുന്നത് ഞാൻ ചെയ്യുന്നതിനേക്കാൾ ഭാരിച്ച ജോലിയാണ്. പതിമൂന്നാം വയസ്സിൽ സ്റ്റോക്ക് ട്രേഡ് അനാലിസിസ് ആരംഭിച്ച ഇദ്ദേഹം സ്വന്തമായി പോർട്ട്ഫോളിയോ മാനേജ്മെൻറ് സ്ഥാപനം അക്കാലത്തുതന്നെ ആരംഭിച്ചു. തന്റെ കോളേജ് പഠന കാലത്തിന് ശേഷം പുതിയ ബിസിനസ് ആശയങ്ങൾ ഉള്ളവരെ കണ്ടെത്താനായി നടത്തപ്പെടുന്ന പ്രസിദ്ധ ടെലിവിഷൻ റിയേലിറ്റി ഷോ ആയ ബിസിനസ് ബാസിഗറിൽ പങ്കെടുക്കുകയും വിജയിക്കുകയും ചെയ്തു. സംഘാടകരിൽനിന്ന് 2,50,000 അമേരിക്കൻ ഡോളറിന്റെ നിക്ഷേപ വാഗ്ദാനം ലഭിച്ചുവെങ്കിലും ബിസിനസ് എത്തിക്സിന്റെ കാരണം പറഞ്ഞ് നിരസിക്കുകയായിരുന്നു. തുടർന്ന് തന്റെ സ്വപ്ന പദ്ധതിയായ സമ്മാൻ ഫൗണ്ടേഷന് തുടക്കമിട്ടു. റിക്ഷ വലിക്കുന്നവരെയും അവരുടെ കുടുംബങ്ങളെയും ശാക്തീകരിച്ചതിനുപുറമെ അവഗണിക്കപ്പെടുന്ന ഈ മേഖലയെ മികച്ച ബിസിനസ് മോഡലായി പരിവർത്തിപ്പിക്കുന്നതിലുമായിരുന്നു ലക്ഷ്യം. ഇതാണ് ലോക തലത്തിൽ ശ്രദ്ധ നേടികൊടുത്തത്. മികച്ച സാമൂഹിക സംരംഭകൻ എന്നതിലപ്പുറം സാമൂഹിക ഉത്തരവാദിത്തങ്ങളെ ആകർഷകവും സാമൂഹിക പ്രസക്തവുമായ ബിസിനസ് അവസരങ്ങളാക്കി മാറ്റുന്നതിൽ വിജയം നേടിയ വ്യക്തി എന്ന നിലക്കാണ് ഇദ്ദേഹത്തെ ലോകം നോക്കി കാണുന്നത്.

ആദ്യ ഘട്ടത്തിൽ അനാകർഷകവും വൃത്തിഹീനമെന്ന് തോന്നുന്ന തരത്തിലുണ്ടായിരുന്ന ബീഹാറിലെ റിക്ഷകളെ പുതിയ ഡിസൈനിലേക്ക് മാറ്റി.പിന്നീട് ഇവയിൽ പരസ്യങ്ങൾ പ്രദർശിപ്പിക്കുന്നതിന് കൂടുതൽ പാനലുകൾ ഘടിപ്പിക്കുന്ന പ്രവർത്തനത്തിലേർപ്പെട്ടു. മൂന്നു വർഷത്തിനകം നേരത്തെ ലഭിച്ചിരുന്നതിന്റെ മൂന്നിരട്ടി വരുമാനം ലഭിക്കുന്ന ഭേദപ്പെട്ട തൊഴിലായി റിക്ഷാ വ്യവസായം മാറി. കൂടാതെ റിക്ഷകളിൽ യാത്രക്കാർക്ക് ആവശ്യമായ കുടിവെള്ളവും ജ്യൂസും ലഭ്യമാക്കാനും വാട്ടർ, ഇലക്ട്രിസിറ്റി ബില്ലുകൾ അടയ്ക്കാനുള്ള സൗകര്യം ലഭ്യമാക്കാനും മൊബൈൽ റീചാർജ് കൂപ്പണുകൾ നൽകാനുമുള്ള ഹബ് ആക്കിയും മാറ്റി. സംരംഭകത്വം പ്രോൽസാഹിപ്പിക്കുകയാണ് തൊഴിലില്ലായ്മ പരിഹരിക്കുന്നതിനുള്ള ഏക പോംവഴി എന്ന സന്ദേശമാണ് ഇർഫാൻ അവതരിപ്പിച്ചത്. അവിദഗ്ദ്ധരുമായ അര ദശലക്ഷം സംരംഭകർ ഉൾക്കൊള്ളുന്നതാണ് ഇർഫാന്റെ സംഘടന.


ഇക്കണോമിസ്റ്റ്, ഫോർച്യൂൺ തുടങ്ങിയ മാധ്യമങ്ങളിൽ നിരന്തരം പരാമർശിക്കപ്പെട്ടു


</doc>
<doc id="309548" url="https://ml.wikipedia.org/wiki?curid=309548" title="പൂങ്കാവനം മാസിക">
പൂങ്കാവനം മാസിക

കോഴിക്കോട്ടു നിന്ന് പ്രസിദ്ധീകരിക്കുന്ന ഇസ്ലാമിക കുടുംബ മാസികയാണ് പൂങ്കാവനം മാസിക.ഡോ.ഹുസൈൻ രണ്ടത്താണിയാണ് ചീഫ് എഡിറ്റർ.


</doc>
<doc id="309603" url="https://ml.wikipedia.org/wiki?curid=309603" title="സായിദ് ബിൻ സുൽത്താൻ അൽ നാഹ്യാൻ">
സായിദ് ബിൻ സുൽത്താൻ അൽ നാഹ്യാൻ

ഷെയ്ഖ് സായിദ് ബിൻ സുൽത്താൻ അൽ നാഹ്യാൻ. () (1 ഡിസംബർ 1918 – 2 നവംബർ 2004)ആധുനിക യുഎഇയുടെ സ്ഥാപകനാണ്.യുഎഇയിലെ ഏറ്റവും പ്രശസ്തനായ ഭരണാധികാരികളിൽ ഒരാളാണ് ഇദ്ദേഹം.


</doc>
<doc id="309611" url="https://ml.wikipedia.org/wiki?curid=309611" title="ഇന്ത്യയിലെ പക്ഷിസങ്കേതങ്ങൾ">
ഇന്ത്യയിലെ പക്ഷിസങ്കേതങ്ങൾ

പക്ഷികളുടെ പുനരധിവാസം, അതിജീവനം, അവയുടെ സ്വാഭാവിക ജീവിത സാഹചര്യങ്ങൾ പ്രോത്സാഹിപ്പിക്കുക എന്നീ ലക്ഷ്യങ്ങളോടെയാണ് പക്ഷി സങ്കേതങ്ങൾ നിർമ്മിച്ചിരിക്കുന്നത്. 
"തലക്കെട്ടിൽ മൗസ് അമർത്തി ഈ പട്ടിക ക്രോഡീകരിക്കാവുന്നതാണ്." 

 


</doc>
<doc id="309620" url="https://ml.wikipedia.org/wiki?curid=309620" title="ഗി ദുബോർ">
ഗി ദുബോർ

ഗി ദുബോർ (Guy Debord, ഫ്രഞ്ച് ഉച്ചാരണം gi dəbɔʁ )(ഡിസമ്പർ 28, 1931 – നവമ്പർ 30, 1994) "സിറ്റുവേഷനിസ്റ്റ് ഇൻറർനാഷണൽ"(Situationist International) എന്ന സാമൂഹ്യ വിപ്ലവപ്രസ്ഥാനത്തിന് രൂപവും നേതൃത്വവും നല്കിയ മാർക്സിസ്റ്റ് സൈദ്ധാന്തികനായിരുന്നു. ഇരുപതാം നൂറ്റാണ്ടിന്റെ രണ്ടാം പകുതിയിൽ ദുബോറിന്റെ ആശയങ്ങൾ പാരിസിലെ ബുദ്ധിജീവികളേയും വിദ്യാർഥികളേയും കലാകാരന്മാരേയും ഏറെ സ്വാധീനിച്ചു. 1968-ൽ പാരിസിൽ പടർന്നു പിടിച്ച വിദ്യാർഥി പ്രക്ഷോഭത്തിനും ഈ പ്രസ്ഥാനം കാരണമായിരുന്നുവെന്ന് പറയപ്പെടുന്നു.,
മുതലാളിത്ത സമ്പദ്വ്യവസ്ഥ, സാംസ്കാരികമേൽക്കോയ്മ എന്നിവയോടൊപ്പം ഇത്തരം സാമൂഹ്യവ്യവസ്ഥയിൽ പ്രതിച്ഛായകൾക്കും(image) മാധ്യമത്തിനും മധ്യസ്ഥതക്കുമുള്ള പ്രാധാന്യത്തേയും അപഗ്രഥിക്കുന്നു. സമൂഹം വെറും ഒരു കൂട്ടം പ്രതിച്ഛായകളും അവ തമ്മിലുള്ള സമ്പർക്കവും മാത്രമായി മാറുന്നതിനെതിരായി വിപ്ലവത്തിലൂടെ പ്രതികരിക്കണമെന്ന് ആഹ്വാനം നല്കുന്നു. 
. 1967-ൽ പ്രസിദ്ധീകരിച്ച ഈ പുസ്തകത്തിൽ നിന്നുള്ള പലേ ഉദ്ധരണികളും ഗ്രഫിറ്റികളായും (ചുമരെഴുത്ത്) മുദ്രവാക്യങ്ങളായും പാരീസിലുടനീളം പ്രത്യക്ഷപ്പെട്ടു. അതിൽ പ്രധാനമാണ് കൂലിക്കുമാത്രമായുള്ള വേലയെ ഇകഴ്ത്തിപ്പറയുന്ന "വേല നിഷിദ്ധം" എന്നോ "പണിയെടുക്കരുത്" എന്നോ വ്യാഖ്യാനിക്കാവുന്ന Ne travaillez jamais. 
ഫ്രഞ്ചു പദം മനപൂർവ്വം വഴിതെറ്റിക്കുക, ദുരുപയോഗപ്പെടുത്തുക എന്നീ അർഥങ്ങൾ കൂടി ഉൾക്കൊള്ളുന്നു. നിർദ്ദോഷമെന്നു തോന്നിക്കാവുന്ന പ്രചരണതന്ത്രങ്ങളിലൂടെ മനുഷ്യമനസ്സിനെ സ്വാധീനിക്കാനുള്ള മുതലാളിത്തസമ്പദ്വ്യവസ്ഥയുടെ ശ്രമങ്ങളെ അതേ പദപ്രയോഗങ്ങളിലൂടെ ചെറുക്കുക, പഴഞ്ചൊല്ലുകളേയോ പ്രശസ്ത ഉദ്ധരണികളേയോ മാറ്റിയെഴുതുക,വളച്ചൊടിക്കുക അഥവാ അവയുടെ ഹാസ്യാനുകരണം നടത്തുക എന്നൊക്കേയുള്ള ആശയങ്ങളാണ് ദുബോർ മുന്നോട്ടു വെക്കുന്നത്. 
ഒരു പ്രത്യേക വ്യക്തിയുടേയോ, ഒരു കൂട്ടം വ്യക്തികളുടേയോ നിത്യജീവിതത്തിൽ പരിസരത്തിനുള്ള സ്വാധീനം കണ്ടെത്താനുള്ള ശ്രമം.നഗരത്തിലെ ചില ജനപ്രിയ കഫേൾ,ഉദ്യാനങ്ങൾ അവയിലേക്കുള്ള ജനപ്രവാഹം എന്നിങ്ങനെ. പാരിസിന്റെ അത്തരമൊരു ഭൂപടം തന്നെ ദുബോർ വരച്ചുണ്ടാക്കി .

പാട്രിക് മോദിയാനോയുടെ നോവലുകളിൽ ഈ ആശയങ്ങളെക്കുറിച്ച് ഉല്ലേഖനങ്ങളുണ്ട്. 
മൂലസംഘടനയായിരുന്ന ലെറ്റ്റിസ്റ്റ് ഇൻടർനാഷണലിന്റെ വാർത്താ ബുള്ളറ്റിനായിരുന്നു "പോട്ലാച്ച്". പിന്നീട് ദുബോർ അത് സിറ്റുവേഷണിസ്റ്റ് ഇൻടർനാഷണലിന്റെ ബുള്ളറ്റിനാക്കി. വടക്കേഅമേരിക്കയിലെ ചുവന്നിന്ത്യക്കാരുടെ ആചാരസമ്പ്രദായങ്ങളിൽ ഒന്നായിരുന്നു പോട്ലാച്ച് എന്ന ചടങ്ങ്. ആഘോഷാവസരങ്ങളിൽ മാത്സര്യബുദ്ധിയോടേ ഭൗതികസ്വത്തുക്കൾ ത്യജിക്കുന്ന സമ്പ്രദായമായിരുന്നു ഇത്. ഗോത്രത്തലവനാകാൻ മത്സരിക്കുന്നവരും ഈ ചടങ്ങു നടത്താറുണ്ടായിരുന്നു..ഈ സമ്പ്രദായപ്രകാരം ഓരോരുത്തരും തങ്ങളുടെ ഏറ്റവും വിലപിടിച്ച ഉരുപ്പടിയോ, സമ്പത്തോ മറ്റുള്ളവർക്ക് സമ്മാനമായി നല്കുകയോ നശിപ്പിച്ചു കളയുകയോ ചെയ്തു. ഏറ്റവുമധികം ഭൗതികസമ്പത്ത് ത്യജിച്ചവർ ഏറ്റവുമധികം ആദരിക്കപ്പെട്ടു. ഭൗതികസമ്പത്തിനേയും കച്ചവടതാത്പര്യങ്ങളേയും താഴ്ത്തിക്കെട്ടുന്ന ഈ ചടങ്ങ് നിയമപരമായി നിരോധിക്കപ്പെട്ടത്, അമേരിക്കയിൽ യൂറോപ്യൻ വംശജർ ആധിപത്യം സ്ഥാപിച്ചതു മുതലാണ്.. 
ദുബോറിന്റെ പോട്ലാച്ച് വാർത്താ ബുള്ളറ്റിൻ സൗജന്യമായി വിതരണം ചെയ്യപ്പെട്ടു. 
പിന്നീടുള്ള വർഷങ്ങളിൽ ദുബോറിന്റെയും സിറ്റുവേഷനിസ്റ്റ് ഇൻടർനാഷണലിന്റേയും പ്രസക്തി തീരെ കുറഞ്ഞു. 1988-ൽ ദുബോർ തന്റെ ആശയങ്ങളെ വീണ്ടും വിലയിരുത്തി, അവക്കൊക്കെ കാലിക പ്രസക്തിയുണ്ടെന്നും വാദിച്ചു. ഒരൊറ്റക്കാര്യത്തിലേ മാറ്റം വന്നിട്ടുള്ളു, സമകാലീന പ്രതിച്ഛായകൾ കൂട്ടിയിണക്കപ്പെട്ട് അവിഭാജ്യഘടകങ്ങളായി (spectaculaire integre) നിലകൊള്ളുന്നു. 
1994 നവമ്പർ മുപ്പതിന് ദുബോർ സ്വവസതിയിൽ വെച്ച് ആത്മഹത്യചെയ്തു.


</doc>
<doc id="309647" url="https://ml.wikipedia.org/wiki?curid=309647" title="കേരള അർബൻ റോഡ് ട്രാൻസ്പോർട്ട് കോർപറേഷൻ">
കേരള അർബൻ റോഡ് ട്രാൻസ്പോർട്ട് കോർപറേഷൻ

കേരള അർബൻ റോഡ് ട്രാൻസ്പോർട്ട് കോർപറേഷൻ (KURTC) കേരളത്തിലെ ഒരു പൊതുമേഖലാ ബസ് കമ്പനിയാണ്. ഇതിൽ 314 ലോ ഫ്ളോർ ബസുകൾ പ്രവർത്തിക്കുന്നുണ്ട്.

2014 നവംബറിൽ രൂപം കൊണ്ട കേരള അർബൻ റോഡ് ട്രാൻസ്പോർട്ട് കോർപ്പറേഷന്റെ ആസ്ഥാനം കൊച്ചിയിലെ തേവരയാണ്‌. ജവഹർലാൽ നെഹ്റു ദേശീയ നഗര പുനരുദ്ധാരണ മിഷന്റെ (JNNURM) ധനസഹായം കൊണ്ടാണ് ലോഫ്ളോർ ബസ്സുകൾ വാങ്ങാൻ സാധിച്ചത്.

കെയുആർടിസിയുടെ(കേരള അർബൻ റോഡ് ട്രാൻസ്‌പോർട്ട് കോർപറേഷൻ) ആഭിമുഖ്യത്തിൽ സംസ്ഥാനത്ത് സർവ്വീസ് നടത്തുന്ന ലോഫ്ലോർ എസി ബസുകളിൽ ഓൺലൈൻ റിസർവേഷൻ ആരംഭിച്ചു. പ്രധാന റൂട്ടികളിലെ സർവ്വീസുകളാണ് ഓൺലൈൻ റിസർവ്വേഷനായി ലിസ്റ്റ് ചെയ്തിട്ടുള്ളത്. 



</doc>
<doc id="309705" url="https://ml.wikipedia.org/wiki?curid=309705" title="മാർ തോമാശ്ലീഹാ പള്ളി, തുലാപ്പള്ളി">
മാർ തോമാശ്ലീഹാ പള്ളി, തുലാപ്പള്ളി

മാർ തോമാ ശ്ലീഹാ പള്ളി കേരളത്തിലെ കാഞ്ഞിരപ്പള്ളി സിറോ മലബാർ രൂപതയുടെ കീഴിലുള്ള ഒരു തീർത്ഥാടന കേന്ദ്രം ആണ്. ഇത് പത്തനംതിട്ട ജില്ലയിലെ തുലാപ്പള്ളി എന്ന ഗ്രാമത്തിലാണ് സ്ഥിതി ചെയ്യന്നത്. ചുറ്റുമുള്ള പ്രദേശങ്ങളിൽ നിന്ന് ഭക്തജനങ്ങൾ ജൂലൈ മാസം നടക്കുന്ന വി.തോമാ ശ്ലീഹായുടെ പെരുന്നാൾ ആഘോഷങ്ങളിൽ പങ്കെടുക്കുന്നു.

ഇന്ത്യയിലെ മാർതോമാ ക്രിസ്ത്യാനികളുടെ ഈ പുരാതന പള്ളി പമ്പ നദിയുടെ കിഴക്കേ തീരത്താണ് സ്ഥിതി ചെയ്യുന്നത്. ഇടവകയുടെ ചുറ്റും കേരള സംസ്ഥാന വനം ആണ്. പ്രശസ്തമായ ഹിന്ദു തീർത്ഥാടന കേന്ദ്രമായ ശബരിമല ശ്രീ അയ്യപ്പ ക്ഷേത്രം ഈ പള്ളിയുടെ വളരെ അടുത്താണ്. ഇടവക വെബ് സൈറ്റ് അനുസരിച്ച് യേശുക്രിസ്തുവിന്റെ ശിഷ്യന്മാരിൽ ഒരാളായ തോമസ്‌ ഇവിടെ വന്നു പള്ളി പണിതു എന്ന് പറയപ്പെടുന്നു, അതുകൊണ്ട് വി.തോമാ ശ്ലീഹായാണ് ഇടവക മദ്ധ്യസ്ഥൻ.

ഇടവകയിൽ ഏകദേശം 325 ക്രിസ്ത്യൻ കുടുംബങ്ങളും 1850 അംഗങ്ങൾ ഉണ്ട്. 250 കുട്ടികൾ ഞായറാഴ്ച വിശ്വാസ പരിശീലനത്തിൽ പങ്കെടുക്കും. ഈ ഇടവകയ്ക്ക് നാല് കുരിശടികൾ ഉണ്ട്.

എയ്ജൽവാലി എന്ന പാരിഷ് ഒരിക്കൽ ഈ ഇടവകയുടെ ഭാഗമായിരുന്നു. അതിന്റെ രൂപീകരണ സമയത്ത് തുലാപ്പള്ളി ഇടവകയിലെ നിന്നും 250 കുടുംബങ്ങൾ ഉണ്ടായിരുന്നു.

ഇടവകയിൽ 'കുടുംബ കൂട്ടായ്മ്മ ' എന്ന പതിനേഴു ചെറിയ ഗ്രൂപ്പുകൾ ഉണ്ട്. ജെറുസലേം, ജോർദാൻ, എമ്മവൂസ്, ഹെർമൊൻ, കാഫര്നാം, സീനായ്, കോറിന്തോസ്, തെസനൊലിക്ക, നസറെത്ത്, അൽഫോൻസ, ചവറ, ഗലാത്തിയ, കാർമെൽ, കാൽവരി എന്നിങ്ങനെ. നസറെത്ത് കർമ്മേലും എ, ബി വിഭാഗങ്ങളുണ്ട്. ഈ ഗ്രൂപ്പുകളിൽ പ്രാർത്ഥനയും പഠന ക്ലാസുകളും എല്ലാ ആഴ്ചയിൽ നടക്കാറുണ്ട്.
സെന്റ് ജോർജസ് LPS എന്ന സർക്കാർ പ്രൈമറി സ്കൂൾ ഇടവക മാനേജ്മെന്ററിന്റ്റെ കീഴിലാണ്. ഇടവക ദേവാലയത്തിനു സമീപം ആരാധന മഠം സഹോദരിമാർക്ക് ഒരു കോൺവെന്റ് ഉണ്ട്.

ഇടവകയിലെ കീഴിലുളള മതപരമായ സംഘടനകൾ

ഇടവകയിലെ കീഴിൽ സ്ഥാപനങ്ങൾ

സീറോ മലബാർ സഭയുടെ മതപരമായ ആസ്ഥാനങ്ങൾ

ഇവിടെ ക്രിസ്ത്യാനികൾ ചരിത്രം സെന്റ് തോമസ് അപ്പോസ്തലനായ വരവ് നിന്നാണ് തുടങ്ങുന്നത്. അപ്പൊസ്തലനായ സെന്റ് തോമസ് എഡി 52 ന് നിലയ്ക്കലിൽ എത്തി ഒരു ക്രിസ്തീയ സമൂഹം ആരംഭിച്ചു. അക്കാലത്തു നിലയ്ക്കൽ ഒരു 'ട്രേഡ് സിറ്റി " ആയിരുന്നു. പാണ്ട്യ -ചോള' സംസ്ഥാനങ്ങളും, വേണാട് തമ്മിൽ വ്യാപാരം നിലനിന്നിരുന്നു.

1960 ൽ ഇടവക ഔദ്യോഗികമായി രൂപപെടുകയും ഇടവകയുടെ വികാരിയായി ഫാ.ജോസഫ് നിയമിക്കപ്പെട്ടു.

1956 മുതൽ 2007 വരെ വി.ജോർജ്ജ് പള്ളി എന്നായിരുന്നു പള്ളിയുടെ പേര്. പുതിയ പള്ളി പണിതതോടു കൂടി പള്ളിയുടെ പേര് മാർ തോമാ ശ്ലീഹാ പള്ളി, നിലയ്ക്കൽ-തുലാപ്പള്ളി എന്നാക്കി. പുതിയ പള്ളി 2007 ജനുവരി 17 ന് നിലവിൽ വന്നു. ഫാ.മാർട്ടിൻ ഉപ്പുക്കുന്നേലിന്റെ നേത്ര്വത്തിലാണ് പുതിയ പള്ളി പണി കഴിപ്പിച്ചിത്. പഴയ പള്ളിയുടെ(വി.ജോർജ്ജ് പള്ളി) എതിര് ഭാഗത്താണ് പുതിയ പള്ളി സ്ഥിതി ചെയ്യുന്നത്, 2015-16 കാലഘട്ടത്തിൽ പഴയ പള്ളി പൊളിച്ചു നീക്കി.


തോമാ ശ്ലീഹാ യുടെ മരണം സെന്റ് തോമസ് ദിനമായി ജൂലൈ 3 ന് ആഘോഷിക്കുന്നു. ഇത് സഭയിലെ ഏറ്റവും പ്രധാനപ്പെട്ട ആഘോഷമാണ്. അന്നേ ദിവസം ആയിരക്കണക്കിന് ആളുകൾ പങ്കെടുത്തു നടത്തുന്ന ദിവ്യ ബലിയും, പ്രദക്ഷിണവും ഉണ്ടായിരിക്കും.
ഇടവക ദിനം ആഘോഷിക്കുന്നത് ഓരോ വർഷവും ജനുവരി 17 മുതൽ 26 വരെയാണ്. പുതിയ പള്ളി നിലവിൽ വന്ന ദിവസം അനുസ്മരിച്ചാണ് ജനുവരി 26 തെരഞ്ഞെടുത്തത്. കാഞ്ഞിരപ്പള്ളി രൂപതയുടെ കീഴിലുള്ള ആയിരകണക്കിന് ആളുകൾ(കുട്ടികളും, യുവജനങ്ങളും) അന്ന് നടക്കുന്ന ദിവ്യബലിയിൽ പങ്കെടുക്കാറുണ്ട്.



</doc>
<doc id="309720" url="https://ml.wikipedia.org/wiki?curid=309720" title="ഫോറസ്റ്റ് ഗമ്പ്">
ഫോറസ്റ്റ് ഗമ്പ്

1994 ൽ പുറത്തിറങ്ങിയ ഫോറസ്റ്റ് ഗമ്പ് എന്ന അമേരിക്കൻ ചലച്ചിത്രം 1986ൽ ഇതേപേരിൽ പുറത്തിറങ്ങിയ നോവലിനെ അടിസ്ഥാനമാക്കിയാണ് നിർമ്മിച്ചിരിക്കുന്നത്. വിന്റോസ്റ്റൺ ഗ്രൂം സംവിധാനം ചെയ്ത ഈ ചലച്ചിത്രത്തിൽ ടോം ഹാങ്ക്സ്, റോബെർട്ട് സെമക്കിസ്സ്, റോബിൻ റൈറ്റ്, ഗ്യാരി സിനിസെ,മൈക്കെൽറ്റി വില്ല്യംസൺ,സാലി ഫീൽഡ് തുടങ്ങിയ ഒരു വലിയ താരനിര തന്നെ അണിനിരക്കുന്നു. ഫോറസ്റ്റ് ഗമ്പ് എന്ന വ്യക്തിയുടെ ജീവത്തിലൂടെയുള്ള ഒരുയാത്രയാണ് സിനിമ. അടിസ്ഥാനമാക്കിയ നോവലിൽ നിന്നും തികച്ചും വ്യത്യസ്തമായി ഗമ്പിന്റെ വ്യക്തിത്വം മറ്റ് പ്രധാനസംഭവങ്ങൾ എന്നിവ സിനിമക്കായി കൂട്ടിച്ചേർത്തിട്ടുള്ളതാണ്. 

ചിത്രം പ്രധാനമായും ഷൂട്ട് ചെയ്തിരിക്കുന്നത് ഗോർജിയ, നോർത്ത് കരോലിന,സൌത്ത് കരോലിന,എന്നിവിടങ്ങളിലായാണ്. പ്രത്യേക പശ്ചാത്തല സംവിധാനങ്ങളും സിനിമക്കുവേണ്ടി ഉപയോഗിച്ചിട്ടുണ്ട്. 

ഓരോ അഭിനേതാക്കളുടെയും അഭിനയ മികവുകൊണ്ടും കഥപറച്ചിലിലെ വൈദഗ്ദ്ധ്യം കൊണ്ടും ചിത്രം മികച്ച കാഴ്ചാനുഭവം നൽകുന്നുനു.

1994 ൽ അമേരിക്കയിൽ പുറത്തിറങ്ങിയ ചലച്ചിത്രം ഒരു വലിയ വാണിജ്യ വിജയം നേടി. .

1981 ൽ ഒരു ബസ്സ്സ്റ്റോപ്പിലിരുന്ന് തന്റെ കഥ പറയുന്ന രീതിയിലാണ് ചിത്രം. തന്റെ അടുത്തിരിക്കുന്ന അപരിചിതരായ പല യാത്രക്കാരോടായി കഥ പറയുവേ സിനിമ മുന്നോട്ടുപോകുന്നു. തന്റെ കുട്ടിക്കാലത്തു നിന്നും കഥയാരംഭിക്കുന്നു. കാലിന് സ്വാധീനമില്ലാത്ത ഗമ്പിനെ അമ്മ സാധാരണകുട്ടിയാണ് താനെന്നും മറ്റാരെയും പോലെ തന്നെയാണ് താനെന്നും ഒക്കെ പഠിപ്പിക്കുന്നുണ്ട്. മനക്കട്ടിയുള്ള അമ്മയാണ് സാലി ഫീൽഡ് എന്ന് ഗമ്പ് തന്നെ പറയുന്നുണ്ട്.അമ്മയോടൊപ്പമാണവന്റെ താമസം. സ്ക്കൂളിലേക്കുള്ള ബസ്സിൽ വെച്ചാണ് ജെന്നി എന്ന കൂട്ടുകാരിയെ അവന് ലഭിക്കുന്നത്. അവർ നല്ല കൂട്ടുകാരായി കഴിയുന്നു. എന്നാൽ സമപ്രായക്കാരായ ശത്രുക്കളവനെ ഉപദ്രവിക്കാതിരിക്കാൻ ഓടുകയും പിന്നീട് വേഗത്തിലോടാനാകുമെന്ന് തിരിച്ചറിയുകയും ചെയ്യുന്നു. പഠിത്തത്തിൽ വലിയ കേമനായിരുന്നില്ലെങ്കിലും ഓടാനുള്ള കഴിവാൽ യൂണിവേഴ്സിറ്റി ഓഫ് അലബാമയിൽ അവന് പഠിക്കാനവസരം ലഭിക്കുന്നു. പ്രസിഡന്റ് ജോൺ എഫ് കെന്നഡിയെ കാണനാവസരം ലഭിക്കുന്നതവനിക്കാലത്താണ്. 

കോളേജ് പഠനം പൂർത്തിയാക്കിയപ്പോഴേക്കും അമേരിക്കൻ ആർമ്മിയിലേക്ക് തെരഞ്ഞെടുക്കപ്പെടുന്നു. പഴയ ഷ്രിംപ് ഫിഷർമാനായ ബബ്ബയുമായി അവൻ ചങ്ങാത്തത്തിലാകുന്നു. അങ്ങനെയിരിക്കെ അവർക്ക് വിയറ്റ്നാമിലേക്ക് പോകേണ്ടതായി വന്നു. അവിടെവെച്ചുണ്ടായ ആക്രമണത്തിൽ നിന്നും നാലോളം പേരുടെ ജീവൻ ഫോറസ്റ്റ് ഒറ്റയ്ക്ക് രക്ഷിച്ചു. ധീരതക്കുള്ള അവാർഡ് പ്രസിഡന്റ് ലിണ്ടൻ ബി. ജോൺസണിൽ നിന്നും അവനേറ്റുവാങ്ങുന്നു. 

അവിടെവെച്ച് പിങ്ങ് പോങ്ങ് എന്ന കളിയിലവൻ സമർത്ഥനാകുന്നു. അവൻ ആർമ്മിക്കുവേണ്ടി കളിക്കുന്നു. പിന്നീട് വൈറ്റ് ഹൌസ് സന്ദർശിക്കാനുള്ള അവസരം അവനു ലഭിക്കുന്നു. ല്യൂട്ടെന്റ് ഡാനും ഫോറസ്റ്റും ഷ്രിമ്പിന്റെ ബിസനസ്സ് തുടങ്ങാൻ തീരുമാനിക്കുന്നു. 

അവർ ആ ബിസിനസ്സിൽ വിജയിക്കുന്നു. അവൻ ആർമ്മിയിൽ നിന്നും തിരികെ നാട്ടിലെത്തുന്നു. രോഗിയായ അമ്മയെ അവൻ ശ്രുശൂഷിക്കുന്നു. ബിസിനസ്സിലുള്ള വിജയം ഡാനിനെയും ഫോറസ്റ്റിനെയും സമ്പന്നരാക്കുന്നു.

തുടർന്ന് ജെന്നി ഫോറസ്റ്റിന്റെ വീട്ടിലെത്തുന്നു. അവന്റെ വീട്ടിൽ താമസിക്കാനവൾ തീരുമാനിക്കുന്നു. അന്ന് ഫോറസറ്റ് അവളെ വിവാഹം കഴിക്കാൻ താത്പര്യമുണ്ടെന്നറിയിക്കുന്നു. പക്ഷേ അതവൾ ആദ്യം നിരാകരിക്കയാണ്. പക്ഷേ പിന്നീടവർ തമ്മിൽ ലൈംഗിക ബന്ധത്തിലേർപ്പെടുന്നു. എന്നാൽ പിറ്റേന്ന് തന്നെയവൾ ഫോറസ്റ്റിനെ വിട്ട് പോകുന്നു. അന്ന് ഫോറസ്റ്റ് ഓടാൻ തീരുമാനിക്കുന്നു. പ്രത്യേകിച്ചൊരു കാര്യവുമില്ലാതെ ഓടാനാരംഭിക്കുകയും രണ്ട് വർഷത്തോളം തുടർച്ചയായി ഓടി മടുത്ത ഒരു നാൾ എല്ലാം നിർത്തി വീട്ടിലേക്ക് മടങ്ങുകയും ചെയ്യുന്നു. അപ്പോഴവന് ജെന്നിയുടെ കത്ത് ലഭിക്കുന്നു. കണ്ടുമുട്ടാനാഗ്രഹിക്കുന്നുവെന്നാണ് ജെന്നിയുടെ കത്തിലുള്ളത്.

ഈ കത്താണ് ബസ്സ് സ്റ്റോപ്പിലേക്ക് ഫോറസ്റ്റിനെയെത്തിക്കുന്നത്. പിന്നെ ജെന്നിയുടെ വീട്ടിലെത്തുമ്പോഴാണ് അവർക്കൊരു മകനുണ്ടെന്ന കാര്യം ഫോറസ്റ്റ് അറിയുന്നത്. തനിക്ക് എയ്ഡ്സ് ഉണ്ടെന്ന് ജെന്നി പറയുന്നു. ഇരുവരും മകനുമായി അലബാമയിലേക്ക് പോകുന്നു. അവർ വിവാഹിതരാകുന്നു. 

തുടർന്ന് ജെന്നി മരിക്കുന്നു. മകനെ സ്ക്കൂളിലയക്കാൻ ഫോറസ്റ്റും സ്ക്കൂൾ ബസ്സിനായി കാത്തിരിക്കുന്നു. അങ്ങനെ സിനിമ അവസാനിക്കുന്നു. 


</doc>
<doc id="309726" url="https://ml.wikipedia.org/wiki?curid=309726" title="ധ്യാനം">
ധ്യാനം

പരചിന്ത കൂടാതെ, ഏകാഗ്രമായി, ഒരേ വിഷയത്തിൽ ശ്രദ്ധയർപ്പിച്ച് നടത്തുന്ന ഉപാസനയെ ആണ് ധ്യാനം. ഇന്ദ്രിയങ്ങളെ പ്രാപഞ്ചിക വിഷയങ്ങളിൽ നിന്നു മുക്തമാക്കി, മനസ്സിനെ പൂർണമായും വിധേയമാക്കി, ചിത്തം ഏകാഗ്രമാക്കി, നിരന്തരമായ ധ്യാനസാധനയാൽ, ആത്മാനുഭവ ലക്ഷ്യത്തിൽ ഉറപ്പിച്ച് മനസ്സിനും ഇന്ദ്രിയങ്ങൾക്കും അതീതമായി അത്യുന്നതമായി ഉയർന്ന് ആനന്ദാധീനനാകുന്ന ഭാവാവസ്ഥയാണ് ധ്യാനമെന്ന് അത് പരിശീലിക്കുന്നവർ അതിനെ വിശേഷിപ്പിക്കുന്നു. 

സത്യോന്മുഖമായ ഒരവ്യാഹതപ്രവാഹകമെന്ന് ഇതിനെ ഋഷികൾ വിശേഷിപ്പിക്കുന്നു. ധ്യാനം എന്ന് അർഥംവരുന്ന മെഡിറ്റേഷൻ (meditation) എന്ന് ഇംഗ്ലീഷ് പദം ലാറ്റിൻഭാഷയിലെ മെഡിറ്റാറി (meditari) എന്ന വാക്കിൽനിന്നാണ് നിഷ്പന്നമായത്. ഇതിന്റെ അർഥം ആഴത്തിലുള്ള തുടർച്ചയായ വിചിന്തനം അല്ലെങ്കിൽ എതെങ്കിലും ഒരു ചിന്തയിലുള്ള ശ്രദ്ധാപൂർവമായ വാസം എന്നാണ്. ഇതിന്റെ ലളിതമായ അർഥം മനസ്സിൽ ആലോചിച്ച് ഉറപ്പിക്കുക എന്നോ ഏതെങ്കിലും ഒരു കാര്യത്തെക്കുറിച്ചു മാത്രം തുടർച്ചയായി ചിന്തിക്കുക എന്നോ ആണ്. യോഗയിലെ ഒരു ഘട്ടവുമാണ് ധ്യാനം. 


</doc>
<doc id="309751" url="https://ml.wikipedia.org/wiki?curid=309751" title="പാരീസ് മെട്രോ">
പാരീസ് മെട്രോ

ആദ്യമായി 'മെട്രോ' എന്ന പേര് ഉപയോഗിച്ച അതിവേഗ ഗതാഗത സ്ഥാപനമാണ് ഫ്രഞ്ച് തലസ്ഥാനമായ പാരീസിൽ പ്രവർത്തിക്കുന്ന പാരീസ് മെട്രോ. La Compagnie du chemin de fer métropolitain de Paris ("പാരീസ് നഗര തീവണ്ടി കമ്പനി") എന്ന പേരിന്റെ ചുരുക്കരൂപമായിരുന്നു ആദ്യകാലത്ത് 'മെട്രോ'.

പാരിസ് മെട്രോ നിലയങ്ങളുടെ ഒരു പ്രത്യേകത അവ വളരെ അടുപ്പിച്ചാണെന്നതാണ്. രണ്ട് അയൽനിലയങ്ങൾ തമ്മിലുള്ള ശരാശരി ദൂരം 548 മീറ്ററാണ്. നഗരത്തിനുള്ളിലെ ഏതു സ്ഥലത്തുനിന്നും ഏറ്റവുമടുത്തുള്ള നിലയത്തിലെത്താൻ എളുപ്പമാണ്. എന്നാൽ അടുത്തടുത്തായുള്ള നിലയങ്ങൾ തീവണ്ടികളുടെ വേഗം കുറയ്ക്കുന്നു. മെട്രോയുടെ സിംഹഭാഗവും മണ്ണിനടിയിലാണ് (214 കിലോമീറ്ററിൽ 197). മണ്ണിനുമുകളിലെ വീഥികളോട് സമാന്തരമായാണ് ഭൂഗർഭ പാതകളൂടെ കിടപ്പ്. ഫ്രാൻസിലെ സാധാരണ തീവണ്ടികൾക്കു വിപരീതമായി മെട്രോ തീവണ്ടികൾ വലത്തേ പാതയിലൂടെയാണ് ഓടുന്നത്. അതുപോലെ സാധാരണ തീവണ്ടികൾക്ക് 2.9 മീറ്റർ വീതിയുള്ളപ്പോൾ 2.4 മീറ്റർ വീതിയുള്ള മെട്രോ തീവണ്ടികൾക്ക് മാത്രം കടക്കാവുന്ന രീതിയിലാണ് തുരങ്കങ്ങൾ നിർമ്മിക്കപ്പെട്ടിരിക്കുന്നത്. അഞ്ചു പാതകളിലെ (1, 4, 6, 11, 14) തീവണ്ടികൾക്ക് റബ്ബർ ടയറുകളാണുള്ളത്. 

1845-ഇൽത്തന്നെ പാരീസ് നഗരവും തീവണ്ടിക്കമ്പനികളും ഒരു നഗരഗതാഗതമാർഗ്ഗത്തെക്കുറിച്ചുള്ള ആലോചനകൾ തുടങ്ങി. എന്നാൽ നിലവിലുള്ള ദേശീയ റെയിൽശൃംഖലയെ മണ്ണിനടിയിലൂടെ നഗരം മുറിച്ചുകടത്താനാണ് ഫ്രഞ്ച് സർക്കാർ ഇഷ്ടപ്പെട്ടത്. ഈ തർക്കം നിലനിൽക്കെത്തന്നെ പാരീസ് വികസിക്കുകയും ഗതാഗതത്തിരക്ക് രൂക്ഷമാവുകയും ചെയ്തു. ഒടുവിൽ 1895-ൽ ഫ്രഞ്ച് സർക്കാർ നഗരാധികാരികളുടെ ആവശ്യങ്ങൾക്കു വഴങ്ങി. എന്നാലും ദേശീയ സർക്കാർ തങ്ങളുടെ തീവണ്ടികളെ ഈ പാതകളിലൂടെ ഓടിക്കുമെന്ന് പാരീസ് നിവാസികൾ ഭയന്നു. അങ്ങനെ സംഭവിക്കാതിരിക്കാനായി മെട്രോയുടെ തുരങ്കങ്ങൾ സാധാരണ തീവണ്ടികൾക്ക് കടക്കാവുന്നതിലും ഇടുങ്ങിയ രീതിയിലാണ് നിർമ്മിക്കപ്പെട്ടത്.

1896 ഏപ്രിൽ 20-ആം തിയതി പാരീസ് മെട്രോയുടെ രൂപരേഘ അംഗീകരിക്കപ്പെട്ടു. ഒൻപത് പാതകളാണ് ഈ രൂപരേഘയിൽ ഉണ്ടായിരുന്നത്. ആദ്യം തന്നെ പദ്ധതി മുഴുവനും തീരുമാനിച്ചതിനാൽ ഉയർന്ന കാര്യക്ഷമത നേടാനും നിർമ്മാണം വേഗത്തിൽ പൂർത്തിയാക്കാനും കഴിഞ്ഞു. എന്നാൽ ഇത്ര വലിയ ഒരു പദ്ധതിയുടെ ചെലവു വഹിക്കാൻ നഗരഭരണകൂടത്തിന് ആവുമായിരുന്നില്ല. അതിനാൽ പാളങ്ങളും തുരങ്കങ്ങളും നഗരം നിർമ്മിച്ചപ്പോൾ തീവണ്ടികൾ നിർമ്മിച്ചത് സ്വകാര്യ കമ്പനികളായിരുന്നു.

1898 നവംബറിൽ നിർമ്മാണം ആരംഭിച്ചു. ആദ്യ പാത 1900 ജൂലൈ 19-ആം തിയതി തുറന്നു. തീവണ്ടിനിലയങ്ങളുടെ കവാടങ്ങൾ രൂപകൽപ്പന ചെയ്തത് ഹെക്റ്റർ Guimard ആയിരുന്നു. അദ്ദേഹം നിർമ്മിച്ച വിഖ്യാതമായ കവാടങ്ങളിൽ എൺപത്തിയാറെണ്ണം ഇന്നും നിലനിൽക്കുന്നു.

1920-ഓടെ ഏതാണ്ടെല്ലാ പാതകളുടേയും നിർമ്മാണം പൂർത്തിയായിരുന്നു. ഒന്ന്, മൂന്ന് പാതകൾ കിഴക്കുപടിഞ്ഞാറും നാല്, അഞ്ച് പാതകൾ തെക്കുവടജക്കും ആയിരുന്നു നിർമ്മിക്കപ്പെട്ടത്. 


</doc>
<doc id="309770" url="https://ml.wikipedia.org/wiki?curid=309770" title="പോസ്റ്റ്‌ക്രോസ്സിങ്">
പോസ്റ്റ്‌ക്രോസ്സിങ്

ലോകത്തെവിടെനിന്നും എവിടേക്കും പോസ്റ്റ്‌കാർഡുകൾ അയക്കാനും സ്വീകരിക്കാനും സഹായിക്കുന്ന ഒരു ഓൺലൈൻ പ്രൊജക്റ്റ്‌ ആണ് പോസ്റ്റ്‌ക്രോസ്സിങ്. ഇതിലെ അംഗങ്ങൾ പോസ്റ്റ്‌ക്രോസ്സേഴ്സ് എന്നാണ് പൊതുവേ അറിയപ്പെടുന്നത്. 

2005 ജൂലൈ 14-നു പോൾ മഗലീസ് എന്ന പോർച്ചുഗീസുകാരനാണ് ഈ പ്രൊജക്റ്റ്‌ ആരംഭിച്ചത്. പോസ്റ്കാർഡുകൾ ലഭിക്കുവാനുള്ള ആഗ്രഹമാണ് തന്നെ ഇങ്ങനെയൊരു സംരംഭത്തിനു പ്രേരപ്പിച്ചതെന്ന് അദ്ദേഹം പറയുന്നു. ഒരു ഹോബിയായാണ് അദ്ദേഹമിത് തുടങ്ങിയതെകിലും പെട്ടെന്നുതന്നെ ഇതിനു പ്രചാരണം ലഭിക്കുകയും മാധ്യമശ്രദ്ധ പിടിച്ചുപറ്റുകയും ചെയ്തു. 2008 ഏപ്രിൽ 11-നു 1 മില്യൺ കാർഡുകൾ കൈമാറ്റം ചെയ്യപ്പെട്ടു. 2009 ഫെബ്രുവരി 26-നു 2 മില്യൺ കാർഡുകൾ കൈമാറ്റം ചെയ്യപ്പെട്ടു. 2015 ഏപ്രിൽ 2-നു 29 മില്യൺ കാർഡുകൾ കൈമാറ്റം ചെയ്യപ്പെട്ടു. 


</doc>
<doc id="309832" url="https://ml.wikipedia.org/wiki?curid=309832" title="സ്റ്റീവനേജ്">
സ്റ്റീവനേജ്

ബ്രിട്ടനിലെ ഹെഡ്ഫോർഡ്ഷൈർ കൌണ്ടിയിലെ ഒരു നഗരമാണ് സ്റ്റീവനേജ് (Stevenage). പ്രശസ്ത കാറോട്ട വിജയിയായ ലൂയിസ് ഹാമിൾട്ടന്റെ ജന്മസ്ഥലം കൂടിയാണ് സ്റ്റീവനേജ്. പ്രശസ്ത എഴുത്തുകാരൻ ഇ എം ഫോസ്റ്റർ 1879-1970 കാലഘട്ടത്തിൽ ഈ നഗരത്തിൽ ജീവിച്ചിരുന്നു. വിശാലമായ കളി സ്ഥലങ്ങൾ, തീയേറ്ററുകൾ, പാർക്കുകൾ, ജലാശയങ്ങൾ എന്നിവ ഈ നഗരത്തെ മനോഹരമാക്കുന്നു. പരമ്പരാഗത ശൈലിയിലുള്ള പുരാതനമായ ഒട്ടേറെ പബ്ബുകളുള്ള സ്ഥലം കൂടിയാണ് സ്റ്റീവനേജ്. ഒരു വലിയ മലയാളി സമൂഹം സ്റ്റീവനേജിലുണ്ട്.


</doc>
<doc id="309834" url="https://ml.wikipedia.org/wiki?curid=309834" title="നാർക്കോ അനാലിസിസ്">
നാർക്കോ അനാലിസിസ്

കുറ്റാന്വേഷണ ഏജൻസികൾ പ്രതികളിൽ നിന്നും തെളിവ് ശേഖരിയ്ക്കാനായി സ്വീകരിക്കുന്ന ഒരു ശാസ്ത്രീയ മാർഗ്ഗമാണ് നാർകോ അനാലിസിസ്. 

'ബോധംകെടുത്തുക' എന്നർഥം വരുന്ന 'നാർക്ക്' (Narkk) എന്ന ഗ്രീക്കുപദത്തിൽനിന്നാണ് 'നാർക്കോ' എന്ന ഇംഗ്ലിഷ് പദത്തിന്റെ ആരംഭം. യുദ്ധത്തടവുകാരെയും കുറ്റവാളികളെയും ചില സന്ദർഭങ്ങളിൽ മനോരോഗികളെയും ബാർബിറ്റ്യുറേറ്റുകൾ (Barbiturates) പോലുള്ള ലഹരിമരുന്നുകൾ കുത്തിവച്ച് ചോദ്യം ചെയ്യുകയോ കൗൺസിലിങ്ങിന് വിധേയമാക്കുകയോ ചെയ്യുന്ന രീതിയെ സൂചിപ്പിക്കാനാണ് ആദ്യകാലങ്ങളിൽ ഈ പദം ഉപയോഗിച്ചിരുന്നത്. 1922-ൽ ഹോർസ്ലി എന്ന അമേരിക്കൻ മനഃശാസ്ത്രജ്ഞനാണ് ഈ പദം ആദ്യമായി ഉപയോഗിച്ചത്. 

കുറ്റകൃത്യങ്ങളിൽ പ്രതികളാക്കപ്പെടുന്നവരിൽ ട്രൂത്ത് സിറം എന്നറിയപ്പെടുന്ന മരുന്നുകൾ കുത്തിവച്ച് സത്യങ്ങൾ പുറത്തുകൊണ്ടുവരാൻ ഉപയോഗിക്കുന്ന ഒരു ശാസ്‌ത്രീയ പരിശോധനയാണിത്‌. പോളീഗ്രാഫ്‌, ബ്രെയിൻമാപ്പിങ്‌, നാർകോ അനാലിസിസ്‌ എന്നിവയാണ്‌ സത്യം പുറത്തുകൊണ്ടുവരാനായി സ്വീകരിക്കുന്ന മറ്റു ചില മാർഗ്ഗങ്ങൾ.

ചോദിക്കുന്ന ചോദ്യങ്ങൾക്കെല്ലാം വിലക്കുകളില്ലാതെ ആത്മനിയന്ത്രണമില്ലാതെ സത്യസന്ധമായി ഉത്തരം നൽകത്തക്ക രീതിയിൽ വ്യക്തികളുടെ തലച്ചോറിൽ രാസമാറ്റമുണ്ടാക്കാൻ ട്രൂത്ത് സിറം എന്നറിയപ്പെടുന്ന മരുന്നുകൾക്ക്‌ കഴിയുന്നു.എന്നാൽ അവർ പറയുന്ന കാര്യങ്ങൾ പൂർണായും സത്യമാണെന്ന്‌ ഉറപ്പിക്കാൻ കഴിയുകയില്ല.വേണ്ടത്ര മുൻകരുതലില്ലാതെ ഈ ട്രൂത്ത്‌ സിറങ്ങൾ കുത്തിവച്ചാൽ മരണം വരെ സംഭവിക്കാനിടയുണ്ട്‌. ഹൃദ്രോഗം, ഉയർന്ന രക്തസമ്മർദ്ദം തുടങ്ങിയ അസ്വാസ്ഥ്യങ്ങളുള്ളവരിൽ വളരെ സൂക്ഷിച്ചുമാത്രമേ ഈ പരിശോധന നടത്താൻ പാടുള്ളു.

ഇന്ദ്രിയങ്ങളുടെ പ്രവർത്തനത്തെ മന്ദീഭവിപ്പിച്ച്‌ വേദനയില്ലാതെ ഉറക്കത്തിനും മയക്കത്തിനുമിടയിലുള്ള ഒരവസ്ഥയിലേക്ക്‌ മനുഷ്യനെ എത്തിക്കാൻ കഴിവുള്ളവയാണ്‌ നാർക്കോട്ടിക്കുകൾ. ഇത്തരം നാർക്കോട്ടിക്കുകളാണ്‌ പലപ്പോഴും ട്രൂത്ത്‌ സിറങ്ങളായി ഉപയോഗിക്കുന്നത്‌. മയക്കത്തിനും ഉറക്കത്തിനും ഇടയിലുള്ള ഒരു പ്രത്യേക അവസ്ഥയിലാണ്‌ ചോദിക്കുന്ന ചോദ്യങ്ങൾക്കെല്ലാം ആത്മനിയന്ത്രണമില്ലാതെ വ്യക്തികൾ ഉത്തരം നൽകുന്നത്‌. 1943-ൽ സ്റ്റീഫൻ ഹോഴ്‌സിലി പ്രസിദ്ധീകരിച്ച "നാർകോ അനാലിസിസ്‌ എ ന്യൂ ടെക്‌നിക്‌ ഇൻ ഷോർട്‌ കട്ട്‌ സൈക്കോതെറാപ്പി" എന്ന പുസ്‌തകത്തിലാണ്‌ മനശാസ്‌ത്ര ചികിത്സാരീതിയെന്ന്‌ വിശേഷിപ്പിച്ച്‌ നാർകോ പരിശോധനയെക്കുറിച്ച്‌ ആദ്യമായി പ്രതിപാദിക്കുന്നത്‌. ചില പ്രത്യേക മരുന്നുകൾ കുത്തിവയ്‌ക്കുമ്പോൾ വ്യക്തികൾ തടസ്സമില്ലാതെ എല്ലാകാര്യങ്ങളും സംസാരിക്കുമെന്ന്‌ സന്ദർഭവശാൽ ഹോഴ്‌സിലി കണ്ടെത്തുകയായിരുന്നു.


</doc>
<doc id="309835" url="https://ml.wikipedia.org/wiki?curid=309835" title="കിംഗ്സ് ക്രോസ് സെയ്ന്റ് പാൻക്രാസ് ട്യൂബ് സ്റ്റേഷൻ">
കിംഗ്സ് ക്രോസ് സെയ്ന്റ് പാൻക്രാസ് ട്യൂബ് സ്റ്റേഷൻ

ലണ്ടനിലുള്ള ഒരു ഭൂഗർഭ റയിൽവേ സ്റ്റേഷനാണ് കിംഗ്സ് ക്രോസ് സെയ്ന്റ് പാൻക്രാസ് ട്യൂബ് സ്റ്റേഷൻ. കിംഗസ് ക്രോസ് സ്റ്റേഷന്റെയും പാൻക്രാസ് സ്റ്റേഷന്റെയും പ്രധാന ലൈനുകളും ഈ സ്റ്റേഷൻ കൈകാര്യം ചെയ്യുന്നുണ്ട്. ലണ്ടനിലെ ഏറ്റവും വലിയ ഇന്റർചെയ്ഞ്ച് സ്റ്റേഷൻ കൂടിയാണിത്. മനോഹരമായി സജ്ജീകരിച്ച ടിക്കറ്റ് കൌണ്ടറുകളും, ഇരിപ്പിടങ്ങളും, മറ്റു അത്യാധുനിക സൌകര്യങ്ങളും ഈ സ്റ്റേഷന്റെ പ്രത്യേകതയാണ്.


</doc>
<doc id="309843" url="https://ml.wikipedia.org/wiki?curid=309843" title="എഡ് ഷീരൻ">
എഡ് ഷീരൻ

ബ്രിട്ടീഷ് സംഗീത ലോകത്ത് വിമ൪ശകരും ആസ്വാദകരും ഒരു പോലെ ഇഷ്ടപ്പെടുന്ന അതുല്യ സംഗീത പ്രതിഭ. സംഗീത ലോകത്തെ അമാനുഷികനായ എൽട്ട൯ ജോൺ ഈ അനുഗൃഹീത കലാകാരന്റെ പ്രതിഭയെ തിരിച്ചറിഞ്ഞതു മുതലാണ് എഡ് ഷീര൯ ലോകശ്രദ്ധ ആക൪ഷിക്കുന്നത്. ഗായകനായും ഗാനരചയിതാവായും ഇതിനകം തന്നെ എഡ് ഷീര൯ കഴിവ് തെളിയിച്ചിട്ടുണ്ട്.
57 ാമതു ഗ്രാമി അവാ൪ഡിലെ മികച്ച സംഗീത ആൽബമായി തിരഞ്ഞെടുത്തത് ഇദ്ദേഹത്തിന്റെ ആൽബമാണ്.


</doc>
<doc id="309877" url="https://ml.wikipedia.org/wiki?curid=309877" title="ക്രൈസ്റ്റ് (ഡീംഡ് ടു ബി യൂണിവേർസിറ്റി)">
ക്രൈസ്റ്റ് (ഡീംഡ് ടു ബി യൂണിവേർസിറ്റി)

" 'ക്രൈസ്റ്റ് (ഡീംഡ് ടു ബി യൂണിവേർസിറ്റി))' " ബാംഗ്ലൂർ, കർണാടക, 1969 ൽ സ്ഥാപിതമായ ഇന്ത്യയിലെ ഒരു സ്വകാര്യ സർവ്വകലാശാല ആണ്. ഇന്ത്യയിലെ സീറോ മലബാർ സഭയുടെ കീഴിലുള്ള മേരി ഇമ്മാക്കുലേറ്റ് എന്ന പുരോഹിതന്മാർ ആണ് ഇതിനു നേതൃത്വം നല്കുന്നത്. ഈ കോളേജിന് 2008 ൽ യൂണിവേഴ്സിറ്റി പദവി അനുവദിച്ചു. ഒട്ടുമിക്ക വിദ്യാഭ്യാസ സർവേകളിലും ഇന്ത്യയിലെ മുൻനിര വിദ്യാഭ്യാസ സ്ഥാപനങ്ങളിൽ ഒന്നായി ക്രൈസ്റ്റ് (ഡീംഡ് ടു ബി യൂണിവേർസിറ്റി) തിരഞ്ഞെടുക്കപെട്ടു.http://indiatoday.intoday.in/section/30/1/cover-story.html/ 2014-ൽ നടന്ന India Today-Nielsen സർവേയിൽ ക്രൈസ്റ്റ് സർവകലാശാല സയൻസ്, കൊമേഴ്സ്, ആർട്സ് വിഭാഗത്തിൽ പത്താം സ്ഥാനത്തായിരുന്നു. ഇതേ സമയം നടന്ന ഇന്ത്യ-റ്റുഡേ സർവേയിൽ ക്രൈസ്റ്റ് സർവകലാശാല ബിബിഎ(BBA) വിഭാഗത്തിൽ ഒന്നാമതും ആർട്സ് വിഭാഗത്തിൽ ആറാമതും സയൻസ്, കൊമേഴ്സ് വിഭാഗത്തിൽ നാലാമതും സ്ഥാനത്തുമായിരുന്നു.
17 ജൂൺ 1972 ൽ യൂണിവേഴ്സിറ്റി ഗ്രാന്റ്സ് കമ്മീഷൻ, (യു.ജി.സി) ക്രൈസ്റ്റ് കോളേജിനെ അംഗീകരിച്ചു. ഇതിനു പുറമേ നാഷണൽ അസ്സസ്‌മെന്റ് ആന്റ് അക്രെഡിറ്റേഷൻ കൗൺസിലിന്റെ (NAAC) അംഗീകാരവും 2008 ൽ ലഭിച്ചു. ഇത് 2005 ൽ വീണ്ടും പുതുക്കി. കർണാടകയിൽ നാഷണൽ അസ്സസ്‌മെന്റ് ആന്റ് അക്രെഡിറ്റേഷൻ കൗൺസിൽ അംഗീകാരം ലഭിച്ച ആദ്യത്തെ കോളേജായി ക്രൈസ്റ്റ് കോളേജ് മാറി. ഇപ്പോൾ നാഷണൽ അസ്സസ്‌മെന്റ് ആന്റ് അക്രെഡിറ്റേഷൻ കൗൺസിൽ എ + സ്ഥാപനം എന്ന അംഗീകാരം നൽകി.

2000-2002 ഇടയിൽ ഈ സർവകലാശാല മൂന്നു പ്രാവശ്യം തുടർച്ചയായി ബെംഗളൂരു അർബൻ ആർട്സ് കമ്മീഷന്റെ 'മികച്ച സ്ഥാപനവും പൂന്തോട്ടവും' എന്നാ പുരസ്കാരത്തിനു അര്ഹരായി. മാലിന്യ പുനര്നിര്മ്മാണം വഴി ഈ കാമ്പസ് ഒരു മാലിന്യ-വിമുക്ത കാമ്പസ് ആയി മാറി.എല്ലാ വിദ്യാർത്ഥികൾക്കും തിരിച്ചറിയൽ കാർഡുകൾക്കൊപ്പം സൗത്ത് ഇന്ത്യൻ ബാങ്കിന്റെ സ്മാർട്ട് കാർഡ് നൽകുക വഴി ഈ കാമ്പസ് ഒരു പണമിടപാട്-രഹിത കാമ്പസ് ആയി മാറി.

ക്രൈസ്റ്റ് യൂണിവേഴ്സിറ്റി നിയമം, , ഡിപ്ലോമ, ബിരുദം , ബിരുദാനന്തര ബിരുദം, ഗവേഷണ പരിപാടികൾ,ശാസ്ത്രം, സോഷ്യൽ സയൻസ്, ഭാഷകള്, മാനേജ്മെന്റ്, എഞ്ചിനീയറിംഗ് എന്നീ മേഖലകളിൽ അറിവ് പ്രദാനം ചെയ്യന്നു. നാഷണൽ അസ്സസ്‌മെന്റ് ആന്റ് അക്രെഡിറ്റേഷൻ കൗൺസിൽ 2005 ൽ ക്രൈസ്റ്റ് കോളേജിന് എ പ്ലസ് അംഗീകാരം നല്കുക വഴി ഈ അംഗീകാരം ലഭിക്കുന്ന ആദ്യത്തെ കോളേജായി ക്രൈസ്റ്റ് കോളേജ് (ഇപ്പോൾ ക്രൈസ്റ്റ് യൂണിവേഴ്സിറ്റി) മാറി.

ക്രൈസ്റ്റ് (ഡീംഡ് ടു ബി യൂണിവേർസിറ്റി)യിൽ 45 ൽ പരം ബിരുദ കോഴ്സുകളും 44 ൽ പരം ബിരുദാനന്തര കോഴ്സുകളും ഉണ്ട്.
തത്ത്വശാസ്ത്രത്തിൽ 16 ൽ പരം കോഴ്സുകളും പിഎച്ച്ഡി യിൽ 17 ൽ പരം ബിരുദാനന്തര കോഴ്സുകളും. 

ക്രൈസ്റ്റ് (ഡീംഡ് ടു ബി യൂണിവേർസിറ്റി)യിൽ രണ്ടു ലൈബ്രറികൾ ഉണ്ട്.'നോളജ് സെന്റർ' എന്നറിയപെടുന്ന പ്രധാന ലൈബ്രറി 6,7,8,9 നിലകളിൽ വ്യാപിച്ചു കിടക്കുന്നു. മറ്റൊരു ലൈബ്രറി.

യൂണിവേഴ്സിറ്റിയിൽ ഒന്നര വര്ഷം നീളുന്ന തത്ത്വശാസ്ത്ര ഗവേഷണവും 5 വർഷം കൊണ്ട് പൂര്ത്തിയാകുന്ന പിഎച്ച്ഡി പ്രോഗ്രാമുകളും നടക്കുന്നു.

ക്രൈസ്റ്റ് കോളേജിന് യൂണിവേഴ്‌സിറ്റി പദവി ലഭിച്ചത്തിലുള്ള അവ്യക്തത ഇപ്പോഴും നിലനില്ക്കുന്നു. യു.ജി.സി യുടെ മാനദണ്ഡങ്ങൾ പാലിക്കാതെയാണ് യൂണിവേഴ്‌സിറ്റി പദവി ലഭിചെന്നാണ് ഒരു പക്ഷം ആരോപിക്കുന്നത്.


http://www.christuniversity.in/msgdisplay.php?id=86774&f=2


</doc>
<doc id="309901" url="https://ml.wikipedia.org/wiki?curid=309901" title="കോളേജ്‌ ഓഫ് അപ്ലൈഡ് സയൻസ് താമരശ്ശേരി">
കോളേജ്‌ ഓഫ് അപ്ലൈഡ് സയൻസ് താമരശ്ശേരി

കോഴിക്കോട് ജില്ലയിലെ താമരശ്ശേരിയ്‌ക്കടുത്ത് സ്ഥിതി ചെയ്യുന്ന ഒരു കലാലയമാണ് കോളേജ്‌ ഓഫ് അപ്ലൈഡ് സയൻസ് താമരശ്ശേരി(ഐ.എച്ച്.ആർ.ഡി താമരശ്ശേരി). താമരശ്ശേരി നഗരമധ്യത്തിൽ നിന്നും 2 കിലോമീറ്റർ മാറി കോരങ്ങാട് എന്ന സ്ഥലത്ത് കാലിക്കറ്റ് യൂണിവേർസിറ്റിയുടെ കീഴിലാണ് ഈ കലാലയം സ്ഥിതി ചെയ്യുന്നത്.അടിസ്ഥാനശാസ്ത്ര വിഷയങ്ങളിൽ ബിരുദമാണ് പ്രധാന കോഴ്സുകൾ.
2004ൽ ടെക്നിക്കൽ സ്കൂൾ ആയി ആരംഭിച്ച ഐ .എച്ച്. ആർ, ഡി. 2012ൽ ആണ് കാലിക്കറ്റ് സർവകലാശാലയുടെ കീഴിലെ കോളേജ്‌ ആയി മാറിയത്‌ 
ഐ .എച്ച് .ആർ .ഡി ആണ് ഈ കോളേജ് സ്ഥാപിച്ചത്.ഉദ്ഘാടന കർമ്മം നിർവഹിച്ചത് വിദ്യാഭ്യാസ മന്ത്രി അബ്ദുറബ്ബ് ആയിരുന്നു .

അഞ്ച് ബിരുദ കോഴ്‌സുകളും രണ്ട് ബിരുദാനന്തര കോഴ്സുകളും ആണ് ഇവിടെയുള്ളത്‌.


</doc>
<doc id="309910" url="https://ml.wikipedia.org/wiki?curid=309910" title="ലോറൻസോ ഡി ക്രെഡി">
ലോറൻസോ ഡി ക്രെഡി

ലോറൻസോ ഡി ക്രെെഡി (1459, ജനുവരി 12, 1537) ഒരു ഇറ്റാലിയൻ പെയിന്ററും ശിൽപിയും ആയിരുന്നു.ആദ്യകാലങ്ങളിൽ ലോറൻസോ ഡി ക്രെഡിയെ ലിയനാർഡോ ഡാ വിഞ്ചി വളരെയധികം സ്വാധീനിച്ചു.എന്നാൽ പിന്നീട് ഡാവിഞ്ചിയെ ക്രെഡി സ്വാധീനിക്കുകയാണ് ചെയ്തത്.

=ജീവിതം=
ലോറൻസോ ഡി ക്രെഡി ഫ്ലോറൻസിലാണ് ജനിച്ചത്. അദ്ദേഹം ആൻഡ്രിയ ഡെൽ വെറോച്ചിയോ -യുടെ പണിപ്പുരയിൽ പഠനത്തിനായി ചേർന്നു.അദ്ദേഹത്തിന്റെ ഗുരുവിന്റെ മരണത്തിനുശേഷം പിന്നീട് ആ പണിപ്പുരയുടെ അധികാരങ്ങൾ ക്രെഡി -ക്കായിരുന്നു.
അദ്ദേഹത്തിന്റെ ഗുരുവായ വെറോച്ചിയോയോ വെനീസിലേക്ക് പോയ സമയം കുറച്ച് വരച്ച പിസ്റ്റോറിയ കാത്രെഡാ -യുടെ "മഡോണ എൻത്രോണെഡ് വിത്ത് ജോൺ ദി ബാപ്റ്റിസ്റ്റ്" എന്ന ചിത്രം ക്രെഡി കാത്രെഡയ്ക്കു വേണ്ടി പൂർത്തിയാക്കി.

പിന്നീട് അദ്ദേഹത്തിന്റെ ആദ്യകാല ചിത്രങ്ങൾ ഉഫീസി വിളമ്പരം ചെയ്തു. ടുറിൻ -ലെ ഗാല്ലെറിയ സബാവുഡ യിലെ "മഡോണ വിത്ത് ചൈൽഡ്", പിന്നെ വെനീസ് -ലെ ക്വൊറിനി സ്റ്റാമ്പാലിയ -യിലെ "അഡോറേഷൻ ഓഫ് ദി ചൈൽഡ്" എന്നിവയായിരുന്നു അവ.
അതിനുശേഷം കുറേ കാലങ്ങൾക്ക് ശേഷം "മഡോണ ആന്റ് സെയിന്റ്സ്" (മൂസീ ഡു ലൗവ്രേ) (1493), ഉഫീസി -യിലെ "അഡോറേഷൻ ഓഫ് ദി ചൈൽഡ്" എന്നിവയും വിളമ്പരം ചെയ്തു.

ഗോട്ടിങ്കെൻ സിറ്റി മ്യൂസിയം -ത്തിലെ
"ക്രൂസിഫിക്ഷൻ", ഉഫീസി -യിലെ "ദി അഡോറേഷൻ ഓഫ് ദി ഷെഫേർഡ്", "ദി അനുൺക്കിയേഷൻ ഇൻ കാമ്പ്രിഡ്ജ്, പിന്നെ " മഡോണ ആന്റ് സെയിന്റ്സ് ഓഫ് പിസ്റ്റോറിയ ഇവയൊക്കെ വരച്ചത് ഫ്രാ ബാർട്ടലൂമ്യോ, പെറുഗ്വിനോ, റാഫേൽ എന്നിവരുടെ സ്വാധീനത്താലാണ്.

ഒരു കാലത്ത് സ്കോളറുകൾ ക്രെഡിയുടെ ചിത്രങ്ങളിലൊന്നായ കാറ്ററീന സ്ഫോർസാ യുടെ മുഖവും ലിയനാർഡോ ഡാ വിഞ്ചി യുടെ മോണ ലിസ യുടെ മുഖവും തമ്മിൽ സാദൃശ്യമുണ്ടെന്ന സംസാരം അദ്ദേഹത്തെ എല്ലാവരും അറിയാൻ കാരണമായി.റൊമാഗ്ന യിലെ ഫോറിൽ ലേയും ഇമോള യിലേയും പിന്നീട് സീസർ ബോർഗിയ -യ്ക്ക് അടിമയുമായ ഒരു സ്ത്രിയാണ് കാറ്റെറിൻ സഫോർസാ."ലാ ഡാമ ഡ്യി ഗെൽസോമിനി", എന്നു കൂടി അറിയപ്പെടുന്ന ഈ ചിത്രം ഇപ്പോൾ ഫോറിൽ -ലെ പിൻകോട്ടെകായിൽ വെച്ചിരിക്കുന്നു.




</doc>
<doc id="309913" url="https://ml.wikipedia.org/wiki?curid=309913" title="ബാണയുദ്ധം">
ബാണയുദ്ധം

ബാലകവി രാമശാസ്ത്രികൾ രചിച്ച ഒരു ആട്ടക്കഥയാണ് ബാണയുദ്ധം. ബാണയുദ്ധം ആട്ടക്കഥയെ ഒരു തെക്കൻ കഥയായി കരുതിപ്പോരുന്നു. പ്രസ്തുത കഥയുടെ സംഘർഷാത്മകതയും രംഗപുഷ്ടിയും വേഷപ്പൊലിമയും ഏറെ ശ്രദ്ധേയമാണ്. പച്ച, കത്തി, താടി വേഷങ്ങളുടെ സന്നിവേശം കൊണ്ടും ബാണയുദ്ധം ആട്ടക്കഥ ശ്രദ്ധിയ്ക്കപ്പെടുന്നു.

അസുരചക്രവർത്തിയായ ബാണന്റെ ഗോപുര ചിത്രീകരണത്തോടെ കഥയ്ക്കു തുടക്കം കുറിയ്ക്കുന്നു.തുടർന്നു ഉഷയും ചിത്രലേഖയും കൂടി നടത്തുന്ന ലീലാവിനോദങ്ങളും കടന്നുവരുന്നു.ശിവ ഭക്തനും മിഴാവു വാദകനുമായ ബാണന്റെ ഗോപുരത്തിനടുത്ത് ശിവൻ തങ്ങിയത് ബാണനെ സംബന്ധിച്ച് വലിയ ബഹുമതിയായി.ഇതേസമയം യൗവനയുക്തയായ പുത്രി ഉഷയ്ക്ക് അനുരൂപനായ വരനെ കണ്ടെത്തുന്നതിനു ബാണൻ ശ്രമങ്ങൾ ആരംഭിച്ചു.ഇതിനിടയ്ക്ക് ഉഷയ്ക്ക് സ്വപ്നദർശനം ഉണ്ടാവുകയും സ്വപ്നത്തിൽ കണ്ട യുവാവിൽ അനുരക്തയാകുകയും ചെയ്തു.തോഴി ചിത്രലേഖ വരച്ചു കാണിച്ച ചിത്രങ്ങളിൽ നിന്നു ആ യുവാവ് അനിരുദ്ധനാണെന്നു മനസ്സിലാക്കുന്നു.മായാവിയായ ചിത്രലേഖ അനിരുദ്ധനെ ഉഷയുടെ സന്നിധിയിൽ എത്തിയ്ക്കുന്നു. തുടർന്നു വിവരമറിഞ്ഞ ബാണൻ അനിരുദ്ധനെ ബന്ധനസ്ഥനാക്കുകയും ചെയ്യുന്നു.വിവരം അറിഞ്ഞ കൃഷ്ണൻ പരിവാരങ്ങളുമായി ബാണപുരത്തേയ്ക്കു പോകുന്നു.കടുത്ത യുദ്ധത്തിൽ ശിവകിങ്കരന്മാരെ പരാജയപ്പെടുത്തിയ കൃഷ്ണൻ ബാണന്റെ കൈകൾ ഛേദിയ്ക്കുന്നു.ശിവന്റെ അപേക്ഷപ്രകാരം ബാണനു നാലു കൈകൾ മാത്രം ശേഷിച്ചു.കൃഷ്ണാദികൾ അനിരുദ്ധനെ 
വീണ്ടെടുക്കുകയും,ഉഷ-അനിരുദ്ധന്മാരുടെ വിവാഹം മംഗളമായി നടത്തുകയും ചെയ്യുന്നു.


</doc>
<doc id="309927" url="https://ml.wikipedia.org/wiki?curid=309927" title="ബാമാകോ">
ബാമാകോ

ആഫ്രിക്കൻ രാജ്യമായ മാലിയുടെ തലസ്ഥാനമാണ് ബാമാകോ.നൈജർ നദീതീരത്ത് സ്ഥിതി ചെയ്യുന്ന ബാമാകോ ആഫ്രിക്കയിലെ അതിവേഗം വളരുന്ന നഗരങ്ങളിലൊന്നാണ്.245 ചതുരശ്ര കിലോമീറ്ററോളം വിസ്തീർണമുള്ള ബാമാകോ നഗരത്തിൽ ഏകദേശം 1.8 ദശലക്ഷം ആളുകൾ താമസിക്കുന്നു.

നൈഗർ നദിക്കരയിലായി സ്ഥിതിചെയ്യുന്നു. ബംബാര ഭാഷയിൽ ബമാകോ എന്ന വാക്കിന്റെ അർത്ഥം "ചീങ്കണ്ണികളുടെ നാട്" എന്നാണ്.. 1,50,000 വർഷങ്ങൾക്കുമുമ്പേ പാലിയോലിത്തിക് കാലം മുതൽ ഇവിടെ ജനവാസം ഉണ്ടായിരുന്നു.



</doc>
<doc id="309940" url="https://ml.wikipedia.org/wiki?curid=309940" title="ഏലപ്പീടിക">
ഏലപ്പീടിക

കണ്ണൂർ ജില്ലയിലെ ഇരിട്ടി താലൂക്കിൽ പേരാവൂർ ബ്ലോക്കിൽ സ്ഥിതിചെയ്യുന്ന ഒരു ഗ്രാമമാണ് ഏലപ്പീടിക. പഴശ്ശിരാജാവ് ബ്രിട്ടീഷ്‌പടയുമായി ഏറ്റുമുട്ടിയ പേര്യചുരം ഉൾപ്പെടുന്നതാണ് ഈ ഗ്രാമം. വലിയ മലകളും അരുവികളും ധാരാളം പക്ഷിമൃഗാദികളും ഉള്ള ഈ പ്രദേശം സമുദ്രനിരപ്പിൽ നിന്നും ഏകദേശം 600-1000 മീറ്റർ ഉയരത്തിലാണ്. കണ്ണൂർ ജില്ലയുടെ പല ഭാഗങ്ങളും അറബിക്കടലും ഇവിടെ നിന്നും വീക്ഷിക്കുവാൻ സാധിക്കും. മലബാർ കുടിയേറ്റത്തിന്റെ സിരാകേന്ദ്രമായ പേരാവൂരിൽ നിന്നും പതിനൊന്ന് കിലോമീറ്റർ തെക്ക് കിഴക്കായി സ്ഥിതിചെയ്യുന്ന ഈ പ്രദേശത്തേക്ക് കുടിയേറ്റത്തിന്റെ ആദ്യ നാളുകളിൽ തന്നെ ജനവാസം തുടങ്ങിയതായി ചരിത്ര രേഖകൾ പറയുന്നു. തലശ്ശേരി-വയനാട് സംസ്ഥാന പാതയിൽ നിന്നും ഒരു കിലോമീറ്റർ മാറി വയനാട് ചുരത്തിന്റെ അടിവാരത്ത് സ്ഥിതിചെയ്യുന്ന ഈ പ്രദേശത്തേക്ക് ധാരാളം വിനോദസഞ്ചാരികൾ വരാറുണ്ട്.

വിശുദ്ധ സെബസ്ത്യാനോസിന്റെ നാമധേയത്തിൽ ഒരു ക്രൈസ്തവദേവാലയം ഇവിടെയുണ്ട്.സമുദ്രനിരപ്പിൽനിന്ന് ഏറ്റവും ഉയരത്തിൽ (700 മീറ്റർ) സ്ഥിതിചെയ്യുന്ന കണ്ണൂർ ജില്ലയിലെ ദേവാലയം എന്ന ഖ്യാതി ഈ ദേവാലയത്തിനവകാശപ്പെട്ടതാണ്. കൊട്ടിയൂർ ശിവക്ഷേത്രം, ആറളം സെൻട്രൽ സ്റ്റേറ്റ് ഫാം എന്നിവ ഇതിനടുത്താണ്. തൈലനിർമ്മാണത്തിനുപയോഗിക്കുന്ന കറുവ, തെരുവപ്പുല്ല് എന്നിവ ഇവിടെ ധാരാളമായി കൃഷിചെയ്യുന്നു. കൂടാതെ റബ്ബർ, കശുമാവ്, തെങ്ങ്, കവുങ്ങ്, കുരുമുളക്, വാഴ, ഇഞ്ചി എന്നിവയും ഇവിടുത്തെ പ്രധാന വിളകളാണ്. ഉയർന്ന പ്രദേശമായതുകൊണ്ട് വേനൽക്കാലത്തും ഇവിടെ കുറഞ്ഞ ചൂടേ അനുഭവപ്പെടുന്നുള്ളൂ.

രേഖപ്പെടുത്തിയ ചരിത്ര പ്രകാരം കണ്ണൂരിലെ, കേരള വർമ്മ പഴശ്ശിരാജ ഉൾപ്പെടുന്ന കോട്ടയം രാജവംശം തിരുനെല്ലിക്കോട്ടയിലെ വേടക്കരശനെ പരാജയപ്പെടുത്തി വയനാട് പിടിച്ചെടുക്കുമ്പോൾ ഭരണ പ്രദേശമായ കണ്ണവം കാടുകളുടെ ഭാഗമായിരുന്നു ഇന്നത്തെ ഏലപീടിക, മലയാംപടി, വെള്ളൂന്നി എന്നിവ ഉൾപ്പെടുന്ന മലമ്പ്രദേശങ്ങൾ. പഴശ്ശി രാജാവിന്റെ പ്രധാന മന്ത്രി ആയിരുന്ന ശങ്കരൻ നമ്പിയാരുടെ കുടുംബമായിരുന്ന കണ്ണവത്ത് നമ്പിയാർ കുടുംബത്തിന്റെ മേൽനോട്ടത്തിലായിരുന്നു ഈ പ്രദേശം. വില്യം ലോഗന്റെ മലബാർ മാനുവൽ എന്ന പുസ്തകത്തിൽ 1802-ൽ പേരിയ ചുരത്തിൽ വെച്ച് വച്ച് എടച്ചേന കുങ്കൻ, തലക്കൽ ചന്തു എന്നിവരുടെ നേതൃത്വത്തിൽ ബ്രിട്ടീഷ്‌ ഈസ്റ്റ് ഇന്ത്യ കമ്പനിയുടെ പടയുമായി പഴശ്ശിരാജാവിന്റെ പട ഏറ്റുമുട്ടിയതായി രേഖപ്പെടുത്തിയിട്ടുണ്ട്. അന്ന് ചന്തുവിനെ സഹായിക്കാൻ മല ഇറങ്ങി വന്ന നൂറു കുറിച്യ പോരാളികൾ ഈ പ്രദേശത്ത് നിന്നാവണം. കാരണം കുടിയേറ്റം തുടങ്ങുന്നതിനും നൂറ്റാണ്ടുകൾക്ക് മുൻപ് കുറിച്യർ എന്നറിയപ്പെടുന്ന ഗിരി വർഗ്ഗ ഗോത്ര സമുദായത്തിന്റെ സ്വാഭാവിക ആവാസ മേഖലയായിരുന്നു ഈ പ്രദേശം. ഇവരെ കൂടാതെ കാടന്മാർ എന്ന ഒരു ഗോത്രവും ഇവിടെ നിലനിന്നിരുന്നു. ഗോത്ര വർഗ്ഗക്കാരുടെ ആരാധന കേന്ദ്രങ്ങളുടെ ശേഷിപ്പുകൾ ഓടപ്പുഴ, കാടന്മല, ഏലപ്പീടിക എന്നിവിടങ്ങളിൽ ഇപ്പോഴും അവശേഷിക്കുന്നുണ്ട്. 1930 കളോടെ കണിച്ചാർ ഗ്രാമ പഞ്ചായത്തിന്റെ പല ഭാഗങ്ങളിലേക്കും, പ്രത്യേകിച്ച് ഏലപീടികയുടെ സമീപ പ്രദേശമായ കൊളക്കാടേക്ക് മലബാറിന്റെ പല ഭാഗത്ത് നിന്നും കോട്ടയത്ത് നിന്നും ആളുകൾ കുടിയേറ്റം നടത്തിയിരുന്നു. എന്നാൽ മലേറിയ പോലുള്ള അസുഖങ്ങളും വന്യ മൃഗങ്ങളുടെ ആക്രമണവും ആദ്യ കാലങ്ങളിൽ കുടിയേറ്റത്തിനു വിഘാതമായി. 1940 കളോടെ കൊളക്കാട് പ്രദേശത്തേക്ക് കുടുതൽ ആളുകൾ വന്നെത്തുകയും കാടു വെട്ടിത്തെളിച്ച് കൃഷി ആരംഭിക്കുകയും ചെയ്തു. വീടുകൾക്കും മറ്റുമായി ആവശ്യമായ മരങ്ങൾ വെട്ടുന്നതിനായാണ് ഏലപീടിക, മലയാംപടി, ഓടപ്പുഴ പ്രദേശങ്ങളിലേക്ക് ആദ്യമായി ആളുകൾ എത്തുന്നത്. മരം കൊണ്ട് പോകുന്നതിനായാണ് ആദ്യമായി ഇവിടേക്ക് വഴികൾ നിർമ്മിക്കപെട്ടത്. മരങ്ങൾ വെട്ടിയെടുക്കുന്ന കൂപ്പുകൾ ആയി നിന്ന പ്രദേശത്തേക്ക് കൂടുതൽ ആളുകൾ വരികയും കൃഷിക്ക് അനുയോജ്യമായ പ്രദേശങ്ങൾ വെട്ടിത്തെളിച്ച് എടുക്കുകയുമുണ്ടായി. ഈ പ്രദേശങ്ങളിൽ കൂടുതലായി ഉണ്ടായിരുന്ന കുറിച്യ ജനവിഭാഗത്തിൽ നില നിന്നിരുന്ന അയിത്തം അവരെ കുടിയേറിയ ജനവിഭാഗങ്ങളിൽ നിന്നും അകന്നു മാറുന്നതിനും അവരുടെ സ്വാഭാവിക അധിവാസ മേഖലകളിൽ നിന്നും കൂടുതൽ മലമ്പ്രദേശങ്ങളിലേക്ക് ഒഴിഞ്ഞു പോകുന്നതിനും കാരണമായി. 1950 കളോടെ ഏലപീടികയിൽ ധാരാളം ആളുകൾ താമസമാക്കുകയും 1969-ൽ വിശുദ്ധ സെബസ്ത്യാനോസിന്റെ നാമത്തിൽ ഒരു ക്രിസ്ത്യൻ ദേവാലയം ആരംഭിക്കുകയും ചെയ്തു.

സമുദ്ര നിരപ്പിൽ നിന്നും 2000 അടി ഉയരത്തിലാണ് ഈ ഗ്രാമം സ്ഥിതി ചെയ്യുന്നത്. ഉയരത്തിന്റെ അടിസ്ഥാനത്തിൽ കണ്ണൂരിനെ മൂന്നായി തരം തിരിച്ചിരിക്കുന്നതിൽ ഉയർന്ന മലമ്പ്രദേശങ്ങൾ എന്ന വിഭാഗത്തിലാണു ഏലപീടികയുടെ സ്ഥാനം. പശ്ചിമ ഘട്ടത്തിൽ വരുന്ന വയനാടൻ മലനിരകളുടെ ഒരു ഭാഗമായിട്ട് വരുന്ന ഈ പ്രദേശത്തിന്റെ കിഴക്ക്-തെക്ക് ഭാഗങ്ങൾ റിസർവ്ട് ഫോറസ്റ്റ് ആണ്. നിത്യ ഹരിത വനമായി വരുന്ന ഈ ഭാഗത്ത് ഇലപൊഴിയുന്ന മരങ്ങളും കാണപ്പെടുന്നു, വലിയ പാറകൾ നിറഞ്ഞ ലാറ്ററൈറ്റ് മണ്ണിൽ ധാരാളം മുള വർഗ്ഗങ്ങളും തേക്ക്, ഈട്ടി മുതലായ വിലപിടിപ്പുള്ള മരങ്ങളും വളരുന്നു. മലകളിൽ നിന്നും താഴ്വാരതേക്ക് ഒഴുകുന്ന ധാരാളം നീരൊഴുക്കുകൾ ഇവിടുണ്ട്, തോടുകൾ എന്നാണ് ഇവ അറിയപ്പെടുന്നത്. ഉയർന്ന പ്രദേശം ആയതിനാലും വനത്തിന്റെ സാമീപ്യം ഉള്ളതിനാലും അന്തരീക്ഷത്തിൽ ഈർപ്പം തങ്ങി നില്ക്കുന്ന ഈ പ്രദേശത്ത് അനുഭവപ്പെടുന്ന കൂടിയ അന്തരീക്ഷ താപ നില വേനലിൽ 35 ഡിഗ്രി സെൽഷ്യസ് ആണ് . മഴക്കാലത്തും ശൈത്യകാലത്തും ഇത് 15 ഡിഗ്രി സെൽഷ്യസ് വരെ താഴുകയും ചെയ്യും. ജൂൺ മുതൽ സെപ്റ്റംബർ മൺസൂൺ മഴ ലഭിക്കുന്ന ഈ പ്രദേശത്ത് മൺസൂണിന്റെ തുടക്കത്തിൽ വളരെ ശക്തമായ കാറ്റും അനുഭവപ്പെടുന്നു. ഈ സമയത്ത് ശക്തമായ കട്ടികൂടിയ കോടമഞ്ഞും കാണപ്പെടാറുണ്ട്. ഒക്ടോബർ നവംബർ മാസങ്ങളിൽ പോസ്റ്റ് മൺസൂണിൽ ശക്തി കുറഞ്ഞ മഴ ലഭിക്കുന്നു. നവംബർ ഡിസംബർ മാസങ്ങളിൽ ശൈത്യ കാലമാണ്.

ആന, കാട്ടുപന്നി മുതലായ വന്യമൃഗങ്ങളുടെ ആക്രമണം രൂക്ഷമായിരുന്ന സമയത്ത് തെരുവപ്പുല്ല് വാറ്റി പുൽത്തൈലം എടുക്കുന്നതും മരച്ചീനിക്കൃഷിയും ആയിരുന്നു ജനങ്ങളുടെ പ്രധാന ജീവിതോപാധി. പിന്നീട് തെങ്ങ്, കവുങ്ങ്, കശുവണ്ടി എന്നീ നാണ്യ വിളകളും ഇഞ്ചി, മഞ്ഞൾ, കറുവപ്പട്ട, ജാതി, കുരുമുളക് മുതലായ സുഗന്ധ വ്യഞ്ജനങ്ങളും ധാരാളമായി കൃഷി ചെയ്യപ്പെട്ടു. തലശ്ശേരി, മംഗലാപുരം എന്നീ നഗരങ്ങളിലേക്ക് കയറ്റി അയക്കുന്നതിനായി വ്യാപാരികൾ നേരിട്ട് വന്നു കർഷകരിൽ നിന്നും കുരുമുളക് സംഭരിച്ചിരുന്നു. ഇന്ന് റബ്ബർ ആണ് ഏലപീടികയിലെ പ്രധാന കൃഷി. ആട് മാട് വളർത്തലും ഒരു പ്രധാന വരുമാന മാർഗ്ഗമാണ്. കൊളക്കാട് പ്രാഥമിക ആരോഗ്യ കേന്ദ്രത്തിന്റെ ഏലപീടികയിലുള്ള ഉപകേന്ദ്രമാണ് പ്രധാന ഗവണ്മെന്റ് സേവന കേന്ദ്രം. 1982 ൽ നിലവിൽ വന്ന ഏലപീടിക സെന്റ്‌ സെബാസ്റ്യൻ എൽ പി സ്കൂൾ, കൊളക്കാട് സെന്റ്‌ സെബാസ്റ്യൻ യു പി സ്കൂൾ സാൻ തോം ഹയർ സെക്കണ്ടറി സ്കൂൾ എന്നിവയാണ് കുട്ടികൾ വിദ്യാഭ്യാസത്തിനായി ആശ്രയിക്കുന്ന മറ്റു സ്ഥാപങ്ങൾ.

1969-(ഫെബ്രുവരി മാസം)ൽ സ്ഥാപിതമായ സെന്റ് സെബാസ്റ്റ്യൻസ് ദേവാലയം 1987-ലാണു ഇന്നു കാണുന്ന രീതിയിൽ പുതുക്കിപ്പണിതത്. റോമൻ കത്തോലിക്കാ വിഭാഗക്കാരാണ് ഈ ദേവാലയത്തിൽ ആരാധന നടത്തുന്നത്.

വിനോദസഞ്ചാരികളെ ആകർഷിക്കുന്ന ഒട്ടനവധി കാഴ്ചകൾ ഇവിടെയുണ്ട്. വയനാട്ടിലേക്കുള്ള പ്രവേശനകവാടമായ പേരിയ ചുരം, വെള്ളച്ചാട്ടം, കറപ്പത്തോട്ടം, കണ്ണൂർ ജില്ല മുഴുവനും അറബിക്കടലും കാണാൻ സാധിക്കുന്ന ഏലപ്പീടിക കുരിശുമല, മൊട്ടക്കുന്ന് എന്നിവയെല്ലാം ഈ പ്രദേശത്തിന്റെ സൗന്ദര്യം വർദ്ധിപ്പിക്കുന്നു. സമുദ്രനിരപ്പിൽനിന്നും 600 മീറ്റർ ഉയരത്തിലാണു ഏലപ്പീടികയുടെ സ്ഥാനം. മൊട്ടക്കുന്നിന്റെ ഉയരം 1000-1100 മീറ്ററും. കടും വേനലിലും ഇവിടം തണുപ്പുനിറഞ്ഞതായിരിക്കും.


</doc>
<doc id="309949" url="https://ml.wikipedia.org/wiki?curid=309949" title="ഇന്ത്യ-ബംഗ്ലാദേശ് ടെസ്റ്റ് ക്രിക്കറ്റ്">
ഇന്ത്യ-ബംഗ്ലാദേശ് ടെസ്റ്റ് ക്രിക്കറ്റ്



</doc>
<doc id="309955" url="https://ml.wikipedia.org/wiki?curid=309955" title="പ്രപഞ്ചവികാസത്തിന്റെ അന്ത്യം">
പ്രപഞ്ചവികാസത്തിന്റെ അന്ത്യം

പ്രപഞ്ചം വികസിച്ചു കൊണ്ടിരിക്കുന്നു എന്നാണ് എല്ലാ ശാസ്ത്ര നിരീക്ഷണങ്ങളും പൊതുവെ ശരിവെക്കുന്നത്. ഇങ്ങനെ വികസിക്കുന്നതിനനുസരിച്ച് പ്രാപഞ്ചിക താപനില കുറഞ്ഞു വരുന്നു എന്നും തെളിയിക്കപ്പെട്ടിട്ടുണ്ട്. ഇതിങ്ങനെ കുറഞ്ഞു കുറഞ്ഞ് ഒരു ഘട്ടത്തിലെത്തുമ്പോൾ ജീവൻ പോലും അസാദ്ധ്യമാവും. ഈ അവസ്ഥയെ മഹാശൈത്യം എന്നു വിളിക്കുന്നു.
വികാസം വീണ്ടും തുടരുകയും താരാപഥങ്ങളും അവയുടെ കൂട്ടങ്ങളും അതിവേഗത്തിൽ അകന്നുകൊണ്ടിരിക്കും. ഇത് അടുത്ത ഘട്ടത്തിലെത്തുമ്പോൾ നക്ഷത്രങ്ങളുടെ രൂപീകരണം പോലും നിലച്ചുപോകുകയും പ്രപഞ്ചം ഇരുളിലാണ്ടു പോകുകയും ചെയ്യും.

വിൽക്കിൻസൺ മൈക്രോവേവ് അനൈസോട്രോപ്പി പ്രോബ് പ്ലാങ്ക് ദൗത്യം എന്നിവയിൽ നിന്നും ലഭിച്ച വിവരങ്ങൾ വിശകലനം ചെയ്തതിൽ നിന്ന് പ്രപഞ്ചത്തിൽ വലിയതോതിൽ ശ്യാമോർജ്ജം നിലവിലുണ്ട് എന്ന് വ്യക്തമായിട്ടുണ്ട്. ഇതിന്റെ അടിസ്ഥാനത്തിൽ പ്രപഞ്ചത്തിന്റെ വികാസനിരക്ക് വളരെ വേഗത്തിൽ വർദ്ധിച്ചുകൊണ്ടിരിക്കുന്നു എന്ന നിഗമനത്തിലാണ് ശാസ്ത്രജ്ഞർ എത്തിയിരിക്കുന്നത്. അതിവിദൂര സൂപ്പർനോവകളെ നിരീക്ഷിച്ചതിൽ നിന്നും ഇത് ശരിയാണ് എന്നതിനുള്ള തെളിവുകളും ലഭിച്ചു.


</doc>
<doc id="309959" url="https://ml.wikipedia.org/wiki?curid=309959" title="സ്വാമി ഗുരുരത്‌നം ജ്ഞാനതപസ്വി">
സ്വാമി ഗുരുരത്‌നം ജ്ഞാനതപസ്വി

കരുണാകരഗുരുവിനാൽ സ്ഥാപിതമായ തിരുവനന്തപുരം ശാന്തിഗിരി ആശ്രമത്തിന്റെ പ്രവർത്തനങ്ങൾക്ക് നതൃത്വം നൽകുന്ന ജനറൽ സെക്രട്ടറിയാണ് സ്വാമി ഗുരുരത്‌നം ജ്ഞാനതപസ്വി.ആത്മീയനേതാവ്, പ്രഭാഷകൻ, എഴുത്തുകാരൻ, മികച്ച സംഘാടകൻ, സാംസ്‌കാരിക നായകൻ എന്നീ നിലകളിലെല്ലാം സാമൂഹിക സാംസ്‌കാരികരംഗത്ത് പ്രവർത്തിക്കുന്ന സ്വാമി ഗുരുരത്‌നം ജ്ഞാനതപസ്വി ., ശാന്തിഗിരി ആശ്രമം ഓർഗനൈസിംഗ് സെക്രട്ടറി എന്ന നിലയിൽ രാജ്യത്തുടനീളം നിരവധി ജീവകാരുണ്യ പ്രവർത്തനങ്ങൾക്കും മതേതര ആത്മീയതയുടെ പ്രചാരണത്തിനും നേതൃത്വം നല്കി.പത്രങ്ങളിലും ആനുകാലികങ്ങളിലും ഓൺലൈൻ പ്രസിദ്ധീകരണങ്ങളിലും വിവിധ വിഷയങ്ങളെ മുൻനിർത്തി ലേഖനങ്ങൾ എഴുതിവരുന്ന സ്വാമി ഗുരുരത്‌നം ജ്ഞാനതപസ്വി . ദൈവത്തിന്റെ കണ്ണുകൾ കൊണ്ട്കാണുക, ആശ്രമം എന്ന അഖണ്ഡത, നേരിന്റെ ബാല്യം എന്നീ പുസ്തകങ്ങൾ രചിച്ചിട്ടുണ്ട്.

1974 മേയ്‌ 5-ന്‌ ചേർത്തലയിൽ ജനിച്ചു. എം.കെ. മണിയൻനായരുടെയും ജെ. ശാന്തമ്മയുടെയും മൂന്നു മക്കളിൽ ഇളയവനായി ജനിച്ച സ്വാമി ഗുരുരത്‌നം ജ്ഞാനതപസ്വി ഉദ്യോഗമണ്ഡലിൽ 
ഫാക്‌റ്റ്‌ സ്‌കൂളിലും എറണാകുളത്തുമായി വിദ്യാഭ്യാസം പൂർത്തീകരിച്ചു. 1995-ൽ അഹമ്മദാബാദിലെ ട്രയോ ഫാർമ എന്ന കമ്പനിയുടെ എറണാകുളം ജില്ലയുടെ ചുമതലയിൽ പ്രവർത്തിച്ചു. നവജ്യോതിശ്രീ കരുണാകരഗുരുവിനെ കണ്ടത്‌ ജീവിതത്തിൽ വലിയ വഴിത്തിരിവായി. 1999-ൽ സന്ന്യാസ ജീവിതത്തിനു മുന്നോടിയായുള്ളു ബ്രഹ്മചര്യജീവിതം തെരഞ്ഞെടുത്തു. 24.02.2001-ൽ സന്ന്യാസദീക്ഷ സ്വീകരിച്ചു

1997-ൽ ശാന്തിഗിരി ആശ്രമത്തിന്റെ മരുന്നു വിതരണ ശൃംഖലയിൽ പങ്കാളിയായി സ്വാമി ഗുരുരത്‌നം ജ്ഞാനതപസ്വി ആശ്രമജീവിതം തുടങ്ങി. ആശ്രമത്തിന്റെ യുവജനക്ഷേമ പ്രവർത്തനങ്ങളിൽ ഇടപെട്ട്‌ പ്രവർത്തിച്ചു. സന്ന്യാസദീക്ഷ സ്വീകരണശേഷം സ്വാമി ആതുരസേവന പ്രവർത്തനമേഖലയും ജീവകാരുണ്യത്തിനും മുൻതൂക്കം കൊടുത്ത്‌ ശാന്തിഗിരിയുടെ ആരോഗ്യരംഗത്തെ കൂടുതൽ സജീവമാക്കി മാറ്റി. ഈ കാലയളവിലാണു ശാന്തിഗിരിയുടെ സിദ്ധ മെഡിക്കൽ കോളജ്‌ തിരുവനന്തപുരത്തും ആയുർവേദ മെഡിക്കൽ കോളജ്‌ പാലക്കാടും സ്ഥാപിക്കുന്നത്‌. സ്വാമി ഗുരുരത്‌നം ജ്ഞാനപതി 2003 സെപ്‌റ്റംബർ 13 മുതൽ ആശ്രമം ഡയറക്‌ടർ ബോർഡ്‌ അംഗമാണ്‌. 2009 മെയ്‌ മുതൽ ആശ്രമം ഓർഗനൈസിങ്‌ സെക്രട്ടറിയായിരുന്നു. 20l9 സെപ്റ്റംബർ 6 മുതൽ ആശ്രമം ജനറൽ സെക്രട്ടറിയായി ആശ്രമ പ്രവർത്തനങ്ങളെ നിയന്ത്രിക്കുന്നു.


</doc>
<doc id="309970" url="https://ml.wikipedia.org/wiki?curid=309970" title="അന്ത്യോഖ്യാ പാത്രിയർക്കീസുമാർ">
അന്ത്യോഖ്യാ പാത്രിയർക്കീസുമാർ

അന്ത്യോഖ്യയിലെ മെത്രാപ്പൊലീത്ത പരമ്പരാഗതമായി വഹിക്കുന്ന സ്ഥാനപ്പേരാണ് അന്ത്യോഖ്യാ പാത്രിയർക്കീസ്. ആദ്യ നൂറ്റാണ്ടുകളിലെ പ്രമുഖ യഹൂദേതര ക്രൈസ്തവസമൂഹങ്ങളിലൊന്ന് എന്ന നിലയിൽ അന്ത്യോഖ്യാ പാത്രിയർക്കീസിനു പ്രമുഖമായ ഒരു സ്ഥാനം പുരാതന ക്രൈസ്തവ ചരിത്രത്തിൽ ഉണ്ട്. അന്ത്യോഖ്യയിലെ ആദ്യ പാത്രിയർക്കീസ് ആയി വിശേഷിപ്പിക്കപ്പെടുന്ന പത്രോസ് ശ്ലീഹാ മുതൽ ഇന്നു വരെ ഈ സ്ഥാനത്തിന്റെ പിന്തുടർച്ച നിലനിൽക്കുന്നു. അന്ത്യോഖ്യ ആസ്ഥാനമായിരിക്കുന്ന അഞ്ചോളം ക്രൈസ്തവ സമൂഹങ്ങൾ ഈ സ്ഥാനത്തിന്റെ പിന്തുടർച്ച അവകാശപ്പെടുകയും ഈ സഭകളുടെ തലവന്മാർ "അന്ത്യോഖ്യാ പാത്രിയർക്കീസ്" എന്ന പേരിൽ അറിയപ്പെടുകയും ചെയ്യുന്നു. സുറിയാനി ഓർത്തഡോക്സ് സഭ, സുറിയാനി കത്തോലിക്ക സഭ, അന്ത്യോഖ്യൻ ഗ്രീക്ക് ഓർത്തഡോക്സ് സഭ, മെക്കൈറ്റ് ഗ്രീക്ക് കത്തോലിക്ക സഭ, മാരൊനൈറ്റ് സഭ എന്നിവയാണ് ഈ സഭകൾ. കുരിശുയുദ്ധങ്ങളുടെ കാലത്ത് ലത്തീൻ കത്തോലിക്ക സഭയുടെ പ്രതിനിധിയായ ഒരു അന്ത്യോഖ്യാ പാത്രിയർക്കീസും ഉണ്ടായിരുന്നു.
ഈ സഭകളിൽ സിറിയൻ ഓർത്തഡോക്സ് സഭയുടെ പാത്രിയർക്കീസ് മാത്രമാണ് സാർവത്രിക സഭയുടെ തലവൻ എന്ന സ്ഥാനനാമം ഉപയോഗിക്കുന്നത്. ഇപ്പോൾ ഈ സ്ഥാനം അലങ്കരിക്കുന്നത് ആണ്. മറ്റുള്ള അന്ത്യോഖ്യൻ പാത്രിയർക്കീസുമാരിലേറെയും റോമിലെ പോപ്പിന്റെ സാമന്തരും ഒരാൾ കോൺസ്റ്റാന്റിനോപ്പിളിനോട് ബന്ധപ്പെട്ട ബൈസാന്തിയൻ പാത്രിയർക്കീസുമാണ്.
പുരാതന സിറിയയിലെ ഒരു പ്രധാന പട്ടണമായിരുന്നു അന്ത്യോഖ്യ. യേശുക്രിസ്തുവിന്റെ അനുയായികളെ "ക്രിസ്ത്യാനികൾ" എന്ന് വിളിക്കാൻ തുടങ്ങിയത് ഈ നഗരത്തിലെ പൌരന്മാരാണ്. അന്ത്യോഖ്യാ സഭയുടെ ആദ്യത്തെ ബിഷപ്പ് വിശുദ്ധ പത്രോസ് ആണെന്നു വിശ്വസിക്കപ്പെടുന്നു. പത്രോസ് പില്ക്കാലത്ത് റോമിലേക്ക് പോയി അവിടത്തെ ബിഷപ്പ് ആയും അറിയപ്പെട്ടു.

എ.ഡി. 4-ആം നൂറ്റാണ്ടിൽ ക്രിസ്തുമതം റോമാസാമ്രാജ്യത്തിന്റെ ഔദ്യോഗിക മതമായതിനെത്തുടർന്ന് സാമ്രാജ്യത്തിലെ പ്രമുഖ നഗരങ്ങളായ റോം, അലക്സാൻഡ്രിയ, അന്ത്യോഖ്യാ എന്നിവിടങ്ങളിലും പില്ക്കാലത്ത് പൌരസ്ത്യ റോമാ സാമ്രാജ്യത്തിന്റെ ആസ്ഥാനമായ കോൺസ്റ്റാന്റിനോപ്പിളിലും ഉള്ള മേല്പട്ടക്കാർ "പാത്രിയർക്കീസ്" എന്നറിയപ്പെട്ടു (വിശുദ്ധ നഗരമാണ് ജെറുസലേം എന്ന പരിഗണനയിൽ ജറുസലേമിലെ മേല്പട്ടക്കാരനെയും പാത്രിയർക്കീസ് എന്ന് ആദരസൂചകമായി സംബോധന ചെയ്തു വന്നിരുന്നു).

5-ആം നൂറ്റാണ്ടിൽ ഈ നാല് പ്രധാന പാത്രിയർക്കാ സിംഹാസനങ്ങൾ രണ്ട് വിഭാഗങ്ങളിലായി. അലക്സാൻഡ്രിയയും അന്ത്യോഖ്യയും ഒരു വശത്തും, റോമും കോൺസ്റ്റാന്റിനോപ്പിളും മറുവശത്തും. പില്ക്കാലത്ത് വിവിധ ക്രൈസ്തവ വിഭാഗങ്ങൾ തമ്മിലുണ്ടായ മത്സരങ്ങളുടെ ഫലമായി കോൺസ്റ്റന്റയിൻ ചക്രവർത്തി ഏർപ്പെടുത്തിയ ഏകോപിത സംവിധാനം ഒട്ടാകെ തകരാറിലായി. അതിന്റെ തുടർച്ചയായി അന്ത്യോഖ്യയിലും അലക്സാൻഡ്രിയയിലും തങ്ങളോട് വിധേയത്വമുള്ള പാത്രിയർക്കീസുമാരെ റോമും കോൺസ്റ്റാന്റിനോപ്പിളും നിയമിച്ചു. 

കേരളത്തിലെ ക്രൈസ്തവരിൽ പാത്രിയർക്കീസിനെ അംഗീകരിക്കുന്നവർക്ക് സിറിയൻ ഓർത്തഡോക്സ് സഭയുടെ പാത്രിയർക്കീസുമായി മാത്രമാണ് ബന്ധമുള്ളത്. കേരളത്തിലെ സുറിയാനി ക്രിസ്ത്യാനികളിൽ "യാക്കോബായ" എന്നും "ഓർത്തഡോക്സ്" എന്നും അറിയപ്പെടുന്ന വിഭാഗങ്ങൾക്കാണ് അന്ത്യോഖ്യയുമായി ബന്ധമുള്ളത്. ഈ ബന്ധത്തിന്റെ ചരിത്രം സംബന്ധിച്ചോ സ്വഭാവം സംബന്ധിച്ചോ ഇവർക്കിടയിൽ അഭിപ്രായൈക്യമില്ല. ആദ്യം മുതൽ ബന്ധമുണ്ടായിരുന്നുവെന്നു പറയുന്നവരും 17-നൂറ്റാണ്ടിലാണ് ഈ ബന്ധം ആരംഭിച്ചത് എന്ന് വാദിക്കുന്നവരുമുണ്ട്. ആദ്യ വിഭാഗം പാത്രിയർക്കീസിന് ഭാരതത്തിലെ സഭയിൽ ഭരണാധികാരവും കൂടെയുണ്ട് എന്ന് വിശ്വസിക്കുമ്പോൾ മറുഭാഗം പാത്രിയർക്കീസിന് ആത്മീയ മേലധ്യക്ഷത മാത്രമാണുള്ളത് എന്ന് വാദിക്കുന്നു. ഈ തർക്കം കോടതിവിധികളോടനുബന്ധിച്ച് തീരുകയും പുനർജനിക്കുകയും ചെയ്തുകൊണ്ടിരിക്കുകയാണ്. ഇപ്പോഴും ഈ കേസ് സുപ്രീം കോടതിയുടെ പരിഗണനയിലാണ്.


</doc>
<doc id="309972" url="https://ml.wikipedia.org/wiki?curid=309972" title="ബാലിവിജയം">
ബാലിവിജയം

കല്ലൂർ നീലകണ്ഠൻ നമ്പൂതിരിപ്പാട് (1776-1835) രചിച്ച ഒരു ആട്ടക്കഥയാണ് ബാലിവിജയം. രാവണന്റേയും പുത്രൻ മേഘനാദന്റേയും ദ്വിഗ്വിജയങ്ങൾ പശ്ചാത്ത്ലമാക്കിക്കൊണ്ടാണ് ഈ ആട്ടക്കഥ രചിയ്ക്കപ്പെട്ടത്.ബാലിവിജയം ആട്ടക്കഥയ്ക്ക് കവി നൽകിയ ആദ്യത്തെ പേരു രാവണബന്ധനം എന്നായിരുന്നു. 
ഇന്ദ്രനെ ബന്ധിച്ച് രാവണൻ ലങ്കയിൽ കൊണ്ടുവരികയും ഇന്ദ്രനെ മോചിപ്പിയ്ക്കാൻ ബാലിയും വാനരസേനയും നടത്തുന്ന യുദ്ധവും നാരദന്റെ പ്രവേശനവും കഥയിൽ ഉൾപ്പെടുത്തിയിരിയ്ക്കുന്നു.രാവണനേയും ബാലിയേയും സന്ധിപ്പിയ്ക്കുന്നതിനുള്ള ചുമതലയും നാരദൻ വഹിയ്ക്കുന്നുണ്ട്. രാവണന്റെ അമിത അഹങ്കാരത്തിനു അറുതി വരുത്തുക എന്ന ലക്ഷ്യവും നാരദനുണ്ട്.


</doc>
<doc id="309979" url="https://ml.wikipedia.org/wiki?curid=309979" title="സന്താനഗോപാലം">
സന്താനഗോപാലം

ഭക്തിരസം തുളുമ്പുന്ന ഒരു ആട്ടക്കഥയാണ് സന്താനഗോപാലം.ഈ ആട്ടക്കഥ രചിച്ചത് മണ്ടവപ്പിള്ളി ഇട്ടിരാരിച്ച മേനോൻ വിഷ്ണു ഭക്തി മാഹാത്മ്യം ആണ് ഈ കഥയിലെ മുഖ്യ പ്രമേയം. ചുവന്ന താടി, കത്തി,കരി വേഷങ്ങൾ ഒന്നും തന്നെ ഈ ആട്ടക്കഥയിൽ ഇല്ല.സന്താനഗോപാലത്തിൽ മിനുക്കു വേഷക്കാരനായ ഒരു ബ്രാഹ്മണനാണ് ആദ്യസ്ഥാനവേഷം.അർജ്ജുനൻ, കൃഷ്ണൻ എന്നിവരാണ് മറ്റു കഥാപാത്രങ്ങൾ.


</doc>
<doc id="309987" url="https://ml.wikipedia.org/wiki?curid=309987" title="ബാർബേറിയൻ">
ബാർബേറിയൻ

അപരിഷ്കൃതൻ എന്ന അർത്ഥത്തിൽ ഇംഗ്ലീഷിലുപയോഗിക്കുന്ന വാക്കാണ് ബാർബേറിയൻ (). പൊതുവിൽ ഏതെങ്കിലും ഒരു രാജ്യത്തിലെയോ ഒരു ജനവിഭാഗത്തിലെയോ അംഗത്തെ വിശേഷിപ്പിക്കാനാണ് ഈ വാക്കുപയോഗിക്കാറുള്ളത്. സാധാരണയായി, ഏതെങ്കിലും ഒരു നാഗരികസമൂഹം, തങ്ങളേക്കാൾ താഴ്ന്നവരെന്നു കരുതുന്ന ഗോത്രസമൂഹങ്ങളെ വിശേഷിപ്പിക്കാൻ ബാർബേറിയൻ എന്ന പേരുപയോഗിക്കുന്നു. യുദ്ധക്കൊതിയും ക്രൂരതയുമുള്ളവരുടെ പര്യായമായും ആലങ്കാരികമായി ഈ വാക്കുപയോഗിക്കാറുണ്ട്.

ഗ്രീക്കിലെ ബാർബോറോസ് () എന്ന വാക്കിൽനിന്ന് ഉടലെടുത്തതാണ് ഈ പദം. പുരാതനകാലത്ത് വ്യത്യസ്ത സംസ്കാരത്തിലുള്ള ജനങ്ങളെ സൂചിപ്പിക്കാനാണ് ഇതുപയോഗിച്ചത്. പിൽക്കാലത്ത് ഗ്രീക്കുകാർ, തുർക്കികളെ ആക്ഷേപരീതിയിൽ സൂചിപ്പിക്കാൻ ഈ വാക്കുപയോഗിച്ചു. റോമൻ സാമ്രാജ്യകാലത്ത് ജെർമാനിക്കുകൾ, സെൽറ്റുകൾ, ഐബേരിയൻമാർ, ത്രേഷ്യൻമാർ, പാർത്തിയൻമാർ എന്നിങ്ങനെ നിരവധി ജനവിഭാഗങ്ങളെ ബാർബേറിയൻമാർ എന്ന പേരിൽ റോമക്കാർ വിളിച്ചിരുന്നു.


</doc>
<doc id="309988" url="https://ml.wikipedia.org/wiki?curid=309988" title="സ്വയം ചെയ്തു പഠിക്കുക">
സ്വയം ചെയ്തു പഠിക്കുക

വിദഗ്ദ്ധ തൊഴിലാളികളുടെ സഹായമില്ലാതെ തൊഴിലുകൾ, വീടിനെയും പരിസരങ്ങളെയും മനോഹരമാക്കുന്ന വിനോദങ്ങൾ' തുടങ്ങിയവ ചെയ്യാൻ പഠിക്കുന്ന രീതി സ്വയം പഠിക്കുക, മറ്റുള്ളവര്ക്ക് അറിവ് പകർന്നു കൊടുക്കുക അതാണ് ഈ DIY രീതിയുടെ പ്രധാന സവിശേഷത.


</doc>
<doc id="310002" url="https://ml.wikipedia.org/wiki?curid=310002" title="പീറ്റ്രോ പെറുഗ്വിനോ">
പീറ്റ്രോ പെറുഗ്വിനോ

പീറ്റ്രോ പെറുഗ്വിനോ (;1446/1450-1523), പീറ്റ്രോ വാനുക്കി ഒരു ഇറ്റാലിയൻ നവോത്ഥാന നായകനും, പെയിന്ററും, ഉമ്പ്രിയൻ സ്ക്കൂളിന്റെ സ്ഥാപകനും ആയിരുന്നു.
റാഫേൽ ആയിരുന്നു അദ്ദേഹത്തിന്റെ ശിഷ്യൻ.

ഉമ്പ്രിയയിലെ കിറ്റാ ഡെല്ലാ പീവെ എന്നസ്ഥലത്ത് ജനിച്ച പീറ്റ്രോ വാനുക്കി, ഉമ്പ്രിയയുടെ തലസ്ഥാനമായ പെറുഗ്വിയയിൽ നിന്നാണ് ക്രിസ്ററോഫോറോ വാനുക്കിയുടെ മകനായ പീറ്റ്രോ പെറുഗ്വിനോ എന്ന അദ്ദേഹത്തിന്റെ ചെല്ലപ്പേര് വീഴുന്നത്. എന്നാലും ഇതെല്ലാം തുടങ്ങിയത് അദ്ദേഹത്തിന്റെ ജീവ ചരിത്രകാരനും, ആ പ്രദേശത്തെ ഏറ്റവും സമ്പന്നനുമായ ജോർജിയോ വാസരിയിൽ നിന്നായിരുന്നു.അദ്ദേഹത്തിന്റെ യഥാർഥ ജനനനതിയ്യതി ഇതുവരെയായി അറിഞ്ഞിട്ടില്ല. വാസരി -യും, ഗ്യോവന്നി സാന്റി -യും പരാമർശിച്ചതു പ്രകാരമുള്ള അദ്ദേഹത്തിന്റെ മരിച്ച വയസ്സും,വർഷവും വച്ചുമായിരുന്നു ജനനം ഊഹിക്കുന്നത്. അത് ഏതാണ്ട് 1446 നും 1452 നും ഇടയ്ക്കായി വരുന്നു.

പെറുഗ്വിനോ ഏറ്റവും കൂടുതൽ ആഗ്രഹിച്ചതും, പെയിന്റ്റിങ്ങ് പഠിച്ചതും, ബാർട്ടലൂമ്യോ കാർപ്പോറാലി യുടേയോ ഫ്യോറെൻസോ ഡി ലോറൻസോ യുടേയോ നാടൻ പണിപ്പുരയിലായിരുന്നു.ഈ ആദ്യത്തെ ഫ്ലോറന്റൈനിന്റെ തൽക്കാലവാസത്തിന്റെ തിയ്യതി ഇപ്പോഴും അജ്ഞാതമായി കിടക്കുകയാണ്. ചിലരതിനെ 1466 -നും 1470 മുന്പായും മറ്റുചിലർ ആ തിയ്യതിയെ 1479 ലേക്ക് തള്ളിനീക്കുകയും ചെയ്തു. വാസരിയുടെ നിഗമനങ്ങളനുസരിച്ച് അദ്ദേഹം ലിയനാർഡോ ഡാ വിഞ്ചി യുടേയും ഡൊമനിക്കോ ഗിർലാൻഡൈയോ ,ലോറൻസോ ഡി ക്രെഡിഫിലിപ്പ്യാനോ ലിപ്പി പിന്നെ മറ്റുള്ളവരുടേയുംകൂടെ ആൻഡ്രിയ ഡെൽ വെറോച്ചിയോ യുടെ പണിപ്പുരയിലാണ് വര അഭ്യസിച്ചത് എന്നാണ്. പീറ്റ്രോ ഡെല്ലാ ഫ്രാൻസെസ്കാ
വിചാരിച്ചത് അദ്ദേഹം വീക്ഷണമുറയും (ചിത്രത്തിലെന്നപോലെ മനസ്സിൽ പതിയത്തക്കവണ്ണം)
പഠിച്ചിട്ടുണ്ട്, എന്നാണ്. പിന്നീട് പെറുഗ്വിനോവിന് കോൺഫ്രാറ്റേർനിറ്റി ഓഫ് എസ്.ടി ലൂക്ക് ൽ 
ഒരു ഗുരുവായി അംഗത്വമെടുക്കുന്നതിന് 1472 -ൽ 
പഠനം പൂർത്തിയാക്കേണ്ടതായി വന്നു.

ഓയിൽ പെയിന്റ്റിങ്ങ് തൊഴിൽ നടത്തുന്ന ആദ്യാകല ഇറ്റാലിയൻ പൗരന്മാരിൽ ഒരാളായിരുന്ന പെറുഗ്വിനോയുടെ, ഇൻഗെസാറ്റി യിലുള്ള ഒരു കോൺവെന്റിലെ ആദ്യകാല ചിത്രങ്ങളായ് അറിയപ്പെടുന്ന ചുവർചിത്രങ്ങൾ 
ഫ്ലോറൻസിലെ 1529 -ലെ ഉപരോധത്തിൽ നശിച്ചുപോയി.ഒപ്പം അദ്ദേഹം അവർക്കായി നിറയെ കാർട്ടൂണുകളും സമ്മാനിച്ചിരുന്നു.അവയൊക്കെ
ജനലിന്റെ ചായമടിച്ച ചില്ല് ലിലൂടെ,കാണുമ്പോൾ അത്യുജ്ജ്വലമായ പ്രതീതിയാണ് നമ്മിൽ ഉണർത്തുന്നത്.

പെറുഗ്വിനോ അദ്ദേഹത്തിന്റെ ഫ്ലോറൻസ് എന്ന സ്ഥലവുമായി ബന്ധപ്പെട്ട പഠനം നിർവഹിച്ച സ്ഥലമായ ഫ്ലോറൻസിലെ പെറുഗ്വിയയിലേക്ക് തിരിച്ചു പോരുകയുണ്ടായി.
പെറുഗ്വിനോ, പെറുഗ്വിയയിലെ ചർച്ച് ഓഫ് സാന്റാ മരിയ ഡ്യി സെർവി എന്ന പള്ളിക്കായി വരച്ചുകൊടുത്ത "ദി അഡോറേഷൻ ഓഫ് ദി മാഗി" എന്ന ചിത്രത്തിൽ പെറുഗ്വിനോയുടെ ഫ്ലോറിൻ പഠനം കൃത്യമായി പ്രതിപാധിക്കുന്നുണ്ട്. (c.1476)
സിസ്റ്റൈൻ ചാപ്പൽ ചുമരിൽ ഒരു ചുമർ ചിത്രം 
വരയ്ക്കാനായി പോപ്പ് സിക്സ്റ്റസ് നാലാമൻ
പെറുഗ്വിനോയെ റോമിലേക്ക് ക്ഷണിച്ചിരുന്നു. അദ്ദേഹം ചിത്രത്തിൽ മോശ യേയും സിപ്പോറാഹ് ഇനേയും ഉൾപ്പെടുത്തുകയും ചെയ്തു. (ലൂക്ക സിഗ്നോറാല്ലി എന്ന ചിത്രം പോലെ.), ക്രിസ്തുവിന്റെ മാമോദീസ , പിന്നെ ദി ഡെലിവറി ഓഫ് കീസ്സ്.
പിന്റ്രൂച്ചിയോ പെറുഗ്വിനോയോടൊപ്പം റോമിലേക്ക് പോകാൻ തീരുമാനിക്കുകയും, അദ്ദേഹത്തിന്റെ കൂട്ടാളിയാകുകയും, പെറുഗ്വിനോയ്ക്ക് ലഭിക്കുന്ന ആദായത്തിന്റെ മൂന്നിലൊരു ഭാഗം പെന്റ്രൂച്ചിയോ സ്വീകരിക്കുകയും ചെയ്തു.അതിനായി അദ്ദേഹത്തിന് ചില സിപ്പോറാഹ് കാര്യങ്ങൾ ചെയ്തുതീർക്കണമായിരുന്നു.
ദി സിസ്റ്റൈൻ ചുമർചിത്രങ്ങളായിരുന്നു റോമിലെ ഏറ്റവും ഉയർന്ന കമ്മീഷൻ.റോമിലെ ബലിപീഠത്തിൽ 
ദി അസംഷൻ ഓഫ് മേരി , ദി നേറ്റിവിറ്റി ഓഫ് ജീസസ് ഇൻ ആർട്ട് , പിന്നെ സിപ്പെറസ്സ് പാപ്പറസ്സ് ലെ മോശ എന്നീ ചിത്രങ്ങളും പെയിന്റ് ചെയ്യപ്പെട്ടിട്ടുണ്ട്.
എന്നാൽ ഇവയൊക്കെ മൈക്കലാഞ്ചലോ യുടെ അന്ത്യന്യായവിധി എന്ന ചിത്രത്തിനായുള്ള സ്ഥലത്തിനായി നശിപ്പിക്കപ്പെട്ടു.

സിസ്റ്റൈൻ ചാപ്പേൽ -ലെ വര കഴിഞ്ഞ പെറുഗ്വിനോ അദ്ദേഹത്തിന്റെ നാൽപ്പതാം വയസ്സിൽ 
റോം വിടുകയും,പിന്നീട് വാർദ്ധക്യകാലം ഫ്ലോറൻസിൽ ചിലവഴിക്കുകയും ചെയ്തു.ഇവിടെ അദ്ദേഹം ഒരു ക്രിമിനൽ കോടതി കേസിനെ ചിത്രങ്ങൾ കൊണ്ട് അലങ്കരിച്ചു.1487 ജൂലൈ -ൽ അദ്ദേഹത്തിന്, പിറ്റ്രോ മാഗ്ഗിയോർ എന്ന തെരുവിനു സമീപം ഒരാളെ (പേര് ഇപ്പോഴും അറിഞ്ഞിട്ടില്ല) ഒരു മുച്ചാൺ വടിയുപോയിഗിച്ച അടിച്ച് വീഴ്ത്തിയ, ഓലിസ്റ്റാ ഡി ഏൻഞ്ചെലോ എന്ന പേരുള്ള, കുറ്റസമ്മതം നടത്തിയ ഒരു കുറ്റവാളിയായ ഒരു പെറുഗ്വിയൻ പെയിന്ററെ കിട്ടി.പെറുഗ്വിനോ തീരെ ഉദ്ധിഷ്ടമായ കൈയ്യേറ്റവും,പ്രഹരങ്ങളേൽപ്പിക്കലും (കുറ്റം) ആണ് ചെയ്തത്,എന്നാൽ ഓലിസ്റ്റാ ഒരു ബാറ്ററി ക്രൈം എന്ന കുറ്റവുമാണ് ചെയ്തത്.
കുറ്റം ചെയ്ത പെറുഗ്വിനോയ്ക്ക് ഏറ്റവും താഴ്ന്ന അപരാധത്തിന് ഇറ്റാലിയൻ നാണയം ആയ പത്ത് സ്വർണനാണയം ആണ് നഷ്ടം യായി നൽകേണ്ടി വന്നത്.എന്നാൽ മറ്റുള്ളവർക്ക് വനവാസം ശിക്ഷ യായി ലഭിച്ചു.
1486 നും 1499 നും ഇടയ്ക്ക് പെറുഗ്വിനോ ഏറ്റവും കൂടുതൽ പ്രവർത്തിച്ചത് ഫ്ലോറൻസിലായിരുന്നു.പെറുഗ്വിനോ പുതിയൊരു പണിപ്പുര നടത്തിപോന്ന പെറുഗ്യ യിലേക്ക് പലപ്രാവിശ്യവും, റോമിലേക്ക് ഒരു പ്രവാവിശ്യം യാത്ര നടത്തുകയും ചെയ്തു.അദ്ദേഹം ഫ്ലോറൻസിൽ പുതിയൊരു പണിപ്പുര തുടങ്ങുകയും, നല്ലൊരു എണ്ണം കമ്മീഷൻ ലഭിക്കുകയും ചെയ്തു. അദ്ദേഹത്തിന്റെ ഉഫീസ്സി യിലെ "പീറ്റാ"(1483 - 1493) എന്ന ചിത്രം പ്രസക്തിയില്ലാത്ത, മരവിച്ച ഒന്നായതുകൊണ്ട് പെറുഗ്വിനോ ചിലപ്പോൾ ആ ചിത്രത്തെ എതിർക്കുകയും,മറ്റുചിലപ്പോൾ ആ ചിത്രത്തിൽ വൈകാരികമായി ധാർമ്മികത പുലർത്തുകയും ചെയ്തു.

1499 -ൽ "കാമ്പിയോ" ലെ ഗിൽഡ് (പണം കൈമാറ്റുന്നവർ അല്ലെങ്കിൽ ബാങ്കറുകൾ) അദ്ദേഹത്തിനോട് അവരുടെ "സലാ ഡെല്ലേ ഉഡിയൻസ് ഡെൽ കൊല്ലേഗിയോ ഡെൽ കാമ്പിയോ" എന്ന സഭാതലം അലങ്കരിക്കാൻ ആവശ്യപ്പെട്ടിരുന്നു.നരശാസ്തരജ്ഞനായ ഫ്രാന്സെസ്കോ മാറ്റുറാൻസിയോ പെറുഗ്വിനോയുടെ വിദഗ്ദോപധേശം നൽകുന്നയാളായി അഭിനയിച്ചു.
ഏകദേശം 1500 കളിലായി പൂർത്തിയായ ഈ സമഗ്രമായ ചിത്രീകരണം, ഏഴ് ഗ്രഹങ്ങളേയും , പന്ത്രണ്ട് രാശികൾ -ളേയും കാണിച്ചുതരുന്നു.
അതുകൊണ്ട് തന്നെ ചിത്രങ്ങൾ സൂക്ഷിച്ചുവയ്ക്കുന്ന നിലവറയിൽ ഇത് ഉൾപ്പെടുത്തി (ഈ അലങ്കാരത്തിനെല്ലാം പെറുഗ്വിനോ ഉത്തരവാദിയാണ്,എന്നാൽ ഈ അലങ്കാരത്തിന്റെ ഭൂരിഭാഗം നടത്തിപ്പും അദ്ദേഹത്തിന്റെ ശിഷ്യനാവാം ), പിന്നെ ബാക്കിയുള്ള രണ്ട് തൂണുകളിലുമുള്ള ചിത്രീകരണം രണ്ട് പരിശുദ്ധ വിഷയങ്ങളെ കുറിച്ചാണ്. ദി നേറ്റിവിറ്റി ആന്റ് ട്രാൻസ്ഫിഗറേഷൻ ഒപ്പം ,ദി എന്റേർണൽ ഫാദർ , ദി കാർഡിനൽ വിർച്ച്യൂസ് ഓഫ് ജസ്ററിസ്സ്,
കാറ്റോ ഇവയൊക്കെ ജ്ഞാനത്തന്റെ മുദ്രകളാണ്.ഒപ്പം, അനേകം
എന്നും നിലനില്ക്കുന്നതും, ശ്രേഷ്ഠവുമായ, ജീവിച്ചിരിക്കുന്ന ആളുടെ അതേ വലിപ്പമുള്ളതും,പ്രവചനസാദ്ധ്യമുള്ളതുമായ ചിത്രങ്ങൾ, പിന്നെ സിബിൽ എന്ന പ്രവചിക്കുന്ന സ്ത്രീയേയും
ആ പ്രോഗ്രാമിൽ ചിത്രത്തിലാക്കിയിട്ടുണ്ട്.ആ ഹാളിലെ ചതുരസ്തംബത്തിന്റെ നടുക്കായി പെറുഗ്വിനോ അദ്ദേഹത്തിന്റേതന്നെ, നെഞ്ചിനുമുകളിലുള്ള തരത്തിൽ ഒരു പ്രതിമ സ്ഥാപിച്ചു.ഏകദേശം 1496 - ന്റെ അടുത്ത് റാഫേൽ ബാല്യകാലത്തായിരിക്കെയാണ് പെറുഗ്വിനോയുടെയടുത്തു നിന്ന് അഭ്യസിച്ച് തന്റെ അമ്മാവന്റെ പ്രതിമ സ്ഥാപിച്ചത്.ഈ നിർമ്മാണത്തിൽ
ഉയർന്ന നിലയിലെത്താനുള്ള ആഗ്രഹത്തോടെ...

1501 പെറുഗ്വിനോ പെറുഗ്വിയയുടെ ആദ്യകാലം ങ്ങളിലെ ഒരു വിഷയത്തെ വരച്ചു.അങ്ങനെയിരിക്കെ ഒരിക്കൽ മൈക്കലാഞ്ചലോ പെറുഗ്വിനോ ചിത്രകലയിലെ ഒരു അനിപുണൻ(പടുപണി ചെയ്യുന്നവൻ) ആണെന്ന് പറഞ്ഞു("ഗോഫോ നെൽ ആർട്ടേ")കഥാപാത്രത്തെ നിന്ദിച്ചതിൽ വാനുക്കി അതിനെതിരെ ഒരു നീക്കം നടത്തി,നിഷ്ഫലമായി.
ഈ നിന്ദന പ്രവൃത്തിയുടെ ഫലമായി പെറുഗ്വിനോ തന്റെ അഭിമാനം കളങ്കപ്പെടുത്താതെ അദ്ദേഹത്തിന്റെ മാസ്റ്റർ പീസായ "മഡോണ ആന്റ് സെയിന്റ്സ്" സെർട്ടോസ ഓഫ് പാവിയ എന്ന കന്യാമഠത്തിനായി സമർപ്പിച്ചു.
ഇപ്പോഴത് പൊളിച്ച് വ്യത്യസ്ത ഭാഗങ്ങളായി വിവിധ മ്യസിയങ്ങളിലാണുള്ളത്.
സെർട്ടോസയിലെ ആകെയുള്ള ഭാഗങ്ങൾ, ഗോഡ് ദി "ഫാദർ വിത്ത് ചെറുബിയം". അപ്രത്തിക്ഷമായ"അന്നുന്ക്കിയേഷൻ" എന്നിവയാണ് ;
ത്രീ പാനെൽസ്, "ദി വിർജിൻ അഡോറിൻ ദി ഇൻഫന്റ് ക്രൈസ്റ്റ്, എസ്.ടി തോമസ്സ് ആന്റ് എസ്.ടി. റാഫേൽ വിത്ത് ടോബിയാസ്സ് "
എന്നിവ ലണ്ടൺ -ഇൽ സ്ഥിതിചെയ്യുന്ന നാഷ്ണൽ ഗാലറി യിലെ നിധികളായി അറിയപ്പെടുന്നു.ഇത് പൂർത്തിയായത് 1504-1507 കാലയളവിൽ, പെറുഗ്വിനോ ഫിലിപ്പിനോ ലിപ്പി യുടേതാക്കി മാറ്റിയ ഫ്ലോറൻസിൽ സ്ഥിതിചെയ്യുന്ന ബാസിലിക്ക ഡെൽഅനുൻസിയാറ്റ
യിലെ ഉയർന്ന ബലിപീഠമായ അനുൻസിയാറ്റ ആൾട്ടർപീസ് -ൽ നിന്നാണ്.പുതുമയില്ലാത്ത
ഈ വര ഒരു പരാജയമായി.
പെറുഗ്വിനോയ്ക്ക് അദ്ദേഹത്തിന്റെ ശിഷ്യന്മാരെ നഷ്ടപ്പെട്ടു;അങ്ങനെയവസാനം 1506 -ൽ പെറുഗ്വിനോ ഫ്ലോറൻസ് ഉപേക്ഷിക്കുകയും ,പെറുഗ്വിയയിലേക്ക് തന്നെ തിരിച്ച് പോകുകയും,
ഒന്നോ രണ്ടോ വർഷത്തിനിടയ്ക്ക് റോം സന്ദർശി- ക്കുകയും ചെയ്തു.
പോപ്പ് ജൂലിയസ്സ് രണ്ടാമൻ ഇൻസെന്റിയോ ഡെൽ ബോർഗോ യിലെ ശ്ലോകം പെയിന്റ് ചെയ്യാനായി പെറുഗ്വിനോയെ വത്തിക്കാൻ നഗരം -ത്തിലേക്ക് വിളിപ്പിച്ചു;
അദ്ദേഹം പെട്ടെന്നുതന്നെ പോരാളിയായി ഒരു ചെറുപ്പക്കാരനായ പെയിന്ററെ തിരഞ്ഞെടുത്തു, പെറുഗ്വിനോയിൽ നിന്ന് വര പഠിച്ച റാഫേൽ ആയിരുന്നു അത്;പിന്നെ, വാനുക്കി മുകൾ തട്ടിലെ വ്യത്യസ്ത തരം തിളക്കത്തോടേയും,അഞ്ച് മുദ്രകളുടെ വിഷയത്തോടേയും "ഗോഡ് ദി ഫാദർ" എന്ന ചിത്രം പൂർത്തീകരിച്ചതിനുശേഷം, 1512 -ൽ റോം -ഇൽ നിന്ന് പെറുഗ്യയിലേക്ക് മടങ്ങി. 
അദ്ദേഹത്തിന്റെ പുതുകാല ചിത്രങ്ങൾക്കിടയ്ക്ക് കൂടുതൽ ചിത്രങ്ങളും ആവർത്തനത്തിന്റെ പേരിൽ പതിവുപോലെ ചിത്രശാലയിലേക്ക് അധഃപതിച്ചു.
എന്നാൽ പുതുകാല ചിത്രങ്ങളിലെ ഏറ്റവും മികച്ചത് എന്നത് ഇന്ന് ചിതറിയ, പെറുഗ്യയിലെ സാൻ അഗസ്റ്റിൻ പള്ളിയിലെ 1512, 1517 കാലയളവിൽ പൂർത്തീകരിച്ച എക്സ്റ്റെൻസീവ് ആൾട്ടർപീസ് ആണ്.

പെറുഗ്വിനോയുടെ ആവസാന ചുമർചിത്രം -ങ്ങൾ വരച്ചുകൊടുത്തത് ട്രെവി -യിലെ മഡോണ ഡെല്ലെ ലാക്രൈം എന്ന പള്ളിക്കും (1521, ഒപ്പുവയ്ക്കുകയും, തിയ്യതി കുറിക്കുകയും ചെയ്തിട്ടുണ്ട്),പെറുഗ്യയിലെ സാന്റ്'ആഗ്നേസ് എന്ന കന്യാമഠത്തിനും, 1522-ൽ കാസ്റ്റെല്ലോ ഡി ഫോർട്ടിഗ്നാനോ എന്ന പള്ളിക്കുമാണ്.രണ്ട് ശ്രേണികളും അതത് സ്ഥലത്തുനിന്നും നഷ്ടപ്പെട്
ടിരിക്കുന്നു.രണ്ടാമത്തേത് ഇപ്പോൾ വിക്ടോറിയ ആന്റ് ആൽബർട്ട് മ്യൂസിയത്തിൽ വച്ചിരിക്കുന്നു.
അദ്ദേം ബ്ലാക്ക് ഡെത്ത് ബാധിച്ച് 1523-ൽ മരിക്കുമ്പോഴും ഫോണ്ടിഗ്നാനോ യിൽ ഉണ്ടായിരുന്നു.മറ്റുള്ള പ്ലേഗ് ബാധിതരെ പോലെതന്നെ 
അദ്ദേഹത്തേയും മുന്പും,പിന്പും നോക്കാതെ ഒരു
വിശുദ്ധമാക്കപ്പെടാത്ത പ്രദേശത്ത് കുഴിച്ചിടുകയാണ് ചെയ്തത്.എന്നാൽ ആ വിശുദ്ധ പ്രദേശം ഇപ്പോഴും അജ്ഞാതമാണ്.

വാസരി ആണ് പെറുഗ്വിനോയ്ക്ക് ചെറുതായെങ്കിലും ദൈവവിശ്വാസത്തിൽ വിശ്വാസം വരുന്നത്,അപ്പോൾ സാധാരണയായി അദ്ദേഹം ആത്മാക്കളുടെ അമരത്വത്തിൽ സംശയിച്ചു.1494 -ൽ അദ്ദേഹം ഇന്ന് ഉഫീസി -യിൽ ഉള്ള തന്റെ ചിത്രം തന്നെ വരച്ചു,പിന്നെ ഇതിനോടൊപ്പം അദ്ദേഹം "ടിമെട്ടെ ഡ്യും" എന്നെഴുതിയ ഒരു ചുരുൾ എന്നതും പരിചയപ്പെടുത്തി.അതൊരു തുറന്ന അവിശ്വസിയാണെങ്കിൽ മാത്രമേ ടിമെട്ടെ ഡ്യും എന്ന് വിചിത്രമായി തന്നെ ആരെങ്കിലും വിശേഷിപ്പിക്കുയുള്ളൂ.താനെ തന്നെ വരച്ചതിൽ, പുഷ്ടിയുള്ള മുഖവും, ചെറിയ ഇരുണ്ട കണ്ണുകളും, ഒരു ചെറിയ എന്നാൽ നന്നായി വെട്ടിയ മൂക്കും, ഇന്ദ്രിയ വേദ്യമായ ചുണ്ടുകളും, കട്ടികൂടിയ കഴുത്തും, ഇടതൂർന്നതും ചുരുണ്ടതുമായ മുടിയും,സാമാന്യം ഗാംഭീര്യമായ ശബ്ദം എന്നിവയൊക്കെ നമുക്ക് കാണിച്ചുതരുന്നു.പിന്നീട് അദ്ദേഹം പെറുഗ്യയിലെ കാമ്പിയോ-യിൽ വരച്ച തന്റെ ചിത്ത്രത്തിലും അതേ മുഖവും,അതേ അടയാളങ്ങളുമാണുള്ളത്.പെറുഗ്വിനോ മരിക്കുന്നത് തനറെ മൂന്നുമക്കളെ പിരിയുന്നതിലും,താൻ ആർജിച്ച സമ്പത്ത് നഷ്ടപ്പെടുന്നതിലും വികാരഭരിതനായായിരുന്നു.

1495 -ൽ അദ്ദേഹം ഒപ്പിടുകയും, തിയ്യതി കുറിക്കുയും ചെയ്ത് ഒരു രാജ്യഭ്രംശം ഫ്ലോറൻ കന്യാസ്ത്രീ മഠമായ സാന്റാ ചൈയറാ (പാലസ്സോ പിറ്റി).1493-ൽ മറിയ മാഡലേന ഡി പാസ്സി,ഫ്ലോറൻസ് കമ്മീഷൻ ചെയ്ത പ്രകാരം അദ്ദേഹം 1496 -ൽ കുരിശേറ്റത്തിന്റെ ("ദി പാസ്സി ക്രൂസ്സിഫിക്ഷൻ") ഒരു ചുമർ ചിത്രം വരച്ചു. 
ഇന്ന് സംശയംങ്ങൾ ഉന്നയിക്കുന്നതും,ലോ സ്പാഗന എന്ന ചിത്രകാരന് കൈമാറിയതുമായ, റാഫേൽ 1504 -ൽ വരച്ച "സ്പോസാലിസ്യോ" (മിലാൻ -ഇലെ, അക്കാഡെമ്യാ ഡി ബെറ -യിൽ ഇപ്പോൾ} പോലുള്ള പ്രശസ്ത ചിത്രങ്ങളിൽ വച്ച്, സർവ്വസമ്മതനായി യഥാർത്ഥത്തേതന്നെ ലോകത്തിന് നൽകിയഇപ്പോൾ കയൻ -നിന്റെ മ്യൂസിയത്തിൽ വച്ചിരിക്കുന്ന,പെറുഗ്വിനോയുടെയാണെന്ന് ആരോപിക്കുന്നതുമായ, ഒരു സ്പോസാലിസ്യോ ജോസഫിന്റേയും കന്യാമേരിയുടേയും വിവാഹത്തിന്റ ചിത്രം ( ദി"സ്പോസാലിസ്യോ") ആണ്.
1496-98 കാലയളവിൽ എസ്സ്. പീറ്റ്രോ ഓഫ് പെറുഗ്ഗ്യ(ല്യോൺ -ലെ, മുൻസിപ്പൽ മ്യൂസിയം) എന്ന പള്ളിക്കായി അദ്ദേഹം വരച്ചുകൊടുത്ത "അസെൻഷൻ ഓഫ് ക്രൈസ്റ്റ്" എന്ന ചിത്രത്തിലെ പൊളിപ്പ്ട്ടിച്ച് ആണ് വൻതോതിൽ ശ്രദ്ധയാകർഷിച്ച ഒന്ന്.ഇതേ ബലിപീഠത്തിലെ മറ്റു ഭാഗങ്ങൾ വിവിധ മ്യൂസിയങ്ങളിലായി വച്ചിരിക്കുന്നു. 

ചാപ്പലിലെ സിറ്റാ ഡെല്ലാ പീവെ -യിലെ ഡിസിപ്ലിനാറ്റി 6.5 മീറ്റർ ഉള്ളളവുള്ള,ഏകദേശം മുപ്പത് മനുഷ്യരുടെ വലിപ്പമുള്ള ഒരു ചതുരമായ അഡോറേഷൻ ഓഫ് ദി മാഗി ആണ്; 
ഇത് പൂർത്തിയായത്, കഷ്ടതയും,ശ്രദ്ധയും,വേഗവും നിറഞ്ഞ 1505- ലെ ഒന്നാം തിയ്യതിമുതൽ മാർച്ച് 25-ാം തിയ്യതി (ഒരുപക്ഷേ) വരയെുള്ള ദിനരാത്രങ്ങളാണ്.അതിൽ വാനുക്കിയുടെ ശിഷ്യന്മാരുടെ വളരെ മൂർത്ത പങ്കുണ്ടെന്നതിൽ ഒരു സംശയവുമില്ല.
1507 -ൽ വർഷങ്ങളിലൊരിക്കൽ മാത്രം നടക്കുന്ന ഗുരുക്കന്മാരുടെ പ്രവർത്തനങ്ങളുടെ ഒരു കോഴ്സിൽ അദ്ദേഹത്തിന്റെ പ്രഘടനം വളരെ മോശമായിരുന്നു.
എങ്കിലും അദ്ദേഹത്തിന്റെ മികച്ച ചിത്രങ്ങളിലൊന്ന് 
പ്ലാസ്സോ പെന്നയിൽ വച്ചിരിക്കുന്ന, "ദി വെർജിൻ ബിറ്റ്വീൻ ജെറോം" , "അസ്സീസിയിലെ ഫ്രാൻസിസ്" എന്നിവയാണ്. ഫ്ലോറൻസിലെ എസ്സ്. ഓണോഫ്രിയോ എന്ന പള്ളിയിൽ വച്ചിരിക്കുന്ന 
അന്ത്യ അത്താഴം ആണ് ഏറ്റവും പ്രശസ്തി നേടിയതും, ഏറ്റവും കൂടുതൽ വാഗ്വാദങ്ങൾ ഉണ്ടാക്കിയതുമായ ചിത്രം,എന്നാലും ഇതുതന്നെയാണ് സൂക്ഷ്മതയുള്ളതും, രൂക്ഷതയില്ലാത്തതും,പക്ഷേ ചൈതന്യരഹിതമായ ഒന്നും;
ചില വിദക്തന്മാർ അതിൽ പെറുഗ്വിനോ യുടെ -നേരെ ആരോപണമുയർത്തി. മറ്റുചിലർ റാഫേൽ -ഇന്റെ മേലും; അത് കൂടുതൽ, ഒരുപക്ഷേ, ഉമ്പ്രിയൻ ഗുരുവിന്റെ ചില വ്യത്യസ്ത ശിഷ്യർ ആകാം.

അദ്ദേഹത്തിന്റെ ശിഷ്യന്മാരിൽ ഒരാളായിരുന്ന റാഫേലിന് പെറുഗ്വിനോയെ സ്വാധീനിച്ചവരിൽ എടുത്തു പറയാവുന്നവരായ പാമ്പിയോ കോച്ചി, ഇസൂബ്യോ ഡാ സാൻ ജോർജിയോ, Mariano di Eusterio, and ഗ്യോവന്നി ഡി പീറ്റ്രോ (ലോ സ്പാഗ്നാ).
 



</doc>
<doc id="310040" url="https://ml.wikipedia.org/wiki?curid=310040" title="കല്ലേക്കുളങ്ങര രാഘവപ്പിഷാരടി">
കല്ലേക്കുളങ്ങര രാഘവപ്പിഷാരടി

കൊച്ചി വീരകേരളവർമ്മയുടെ സദസ്യനും ആശ്രിതനും ആയിരുന്നു കല്ലേക്കുളങ്ങര രാഘവപ്പിഷാരടി. ( ജ:ഒലവക്കോട്-1725-1795)."മണലൂർ എഴുത്തച്ഛൻ" എന്നപേരിലും അദ്ദേഹം അറിയപ്പെട്ടിരുന്നു.ജ്യേഷ്ഠനായ കൃഷ്ണപ്പിഷാരടി ആയിരുന്നു അദ്ദേഹത്തിന്റെ ഗുരു.

രാവണോദ്ഭവം ആട്ടക്കഥയാണ് അദ്ദേഹത്തിന്റെ പ്രധാനകൃതി. ഇതു കൂടാതെ "സേതുമഹാത്മ്യം","വേതാള ചരിത്രം,പഞ്ചതന്ത്രം," എന്നീ കൃതികൾകൂടി പിഷാരടി രചിച്ചിട്ടുണ്ട്.


</doc>
<doc id="310041" url="https://ml.wikipedia.org/wiki?curid=310041" title="പാലക്കാട് അമൃതശാസ്ത്രികൾ">
പാലക്കാട് അമൃതശാസ്ത്രികൾ

പത്തൊൻപതാം നൂറ്റാണ്ടിന്റെ പൂർവ്വാർദ്ധത്തിൽ ജീവിച്ചിരുന്ന പാലക്കാട് അമൃതശാസ്ത്രികൾലവണാസുരവധംഎന്ന ആട്ടക്കഥയുടെ കർത്താവാണ്. ഇദ്ദേഹത്തിന്റെ ശരിയായ പേരു അമൃതഘടേശ്വരൻ എന്നായിരുന്നു.പാലക്കാട്ട് രാജാവിന്റെ ആശ്രിതനായിരുന്ന ഇദ്ദേഹം ഉത്തരരാമായണത്തെ അധികരിച്ചാണ് ലവണാസുരവധം ആട്ടക്കഥ രചിച്ചത്.


</doc>
<doc id="310048" url="https://ml.wikipedia.org/wiki?curid=310048" title="ബദൂനി">
ബദൂനി

അറേബ്യൻ , സിറിയൻ മരുഭൂമികളിലെ നാടോടി വിഭാഗത്തിന്റെ പിൻഗാമികളായ അറബ് ഗോത്രവർഗ വിഭാഗമാണ് ബദൂനി.ബദുക്കൾ എന്നും ഇവർ അറിയപ്പെടുന്നു.


</doc>
<doc id="310056" url="https://ml.wikipedia.org/wiki?curid=310056" title="ആനി സള്ളിവൻ">
ആനി സള്ളിവൻ

ലോക പ്രശസ്തയായ ഒരു അമേരിക്കൻ അധ്യാപികയായിരുന്നു ആനി സള്ളിവൻ. മുഴുവൻ പേര് ജോയന്ന ആനി മൻസ്ഫീൽഡ് സള്ളീവൻ മേസി .(ഏപ്രിൽ 14, 1866 – ഒക്ടോബർ 20, 1936).കഠിനാധ്വാനവും ആത്മവിശ്വാസവും കൊണ്ട്‌ സ്വന്തം വൈകല്യങ്ങളെ തോൽപിച്ച ഇംഗ്ലീഷ്‌ വനിതയായിരുന്ന ഹെലൻ കെല്ലറെ വിജ്ഞാനത്തിന്റെ ലോകത്തിലേക്ക് കൈപ്പിടിച്ചുയർത്തിയ അധ്യാപിക എന്ന നിലയിൽ ഏറെ പ്രശസ്തി നേടി.
അക്ഷരാഭ്യാസമില്ലാത്തവരായിരുന്നു മാതാപിതാക്കൾ.ദാരിദ്ര്യം നിറഞ്ഞതായിരുന്നു കുട്ടിക്കാലം.ഒടുവിൽ Great Potato ക്ഷാമകാലത്ത് രക്ഷിതാക്കൾ അയർലണ്ടലെ ലിംറിക്കിൽ നിന്നും 1860 ൽ അമേരിക്കയിലേക്ക് കുടിയേറി. എട്ടു വയസ്സായപ്പോൾ കണ്ണിൽ ബാക്ടീരിയ പരത്തിയ ട്രക്കോമ എന്ന രോഗവും അവളെ തേടിയെത്തി.ഒടുവിൽ അന്ധയാകുന്ന ഘട്ടത്തിലേക്ക് വരെ അത് എത്തിച്ചു.അതെ വർഷത്തിൽ അവളുടെ മാതാവും മരണപ്പെട്ടു.ദാരിദ്യം മൂലം അവരെ പോറ്റാൻ കഴിയില്ലെന്ന് മനസ്സിലാക്കിയ പിതാവ് അവളെയും ഇളയ സഹോദരനായ ജിമ്മി എന്ന് വിളിക്കുന്ന ജെയിംസിനെയും രണ്ടു വർഷത്തിന് ശേഷം ഉപേക്ഷിച്ചു.മഞ്ഞപ്പിത്തം ബാധിച്ച് ജിമ്മിയും അധികം വൈകാതെ മരണമടഞ്ഞു.


</doc>
<doc id="310060" url="https://ml.wikipedia.org/wiki?curid=310060" title="ബ്രിറ്റനി">
ബ്രിറ്റനി

ഫ്രാൻസിന്റെ പടിഞ്ഞാറുഭാഗത്ത് അറ്റ്ലാൻ്റിക് സമുദ്രത്തിലേക്ക് തള്ളിനിൽക്കുന്ന ഉപദ്വീപാണ് ബ്രിറ്റനി അഥവാ ബ്രിറ്റനി ഉപദ്വീപ്. അഞ്ചാം നൂറ്റാണ്ടിൽ ബ്രിട്ടനിൽ ആംഗ്ലോ-സാക്സൺ വംശജരുടെ അധിനിവേശം ശക്തമായതിനെത്തുടർന്ന് പലായനം ചെയ്ത ബ്രിട്ടൺ വംശജരിൽച്ചിലർ ഈ മേഖലയിലേക്കെത്തി ആവാസമുറപ്പിച്ചതിനെത്തുടർന്നാണ് ഈ പേര് ഈ പ്രദേശത്തിന് കിട്ടിയത്.


</doc>
<doc id="310070" url="https://ml.wikipedia.org/wiki?curid=310070" title="ലോങ്ഷിപ്പ്">
ലോങ്ഷിപ്പ്

വൈക്കിങ് കാലഘട്ടത്തിൽ നോർസുകൾ വാണിജ്യത്തിനും പര്യവേഷണത്തിനും യുദ്ധാവശ്യത്തിനും വേണ്ടി കണ്ടെത്തിയ ഒരുതരം കപ്പലാണ് ലോങ്ഷിപ്പ്. ശിലായുഗം മുതൽ ഏതാണ്ട് എ.ഡി. ഒൻപതാം ശതകം വരെ ഇവ പല രീതിയിലും പരിണമിച്ചു. ഏതാണ്ട് എ.ഡി. ഒൻപതാം ശതകത്തിനും എ.ഡി. പതിമൂന്നാം ശതകത്തിനും ഇടയിൽ ഇവയുടെ വളർച്ച പൂർണ്ണമായി. ഇവ പല തരത്തിലുണ്ടായിരുന്നു. ഇത്തരം കപ്പലുകൾ സ്കാൻഡിനേവിയൻ പരമ്പരാഗത കപ്പൽ നിർമ്മാണ ശൈലികളെ കാര്യമായി സ്വാധീനിച്ചിട്ടുണ്ട്. ലോങ്ങ്‌ഷിപ്പുകളുടെ അസ്ഥിവാരം മുഴുവനായും മരത്തിലും കപ്പൽപ്പായകൾ നെയ്തെടുത്ത കമ്പിളിത്തുണിയിലുമാണ് പണിതിരുന്നത്. കൂടാതെ അസ്ഥിവാരത്തിൽ കൊത്തുപണികളും ചെയ്യാറുണ്ടായിരുന്നു. നീണ്ടതും വണ്ണംകുറഞ്ഞതും ഭാരമില്ലാത്തതുമായ ഇവയ്ക്ക് മണിക്കൂറിൽ 28 കിലോമീറ്റർ എന്ന തോതിൽ വേഗതയുമുണ്ടായിരുന്നു. ആ കാലഘട്ടത്തിൽ നാവികയുദ്ധങ്ങളിൽ വൈക്കിങ്ങുകൾ ഇവ ഉപയോഗിച്ചിരുന്നെകിലും, മിക്കപ്പോളും ഇവ യുദ്ധത്തിനെന്നതിലുപരി സൈനികഗതാഗതത്തിനായിരുന്നു ഉപയോഗിച്ചിരുന്നത്. നോർസുകളുടെ ശത്രുക്കൾ ലോങ്ഷിപ്പുകളുടെ ആകൃതി കാരണം ഇവയെ "വ്യാളിക്കപ്പലുകൾ" എന്നായിരുന്നു വിളിച്ചിരുന്നത്. നോർസുകൾക്ക് കപ്പൽ നിർമ്മാണത്തിലുണ്ടായിരുന്ന അഗാധമായ അറിവിന്റെ തെളിവാണ് ലോങ്‌ഷിപ്പുകൾ


</doc>
<doc id="310077" url="https://ml.wikipedia.org/wiki?curid=310077" title="നരേന്ദ്ര മോഡി നടത്തിയ പ്രധാനമന്ത്രി യാത്രകളുടെ പട്ടിക">
നരേന്ദ്ര മോഡി നടത്തിയ പ്രധാനമന്ത്രി യാത്രകളുടെ പട്ടിക

15 ആമാതെയും ഇപ്പോഴത്തെയും ഇന്ത്യൻ പ്രധാനമന്ത്രിയാണ് നരേന്ദ്ര മോദി. 2014-ലെ ഇന്ത്യൻ പൊതു തിരഞ്ഞെടുപ്പിന്റെ ഫലമായി 26 മേയ് 2014 ൽ ഇന്ത്യൻ പ്രധാനമന്ത്രിയായി തെരഞ്ഞെടുക്കപ്പെട്ടു. അദ്ദേഹം അന്ന് മുതൽ നടത്തിയ പ്രധാനമന്ത്രി യാത്രകളാണ് ചുവടെ നല്കിയിരിക്കുന്നത്.

 വരെ അദ്ദേഹം ഇരുപത്തൊന്ന് വിദേശയാത്രകൾ നടത്തി. അവരിൽ ഭൂരിഭാഗവും ഏഷ്യൻ രാജ്യങ്ങളിലും അയൽപ്പക്ക രാജ്യങ്ങളിലും ആയിരുന്നു.

നരേന്ദ്ര മോഡിയുടെ 2014 ലെ അന്താരാഷ്ട്ര യാത്രകൾ താഴെ:
നരേന്ദ്ര മോഡിയുടെ 2015 ആദ്യ പാദത്തിലെ അന്താരാഷ്ട്ര യാത്രകൾ താഴെ:
മോഡി 2015 ൽ സന്ദർശിക്കാനിരിക്കുന്ന രാജ്യങ്ങൾ:



</doc>
<doc id="310088" url="https://ml.wikipedia.org/wiki?curid=310088" title="ചെരാത്">
ചെരാത്

പരന്ന ആകൃതിയിലുള്ള മൺവിളക്കിൽ എണ്ണയും തിരിയുമിട്ട് കത്തിക്കുന്ന ഒരു തരം വിളക്കാണ് ചെരാത്. ചിരാത്, ചരാത് എന്നിങ്ങനെ വിവിധ പേരുകളിലും ഇത് അറിയപ്പെടുന്നു. ആഘോഷങ്ങളിൽ അലങ്കാരവിളക്കായും ചെരാത് ഉപയോഗിക്കുന്നുണ്ട്. സാധാരണയായി മണ്ണുകൊണ്ടാണ് ചെരാതുകൾ നിർമ്മിക്കുന്നത് എന്നാൽ ചെമ്പ്, ഓട് എന്നീ ലോഹങ്ങൾകൊണ്ടും ഇതുണ്ടാക്കുന്നുണ്ട്.


</doc>
<doc id="310091" url="https://ml.wikipedia.org/wiki?curid=310091" title="മുരിങ്ങൂർ ശങ്കരൻ പോറ്റി">
മുരിങ്ങൂർ ശങ്കരൻ പോറ്റി

ഭക്തിരസപ്രധാനമായ കുചേലവൃത്തം ആട്ടക്കഥയുടെ കർത്താവാണ് മുരിങ്ങൂർ ശങ്കരൻ പോറ്റി.(1843- 1905). പ്രസ്തുത ആട്ടക്കഥ അദ്ദേഹം രണ്ടു ഭാഗങ്ങളായി ആണ് രചിച്ചിട്ടുള്ളത്.പ്രഹ്ലാദ ചരിതം ആട്ടക്കഥയുടെ കർത്താവും ശങ്കരൻ പോറ്റിയാണ്.


</doc>
<doc id="310101" url="https://ml.wikipedia.org/wiki?curid=310101" title="ഗോവിന്ദ് പൻസാരെ">
ഗോവിന്ദ് പൻസാരെ

മഹാരാഷ്ട്ര സ്വദേശിയായ ഒരു രാഷ്ട്രീയ പ്രവർത്തകനും ഗ്രന്ഥകാരനും കമ്മ്യൂണിസ്റ്റ് പാർട്ടി ഓഫ് ഇന്ത്യയുടെ (CPI) മുതിർന്ന നേതാവും ബുദ്ധിജീവിയുമായിരുന്ന വ്യക്തിയാണ് ഗോവിന്ദ് പൻസാരെ (Marathi: "") (26 November 1933 - 20 February 2015). പതിനേഴാം നൂറ്റാണ്ടിലെ മഹാരാഷ്ട്ര ഭരണാധികാരിയായിരുന്ന ശിവജിയെക്കുറിച്ച് വസ്തുനിഷ്ഠമായി രചിച്ച "ആരായിരുന്നു ശിവജി?" എന്ന അദ്ദേഹത്തിന്റെ പുസ്തകം ജനപ്രീതി നേടിയിരുന്നു. ഈ പുസ്തക രചന കാരണം വർഗ്ഗീയ തീവ്രവാദികളിൽ നിന്ന് അദ്ദേഹം ഭീഷണി നേരിട്ടിരുന്നു.

ആറു ദശാബ്ദത്തിലേറെ കാലം മഹാരാഷ്ട്രയിലെ തൊഴിലാളികളുടെയും സാമാന്യ ജനങ്ങളുടെയും നിരവധി സമരങ്ങൾക്ക് അദ്ദേഹം നേതൃത്വം നൽകിയിരുന്നു. സി.പി.ഐ ദേശീയ കൺട്രോൾ കമ്മീഷൻ സെക്രട്ടറി, സംസ്ഥാന സെക്രട്ടറി എന്നീ സ്ഥാനങ്ങൾ ദീർഘകാലം വഹിച്ചിട്ടുണ്ട്. കോൽഹാപൂരിലെ കോൾവിരുദ്ധ സമരത്തിൽ പൻസാരെ വഹിച്ച നേതൃത്വപരമായ പങ്ക് കോർപ്പറേറ്റുകൾക്കിടയിൽ അദ്ദേഹത്തിന് ശത്രുതയുണ്ടാക്കിയിരുന്നു. മഹാരാഷ്ട്രയിലെ തീവ്രവാദ വിരുദ്ധ സ്ക്വാഡിന്റെ തലവൻ ഹേമന്ത്‌ കാക്കറെയുടെ വധത്തിന്റെ ഉള്ളറകൾ തുറന്നുകാണിക്കുന്ന ‘ഹു കിൽഡ്‌ കാക്കറെ ?’ എന്ന പുസ്തകം ജനശ്രദ്ധയിൽ കൊണ്ടുവരുന്നതിനും അദ്ദേഹം മുൻകൈ എടുത്തതും വർഗീയ തീവ്രവാദികൾക്ക് അദ്ദേഹത്തോട് ശത്രുതയുണ്ടാക്കി.

2015 ഫെബ്രുവരി 16ന് അദ്ദേഹത്തെയും ഭാര്യയേയും കൊലയാളികൾ വെടിവെച്ചുകൊല്ലാൻ ശ്രമിക്കുകയും ഗുരുതരമായി പരിക്കേറ്റ അദ്ദേഹം ഫെബ്രുവരി 20ന് മരണപ്പെടുകയും ചെയ്തു.

കൊലപാതകത്തിന് ഏഴു മാസങ്ങൾക്ക് ശേഷം ഹിന്ദുത്വ തീവ്രവാദ സംഘടനയായ സനാതൻ സൻസ്തയുടെ പ്രവർത്തകർ കൊലപാതകക്കേസിൽ അറസ്റ്റിലായി.


</doc>
<doc id="310111" url="https://ml.wikipedia.org/wiki?curid=310111" title="പാവിട്ടപ്പുറം">
പാവിട്ടപ്പുറം

ഇന്ത്യയിലെ കേരള സംസ്ഥാനത്ത് മലപ്പുറം ജില്ലയിൽ പൊന്നാനി താലുക്കിൽ പെരുമ്പടപ്പ് ബ്ളോക്കിൽ ആലങ്കോട് പഞ്ചായത്തിൽ സ്ഥിതി ചെയ്യുന്നു . ചങ്ങരംകുളമാണ് പോലീസ് സ്റ്റേഷൻ , ഓർഡിനറി ലിമിറ്റഡ് ബസ്സുകളുടെ ഫെയർസ്റ്റേജ് ചങ്ങരംകുളം കഴിഞാൽ പാവിട്ടപ്പുറം ആണ്, അസ്സബാഹ് അറബി കോളേജും അസ്സബാഹ് ഗേൾസ് സ്കൂളും പാവിട്ടപ്പുറത്താണ്.


</doc>
<doc id="310116" url="https://ml.wikipedia.org/wiki?curid=310116" title="പെഗ് + ക്യാറ്റ്">
പെഗ് + ക്യാറ്റ്

2012-ൽ പുറത്തിറങ്ങിയ "ദ ചിക്കൻ പ്രോബ്ളം" എന്ന കുട്ടികൾക്കായുള്ള പുസ്തകത്തെ അടിസ്ഥാനപ്പെടുത്തി നിർമ്മിച്ച ഒരു അമേരിക്ക ൻ കനേഡിയ ൻ അനിമേഷൻ ടെലിവിഷൻ പരമ്പരയാണ് പെഗ് + ക്യാറ്റ്. 3 മുതൽ 5 വയസുവരെ പ്രായമുള്ള കുട്ടികളെ ലക്ഷ്യമാക്കുന്ന ഈ ഈംഗ്ലീഷ് പരമ്പര, കുട്ടികളിൽ കണക്കിൽ താൽപര്യം ജനിപ്പിക്കുന്നതിനും പ്രശ്നപരിഹാരങ്ങൾക്കുള്ള വഴികൾ വികസിപ്പിക്കുന്നതിനുമാണ് ഊന്നൽ നൽകുന്നത്.


</doc>
<doc id="310134" url="https://ml.wikipedia.org/wiki?curid=310134" title="ഗാന്ധിഗ്രാം കല്പിത സർവ്വകലാശാല">
ഗാന്ധിഗ്രാം കല്പിത സർവ്വകലാശാല

തമിഴ് നാട് സംസ്ഥാനത്തിലെ ദിൺറ്റിഗലിൽ സ്ഥിതി ചെയ്യുന്നതും ഭാരത സർക്കാരിന്റെ മാനവ വിഭവ ശേഷി വകുപ്പിന്റെ കീഴിൽ ഉള്ളതുമായ ഗ്രാമീണ സർവ്വ കലാശാലയാണ് ഗാന്ധിഗ്രാം കല്പിത സർവ്വകലാശാല.


</doc>
<doc id="310141" url="https://ml.wikipedia.org/wiki?curid=310141" title="തൂത">
തൂത

പാലക്കാട് മലപ്പുറം ജില്ലകളെ ബന്ധിപ്പിക്കുന്ന വള്ളുവനാടൻ ഗ്രാമമാണ് തൂത. കുന്തിപ്പുഴയാണ് ജില്ലകളുടെ അതിർത്തി. തൂതപ്പുഴക്ക് കുറുകേയുള്ള തൂതപ്പാലത്തിന്റെ ഒരു വശം പാലക്കാടും മറുവശം മലപ്പുറം ജില്ലയുമാണ്. ഇവിടുത്തെ തൂത ഭഗവതി ക്ഷേത്രം പ്രസിദ്ധമാണ്. അമ്പലത്തിന് എതിർവശത്ത് പുഴയോട് ചേർന്ന് ഒരു മുസ്ലിം പള്ളിയും സ്ഥിതിചെയ്യുന്നു. 

വർഷാവർഷം തൂത ഭഗവതി ക്ഷേത്രത്തിൽ നടത്തി വരുന്ന ഉത്സവമാണ് തൂതപ്പൂരം. മലയാള കലണ്ടർപ്രകാരം അവസാനഘട്ടത്തിൽ ഉത്സവം നടത്തുന്നതിൽ ഒന്ന് ഇവിടെയാണ്. തൃശ്ശൂർ പൂരത്തിന് ഉപയോഗിച്ച പൂരസാമഗ്രികളാണ് ഇവിടെ ഉപയോഗിക്കുന്നത്. എ വിഭാഗം ബി വിഭാഗം എന്നിങ്ങനെയാണ് ഉത്സവ നടത്തിപ്പു കമ്മിറ്റി.

https://www.keralatourism.org/video-clips/thootha-pooram/536


</doc>
<doc id="310151" url="https://ml.wikipedia.org/wiki?curid=310151" title="കാർത്തവീര്യ വിജയം ആട്ടക്കഥ">
കാർത്തവീര്യ വിജയം ആട്ടക്കഥ

കാർത്തികതിരുനാൾ രാമവർമ്മയുടെ സദസ്യനായിരുന്ന പുതിയിക്കൽ കോവിലകത്ത് തമ്പാൻ രചിച്ച ആട്ടക്കഥയാണ് കാർത്തവീര്യവിജയം.കഥകളിരംഗത്ത് സുപ്രധാനമായ സ്ഥാനം ഈ ആട്ടക്കഥയ്ക്കുണ്ട്.കത്തിവേഷത്തിന്റെ പ്രാധാന്യം വർദ്ധമാനമായിക്കൊണ്ടിരുന്ന കാലത്താണ് ഈ കഥയുടെ ആവിർഭാവം.

ഹേഹയ രാജ്യത്തെ ശക്തനായ രാജാവായിരുന്നു കാർത്തവീര്യാർജ്ജുനൻ. മാഹിഷ്മതിയായിരുന്നു അദ്ദേഹത്തിന്റെ രാജധാനി. അക്കാലത്ത് രാവണന്റെ ദുർനയങ്ങൾ കൊണ്ട് മഹർഷിമാർ ആകെ വിഷമിച്ചു. നാരദൻ ഇക്കാര്യൻ കാർത്തവീര്യനെ അറിയിക്കുന്നു.രാവണനെ നേരിട്ടുകൊള്ളാമെന്നു കാർത്തവീര്യൻ സമ്മതിയ്ക്കുകയും ചെയ്യുന്നു. പിന്നീട് നാരദൻ പർവ്വതനോടൊപ്പം രാവണനെക്കണ്ട് കാർത്തവീര്യന്റെ അഹങ്കാരം ശമിപ്പിയ്ക്കണമെന്നു അഭ്യർത്ഥിയ്ക്കുന്നു.ഉടൻ രാവണൻ തന്റെ സേനയോടൊപ്പം കാർത്തവീര്യനെ നേരിടാനായി പുറപ്പെടുന്നു. ഇതേസമയം ജലക്രീഡ നടത്തുകയായിരുന്ന കാർത്തവീര്യൻ തന്റെ ആയിരം കൈകൾ ഉപയോഗിച്ച് നർമ്മദയിൽ ജലം തടുത്തുനിർത്തി വെള്ളപ്പൊക്കമുണ്ടാക്കി.ശിവപൂജ നടത്തിക്കൊണ്ടിരുന്ന രാവണന്റെ പൂജാദ്രവ്യങ്ങൾ ഈ പ്രളയത്തിൽ ഒലിച്ചുപോകുന്നു.ഇതിന്റെ കാര്യം തിരക്കിയിറങ്ങിയ രാവണന്റെ മന്ത്രി പ്രഹസ്തൻ കാർത്തവീര്യന്റെ സൈന്യവുമായി ഏറ്റുമുട്ടുന്നു. അനന്തരം രാവണനും കാർത്തവീര്യനും നേരിട്ട് ഏറ്റുമുട്ടുന്നു. യുദ്ധത്തിൽ രാവണനെ കാർത്തവീര്യൻ ബന്ധിച്ച് ചന്ദ്രഹാസം കൈക്കലാക്കി രാജധാനിയിലേയ്ക്കു മടങ്ങുന്നു. പിന്നീട് രാവണനെ പുലസ്ത്യമഹർഷിയുടെ അപേക്ഷപ്രകാരം മോചിപ്പിയ്ക്കുന്നു.


</doc>
<doc id="310157" url="https://ml.wikipedia.org/wiki?curid=310157" title="പാലുകാച്ചിമല">
പാലുകാച്ചിമല

കണ്ണൂർ ജില്ലയിലെ തലശ്ശേരി താലൂക്കിൽ പേരാവൂർ ബ്ലോക്ക് പഞ്ചായത്ത് പരിധിയിൽ വരുന്ന കൊട്ടിയൂർ ഗ്രാമ പഞ്ചായത്തിലെ മൂന്നു മലകൾ ചേർന്നതാണ് പാലുകാച്ചി മല. ജൈവവൈവിധ്യത്തിന്റെ കലവറയാണ് പാലുകാച്ചി മല. ദക്ഷിണകാശിയെന്നറിയപ്പെടുന്ന കൊട്ടിയൂർ ക്ഷേത്രം പാലുകാച്ചിയുടെ താഴ് വരയിലാണ്. പാലുകാച്ചി മല ഉൾക്കൊള്ളുന്ന മലനിരകളുടെ വടക്കു കിഴക്കു ഭാഗത്താണ് പക്ഷിപാതാളം.


</doc>
<doc id="310159" url="https://ml.wikipedia.org/wiki?curid=310159" title="പ്രേമം (ചലച്ചിത്രം)">
പ്രേമം (ചലച്ചിത്രം)

നിവിൻ പോളിയെ നായകനാക്കി അൽഫോൺസ് പുത്രൻ രചനയും സംവിധാനവും നിർവഹിച്ച മലയാള ചലച്ചിത്രമാണ് പ്രേമം. അൻവർ റഷീദ് നിർമ്മിച്ചിരിക്കുന്ന ഈ ചിത്രത്തിൽ പുതുമുഖങ്ങളായ അനുപമ പരമേശ്വരൻ, സായി പല്ലവി, മഡോണ സെബാസ്റ്റ്യൻ എന്നിവരാണു നായികമാർ. മണിയൻപിള്ള രാജു, രഞ്ജി പണിക്കർ, വിനയ് ഫോർട്ട് എന്നിവരും ചിത്രത്തിൽ പ്രധാന കഥാപാത്രങ്ങളെ അവതരിപ്പിക്കുന്നു. 2015 മെയ് 29 നു തിയറ്ററുകളിലെത്തിയ ഈ ചിത്രം മികച്ച പ്രേക്ഷകപ്രീതിയും നിരൂപകപ്രശംസയും നേടി.. പ്രദർശനത്തിനെത്തി രണ്ടാഴ്ചയ്ക്കുള്ളിൽ തന്നെ 2015ൽ പുറത്തിറങ്ങിയതിൽ ഏറ്റവും വലിയ വിജയചിത്രമായി പ്രേമം മാറി.മലയാളത്തിലെ എക്കാലത്തെയും മികച്ച വിജയചിത്രങ്ങളിലൊന്നായ പ്രേമത്തിന്റെ തെലുക് പതിപ്പ് 2016 ഒക്ടോബറിൽ പ്രദർശനത്തിനെത്തി.


പ്രേമത്തിന്റെ സംഗീതം നിർവഹിച്ചത് രാജേഷ്‌ മുരുകേശൻ ആണ്.. നേരം എന്ന ചിത്രത്തിന് ശേഷം രാജേഷ് സംഗീതം ചെയ്ത ചിത്രം ആണിതു. .



</doc>
<doc id="310165" url="https://ml.wikipedia.org/wiki?curid=310165" title="ബിറ്റ്വീൻ ദ ലയൺസ്">
ബിറ്റ്വീൻ ദ ലയൺസ്

കുട്ടികളിൽ വായനാശീലം വളർത്തുന്നതിനും ഇംഗ്ലീഷ് അടിസ്ഥാനകാര്യങ്ങൾ പഠിപ്പിക്കുന്നതിനുമായി ഊന്നൽ നൽകുന്ന ടെലിവിഷൻ പരമ്പരയാണ് ബിറ്റ്വീൻ ദ ലയൺസ്.


</doc>
<doc id="310193" url="https://ml.wikipedia.org/wiki?curid=310193" title="വയസ്കര ആര്യനാരായണൻ മൂസ്സ്">
വയസ്കര ആര്യനാരായണൻ മൂസ്സ്

കോട്ടയം ജില്ലയിലെ വയൽക്കര (വയസ്ക്കര) എന്ന സ്ഥലത്താണ് ആട്ടക്കഥാകൃത്തും സംസ്ക്കൃതപണ്ഡിതനുമായ ആര്യനാരായണൻ മൂസ്സ് ജനിച്ചത്.(ജ:1842- മ:1902) ശങ്കുണ്ണിമൂസ്സ് ആയിരുന്നു അദ്ദേഹത്തിന്റെ പിതാവ്. മണർകാട്ട് അച്യുതവാര്യരായിരുന്നു സംസ്ക്കൃത പഠനത്തിൽ അദ്ദേഹത്തിന്റെ ഗുരു.
ദുര്യോധനവധം ആട്ടക്കഥ കൂടാതെ മറ്റുചിലകൃതികളും അദ്ദേഹം രചിച്ചിട്ടുണ്ട്.



</doc>
<doc id="310194" url="https://ml.wikipedia.org/wiki?curid=310194" title="പേട്ടയിൽ രാമൻപിള്ള ആശാൻ">
പേട്ടയിൽ രാമൻപിള്ള ആശാൻ

ഹരിശ്ചന്ദ്രചരിതം ആട്ടക്കഥയുടെ കർത്താവാണ് പേട്ടയിൽ രാമൻപിള്ള ആശാൻ(ജ:1842- മ:1937).ഭാഷാപോഷണത്തിനും സാഹിത്യമേഖലയിലും തന്റേതായ സംഭാവനകൾ ആശാൻ നൽകിയിരുന്നു.
തിരുവിതാംകൂറിൽ ഉൾപ്പെട്ടിരുന്ന ചിറയിൻകീഴായിരുന്നു അദ്ദേഹത്തിന്റെ ജന്മദേശം.അനന്തൻപിള്ളയും പാർവ്വതിഅമ്മയും ആയിരുന്നു അദ്ദേഹത്തിന്റെ മാതാപിതാക്കൾ.സംസ്കൃതം, മലയാളം, തമിഴ് എന്നീ ഭാഷകളിൽ ആശാനു പാണ്ഡിത്യമുണ്ടായിരുന്നു.
അറബിക്കഥകൾ കിളിപ്പാട്ടായി എഴുതിയതിനു പുറമേ ഗദ്യപദ്യകൃതികളും രാമൻപിള്ള ആശാൻ രചിച്ചിട്ടുണ്ട്.


</doc>
<doc id="310197" url="https://ml.wikipedia.org/wiki?curid=310197" title="ഹരിശ്ചന്ദ്രചരിതം ആട്ടക്കഥ">
ഹരിശ്ചന്ദ്രചരിതം ആട്ടക്കഥ

പേട്ടയിൽ രാമൻപിള്ള ആശാൻ രചിച്ച ആട്ടക്കഥയാണ് ഹരിശ്ചന്ദ്രചരിതം ആട്ടക്കഥ.
സൂര്യവംശരാജാവായ ത്രിശങ്കുവിന്റെ പുത്രനാണ് ഹരിശ്ചന്ദ്രൻ.ഒരിക്കൽ ഇന്ദ്രസദസ്സിൽ വച്ച് വസിഷ്ഠനും വിശ്വാമിത്രനും ഒരു വാദത്തിൽ ഏർപ്പെട്ടു.ഹരിശ്ചന്ദ്രൻ കള്ളം പറയുമെന്നു വിശ്വാമിത്രനും സത്യം മാത്രമേ പറയുകയുള്ളൂ എന്നു വസിഷ്ഠനും തർക്കിച്ചു.തന്റെ വാദം ലക്ഷ്യത്തിലെത്തിയ്ക്കുനതിനു വേണ്ടി വിശ്വാമിത്രൻ പല വഴികളും നോക്കുന്നു. തന്റെ യജ്ഞത്തിനു ധനം വേണമെന്ന ആവശ്യവുമായി ഹരിശ്ചന്ദ്രനെ ചെന്നുകാണുന്നു. ഒരു വീരൻ ആനപ്പുറത്തു നിന്നു മുകളിലേയ്ക്കു കല്ലെറിഞ്ഞാൽ അത്രയും ഉയരത്തിൽ ധനമായിരുന്നു അദ്ദേഹത്തിന്റെ ആവശ്യം. കൂടാതെ രാജ്യത്തെ വിളകളും വിഭവസമൃദ്ധിയും നശിപ്പിയ്ക്കുവാൻ വിശ്വാമിത്രൻ ശ്രമിയ്ക്കുന്നു.എങ്കിൽപ്പോലും വിശ്വാമിത്രന്റെ ശ്രമങ്ങളെ ഹരിശ്ചന്ദ്രനു അതിജീവിയ്ക്കാൻ ആയില്ല.വാക്കുപാലിയ്ക്കുവാനും കടം വീട്ടുവാനും അദ്ദേഹം രാജ്യം വിട്ടു പോകുന്നു.
വനത്തിൽ അലഞ്ഞുതിരിയേണ്ടി വന്ന ഹരിശ്ചന്ദ്രനു വീണ്ടും പരീക്ഷണങ്ങളെ അതിജീവിയ്ക്കേണ്ടി വന്നു. അഗ്നിദേവനെ ധ്യാനിച്ച് കാട്ടുതീയിൽപ്പെടുത്താനും വിശ്വാമിത്രൻ ശ്രമിച്ചു.അദ്ദേഹത്തിനു ഭാര്യയെയും മകനേയും വിൽക്കേണ്ടി വരുന്നു. അഗ്നിദേവൻ വേഷപ്രശ്ഛന്നനായി വന്നു ഭാര്യ ചന്ദ്രമതിയെ വിലയ്ക്കുവാങ്ങി. വീരബാഹുവിന്റെ(യമൻ) ചുടുകാടിന്റെ കാവൽക്കാരനായി മാറിയ ഹരിശ്ചന്ദ്രൻ തന്നെത്തന്നെ വിൽക്കുവാൻ തീരുമാനിയ്ക്കുന്നുണ്ട്. ഇതിനിടെ പുത്രൻ സർപ്പദംശനമേറ്റു കൊല്ലപ്പെടുന്നു. ശവം സംസ്ക്കരിയ്ക്കാൻ ഹരിശ്ചന്ദ്രൻ ചന്ദ്രമതിയോടു പണം ആവശ്യപ്പെടുന്നു. അതിന്റെ കൂലിയായി തന്റെ മംഗല്യസൂത്രം അഴിച്ചുനൽകി. കൊലക്കുറ്റം ആരോപിച്ച് ചന്ദ്രമതിയെ മരണശിക്ഷയ്ക്കു വിധിയ്ക്കുന്നു. ഹരിശ്ചന്ദ്രൻ തന്നെയാണ് ശിക്ഷനടപ്പാക്കേണ്ട ചുമതല. വാളോങ്ങുന്നുണ്ടെങ്കിലും ആ ഖഡ്ഗം പൂമാലയായി മാറി.മരിച്ച കുട്ടി പുനർജ്ജീവിയ്ക്കുന്നു.അഗനിദേവനും യമനും സത്യം വെളിപ്പെടുത്തുന്നു. ഹരിശ്ചന്ദ്രനു രാജ്യവും ക്ഷേമാശ്വൈര്യങ്ങളും വീണ്ടുകിട്ടുന്നു.


</doc>
<doc id="310233" url="https://ml.wikipedia.org/wiki?curid=310233" title="ഹൂതി">
ഹൂതി

യെമനിലെ ഷിയാ മുസ്ലിം വിഭാഗമാണ് ഹുതി. അൻസാർ അല്ലാഹ് ("" "ദൈവത്തിന്റെ സപ്പോർട്ടർമാർ", എന്ന ഇവർ ഹൂതികൾ എന്നാണ് അറിയപ്പെടുന്നത്( "al-Ḥūthiyyūn"), 

1992ൽ ‘അൻസാറുള്ളാ ‘ എന്ന പേരിലാണ് ഹുസൈൻ ബദ്‌റുദ്ദീൻ അൽ ഹൂതി സൈദിയുടെ നേൃത്വത്തിൽ ശിയാക്കളുടെ ഒരു കൂട്ടായ്മക്ക് തുടക്കം കുറിച്ചത്.‘ബിലീവ് യൂത്ത്’ എന്ന സംഘടനയുടെ പോഷക ഘടകമായിരുന്നു അത്. പുരോഗമന വിദ്യാഭ്യാസത്തിലും ബഹുസ്വരതയിലുമൊക്കെ ഊന്നിയുള്ള മതസാംസ്‌കാരിക പ്രവർത്തനമാണ് ഇവർ ആദ്യഘട്ടത്തിൽ നടത്തിയിരുന്നത്. പിന്നീട് പ്രസഥാനത്തിനകത്ത് തീവ്രവാദ ആശയത്തിന്റെയും മിതവാദ ആശയത്തിന്റെയും കാഴ്ചപ്പാടുകൾ വിഭാഗീയത സൃഷ്ടിച്ചു.

അമേരിക്കയുടെ അഫ്ഗാൻ, ഇറാഖ് ആക്രമണങ്ങൾ ഇവരെ സായുധ പോരാട്ടത്തിന്റെ മാർഗ്ഗത്തിലേക്ക് നയിച്ചു. ആദ്യമായി ഏറ്റുമുട്ടിയത് സാലിഹ് ഭരണകൂടത്തോടായിരുന്നു. 2004ൽ സഅദ പ്രവിശ്യയിൽ സർക്കാർ സേന നടത്തിയ ഓപ്പറേഷനിലാണ് സ്ഥാപകൻ ഹുസൈൻ അൽ ഹൂഥി കൊല്ലപ്പെടുന്നത്. തുടർന്നു സഹോദരൻ അബ്ദുൽ മലിക് അൽ ഹൂഥിയുടെ നേതൃത്വമേറ്റെടുത്തു.ഹൂഥികളുടെ ആഭ്യന്തരശത്രുക്കൾ ഇസ്‌ലാഹികളാണ്. ‘അത്തജമ്മുഉൽയമനി ലിൽഇസ്‌ലാഹ്’ എന്ന കൂട്ടായ്മയുമായാണ് സൈദി ശിയാക്കൾ ഇക്കാലമത്രയും പോരാടിയതെന്നും പറയപ്പെടുന്നു.


</doc>
<doc id="310235" url="https://ml.wikipedia.org/wiki?curid=310235" title="വി. കൃഷ്ണൻ തമ്പി">
വി. കൃഷ്ണൻ തമ്പി

താടകാവധം ആട്ടക്കഥയുടെ കർത്താവാണ് വി. കൃഷ്ണൻ തമ്പി .(1890- 1938).കൃഷ്ണമേനോനും ലക്ഷ്മിക്കുട്ടിയമ്മയും ആയിരുന്നു മാതാപിതാക്കൾ.ബഹുഭാഷാപണ്ഡിതനായിരുന്ന തമ്പി അനേകം ഗദ്യകൃതികളും ഇതിനു പുറമേ രചിച്ചിട്ടുണ്ട്. ഗവ: ആർട്ട്സ് കോളേജിൽ ഭാഷാപര്യവേക്ഷകനായും സേവനം അനുഷ്ഠിച്ചിട്ടുണ്ട്.


</doc>
<doc id="310238" url="https://ml.wikipedia.org/wiki?curid=310238" title="എയർബസ്‌ എ330">
എയർബസ്‌ എ330

എയർബസ്‌ വിമാന നിർമ്മാണ കമ്പനിയുടെ മദ്ധ്യ ദൂര വിമാനങ്ങളിൽ ഒന്നാണ് എയർബസ്‌ എ 330. 13430 കിലോമീറ്റർ വരെ ഒറ്റതവണ പറക്കാൻ ശേഷിയുള്ള ഈ വിമാനത്തിനു 335 യാത്രക്കാരെയും 70 ടണ്ണോളം കാർഗൊയും വഹിക്കാൻ സാധിക്കും.1992 ൽ പുറത്തിറങ്ങിയ ഈ വിമാനം ഏകദേശം 1183 എണ്ണം ഇത് വരെ പുറത്തിറങ്ങിയിട്ടുണ്ട് . ബോയിംഗ് 777 ,787,767 തുടങ്ങിയവയാണ് പ്രധാന എതിരാളികൾ.


</doc>
<doc id="310279" url="https://ml.wikipedia.org/wiki?curid=310279" title="താടകാവധം ആട്ടക്കഥ">
താടകാവധം ആട്ടക്കഥ

വി. കൃഷ്ണൻ തമ്പിരചിച്ച ആട്ടക്കഥയാണ് താടകാവധം.
രാക്ഷസ ചക്രവർത്തിനിയായ താടക തന്റെ രാജ സന്നിധിയിൽ രാജ്യകാര്യങ്ങൾ ചർച്ചചെയ്യുന്നതാണ് ആദ്യഭാഗം.ആര്യന്മാരായ ശത്രുക്കളെ നിഗ്രഹിയ്ക്കുന്നതിനും അവരെ ബന്ധനസ്ഥരാക്കി കൊണ്ടുവരുന്നതിനുമുള്ള കല്പനകൾ പുറപ്പെടുവിയ്ക്കുകയും ചെയ്യുന്നു. മൂന്നാം രംഗത്തിൽ വിശ്വാമിത്രൻ ശ്രീരാമന്റെ ജന്മോദ്ദേശ്യം താപസരെ അറിയിക്കുന്നതായിട്ടാണ് കഥ. നാലാം ഭാഗത്തിൽ ദശരഥന്റെ സഭാമണ്ഡപമാണ്. അസുരനിഗ്രഹത്തിനായുള്ള വിശ്വാമിത്രന്റെ ആവശ്യം പുത്രവിരഹം ഭയന്നു ദശരഥൻ അതിൽ നിന്നു പിന്മാറുവാൻ ശ്രമിയ്ക്കുന്നു. വിശ്വാമിത്രൻ കോപിഷ്ഠനായപ്പോൾ വസിഷ്ഠന്റെ ഉപദേശമനുസരിച്ച് പുത്രന്മാരെ അയച്ചുകൊള്ളാമെന്നു സമ്മതിയ്ക്കുന്നു.
" ആര്യാലോകാവനത്തിന്നായാര്യധർമ്മ പ്രതിഷ്ഠയ്ക്കായ്
ധരിയ്ക്കുവാൻ ധനുസ്സു ഞാനിരിപ്പോളമിതു സത്യം" എന്നു രാജകുമാരന്മാരെക്കൊണ്ടു പ്രതിജ്ഞചെയ്യിയ്ക്കുന്നു.

ആറാം രംഗത്തിൽ താടക മോഹനിദ്രയിൽപ്പെട്ട രാമനെക്കണ്ട് അനുരാഗവിവശയായിത്തീരുന്നു. വിശ്വാമിത്രൻ രംഗപ്രവേശം ചെയ്ത് കൃത്യനിർവ്വഹണത്തിനു പ്രേരിപ്പിയ്ക്കുന്നു.താടക രാമാന്തികത്തിൽ എത്തി സന്ധി സംഭാഷണം നടത്തുന്നു. പിന്നീടുള്ള കഥാപുരോഗതിയിൽ മുഖം തിരിഞ്ഞുനിന്നു താടകയെക്കാണാതെ ആ കൃത്യം നിർവ്വഹിയ്ക്കുന്നു.


</doc>
<doc id="310280" url="https://ml.wikipedia.org/wiki?curid=310280" title="ഹെർമൻ പിൽനിക്">
ഹെർമൻ പിൽനിക്

ജർമ്മൻ- അർജന്റീനിയൻ ഗ്രാൻഡ് മാസ്റ്റർ ആണ് ഹെർമൻ പിൽനിക്. ( ജ:8 ജനു 1914, – മ:12 നവം:1981) 1942,1945,1958 ലെയും അർജന്റീനിയൻ ചാമ്പ്യൻഷിപ്പുകൾ കരസ്ഥമാാക്കിയത് പിൽനിക് ആണ്. ചെസ്സ് ഒളിമ്പ്യാഡുകളിലും പിൽനിക് അർജന്റീനയെ പ്രതിനിധീകരിയ്ക്കുകയുണ്ടായി.
ഗ്രാൻഡ് മാസ്റ്റർ പദവി പിൽനിക്കിനു 1952 ൽ നൽകുകയുണ്ടായി.


</doc>
<doc id="310287" url="https://ml.wikipedia.org/wiki?curid=310287" title="ബുഗാറ്റി">
ബുഗാറ്റി

ബുഗാറ്റി ഉയർന്ന ക്ഷമതയുള്ള കാറുകൾ നിർമ്മിക്കുന്ന ഫ്രഞ്ച് കാർ നിർമ്മാതാക്കളാണ്. 1909ൽ അന്നത്തെ ജർമ്മൻ പട്ടണമായ മൊൽഷീമിൽ ഇറ്റലിയിൽ ജനിച്ച എറ്റോറി ബുഗാറ്റി സ്ഥാപിച്ചു, ബുഗാറ്റി കാറുകൾ അവയുടെ രൂപഭംഗിയിലും മൽസരവിജയങ്ങളിലും പ്രസിദ്ധമാണ്. (എറ്റോറി ബുഗാറ്റി കലാകാരന്മാരുടെ കുടുംബത്തിൽ നിന്നും വന്നയാളായിരുന്നു. അദ്ദേഹം കലാകരനും നിർമ്മാണവിദഗ്ദ്ധനുമായിരുന്നു,). ടൈപ്പ് 35 ഗ്രാൻഡ് പ്രിക്സ്, ടൈപ്പ് 41 "റോയേൽ", ടൈപ്പ് 57 "അറ്റ്ലാന്റിക്", ടൈപ്പ് 55 സ്പോട്സ് കാർ എന്നിവ പ്രശസ്തമായ ബുഗാറ്റി കാറുകളാണ്.

1947ലെ എറ്റോറി ബുഗാറ്റിയുടെ മരണം ബ്രാന്റിന്റെ അവസാനമാകുകയും അദ്ദേഹത്തിന്റെ മകൻ ജീൻ ബുഗാറ്റി 1939ൽ മരിച്ചതോടെ ഫാക്ടറിയെ നയിക്കാൻ പിൻഗാമി ഇല്ലാതാകുകയും ചെയ്തു.8000 ൽ കുറച്ചു കാറുകളാണ് നിർമ്മിച്ചത്.കമ്പനി സാമ്പത്തിക പ്രശ്നങ്ങൾ നേരിട്ടു.1960ൽ അവസാനമായി വിമാന ഭാഗങ്ങളുടെ വ്യവസായത്തിനു വേണ്ടി വിൽക്കുന്നതിനു മുമ്പ് 1950 കളിൽ അവസാന മോഡൽ പുറത്തിറക്കി.1990 കളിൽ ഒരു ഇറ്റാലിയൻ സംരംഭകൻ കമ്പനിയെ ലിമിറ്റഡ് പ്രൊഡക്ഷൻ ഇക്സ്ക്ലൂസീവ് സ്പോർട്സ് കാറുകളുടെ നിർമ്മതാവായി പുനരുദ്ധീപിച്ചു.ഇപ്പോൾ കമ്പനിയുടെ ഉടമസ്ഥർ ജർമ്മൻ വാഹന നിർമ്മാതാക്കളായ വോൾക്ക്സ് വാഗണാണ്.
സ്ഥാപകനായ ഇറ്റലിയിലെ മിലാനിൽ ജനിച്ച എറ്റോറി ബുഗാറ്റി 1871 മുതൽ 1919 വരെ ജർമ്മൻ സാമ്രാജ്യത്തിന്റെ ഭാഗമായിരുന്ന അൽസെയ്സ് പ്രവിശ്യയിലെ മൊൽഷീമിൽ 1919ൽ സ്ഥാപിച്ച കമ്പനിക്ക് അദ്ദേഹത്തിന്റെ പേരാണ് ഇട്ടത്.

രണ്ടാം ലോക മഹായുദ്ധത്തിൽ മൊൽഷീം ഫാക്ടറി തകരുകയും കമ്പനിയുടെ സ്വത്ത് നഷ്ടപ്പെടുകയും ചെയ്തു.യുദ്ധ സമയത്ത് വടക്കു പടിഞ്ഞാറൻ പാരീസിലെ ലെവാല്ലോയിസ്സിൽ ബുഗാറ്റി പുതിയ ഒരു ഫാക്ടറി നിർമ്മിക്കാൻ തീരുമാനിച്ചു.യുദ്ധത്തിനു ശേഷം ടൈപ്പ് 73 റോഡ് കാർ ,ടൈപ്പ് 73 സി സിംഗിൾ സീറ്റ് റേസിംഗ് കാർ എന്നിവ രൂപകൽപ്പന ചെയ്തു നിർമ്മിക്കാൻ ബുഗാറ്റി ആസൂത്രണം ചെയ്തു.എന്നാൽ ആകെ 5 ടൈപ്പ് 73 കാറുകളേ നിർമ്മിച്ചുള്ളു.
കമ്പനി 1950 കളുടെ മധ്യത്തിൽ റോലാൻഡ് ബുഗാറ്റിക്കു കീഴിൽ മിഡ് എഞ്ചിനീയേഡ് ടൈപ്പ് 251 റേസ് കാർ കൊണ്ട് ഒരു തിരിച്ചു വരവിനു ശ്രമിച്ചു.ഗീയോവാച്ചിനോ കൊളംബൊയുടെ സഹായത്തോടെ രൂപകൽപ്പന ചെയ്ത കാർ പ്രതീക്ഷയ്ക്കൊത്ത് നടപ്പിൽ വരുത്താൻ പരാജയപ്പെടുകയും വാഹന നിർമ്മാണ രംഗത്തെ ശ്രമങ്ങൾക്ക് വിരാമമാകുകയും ചെയ്തു.
ഇറ്റാലിയൻ സംരംഭകനായ റൊമാനോ ആർട്ടിയോളി 1987 ൽ ബുഗാറ്റിയെ വാങ്ങുകയും ബുഗാറ്റി ഓട്ടോമൊബിലി സ്പാ സ്ഥാപിക്കുകയും ചെയ്തു.ബുഗാറ്റി, ഇറ്റലിയിലെ കാമ്പോഗല്ലിയാനോയിൽ നിർമ്മിക്കുന്ന ഫാക്ടറി രൂപകൽപ്പന ചെയ്യാൻ ആർക്കിടെക്ട് ജിയാമ്പാവോലോ ബെനെഡിനിയെ ചുമതലപ്പെടുത്തി.

1989ൽ ലംബോർഗിനി മ്യൂറ, ലംബോർഗിനി കൗണ്ടാച്ച് എന്നിവയുടെ രൂപകൽപ്പകരായ പവോലൊ സ്റ്റാൻസാനി, മാർസെല്ലോ ഗാണ്ടിനി എന്നിവർ ബുഗാറ്റിയുടെ പുതുജീവനു വേണ്ടിയുള്ള പദ്ധതികൾ അവതരിപ്പിച്ചു.
ബുഗാറ്റി ആദ്യമായി നിർമ്മിച്ച വാഹത്തെ അവർ ബുഗാറ്റി ഇ ബി 110 ജി ടി എന്നു വിളിച്ചു.ബുഗാറ്റി ഇ ബി 110 ജി ടി യെ ഇന്നു വരെ നിർമ്മിച്ചതിൽ വച്ച് ഏറ്റവും സാങ്കേതികപരമായി മികച്ച സ്പോർട്സ് കാറായാണ്കമ്പനി പരസ്യം ചെയ്തത്.


</doc>
<doc id="310288" url="https://ml.wikipedia.org/wiki?curid=310288" title="ബറാഅത്ത് രാവ്">
ബറാഅത്ത് രാവ്

ഹിജ്റ കലണ്ടർ പ്രകാരം ശഅ്ബാൻ മാസത്തിലെ പതിനാലം തിയതിയുടെ രാത്രിസമയത്തെയാണ് 'ബറാഅത്ത് രാവ്' എന്ന് അറിയപ്പെടുന്നത്.പ്രസ്തുത മാസം പതിനഞ്ചിന് വിശ്വാസികൾ നോന്പും അനുഷ്ഠിക്കാറുണ്ട്.
ഈ രാവിന് ഏറെ പുണ്യവും പവിത്രതയുമുണ്ടെന്ന് വിശുദ്ധ ഖുർആനും ഹദീസുകളും വ്യക്തമാക്കുന്നതായി മുസ്ലിംങ്ങൾ വിശ്വസിക്കുന്നു. ഖുർആനിലെ 44-ാം അധ്യായത്തിലെ മൂന്നാം സൂക്തം പരാമർശിക്കുന്ന അനുഗൃഹീത രാവ് (ലൈലത്തുൽ മുബാറക്) എന്നത് അർത്ഥമാക്കുന്നത് ബറാഅത്ത് രാവാണെന്നും കരുതപ്പെടുന്നു.മുസ്ലിംങ്ങളിലെ മുജാഹിദ് വിഭാഗം ഈ ദിവസത്തെ അനാചാരമായിട്ടാണ് പരിഗണിക്കുന്നത്.ഈ ദിവസം രാത്രി മുസ്ലിങ്ങൾ കുറെയധികം ഖുർആൻ പാരായണം നടത്തുകയും മറ്റു ആരാധാന കാർമ്മകൾ വർദ്ദിപ്പിക്കുകയും ചെയ്യാറുണ്ട്.ബറാഅത്ത് രാവിൽ ഇശാഅ് മഗ്‌രിബിനിടയിൽ ഖുർആനിലെ യാസീൻ സൂക്തം പാരായണം ചെയ്യൽ കാലങ്ങളായി തുടരുന്നുണ്ട്. ആദ്യത്തെ യാസീൻ സൂക്തം ദീർഘായുസ്സിനും ആരോഗ്യത്തിനും വേണ്ടിയും രണ്ടാമത്തേത് സമ്പത്ത്, സന്താനങ്ങൾ, വീട്, കുടുംബം എന്നിവയിലെല്ലാം ഐശ്വര്യമുണ്ടാകാൻ വേണ്ടിയും മൂന്നാമത്തേത് അവസാനം നന്നാകാനും വിശ്വാസത്തോടെ മരിക്കാനും എന്ന് കരുതിക്കൊണ്ടാണ് പാരായണം ചെയ്യേണ്ടതെന്നും വിവിധ സ്ഥലങ്ങളിൽ പരാമർശിച്ചിരിക്കുന്നു


</doc>
<doc id="310297" url="https://ml.wikipedia.org/wiki?curid=310297" title="പുരുഷോത്തമശർമ">
പുരുഷോത്തമശർമ

മൃദംഗവിദ്വാനും ആകാശവാണി കലാകാരനുമായിരുന്നു പുരുഷോത്തമശർമ.( 83 വയസ്സ്: മ:1 ജൂൺ 2015 ആലപ്പുഴ) സംഗീത സംവിധായകൻ വി. ദക്ഷിണാമൂർത്തിക്കൊപ്പം നൂറിലധികം വേദികളിൽ മൃദംഗം വായിച്ചിട്ടുണ്ട്. അഗസ്റ്റിൻ ഭാഗവതർ, യേശുദാസ്, ബാലമുരളീകൃഷ്ണ, പി.ലീല, ജയ വിജയൻമാർ,മധുരൈ ടി.എൻ.ശേഷഗോപാലൻ എന്നിവരോടൊപ്പവും ഒട്ടേറെ കച്ചേരികളിൽ പങ്കെടുത്തിട്ടുണ്ട്.

കെ.ബി. സുന്ദരാംബാളിനോടൊപ്പം ഏഴരമണിക്കൂർ തുടർച്ചായായി മൃദംഗം വായിച്ച് ശ്രദ്ധ നേടി. ചെമ്പൈ സംഗീതോത്സവം തുടങ്ങിയനാൾ മുതൽ 2012 വരെ പങ്കെടുത്തിട്ടുണ്ട്. ഇടന്തലയിൽ 'ത' വായിച്ചു തുടങ്ങുന്ന സമ്പ്രദായത്തിന് പകരം വലന്തലയിൽ നിന്ന് തുടങ്ങുന്ന രീതി ക്രമപ്പെടുത്തിയത് ശർമയാണ്. 


</doc>
<doc id="310306" url="https://ml.wikipedia.org/wiki?curid=310306" title="ഇ .ആർ ആൻഡ്‌ ഡി . സി. ഐ ഇൻസ്റ്റിറ്റ്യൂട്ട് ഓഫ് ടെക്നോളജി">
ഇ .ആർ ആൻഡ്‌ ഡി . സി. ഐ ഇൻസ്റ്റിറ്റ്യൂട്ട് ഓഫ് ടെക്നോളജി

സി-ഡാക് പ്രവേശന കവാടം 
ഇലട്രോണിക്സ് റിസർച്ച് ആൻഡ്‌ ഡെവലപ്മെൻണ്ട് സെന്റർ ഓഫ് ഇന്ത്യഇൻസ്റ്റിറ്റ്യൂട്ട് ഓഫ് ടെക്നോളജി എന്ന് പൂർണ നാമം. കേന്ദ്ര സർക്കാർ സ്ഥാപനം അയ സി-ഡാക് ഇന്റെ നിയന്ത്രണത്തിൽ ഉള്ള ഒരു ഉന്നത വിദ്യാഭ്യാസ കേന്ദ്രം.തിരുവന്തപുരം നഗരത്തിലെ വെള്ളയമ്പലം എന്നാ സ്ഥലത്ത് സ്ഥിതി ചെയ്യുന്നു.2001 ഇൽ സ്ഥാപിതം.നിലവിൽ കൊച്ചി കേന്ദ്രം ആയി ഉള്ള കൊച്ചിൻ ശാസ്ത്ര സാങ്കേതിക സർവകലാശാല അംഗീകരിച്ച 2 ബിരുദാനന്തര ബിരുദ ക്ലാസുകൾ നടത്തി വരുന്നു.

</doc>
<doc id="310321" url="https://ml.wikipedia.org/wiki?curid=310321" title="ജുറാസ്സിക്‌ വേൾഡ്">
ജുറാസ്സിക്‌ വേൾഡ്

2015 ജൂൺ 12 ന് പുറത്തിറങ്ങിയ ഒരു സയൻസ്-ഫിക്ഷൻ ഇംഗ്ലീഷ് ചലച്ചിത്രമാണ് ജുറാസ്സിക്‌ വേൾഡ്. ഏകദേശം 511ദശ ലക്ഷം ഡോളർ ആദ്യ ആഴ്ച് നേടി ഈ സിനിമ പുതിയ റെക്കോർഡ്‌ ഇട്ടു.

ഐസ്‌ല നെബുലാർ എന്ന സാങ്കല്പിക ദ്വീപിൽ, ക്ലോണിങ്ങിനാൽ ഉണ്ടാക്കിയെടുത്ത ദിനോസാറുകളെ ഉൾപ്പെടുത്തി ജോൺ ഹാമ്മണ്ട് (റിച്ചാർഡ് ആറ്റൻബറോ) വിഭാവന ചെയ്ത തീം പാർക്ക് ഇപ്പോൾ 10 വർഷമായി പ്രവർത്തിക്കുന്നു. കുടുതൽ സന്ദർശകരെ ആകർഷിക്കാൻ ഒരു പുതിയ ഇനം ദിനോസറിനെ സൃഷ്ടിക്കുന്നു, എന്നാൽ സൂത്രശാലിയായ ഈ ദിനോസർ കൂട് പൊളിച്ച് രക്ഷപെടുന്നു.


ചിത്രത്തിന് വേണ്ടി സംഗീതം ഒരുക്കിയത് മിച്ചെൽ ജിയചിനോ ആണ് .



</doc>
<doc id="310328" url="https://ml.wikipedia.org/wiki?curid=310328" title="വില്ല്യം ലൊംബാർഡി">
വില്ല്യം ലൊംബാർഡി

അമേരിക്കൻ ഗ്രാൻഡ്മാസ്റ്ററും ബോബി ഫിഷറുടെ ആദ്യകാലപരിശീലകനുമായിരുന്നു വില്ല്യം ജയിംസ് ലൊംബാർഡി.(ജ:ഡിസം: 4, 1937 ന്യൂയോർക്ക്).1950 കളിലെ പ്രമുഖ അമേരിക്കൻ ചെസ്സ് കളിക്കാരിൽ ഒരാളുമായിരുന്ന ലൊബാർഡി ബോബി ഫിഷറെ 11½ വയസ്സുമുതൽ 1972 ലെ ലോക ചെസ്സ് ചാമ്പ്യൻഷിപ്പുവരെ പരിശീലിപ്പിക്കുകയുണ്ടായി.കൂടാതെ അനേകം ചെസ്സ് ഗ്രന്ഥങ്ങളുടെ രചയിതാവുമായിരുന്നു അദ്ദേഹം.ഒരു കത്തോലിക്കാ പുരോഹിതനായും അദ്ദേഹം ജോലിചെയ്തിട്ടുണ്ട്.

പരിപൂർണ്ണ പോയന്റുകളോടെ ലോക ചെസ്സ് ജൂനിയർ ചാമ്പ്യനായ ഏക വ്യക്തിയും ലൊംബാർഡിയാണ്.


</doc>
<doc id="310337" url="https://ml.wikipedia.org/wiki?curid=310337" title="വിൽനുസ്">
വിൽനുസ്

വിൽനുസ് (; (Polish: Wilno, see also other names) മുൻ സോവ്യറ്റ് റിപ്പബ്ലിക്കും ഇപ്പോൾ സ്വതന്ത്ര രാജ്യവുമായ ലിത്വാനിയായുടെ തലസ്ഥാനവും അവിടത്തെ ഏറ്റവും വലിയ പട്ടണവുമാണ്. 2014 ലെ സെൻസസ് അനുസരിച്ച് 539,939 ആണിവിടത്തെ ജനസംഖ്യ. 
വിൽനിയ നദിയുടെ പേരിൽ നിന്നാണ് നഗരത്തിന് ഈ നാമം ലഭിച്ചത്. ഈ നദിയുടെ പേർ ലിത്വാനിയൻ ഭാഷയിലെ പദമായ വിൽനിസ് അല്ലെങ്കിൽ വിൽനൈറ്റിയിൽ നിന്നും ഉൽഭവിച്ചതാണ്. ഈ നഗരം ചരിത്രത്തിലുടനീളം വിവിധ ഭാഷകളിൽ വ്യത്യസ്തമായ പേരുകളിൽ അറിയപ്പെട്ടു വരുന്നു. ഇംഗ്ലിഷിൽ വിൽന എന്നാണ് സാധാരണ വിളിക്കപ്പെടുന്നത്. ലിത്വാനിയൻ അല്ലാത്ത ഭാഷകളിലെ പ്രശസ്തമായ ചില പേരുകൾ താഴെക്കൊടുക്കുന്നു: 

ചരിത്രകാരനായിരുന്ന റോമാസ് ബതൂറ നഗരത്തോടൊപ്പം 1253 ൽ ലിത്വാനിയയിലെ രാജാവായിരുന്ന മിൻഡൗഗസിന്റെ കൊട്ടാരങ്ങളിലൊന്നായ വൊറൂത്തയേയും തിരിച്ചറിഞ്ഞു.


</doc>
<doc id="310365" url="https://ml.wikipedia.org/wiki?curid=310365" title="കെയ്റ്റ്ലിൻ ജെന്നെർ">
കെയ്റ്റ്ലിൻ ജെന്നെർ

മുൻ അമേരിക്കൻ കായികതാരവും ലിംഗമാറ്റ ശസ്ത്രക്രിയയിലൂടെ സ്ത്രീയായി മാറിയ ടെലിവിഷൻ താരവുമാണ് കെയ്റ്റ്ലിൻ ജെന്നെർ. 2015 സെപ്റ്റംബർ വരെ ബ്രൂസ് ജെന്നർ എന്ന പേരിലാണ് അറിയപെട്ടിരുന്നത്. 
1976 ഒളിമ്പിക്‌സിൽ ഡെക്കാത്‌ലണിൽ 8,616 പോയന്റ് നേടിയാണ് ബ്രൂസ് ലോകറെക്കോഡിട്ടത്. 10 ഇനങ്ങളടങ്ങിയ ഡെക്കാത്‌ലണിലെ ജേതാവിന് അക്കാലത്ത് 'ലോകത്തെ ഏറ്റവും മികച്ച അത്‌ലറ്റ്' എന്ന അനൗപചാരിക ബഹുമതിയും ഉണ്ടായിരുന്നു. 1976-ലെ മോൺട്രിയൽ ഒളിമ്പിക്‌സിലാണ് ബ്രൂസ് ലോകറെക്കോഡോടെ സ്വർണം നേടിയത്. ട്രാക്ക് വിട്ടശേഷം ടെലിവിഷൻ അവതാരകനായി മാറി. അടുത്തിടെയാണ് താൻ സ്ത്രീയായി മാറിയെന്ന കാര്യം വെളിപ്പെടുത്തിയത്. ഐ.ബി.സി. ടെലിവിഷനുവേണ്ടി, ഡയാൻ സ്വേയർ നടത്തിയ അഭിമുഖത്തിലായിരുന്നു 65-ാം വയസ്സിലെ വെളിപ്പെടുത്തൽ.


</doc>
<doc id="310366" url="https://ml.wikipedia.org/wiki?curid=310366" title="ലൂയിസ് റിച്ചാർഡ്സൺ">
ലൂയിസ് റിച്ചാർഡ്സൺ

രാഷ്ട്രമീമാംസശാസ്ത്ര വിദഗ്ദ്ധയും പ്രൊഫസറുമാണ് ലൂയിസ് റിച്ചാർഡ്സൺ (ജ: 8 ജൂൺ 1958- അയർലൻഡ്)ഇപ്പോൾ സെന്റ് ആൻഡ്രൂസ് യൂണിവേഴ്‌സിറ്റിയിൽ വൈസ് ചാൻസലറും പ്രിൻസിപ്പലുമായി സേവനമനുഷ്ഠിക്കുന്ന റിച്ചാർഡ്‌സൺ ഹാർവാർഡ് യൂണിവേഴ്‌സിറ്റിയിൽ സീനിയർ പോസ്റ്റിൽ സേവനമനുഷ്ഠിച്ചിട്ടുണ്ട്. ഓക്‌സ്‌ഫഡ് യൂണിവേഴ്‌സിറ്റിയുടെ 785 വർഷത്തെ ചരിത്രത്തിനിടയിൽ ആദ്യമായി സർവ്വകലാശാലയുടെ തലപ്പത്ത് എത്തുന്ന വനിതാ ചാൻസലറും ലൂയിസ് റിച്ചാർഡ്സൺ ആണ്.
ട്രിനിറ്റി കോളേജ്, ഡബ്ലിൻ, കാലിഫോർണിയ യൂണിവേഴ്‌സിറ്റി, ലോസ് ആഞ്ചലസ് യൂണിവേഴ്‌സിറ്റി എന്നിവിടങ്ങളിൽ ബിരുദവും ബിരുദാനന്തരബിരുദവും സ്വന്തമാക്കിയ റിച്ചാർഡ് 2009-ലാണ് സെന്റ് ആൻഡ്രൂസിൽ വൈസ് ചാൻസലറാകുന്നത്. റിച്ചാർഡിന്റെ അക്കാദമിക് വൈദഗ്ദ്ധ്യംതീവ്രവാദഭീഷണിയും അതുസംബന്ധിച്ച സുരക്ഷകളെയും സംബന്ധിച്ചാണ്. സെപ്റ്റംബർ പതിനൊന്ന് ആക്രമണത്തിന്റെ പശ്ചാത്തലത്തിൽ "വാട്ട് ടെററിസ്റ്റ് വാണ്ട്" എന്ന പേരിൽ ഒരു ഗ്രന്ഥരചനയും ഇവർ നടത്തിയിട്ടുണ്ട്. തീവ്രവാദത്തെ കുറിച്ചും അതിന്റെ ഭീകരതയെ കുറിച്ചും നിരവധി പുസ്തകങ്ങളിലും പ്രസിദ്ധീകരണങ്ങളിലും നിരവധി ലേഖനങ്ങൾ ലൂയിസ് പ്രസിദ്ധപ്പെടുത്തിയിട്ടുമുണ്ട്.


</doc>
<doc id="310367" url="https://ml.wikipedia.org/wiki?curid=310367" title="ലൊറേറ്റാ ലിഞ്ച്">
ലൊറേറ്റാ ലിഞ്ച്

അമേരിക്കയുടെ എൺപത്തിമൂന്നാമത് അറ്റോർണി ജനറൽ ആണ് ലൊറേറ്റാ ലിഞ്ച് . (ജ: മെയ് 21, 1959) 
ജില്ലാ അറ്റോർണി ആയി തിരഞ്ഞെടുക്കപ്പെട്ട അന്നുമുതലാണ് ഫിഫയുമായി ബന്ധപ്പെട്ട അന്വേഷണത്തിൽ ലോറെറ്റ ഭാഗഭാക്കായത്. കഴിഞ്ഞ മൂന്ന് വർഷമായി എഫ്.ബി.ഐ ഫിഫയിലെ അഴിമതിയെ കുറിച്ച് അന്വേഷണം നടത്തി വരികയായിരുന്നു. തുടർച്ചയായ അഞ്ചാം തവണയും ഫിഫ പ്രസിഡന്റായി തിരഞ്ഞെടുക്കപ്പെട്ട സെപ്പ് ബ്ലാറ്ററിനെ ഒരു പുനരാലോചനക്കും പിന്നീട് രാജിയിലേക്കും നയിച്ചത് ഇവർ നയിച്ച അന്വേഷണങ്ങളുടെ ഭാഗമായിരുന്നു.


</doc>
<doc id="310375" url="https://ml.wikipedia.org/wiki?curid=310375" title="ബകവധം ആട്ടക്കഥ">
ബകവധം ആട്ടക്കഥ

കോട്ടയത്തു തമ്പുരാന്റെ ആദ്യകാല ആട്ടക്കഥയാണ് ബകവധം.മഹാഭാരതം ആദ്യ പർവ്വത്തിലെ ജ"തുഗൃഹാദ്ധ്യായ"ത്തിലാണ് ബകവധം ആട്ടക്കഥ ഉൾപ്പെട്ടിരിയ്ക്കുന്നത്.മൂലകഥയിൽ നിന്നും ഗണ്യമായ വ്യതിയാനമൊന്നും തമ്പുരാൻ ഈ ആട്ടക്കഥയിൽ വരുത്തിയിട്ടില്ല.
പാണ്ഡവന്മാരുടെ ബലവീര്യാദികളിൽ അസൂയാലുവായിത്തീർന്ന ദുര്യോധനൻ അവരെ വാരണാവതത്തിലേയ്ക്കു മാറ്റി പാർപ്പിയ്ക്കുവാൻ ധൃതരാഷ്ട്രരോട് അഭ്യർത്ഥിയ്ക്കുന്നു. കൗശലക്കാരനായ ധൃതരാഷ്ട്രർ പാണ്ഡവരെ വാരണാവതത്തിലെ മാഹാത്മ്യങ്ങൾ വർണ്ണിച്ചു കേൾപ്പിക്കുന്നു.ഉത്സവം കാണുന്നതിനായി അവരെ അനുവദിയ്ക്കുകയും ചെയ്യുന്നു. ഒരു അരക്കില്ലം അവിടെ പണികഴിപ്പിച്ച വിവരം വിദുരർ അറിയുകയും അതിൽ നിന്നു രക്ഷപെടാൻ ഒരു രഹസ്യ ഗുഹാമാർഗ്ഗം നിർമ്മിയ്ക്കുകയും ചെയ്യുന്നു. അരക്കില്ലത്തിനു തീകൊടുത്തശേഷം പാണ്ഡവർ രക്ഷപെടുന്നു. അതിൽ കുടുങ്ങിയ യാത്രികരുടെ മൃതദേഹം പാണ്ഡവരുടേതെന്നു തെറ്റിദ്ധരിച്ച കൗരവർ സന്തോഷിയ്ക്കുന്നു.
വനത്തിൽ താമസമാക്കിയ പാണ്ഡവരിൽ ഭീമനോട് ഹിഡുംബിയ്ക്ക് അനുരാഗം തോന്നുകയും പിന്നീട് ഭീമനെ വരിയ്ക്കുകയും ചെയ്യുന്നു.ഏകചക്രയിലേയ്ക്കു താമസം മാറ്റിയ പാണ്ഡവർ താമസിച്ചിരുന്ന ബ്രാഹ്മണഗൃഹത്തിൽ ദമ്പതിമാരുടെ വിലാപം കേൾക്കുന്നു. കാരണം അന്വേഷിച്ചപ്പോൾ ബകാസുരനു ഭക്ഷിയ്ക്കേണ്ട വിഭവങ്ങളോടൊപ്പം ഒരാളിനേയും നൽകണമായിരുന്നു. ഇരയായിത്തിരേണ്ടത് ആരെന്നതായിരുന്നു അന്നത്തെ വിലാപത്തിനു കാരണം.കുന്തീദേവി ആ വീട്ടുകാരുടെ പ്രതിനിധിയായി ഭീമനെ അയച്ചുകൊള്ളാമെന്നു ഏൽക്കുന്നു.ബകനെ സമീപിയ്ക്കുന്ന ഭീമൻ അയാളെ വധിയ്ക്കന്നു.


</doc>
<doc id="310398" url="https://ml.wikipedia.org/wiki?curid=310398" title="ട്രിച്ചി എസ്. ഗണേശൻ">
ട്രിച്ചി എസ്. ഗണേശൻ

പ്രമുഖ കർണാടകസംഗീതജ്ഞനായിരുന്നു ട്രിച്ചി എസ്. ഗണേശൻ. ഇന്ത്യയ്ക്കകത്തും പുറത്തുമായി നിരവധി കച്ചേരികൾ അവതരിപ്പിച്ചിട്ടുണ്ട്. 

ട്രിച്ചി സഹോദരന്മാർ എന്നപേരിൽ സംഗീതരംഗത്ത് പ്രശസ്തിയാർജ്ജിച്ച കർണാടകസംഗീതജ്ഞന്മാരിൽ ട്രിച്ചി കെ.എസ്. സുബ്രഹ്മണ്യയ്യരുടെയും ലക്ഷ്മിഅമ്മാളിന്റെയും മകനാണ്. 1960ൽ പാലക്കാട് മണ്ണാർക്കാട് ജനിച്ചു. പിതാവായിരിന്നു ആദ്യ ഗുരു. പിന്നീട് അടുത്ത ബന്ധുകൂടിയായിരുന്ന ചെമ്പൈ വൈദ്യനാഥ ഭാഗവതരുടെ ശിഷ്യത്വം സ്വീകരിച്ചു. തിരുവനന്തപുരം സ്വാതി തിരുനാൾ സംഗീത കോളേജിൽ നിന്നും ഗാനപ്രവീണ ബിരുദം നേടി.സ്വരപ്രസ്താരത്തിലും ലയസംബന്ധമായ പ്രാവിണ്യത്തിലും പ്രത്യേക സിദ്ധി ആർജിച്ച സംഗീതജ്ഞരിൽ ഒരാളായാണ് സംഗീതലോകം അദ്ദേഹത്തെ വിശേഷിപ്പിച്ചിരുന്നത്. ആകാശവാണിയിൽ സ്റ്റാഫ് ആർടിസ്റ്റായിരുന്നു. വിപുലമായ ശിഷ്യ സമ്പത്തിന്റെ ഉടമയാണ്.

2016 ഓഗസ്റ്റ് 20 ന് ഹൃദയാഘാതം മൂലം അന്തരിച്ചു. 


</doc>
<doc id="310400" url="https://ml.wikipedia.org/wiki?curid=310400" title="പാക്കിസ്ഥാൻ-ബംഗ്ലാദേശ് ടെസ്റ്റ് ക്രിക്കറ്റ്">
പാക്കിസ്ഥാൻ-ബംഗ്ലാദേശ് ടെസ്റ്റ് ക്രിക്കറ്റ്



</doc>
<doc id="310402" url="https://ml.wikipedia.org/wiki?curid=310402" title="നീണ്ടൂർ സുബ്രഹ്മണ്യസ്വാമി ക്ഷേത്രം">
നീണ്ടൂർ സുബ്രഹ്മണ്യസ്വാമി ക്ഷേത്രം

കേരളത്തിലെ പുരാതന ക്ഷേത്രങ്ങളിലൊന്നാണ്
കോട്ടയം ജില്ലയിലെ നീണ്ടൂർ ഗ്രാമത്തിൽ സ്ഥിതി ചെയ്യുന്ന നീണ്ടൂർ ശ്രീ സുബ്രഹ്മണ്യസ്വാമി ക്ഷേത്രം. ഈ ക്ഷേത്രത്തിലെ പ്രധാന പ്രതിഷ്ഠ താരകാസുരനിഗ്രഹഭാവത്തിലുള്ള ഉഗ്രമൂർത്തിയായ സുബ്രഹ്മണ്യൻ ആണ്. കൂടാതെ ധാരാളം ഉപദേവതകളും ഉണ്ട്. 

അഗസ്ത്യ മഹർഷിയാൽ പ്രതിഷ്ടിതമായതും വേദവ്യാസന്റെയും വില്യമംഗലത്തു സ്വമിയാരുടെയും പാദസ്പർശത്താൽ പവിത്രമായതുമായ ക്ഷേത്രമാണ് കേരള ക്ഷേത്രസംരക്ഷണ സമിതിയുടെ ചുമതലയിലുള്ള നീണ്ടൂർ ശ്രീ സുബ്രഹ്മണ്യസ്വാമി ക്ഷേത്രം. നീണ്ടൂരിന്റെ ദേശാധിപദേവനായി ശ്രീ സുബ്രഹ്മണ്യസ്വാമി കിഴക്കോട്ടു ദർശനമായി വൃത്തശ്രീകോവിലിൽ നിലകൊള്ളുന്നു. ഏറ്റുമാനൂർ മഹാദേവക്ഷേത്രത്തിന്റെയും ശ്രീ സുബ്രഹ്മണ്യസ്വാമിക്ഷേത്രത്തിന്റെയും നിർമ്മാണം ഒരേ ഘട്ടത്തിൽ നടന്നതായി പറയപ്പെടുന്നു.

താരകാസുര നിഗ്രഹ ഭാവത്തിൽ പടച്ചട്ടയണിഞ്ഞു നിൽക്കുന്നതും അത്യപൂർവമായി വേൽ തലകീഴായി പിടിച്ചും രൗദ്രഭാവത്തിൽ ഉത്തരീയം കൈത്തണ്ടയിൽ വീണു കിടക്കുന്നതുമായിട്ടാണ് ശിലാവിഗ്രഹം. ഏറ്റൂമാനൂരപ്പനും പുത്രൻ സുബ്രഹ്മണ്യസ്വാമിയും മുഖാമുഖം ഒരേ ദിശയിൽ പ്രതിഷ്ഠിക്കപ്പെട്ടതാണെന്ന് വിശ്വസിച്ചുപോരുന്നു. ക്ഷേത്രം ഊരാഴ്മക്കാർ ആയിരുന്ന മംഗലത്തുമന, ഏട്ടന്നോശ്ശേരി, ചെന്തിട്ട, പട്ടമന എന്നീ മനകളിലെ ഊരഴ്മക്കാർ 1984 ഏപ്രിൽ ഒമ്പതാം തിയതി കേരള ക്ഷേത്രസംരക്ഷണസമിതിക്ക് ഉടമ്പടി എഴുതി. ഇപ്പോൾ ക്ഷേത്രം കേരള ക്ഷേത്രസംരക്ഷണ സമിതിയുടെ കീഴിലാണ് ക്ഷേത്രം. ക്ഷേത്രത്തിലെ താന്ത്രികാവകാശം നട്ടാശ്ശേരി സൂര്യകാലടി മനക്കാർക്കാണ്.

ക്ഷേത്രത്തിൽ ഉപദേവതകളായി ദക്ഷിണാമൂർത്തി, ഗണപതി, അയ്യപ്പൻ, ദുർഗ്ഗ, തൂണിന്മേൽ ഭഗവതി, നാഗദൈവങ്ങൾ, ബ്രഹ്മരക്ഷസ്സ് എന്നിവർ കുടികൊള്ളുന്നു. നാലമ്പലത്തിനകത്ത് പ്രധാന ശ്രീകോവിലിൽത്തന്നെ തെക്കേ നടയിൽ തെക്കോട്ട് ദർശനമായാണ് ദക്ഷിണാമൂർത്തി-ഗണപതി പ്രതിഷ്ഠകൾ. നമസ്കാരമണ്ഡപത്തിന്റെ തെക്കുപടിഞ്ഞാറേതൂണിൽ ഭദ്രകാളീഭാവത്തിലുള്ള തൂണിന്മേൽ ഭഗവതിയെ പ്രതിഷ്ഠിച്ചു പൂജ നടത്തുന്നു. അതും അത്യപൂർവമായി നിലകൊള്ളുന്ന പ്രതിഭാസമാണ്. നാലമ്പലത്തിനുപുറത്ത് തെക്കുപടിഞ്ഞാറേമൂലയിൽ പ്രത്യേകമായി നിർമ്മിച്ച കോവിലിൽ ശാസ്താവും, വടക്കുപടിഞ്ഞാറേമൂലയിൽ പ്രത്യേകമായി നിർമ്മിച്ച കോവിലിൽ ശ്രീദുർഗ്ഗാദേവിയും കുടികൊള്ളുന്നു. വടക്കുകിഴക്കുഭാഗത്ത് സർപ്പദൈവങ്ങൾ, രക്ഷസ്സ് തുടങ്ങിയ ഉപദേവന്മാർ യഥാസ്ഥാനങ്ങളിൽ പ്രതിഷ്ഠിക്കപ്പെട്ടിരിക്കുന്നു.

നിത്യേന മൂന്ന് പൂജകൾ ഉണ്ട്. പുലർച്ചെ അഞ്ച് മണിയ്ക്ക് നടതുറക്കുന്നു. തുടർന്ന് നിർമ്മാല്യദർശനം. നിർമ്മാല്യത്തിനുശേഷം വിഗ്രഹത്തുന്നു.അഭിഷേകത്തിനുശേഷം വിഗ്രഹം അലങ്കരിയ്ക്കുന്നു. മലർ നിവേദ്യമാണ് അടുത്ത ചടങ്ങ്. എഴുമണിയോടുകൂടി നിവേദ്യത്തിനു ശേഷം ഉഷപൂജ, ഇതിന് നട അടച്ചുപൂജയുണ്ട്. കടുംപായസമാണ് പ്രധാന നിവേദ്യം.ഒൻപതു മണിയോടുകൂടി നിവേദ്യത്തിനു ശേഷം ഉച്ചപൂജ. ഇതിന് നട അടച്ചുപൂജയുണ്ട്.പാൽപായസമാണ് പ്രധാന നിവേദ്യം.പത്തുമണിയോടെ നടയടയ്ക്കുന്നു.
വൈകീട്ട് അഞ്ച്മണിയ്ക്ക് വീണ്ടും നടതുറക്കുന്നു. സന്ധ്യയ്ക്ക് സൂര്യാസ്തമയമനുസരിച്ച് ദീപാരാധന നടക്കുന്നു. തുടർന്ന് രാത്രി ഏഴുമണിയോടെ അത്താഴപൂജ നടത്തുന്നു. ഇതിനും അടച്ചുപൂജയുണ്ട്. വെള്ള നിവേദ്യവും കടുംപായസവുമാണ് നിവേദ്യങ്ങൾ. ഏഴരയോടെ വീണ്ടും നടയടയ്ക്കുന്നു.

ഉദ്ദിഷ്ടകാര്യസാദ്ധ്യത്തിനായി ചൊവ്വാഴ്ച ദിവസങ്ങളിൽ ഭക്തർ ഒറ്റനാരങ്ങമാല വഴിപാട് സമർപ്പണം നടത്തിവരുന്നു. ഉരിയരിപ്പായസം, ഇടിച്ചുപിഴിഞ്ഞുപായസം, പാൽപായസം, പഞ്ചാമൃതം, തുടങ്ങിയവ പ്രധാന വഴിപാടുകളാണ്. കൂടാതെ അഭിഷേകവും നാരങ്ങാമാല ചാർത്തലും പ്രധാനമാണ്. എല്ലാ മാസവും വെളുത്തപക്ഷത്തിലെ ഷഷ്ഠി ദിവസങ്ങളിൽ ഷഷ്ഠിവ്രതവും, ചിങ്ങമാസത്തിലെ വിനായക ചതുർത്ഥിയ്ക്ക് തന്ത്രി ബ്രഹ്മശ്രീ സൂര്യകാലടി ഭട്ടതിരി വക മഹാഗണപതിഹോമവും, ശ്രീ ഗണേശസുബ്രഹ്മണ്യ സംഗീതാരാധനയും നടന്നുവരുന്നു.എല്ലാ ചൊവ്വാഴ്ചകളിലും വിശേഷ ദിവസങ്ങളിലും ഭക്തജനങ്ങളുടെ വഴിപാടായി മഹാപ്രസാദം ഊട്ട് നടത്തി വരുന്നു.

മേടമാസത്തിലെ ഷഷ്ഠി ആറാട്ടായി വരത്തക്കവിധം ആറ് ദിവസമാണ് നീണ്ടൂർ സുബ്രഹ്മണ്യസ്വാമിക്ഷേത്രത്തിലെ തിരുവുത്സവം. തിരുവുത്സവത്തിന് ദേവപാർഷതവൃന്ദങ്ങളെ പ്രീതിപ്പെടുത്തുന്ന പൂജകൾക്കൊപ്പം ഭക്തിസാന്ദ്രമായ എഴുന്നള്ളിപ്പുകളും വിവിധ കലാപരിപാടികളും നടത്തി വരുന്നു. തിരുവുത്സവത്തിന് മുൻപ് എല്ലാ വർഷവും ക്ഷേത്രത്തിൽ മുറജപം നടത്താറുണ്ട്‌.
തൈപ്പൂയം, സ്കന്ദഷഷ്ഠി, നവരാത്രി ആഘോഷങ്ങൾ, മണ്ഡലവൃതം, മകരവിളക്ക്‌-രഥഘോഷയാത്ര, രാമായണ മാസാചരണം,
കളമെഴുത്തും പാട്ടും, നിറപുത്തരി മുതലായവ നടത്തി വരുന്നു. 
എല്ലാവർഷവും കുംഭ മാസത്തിലെ പൂരം നാളിൽ ( നീണ്ടൂർ പൂരം - വിളക്ക് എഴുന്നള്ളിപ്പ് )
നീണ്ടൂർ കുറ്റ്യാനികുളങ്ങര ഭഗവതി ക്ഷേത്രത്തിലേക്ക് ദേശനാഥനായ നീണ്ടൂർ സുബ്രഹ്മണ്യസ്വാമിയുടെ എഴുന്നള്ളത്ത് 
നടക്കാറുണ്ട്.

ഏറ്റുമാനൂരിൽ നിന്നും നീണ്ടൂർ റൂട്ടിൽ ആറ്‌ കിലോമീറ്റർ സഞ്ചരിച്ചാൽ ക്ഷേത്രത്തിലെത്താം.
മെയിൻ റോഡിൽ ക്ഷേത്രത്തിന്റെ കിഴക്കേനട ജംഗ്ഷനിൽ പേരോടുകൂടിയ ബോർഡ്‌ കാണാം.
അവിടെനിന്നു 200 മീറ്റർ സഞ്ചരിച്ചാൽ ക്ഷേത്രത്തിലെത്താം. 
ഏറ്റുമാനൂർ റെയിൽവേ സ്റ്റേഷനിൽ നിന്നും ക്ഷേത്രത്തിലേക്ക് എത്താൻ 4.5 കിലോമീറ്ററും. കോട്ടയത്തുനിന്നും 17 കിലോമീറ്ററും. 
കൊച്ചി അന്താരാഷ്ട്ര വിമാനത്താവളത്തിൽ നിന്ന് 80 കിലോമീറുമാണ് ഇവിടേയ്ക്കുള്ള ദൂരം.



</doc>
<doc id="310412" url="https://ml.wikipedia.org/wiki?curid=310412" title="യോവാക്കീം">
യോവാക്കീം

ക്രിസ്തീയ ഇസ്ലാമിക വിശ്വാസങ്ങൾ പ്രകാരം മറിയത്തിന്റെ പിതാവ് ആണ് യോവാക്കീം ("he whom Yahweh has set up", Hebrew: יְהוֹיָקִים "Yəhôyāqîm", Greek Ἰωακείμ "Iōākeím").അദ്ദേഹൂത്തിന്റെ തിരുനാൾ ദിവസം ജൂലൈ 26 ആണ്.
ജോവാക്കിന്റെ കഥ ബൈബിളിൽ പറഞ്ഞിട്ടില്ല.
ഇസ്ലാമിക വിശ്വാസങ്ങൾ പ്രകാരം മറിയത്തിന്റെ പിതാവ് ആണ് ഇമ്രാൻ (Arabic: آل عمران) [Qur'an 19:28].


</doc>
<doc id="310413" url="https://ml.wikipedia.org/wiki?curid=310413" title="കുളച്ചൽ">
കുളച്ചൽ

മലബാർ തീരത്തിലെ ഒരു മുനിസിപ്പൽ ടൗണാണ് കന്യാകുമാരി ജില്ലയിലുള്ള കുളച്ചൽ. കന്യാകുമാരിയിൽ നിന്നും ഇവിടേക്ക് 20 കിലോമീറ്റർ ദൂരമുണ്ട്. ചരിത്ര പ്രസിദ്ധമായ കുളച്ചൽ യുദ്ധം നടന്ന സ്ഥലമാണ് ഇത്. 2011ലെ സെൻസസ് പ്രകാരം ഇവിടെത്തെ ജനസംഖ്യ 23,227 ആണ്. 

1956-ലെ സംസ്ഥാനപുനസംഘടക്കുമുമ്പ് തിരുവിതാംകൂറിന്റെ ഭാഗമായിരുന്നു.


</doc>
<doc id="310416" url="https://ml.wikipedia.org/wiki?curid=310416" title="ലിത്വാനിയൻ ഭാഷ">
ലിത്വാനിയൻ ഭാഷ

ലിത്വാനിയൻ ഭാഷ ലിത്വാനിയ രാജ്യത്തിന്റെ ഔദ്യോഗിക ഭാഷയും യൂറോപ്യൻ യൂണിയനിലെ ഔദ്യോഗിക ഭാഷകളിലൊന്നുമാണ്. ലിത്വാനിയായിൽ ഏതാണ്ട് 29 ലക്ഷം പേർ ഈ ഭാഷ സംസാരിക്കുന്നു. രണ്ടു ലക്ഷം പേർ രാജ്യത്തിനു പുറത്ത് ഈ ഭാഷ സംസാരിക്കുന്നുണ്ട്. ബാൾട്ടിക്ക് ഭാഷയായ ലിത്വാനിയന് ലാത്വിയൻ ഭാഷയുമായി അടുത്ത ബന്ധമുണ്ടെങ്കിലും അവ പരസ്പപരം മനസ്സിലാക്കാൻ പ്രയാസമാണ്. ലാറ്റിൻ അക്ഷരമാലയിലാണ് ഈ ഭാഷ എഴുതുന്നത്. ലിത്വാനിയൻ ഭാഷയെ ഇന്തോ-യൂറോപ്യൻ ഭാഷാഗോത്രത്തിലെ നിലനിൽക്കുന്ന ഏറ്റവും യാഥാസ്ഥിതികമായ ഭാഷയായി കണക്കാക്കാം. ഈ ഭാഷ ഇന്ന് നാശോന്മുഖമായ പ്രോട്ടോ-ഇന്തോ-യൂറോപ്യൻ ഭാഷാശ്രേണിയിലെ പല സവിശേഷതകളും നിലനിർത്തിയിരിക്കുന്നു. 


</doc>
<doc id="310418" url="https://ml.wikipedia.org/wiki?curid=310418" title="താലിമെരൻ ഓ">
താലിമെരൻ ഓ

താലിമെരൻ ഓ (28 ജനവരി 1918 – 13 സെപ്തംബർ 1998) ഇന്ത്യൻ ഫുട്ബോൾ കളിക്കാരനും ഫിസിഷ്യനും ആയിരുന്നു. ഇന്നത്തെ നാഗാലാൻഡ് ആയിരുന്നു ജന്മസ്ഥലം.ഇന്ത്യൻ ഫുട്ബോൾ ടീമിന്റെ ആദ്യത്തെ ക്യാപ്റ്റൻ ആയിരുന്നു താലിമെരൻ . 1948 ലെ ലണ്ടൻ ഒളിമ്പിക്സിൽ ആയിരുന്നു ആദ്യമായി സ്വതന്ത്ര ഭാരതത്തിന്റെ ഫുട്ബോൾ ടീമിന്റെ ആദ്യ ഒളിമ്പിക്സ്.


</doc>
<doc id="310425" url="https://ml.wikipedia.org/wiki?curid=310425" title="അർദേഷിർ ഇറാനി">
അർദേഷിർ ഇറാനി

ഖാൻ ബഹാദൂർ അർദേശിർ ഇറാനി (5 ഡിസംബർ 1886 – 14 ഒക്ടോബർ 1969 ) എഴുത്തുകാരൻ,സംവിധായകൻ,നിർമാതാവ്,അഭിനേതാവ്,സിനിമാ വിതരണക്കാരൻ,ഛായാഗ്രാഹകൻ എന്നീ നിലകളിൽ പ്രസിദ്ധനായിരുന്നു. ഇന്ത്യയിൽ നിന്നുള്ള ആദ്യ ശബ്ദചിത്രമായിരുന്ന ആലം ആരയുടെ സംവിധായകൻ ആയിരുന്നു അർദേശിർ ഇറാനി 


</doc>
<doc id="310427" url="https://ml.wikipedia.org/wiki?curid=310427" title="ബിജൊയ റേ">
ബിജൊയ റേ

ചലച്ചിത്രകാരനായ സത്യജിത് റേയുടെ പത്നിയായിരുന്നു ബിജൊയ റേ.(ജ:1916/1917 – 2 ജൂൺ 2015)അടുത്ത ബന്ധുവായ ബിജൊയയെ 1949 ലാണ് റേ വിവാഹം കഴിയ്ക്കുന്നത്. റേയുടെ ചലച്ചിത്രസംരംഭങ്ങളിൽ അടുത്തു സഹകരിച്ചിരുന്ന ബിജൊയ 1944 ൽ പുറത്തിറങ്ങിയ "ശേഷ് രക്ഷ" എന്ന ചിത്രത്തിൽ പാടുകയും അഭിനയിയ്ക്കുകയും ചെയ്തിരുന്നു. കൂടാതെ "ഗച്ച്" (The Tree-1998) എന്ന ഡോക്യുമെന്ററിയിലും അഭിനയിച്ചിട്ടുണ്ട്.
കടുത്ത ന്യൂമോണിയ ബാധയെത്തുടർന്നു കൊൽകൊത്തയിലെ ഒരു സ്വകാര്യാശുപത്രിയിൽ വച്ച് 2015 ജൂൺ 2 നു അവർ അന്തരിച്ചു.


</doc>
<doc id="310430" url="https://ml.wikipedia.org/wiki?curid=310430" title="ജോൺ മത്തായി">
ജോൺ മത്തായി

സാമ്പത്തിക ശാസ്ത്രഞ്ജനും ഇന്ത്യയിലെ ആദ്യത്തെ റെയിൽവേ മന്ത്രിയുമായിരുന്നു ജോൺ മത്തായി (1886-1959). ഇന്ത്യയുടെ ധനമന്ത്രിയായും ഇദ്ദേഹം സേവനമനുഷ്ഠിച്ചിരുന്നു.. 1948-ലെ ഇന്ത്യയിലെ ആദ്യത്തെ ബജറ്റ് അവതരിപ്പിച്ചതു ഇദ്ദേഹമായിരുന്നു. രണ്ടു പ്രാവശ്യം ബജറ്റ് അവതരിപ്പിട്ടുണ്ട്. എന്നാൽ 1950-ലെ ബജറ്റിനെക്കുറിച്ചുള്ള പ്രതിഷേധം കാരണം രാജി വെച്ചു.

മദ്രാസ് ക്രിസ്ത്യൻ കോളേജിൽ നിന്ന് സാമ്പത്തികശാസ്ത്രത്തിൽ ബിരുദം നേടിയ മത്തായി 1922 മുതൽ 1925 വരെ മദ്രാസ് സർവ്വകലാശാലയുടെ ഒരു പാർട്ട് ടൈം പ്രൊഫസർ ആയി പ്രവർത്തിച്ചിട്ടുണ്ട്.

നാഷണൽ കൗൺസിൽ ഫോർ അപ്ലൈഡ് എക്കണോമിക് റിസേർച്ച് (NCAER) സ്ഥാപിക്കുന്നതിൽ മുൻകൈ എടുത്ത മത്തായി അതിന്റെ പ്രസിഡന്റ് ആയും പ്രവർത്തിച്ചു. ഇങ്ങനെയാണ് ഇന്ത്യയിലെ ആദ്യ സ്വതന്ത്രമായ സാമ്പത്തിക നയം ഇൻസ്റ്റിറ്റ്യൂട്ട് ന്യൂഡൽഹിയിൽ നിലവിൽ വന്നത്.

മദ്രാസ് ക്രിസ്ത്യൻ കോളേജിൽ നിന്ന് സാമ്പത്തികശാസ്ത്രത്തിൽ ബിരുദം നേടിയ മത്തായി 1922 മുതൽ 1925 വരെ മദ്രാസ് സർവ്വകലാശാലയുടെ ഒരു പാർട്ട് ടൈം പ്രൊഫസർ ആയി പ്രവർത്തിച്ചിട്ടുണ്ട്.

1955 മുതൽ 1957 വരെ മുംബൈ യൂണിവേഴ്സിറ്റി വൈസ് ചാൻസലറായി സേവനമനുഷ്ടിച്ചിട്ടുണ്ട്. തുടർന്ന് 1957 മുതൽ 1959 വരെ കേരള സർവകലാശായിലെ ആദ്യ വൈസ് ചാൻസലറായും സേവനമനുഷ്ടിച്ചു.

അനന്തരവനായ വർഗ്ഗീസ് കുര്യൻ ഇന്ത്യയുടെ ധവള വിപ്ലവത്തിന്റെ പിതാവാണ്. അദ്ദേഹത്തിന്റെ മകൻ രവി ജെ മത്തായി, ഇന്ത്യൻ ഇൻസ്റ്റിറ്റ്യൂട്ട് ഓഫ് മാനേജ്‌മെന്റ്, അഹമ്മദാബാദിന്റെ സ്ഥാപക ഡയറക്ടർ ആയിരുന്നു. അദ്ദേഹത്തിന്റെ ബഹുമാനാർത്ഥം കുടുംബാംഗങ്ങൾ ഡോ ജോൺ മത്തായി സെന്റർ എന്നാ സ്ഥാപനം തൃശ്ശൂരിൽ നിർമിച്ചു.

ജോൺ മത്തായി 1934-ൽ ഓർഡർ ഓഫ് ദ ഇന്ത്യൻ എമ്പയറിന്റെ കമ്പാനിയനായി നിയമിതനായി.1959 ൽ പത്മവിഭൂഷൺ നൽകി ആദരിച്ചു..


</doc>
<doc id="310431" url="https://ml.wikipedia.org/wiki?curid=310431" title="കോഡ് റെഡ്">
കോഡ് റെഡ്

2001 ജൂലൈ 15 നു വിൻഡോസ്‌ iss സെർവെരുകലുദെ പ്രവർത്തനത്തെ ആക്രമിച്ച ഒരു കമ്പ്യൂട്ടർ വൈറസ്‌ (വോം ) ആണ് കോഡ് റെഡ് എന്നറിയപ്പെടുന്നത് . ഇ ഐ ഡിജിറ്റൽ സെക്യൂരിറ്റി എന്ന സ്ഥാപനത്തിലെ ജീവനക്കാരായിരുന്ന മാർക്ക്‌ മൈഫ്രെറ്റ് ,റയാൻ പെർമെ എന്നിവരാണ് ഈ വൈറസ്‌ നെ കണ്ടെത്തിയത് .


</doc>
<doc id="310432" url="https://ml.wikipedia.org/wiki?curid=310432" title="ഐ ലവ് യു വൈറസ്‌">
ഐ ലവ് യു വൈറസ്

ലോകത്ത് നിർമ്മിക്കപ്പെട്ടിട്ടുള്ളതിൽ വച്ച് ഏറ്റവും അപകടകാരി എന്ന് വിശേഷിപ്പിക്കാവുന്ന ഒരു കമ്പ്യൂട്ടർ ഇമെയിൽ വൈറസ്‌ ആണ് ഐ ലവ് യു.
ആഗോളവ്യാപകമായി കമ്പ്യൂട്ടർ നെറ്റ്‌വർക്ക് കളിൽ ഏതാണ്ട് 10 മില്യൺ ഡോളറിന്റെ നാശനഷ്ടം ഉണ്ടാക്കുവാൻ ഈ വൈറസ്‌ നു സാധിച്ചിട്ടുണ്ട് .ലോകത്തിൽ ഇന്റെർനെറ്റുമായി ബന്ധിക്കപ്പെട്ടിട്ടുള്ള ഏകദേശം 10 ശതമാനം കമ്പ്യൂട്ടർ കളെ ഈ വൈറസ്‌ ബാധിച്ചതായി കരുതപ്പെടുന്നു .വിവിധ രാജ്യങ്ങളിലെ ഭരണകൂടവും വൻകിട കമ്പനികളും തങ്ങളുടെ ഇമെയിൽ സിസ്റ്റം താല്കാലികമായി നിര്തിവെച്ചാണ് ഈ വൈറസ്‌ നെ പ്രതിരോധിച്ചത് .ഫിലിപ്പൈൻസ് പ്രോഗ്രാമർ മാരായ രിയോണേൽ രമോൻസ് ഒനേൽ ഡി ഗുസ്മാൻ എന്നിവരാണ് ലോകപ്രശസ്തമായ ഈ വൈറസ്‌ നെ സൃഷ്ടിച്ചത് .


</doc>
<doc id="310434" url="https://ml.wikipedia.org/wiki?curid=310434" title="ഡസ്സാൾട്ട് റാഫൽ">
ഡസ്സാൾട്ട് റാഫൽ

ഫ്രഞ്ച് കമ്പനിയായ ദസ്സോൾ ഏവിയേഷൻ രൂപകൽപന ചെയ്ത് നിർമ്മിച്ച് പുറത്തിറക്കുന്ന ഒരു ആധുനിക യുദ്ധവിമാനമാണ് ഡസ്സാൾട്ട് റാഫൽ.2000-ത്തിലാണ് ഈ വിമാനം ഫ്രഞ്ച് സേനയുടെ ഭാഗമായി മാറിയത്. ഇതിന്റെ ഇരട്ട സ്നിക്മാ M88 എഞ്ചിനുകൾക്ക് 50 kN (11,250 lbf) ശക്തി ഉളവാക്കാൻ കഴിയും. 

മധ്യ വിഭാഗത്തിലുള്ള കരുത്തുറ്റ യുദ്ധവിമാനമാണ് (മീഡിയം മൾട്ടി റോൾ കോംബാറ്റ് എയർ ക്രാഫ്റ്റ് -എം എം ആർ സി എ) ഇന്ത്യൻ വായുസേന ആവശ്യപ്പെട്ടത്. വിവിധ തലങ്ങളിൽ നടന്ന പല ചർച്ചകൾക്കും വിശകലനങ്ങൾക്കുമൊടുവിൽ 126 യുദ്ധവിമാനങ്ങൾ ആവശ്യമായി വരുമെന്ന് പ്രതിരോധ വിഭാഗം കണ്ടെത്തി. 2007-ൽ സർക്കാർ യുദ്ധവിമാനങ്ങൾക്കായി ആഗോള ടെൻഡർ ക്ഷണിച്ചു. റഫാൽ, യൂറോഫൈറ്റർ ടൈഫൂൺ, സൂപ്പർ ഹോർനെറ്റ് (ബോയിങ്), എഫ് 16, മിഗ് -35, ഗ്രിപെൻ എന്നിവ ടെൻഡർ സമർപ്പിച്ചു. കുറഞ്ഞ ടെൻഡർ സമർപ്പിച്ച റഫാൽ തിരഞ്ഞെടുക്കാൻ 2002-ൽ തീരുമാനിച്ചു. ഇതിനിടെ പല യുദ്ധവിമാനങ്ങളുടെയും സവിശേഷതകൾ വ്യോമസേന നേരിട്ട് പരിശോധിക്കുകയും ഇന്ത്യൻ സാഹചര്യങ്ങൾക്ക് യോജിച്ചതാണെന്നു സേന വ്യക്തമാക്കിയതോടെ, റഫാലുമായി മുന്നോട്ട് നീങ്ങാൻ സർക്കാർ തീരുമാനിക്കുകയും ചെയ്തു.

126 വിമാനങ്ങൾക്ക് പകരം 36 എണ്ണം. 126 ന് പകരം 18 വിമാനങ്ങൾ ആണ് ഫ്രഞ്ച് 
കമ്പനിയായ ഡാനോ ഏവിയേഷനിൽ നിന്ന് ആദ്യം വാങ്ങാൻ തീരുമാനിച്ചത്. ബാക്കി 108 എണ്ണം ബംഗളൂരുവിലെ ഹിന്ദുസ്ഥാൻ എയ്‌റോനോട്ടിക്‌സ് ലിമിറ്റഡ് (എച്ച് എ എൽ) ഇൽ നിന്ന് ഉണ്ടാക്കാൻ തീരുമാനിച്ചു. പക്ഷേ പ്രതിവർഷം 8 വിമാനങ്ങൾ മാത്രം നിർമ്മിക്കാനുള്ള ശേഷി മാത്രമാണ് ആ കാലഘട്ടത്തിൽ എച്ച് എ എൽ -ന് ഉണ്ടായിരുന്നത്. അപ്പോൾ 108 വിമാനങ്ങൾ നിർമ്മിക്കാൻ വർഷങ്ങൾ എടുക്കും. അതേസമയം പൂർണ യുദ്ധസജ്ജമായ 36 എണ്ണം വാങ്ങുന്നതിലൂടെ വ്യോമസേനയുടെ അടിയന്തര ആവശ്യങ്ങൾ നേരിടാമെന്ന കണക്കു കൂട്ടലിൽ സർക്കാർ 36 റഫാലിനു ഓർഡർ കൊടുക്കുകയാണുണ്ടായത്.

2020 മെയ്‌ മാസത്തിൽ ആദ്യ റഫാൽ വിമാനം ഫ്രാൻസിൽ നിന്ന് ഇന്ത്യയിലെത്തും. 2022- ഓടെ 36 വിമാനങ്ങളും.
36 റഫാലിന്റെ വില 58,000 കോടി രൂപയാണ്. ഒരു വിമാനത്തിന് ആദ്യം നിശ്ചയിച്ച വില 570 കോടി രൂപയാണ്. പക്ഷേ ഇത് ഇന്ത്യക്ക് ആവശ്യമായ യുദ്ധസജ്ജീകരണങ്ങളും ഉപകരണങ്ങളും ഇല്ലാത്ത റഫാലിന്റെ അടിസ്ഥാന വിലയാണ്.
പൂർണ യുദ്ധസജ്ജമായ ഒരു റഫാലിന്റെ വില 1670 കോടി രൂപയാണ്. 

റഫാലിനെപ്പറ്റി ഇന്ത്യ ആവശ്യപ്പെട്ടത് :-

ലേ, ലഡാക്ക്, എന്നീ സ്ഥലങ്ങൾ ഉൾപ്പെടെ സമുദ്ര നിരപ്പിൽ നിന്ന് വളരെ ഉയരത്തിൽ ഉള്ള പ്രദേശങ്ങളിൽ നിന്ന് പറന്നുയരാനുള്ള എഞ്ചിൻ കരുത്ത്.
ശത്രുവിന്റെ സ്ഥാനങ്ങൾ ഫല പ്രദമായി കണ്ടെത്താൻ സഹായിക്കുന്ന ഇസ്രയേൽ നിർമ്മിത അത്യാധുനിക സെൻസറുകൾ.
രണ്ടര ടൺ ഭാരം ഉള്ള ബ്രഹ്മോസ് ഉൾപ്പെടെയുള്ള ഭാരം കൂടിയ മിസൈലുകൾ വഹിക്കാനുള്ള ശേഷി.
വായുവിൽ നിന്ന് വായുവിലേക്കും കരയിലേക്കും ആക്രമണം നടത്താൻ പറ്റിയ മിസൈലുകൾ വഹിക്കാനുള്ള ശേഷി.


</doc>
<doc id="310460" url="https://ml.wikipedia.org/wiki?curid=310460" title="ന്യുറോ ഡിജെനെരെറ്റീവ് രോഗങ്ങൾ">
ന്യുറോ ഡിജെനെരെറ്റീവ് രോഗങ്ങൾ

തലച്ചോറിലെ നാഡി കോശങ്ങളുടെ തുടര്ച്ചയായ നാശം മൂലം നമ്മുടെ സ്വാഭാവിക ശാരീരിക പ്രവർത്തനങ്ങൾക്ക് ബുദ്ധിമുട്ടുണ്ടാക്കുന്ന ഒരു മസ്തിഷ്ക നാഡി രോഗമാണ് ഇത് .


</doc>
<doc id="310472" url="https://ml.wikipedia.org/wiki?curid=310472" title="അന്ന പോളിറ്റ്ക്കൊവ്സ്ക്കായ">
അന്ന പോളിറ്റ്ക്കൊവ്സ്ക്കായ

പത്രപ്രവർത്തക, എഴുത്തുകാരി, മനുഷ്യാവകാശ പ്രവർത്തക എന്നീ നിലകളിൽ പ്രശസ്തിയാർജിച്ച ഒരു റഷ്യൻ വനിതയായിരുന്നു അന്ന പോളിറ്റ്ക്കൊവ്സ്ക്കായ (Anna Stepanovna Politkovskaya). (; ; née Mazepa; 30 August 1958 - 7 October 2006) 

രണ്ടാം ചെച്നിയൻ യുദ്ധകാലത്തെ സ്വതന്ത്രമായ റിപ്പോർട്ടിങ്ങിന്റെ പേരിലും റഷ്യൻ പ്രസിഡണ്ട്‌ വ്ലാഡിമിർ പുട്ടിന്റെ കടുത്ത വിമർശക എന്ന നിലയിലുമാണ് അന്ന പോളിറ്റ്ക്കൊവ്സ്ക്കായ അറിയപ്പെട്ടത്. ചെച്നിയൻ വിഷയത്തിലെ പുട്ടിന്റെ നുണകളെ തുറന്നെതിർത്ത് യാഥാർത്യങ്ങൾ ലോകത്തിനു മുന്നിൽ വെളിപ്പെടുത്തിയ അവരുടെ പത്രപ്രവർത്തനം റഷ്യൻ ഭരണകൂടത്തിൽ അവർക്ക് നിരവധി ശത്രുക്കളെ നേടിക്കൊടുത്തു. രണ്ടാം ചെച്നിയൻ യുദ്ധം സമയത്ത് ചെച്നിയൻ വിമതരുടെ അടുത്ത് ചെന്ന് അവരുടെ പക്ഷം അവതരിപ്പിക്കാൻ അവർ ധൈര്യം കാട്ടി. ചെച്നിയൻ വിമതർക്കും അനുഭാവമുണ്ടായിരുന്നവരായിരുന്നു അന്ന പോളിറ്റ്ക്കൊവ്സ്ക്കായ. മോസ്കോ തീയേറ്റർ ഉപരോധിച്ച സമയത്ത് ചെച്നിയൻ വിമതർ മധ്യസ്ഥതയായി ആവശ്യപ്പെട്ടത് അവരെയായിരുന്നു.

2006 ഒക്ടോബർ 7 ന് കൊലയാളികൾ അന്ന പോളിറ്റ്ക്കൊവ്സ്ക്കായയെ അവരുടെ ഫ്ലാറ്റിൽ കൊലപ്പെടുത്തി.


The 2007–2008 academic year at the College of Europe was named in her honour.


</doc>
<doc id="310475" url="https://ml.wikipedia.org/wiki?curid=310475" title="വിഷ്ണു നാരായൺ ഭാത്ഖണ്ഡെ">
വിഷ്ണു നാരായൺ ഭാത്ഖണ്ഡെ

മുംബൈയിലെ ബാൽകേശ്വറിലാണ് പ്രമുഖ ഹിന്ദുസ്ഥാനി സംഗീതജ്ഞനായിരുന്ന.വിഷ്ണു നാരായൺ ഭാത്ഖണ്ഡെ ജനിച്ചത്.(ജ:ആഗസ്റ്റ്10, 1860 – സപ്തം:19, 1936)ഹിന്ദുസ്ഥാനി സംഗീതത്തെ സംബന്ധിച്ച ആദ്യകാല ഗ്രന്ഥങ്ങളുടെ കർത്താവുമായിരുന്നു അദ്ദേഹം. .അക്കാലത്തു നിലനിന്നിരുന്ന "രാഗ്, രാഗിണി, പുതൃ" രീതിയ്ക്ക് മാറ്റം കുറിച്ച് പത്തു ഥാട്ടുകളിലായി വിവിധ ജന്യരാഗങ്ങളെ ക്രമപ്പെടുത്തുന്നതിനുള്ള ശ്രമം ആരംഭിച്ചത് അദ്ദേഹമാണ്.
മുംബൈയിലെ എൽഫിസ്റ്റൺ കോളേജിൽ നിന്നും പുനെയിലെ ഡക്കാൻ കോളേജിൽ നിന്നും ബിരുദം നേടിയതിനെത്തുടർന്നു 1885 ൽ നിയമബിരുദവും നേടിയ ഭാത്ഖണ്ഡെ കറാച്ചിയിലെ ഹൈക്കോടതിയിൽ കുറച്ചുനാൾ അഭിഭാഷകനായിരുന്നു. സംഗീതരംഗത്ത ശ്രീവല്ലഭ ദാസിൽ നിന്നു സിതാറിൽ അഭ്യസനം തുടങ്ങിയ ഭാത്ഖണ്ഡെ പിന്നീട് വിലായത് ഹുസ്സൈൻ ഖാൻ, ബെൽബാഗ്കർ, രത്ത ഓബ, അലി ഹുസ്സൈൻ ഖാൻ എന്നിവരുടെ ശിഷ്യത്വവും സ്വീകരിയ്ക്കുകയുണ്ടായി.
ഭാരതത്തിലുടനീളം സഞ്ചരിച്ച് നിരവധി സംഗീതജ്ഞരെ കണ്ട്സംഗീത സംബന്ധിയായ ഗ്രന്ഥങ്ങൾ സ്വരൂപിയ്ക്കുകയും, ഘരാനകളെക്കുറിച്ചു ഗവേഷണൻ നടത്തുകയും വിവിധ ചീസുകൾ പകർത്തിയെടുക്കുന്നതിനും അദ്ദേഹം ഉദ്യമിച്ചു. അദ്ദേഹത്തിന്റെ ആദ്യ പുസ്തകമായ ഹിന്ദുസ്ഥാനി സംഗീത പദ്ധതി നാലു വാല്യങ്ങളായി പ്രസിദ്ധീകരിയ്ക്കപ്പെട്ടു. ഭാത്ഖണ്ഡെ രചിച്ച "ക്രമിക പുസ്തകമാലിക" എന്ന ഗ്രന്ഥത്തിൽ 13 വാഗ്ഗേയകാരന്മാരുടെ181 രാഗങ്ങളിലായുള്ള 1800 ചീസുകളും അവയുടെ സ്വരലേഖനങ്ങളും അടങ്ങിയിരിയ്ക്കുന്നു.



</doc>
<doc id="310477" url="https://ml.wikipedia.org/wiki?curid=310477" title="ചെമ്പ്രശ്ശേരി തങ്ങൾ">
ചെമ്പ്രശ്ശേരി തങ്ങൾ

മലബാർ കലാപത്തിൽ നേതൃത്വസ്ഥാനം വഹിച്ച മുസ്ലിം പണ്ഡിതനും ആധ്യാത്മിക നേതാവുമാണ്ചെമ്പ്രശ്ശേരി തങ്ങൾ. ഒറ്റകത്ത് സയ്യിദ് മുഹമ്മദ് കുഞ്ഞിക്കോയ തങ്ങൾ എന്നാണ് അദ്ദേഹത്തിന്റെ മുഴുവൻ പേര്. അദ്ദേഹത്തിന്റെ പ്രധാന പ്രവർത്തന കേന്ദ്രമായ ചെമ്പ്രശ്ശേരിയുമായി ചേർന്ന് ചെമ്പ്രശ്ശേരി തങ്ങൾ എന്നാണ് അദ്ദേഹം അറിയപ്പെടുന്നത്.

പാണ്ടിക്കാട് താലൂക്കിലെ ചെമ്പ്രശ്ശേരി അംശത്തിൽപെട്ട അരീച്ചോലയിൽ എ.ഡി 1875- ലാണ് ചെമ്പ്രശ്ശേരി തങ്ങളുടെ ജനനം. (ഇന്നത്തെ മലപ്പുറം ജില്ലയിലാണ് ഈ പ്രദേശം.) സയ്യിദ് അബ്ദുള്ളകോയ തങ്ങൾ ആയിരുന്നു പിതാവ്. ഫാത്വിമ ബിൻത് അഹമ്മദ് മാതാവും. നെല്ലിക്കുത്ത് സ്വദേശിയായ ശൈഖ് അബ്ദുൽ ഖാദിർ മുസ്ലിയാരിൽ നിന്ന് അരീച്ചോലയിൽ വച്ച് ചെറുപ്പ കാലത്തേ തങ്ങൾ മതവിദ്യാഭ്യാസം നേടി.ജന്മദേശത്തു നിന്നുള്ള മതവിദ്യാഭ്യാസത്തിനു ശേഷം തൊട്ടടുത്ത ഗ്രാമമായ തൊടികപ്പുറത്ത് മുദരിസായി സേവനം ചെയ്തു. അനന്തരം പിതാവിനൊപ്പം തുവ്വൂരിലേക്ക് മാറി. അതിനു ശേഷമാണ് തങ്ങൾ ചെമ്പ്രശ്ശേരിയിലെത്തുന്നത്. ജീവിതാന്ത്യം വരെ അവിടെത്തന്നെ തുടരുകയും ചെയ്തു.

ചെമ്പ്രശ്ശേരിയിലേക്കുള്ള വരവ് തങ്ങളുടെ ജീവിതത്തിലെ വഴിത്തിരിവായിത്തീർന്നു. ആ കാലത്താണ് അദ്ദേഹം വാരിയൻകുന്നത്ത് കുഞ്ഞഹമ്മദ് ഹാജിയെയും മറ്റു ഖിലാഫത്ത് നേതാക്കളെയും പരിചയപ്പെടുന്നത്. അതോടെ, സാമ്രാജ്യത്വ വിരുദ്ധ ചിന്തയും ദേശീയതാബോധവും തങ്ങളുടെ അകത്ത് ശക്തമായി. ആ കാലത്തു തന്നെയാണ് എം.പി. നാരായണ മേനോൻ, കെ മാധവൻ നായർ, ആലി മുസ്‌ലിയാർ, കട്ടിലശ്ശേരി മുഹമ്മദ് മുസ്ലിയാർ തുടങ്ങിയ നേതാക്കളുമായി തങ്ങൾ അടുത്ത് ബന്ധപ്പെടുന്നതും. അവർക്കൊപ്പം സാമ്രാജ്യത്വത്തിനെതിരെ തങ്ങൾ സമരത്തിനിറങ്ങി. ഖുർആനിലും മറ്റു മതഗ്രന്ഥങ്ങളിലുമുള്ള ആഴത്തിലുള്ള അറിവും സൂഫി ആത്മീയ പുരോഹിതനെന്ന പട്ടവും കാരണം കാരണം സാധാരണ ജനങ്ങൾ അദ്ദേഹത്തെ ആദരിച്ചു. നേർച്ച മൗലീദ് റാത്തീബുകൾ പോലുള്ള ആഘോഷ ദിനങ്ങൾ ബ്രിട്ടീഷ് വിരുദ്ധരുടെ കൂടിച്ചേരലുകൾക്ക് വഴിയൊരുക്കുകയും ചെമ്പ്രശ്ശേരി തങ്ങളെ പോലുള്ള ആത്മീയ പുരോഹിതർ പോരാട്ട നേതൃത്വത്തിലേക്ക് ഉയർന്നു വരാനും നാന്ദിയൊരുക്കി 

തങ്ങളുടെ സഹചാരിയായിരുന്ന മലബാറിലെ സ്വന്ത്രത്യ സമര സേനാനി മാധവൻ നായരുടെ അഭിപ്രായത്തിൽ "തങ്ങൾ സമാധാനപ്രിയനായ നല്ലൊരു മനുഷ്യനാണ്. ആരെയും ആകര്ഷിക്കുന്ന, നല്ല ഉയരവും സൌന്ദര്യവുമുള്ള ശരീര പ്രകൃതി. ഉറച്ച ദൈവവിശ്വാസി, വിവിധ ജനവിഭാഗങ്ങളോട് അപാരമായ അനുകമ്പയും സഹിഷ്ണുതയും പുലർത്തി.

1921 ആഗസ്ററ് മാസം പൂക്കോട്ടുർ തോക്ക് കേസ് , ആലിമുസ്ലിയാരുടെ ചേരൂർ മഖാം പ്രാർത്ഥന എന്നിവയെ ചൊല്ലി സർക്കാരും ഖിലാഫത്ത് നേതാക്കളും തമ്മിലുള്ള പ്രശ്നം മൂർച്ഛിക്കുകയും തുടർന്ന് തിരൂരങ്ങാടി പള്ളി റൈഡ് , തുടർന്ന് വെടിവെയ്പ്പ് എന്നിവ സംഭവിക്കുകയും ഉണ്ടായി ഇതിനെ തുടർന്ന് ആഗസ്റ് 21ൽ ഏറനാട് വള്ളുവനാട് പൊന്നാനി കോഴിക്കോട് താലൂക്കുകളിൽ മമ്പുറം മഖാം ബ്രിട്ടീഷുകാർ തകർത്തു കളഞ്ഞെന്നും, മാപ്പിളമാരും ബ്രിട്ടീഷ് സൈന്യവും നടത്തിയ ഏറ്റുമുട്ടലിൽ ജില്ലാ മജിസ്ട്രേറ്റ്, ജില്ലാ പോലീസ് സുപ്രണ്ട്, ഡെപ്യൂട്ടി സുപ്രണ്ട് ആമുസാഹിബ് മരണപ്പെട്ടുവെന്നുമുള്ള കിംവദന്തി പരന്നു. 

ഇതോടെ ചെമ്പ്രശ്ശേരി തങ്ങളുടെ നേതൃത്വത്തിൽ മുവ്വായിരത്തോളം മാപ്പിളമാരും നൂറിൽ താഴെ അടിയാളരും പാണ്ടിക്കാട് പള്ളി പരിസരത്ത് ഒരുമിച്ചു കൂടി. ഇവരുടെ കാർമ്മികത്വത്തിൽ അംശക്കച്ചേരി, പോസ്റ്റോഫീസ് തുടങ്ങിയ ബ്രിട്ടീഷ് സർക്കാർ സ്ഥാപനങ്ങൾക്ക് നേരെ വെടിവെക്കുകയും പോലീസ് സ്റ്റേഷൻ , ചെക്ക് പോസ്റ്റുകൾ എന്നിവിടങ്ങളിലെ രേഖകൾ മുഴുവൻ നശിപ്പിക്കുകയും ഉണ്ടായി . സൈന്യത്തിന്റെ വരവ് തടസ്സപ്പെടുത്താൻ മഞ്ചേരിയെയും പാണ്ടിക്കാടിനെയും തമ്മിൽ ബന്ധിപ്പിക്കുന്ന വെള്ളുവനാട്ടെ പാലവും അവർ തകർത്തു. 

ബ്രിട്ടീഷ് സൈന്യം പാലായനം ചെയ്തതിനെ തുടർന്ന് കുഞ്ഞഹമ്മദ് ഹാജിയുടെ കീഴിൽ രൂപീകരിക്കപ്പെട്ട മലയാള രാജ്യത്തിൽ പെട്ട പാണ്ടിക്കാട് ചെമ്പ്രശ്ശേരി, കാളികാവ്, കരുവാരക്കുണ്ട്, വണ്ടൂർ, മേലാറ്റൂർ, തുവ്വൂർ എന്നീ പ്രദേശങ്ങളിലെ ഭരണം നടത്താൻ പാണ്ടിക്കാട് നടന്ന വിപ്ലവ സർക്കാരിന്റെ യോഗത്തിൽ കുഞ്ഞഹമ്മദ് ഹാജി ചെമ്പ്രശ്ശേരി തങ്ങളെ ചുമതലപ്പെടുത്തി.

921-ലെ മലബാർ കലാപകാലത്ത് വാരിയൻ കുന്നത്ത് കുഞ്ഞഹമ്മദ് ഹാജിയോടൊപ്പം ചെമ്പ്രശ്ശേരി തങ്ങൾ നിരവധി തവണ ബ്രിട്ടീഷ് വിരുദ്ധ പോരാട്ടങ്ങൾക്ക് നേതൃത്വം നൽകി. പാണ്ടിക്കാട് മിലിട്ടറി ക്യാമ്പ് ആക്രമിച്ച സംഭവം അതിൽ സുപ്രധാനമായ ഒന്നാണ്.

ചിൻ, കച്ചിൻ, ഗൂർക്ക തുടങ്ങി ബ്രിട്ടീഷ് സൈന്യത്തിലെ മികച്ച റജിമെന്റുകളെ ഇറക്കി ബ്രിട്ടീഷ് സൈന്യം വിപ്ലവ സർക്കാർ അധീന പ്രദേശങ്ങൾ തിരിച്ചു പിടിക്കാനുള്ള ശ്രമങ്ങൾ ആരംഭിച്ചു. ആഗസ്ററ് 30 ആം തീയതി ആലി മുസ്ലിയാർ അറസ്റ്റ് ചെയ്യപ്പെട്ടു. ബ്രിട്ടീഷ് സൈന്യം തിരിച്ചു പിടിക്കൽ ശ്രമം ആരംഭിച്ചതോടെ പോരാട്ടം കനത്തു. സെപ്തംബർ 12-ാം തിയ്യതി ചെമ്പ്രശ്ശേരി തങ്ങളുടെ നേതൃത്വത്തിൽ ഒരു സംഘം വിപ്ലവകാരികൾ മണ്ണാർക്കാട് ഗവണ്മെന്റ് സ്ഥാപനങ്ങൾ അക്രമിക്കുകയും കുടിയാൻ രേഖകൾ നശിപ്പിക്കുകയും ചെയ്തു. സെപ്റ്റംബര് പതിമൂന്നിന് മേലാറ്റൂരില് വച്ച് ചെമ്പ്രശ്ശേരി തങ്ങളെ വിപ്ളവകാരികളുടെ നേതാവായി തിരഞ്ഞെടുത്തു. ചെമ്പ്രശ്ശേരി തങ്ങളുടെയും വാരിയൻകുന്നത്തിന്റെയും നേതൃത്വത്തിൽ സെപ്തംബർ 20 - 26 തീയതികളിൽ ചെർപ്പുളശ്ശേരി കാഞ്ഞിരമുക്ക്, മേലാറ്റൂർ വെള്ളിയഞ്ചേരി പള്ളി എന്നിവിടങ്ങളിൽ വിപ്ലവ സംഗമം നടന്നു.

യോഗത്തിൽ ഗറില്ലാ യുദ്ധമുറകളിലേക്ക് പോരാട്ടം വ്യാപിപ്പിക്കുക എന്ന തീരുമാനം എടുത്തു. വിപ്ലവകാരികളുടെ മുന്നിൽ പിടിച്ചു നിൽക്കാൻ കഴിയാതെ ബ്രിട്ടീഷ് അധികാരികൾ ഇന്ത്യയിലെ ബ്രിട്ടീഷ് സൈന്യത്തിലെ മൂന്നിൽ ഒരു ഭാഗത്തെ ഇവിടങ്ങളിലേക്ക് വിന്യസിച്ചു. പ്രതേക പരിശീലനം ലഭിച്ച രണ്ടു വിഭാഗ സൈനിക സംഘങ്ങൾ തങ്ങളെ കീഴ്പ്പെടുത്തുക എന്ന ലക്ഷ്യവുമായി പെരിന്തൽമണ്ണയിലും, മണ്ണാർക്കാടും തമ്പടിച്ചു. മിലിട്ടറി ക്യാമ്പുകൾ ആക്രമിക്കാനുള്ള പദ്ധതിയൊരുക്കുന്നതിൽ സമർത്ഥനായിരുന്ന തങ്ങളുമായി വലിയൊരു ഏറ്റുമുട്ടൽ നടത്തുന്നതിൽ സൈന്യം പരാജയപ്പെടുകയാണുണ്ടായത്. . 

മലബാറിൽ ബ്രിട്ടീഷുകാർക്ക് നേരിട്ട് കൊണ്ടിരിക്കുന്ന കനത്ത തിരിച്ചടി ലോകശ്രദ്ധ ആകർഷിച്ചു കഴിഞ്ഞിരുന്നു. മലബാറിൽ ബ്രിട്ടീഷ് യുഗം കഴിഞ്ഞു എന്നാണ് ബ്രിട്ടനിലെ പത്രം അച്ചു നിരത്തിയത്. മലബാറിലെ വിപ്ലവകാരികളെ ശ്ലാഖിച്ചു സോവിയറ്റ് യൂണിയൻ പ്രസിഡന്റ് വ്ലാദിമിർ ലെനിൻ രംഗത്തു വന്നു. ബ്രിട്ടീഷ് രാജ്ഞിയുടെ അടിയന്തര ശ്രദ്ധയും വിപ്ലവ മേഖലകളിലേക്ക് പതിഞ്ഞു.ഇതോടെ എങ്ങനെയും വിപ്ലവ പ്രദേശങ്ങൾ തിരിച്ചു പിടിക്കുക എന്ന ലക്ഷ്യവുമായി ബ്രിട്ടീഷ് ഇന്ത്യ ഇന്റലിജൻസ് തലവന്മാർ മലബാറിൽ തമ്പടിച്ചു തന്ത്രങ്ങൾ മെനഞ്ഞു. 

മുസ്ലിം പ്രമാണിമാരെയും ഹൈന്ദവ ജന്മിമാരെയും ഉപയോഗിച്ച് ഒറ്റുകാരെ വളർത്തി. ലഹള വർഗ്ഗീയ സംഘട്ടനമാണെന്നും വിപ്ലവ സർക്കാർ വർഗ്ഗീയ കൂട്ടായ്മയാണെന്നും കാട്ടി ഇതര പ്രദേശങ്ങളിൽ പ്രചാരണങ്ങൾ നടത്തി പുറമെ നിന്നുള്ള സഹായങ്ങൾക്ക് തടയിട്ടു. അതിർ വരമ്പുകളിട്ട് വിപ്ലവ കൂട്ടായ്മയെ ഭിന്നിപ്പിച്ചു.

യാതൊരു മുന്നൊരുക്കങ്ങളുമില്ലാതെ പൊട്ടിപ്പുറപ്പെട്ട സായുധ കാലാപത്തിനു ആളും ആയുധവും കിട്ടാതാവുന്ന സ്ഥിതി സംജാതമായതോടെ നേതാക്കൾ ഒളിവിലാകുകയും ചിതറിപ്പോയ ഒട്ടു മിക്ക വിപ്ലവ സംഘങ്ങളുടെയും സർക്കാർ വിരുദ്ധ ആക്രമണങ്ങൾക്ക് അറുതി വരികയും ചെയ്തു 

അപകടം മുന്നിൽ കണ്ട ചെമ്പ്രശ്ശേരി തങ്ങൾ ചെമ്പ്രശ്ശേരിയിൽ സംഗമിക്കാൻ വിവിധ സംഘങ്ങളുടെ നേതാക്കൾക്ക് കത്തയച്ചു. മുഴുവൻ വിപ്ലവകാരികളും ഒത്തുചേർന്ന് മമ്പുറം മഖാംമിൽ ചെന്ന് പ്രാർത്ഥന നടത്തിയ ശേഷം ബ്രിട്ടീഷ് സൈന്യത്തിനെതിരെ ഒരു അന്തിമ പോരാട്ടം നടത്താനുള്ള ആഹ്വാനമായിരുന്നു അത്.ഒറ്റുകാരിലൂടെ പദ്ധതി മണത്തറിഞ്ഞ സൈന്യം വിപ്ലവകാരികൾ കുന്നിൻപുറങ്ങളിൽ സമ്മേളിക്കുമ്പോൾ അവരെ ഉപരോധത്തിലാക്കി , ഭക്ഷണവും വെള്ളവും സഹായങ്ങളും മുടക്കി ശക്തി ക്ഷയിപ്പിച്ചു കീഴടക്കുക എന്ന തന്ത്രമൊരുക്കി
പദ്ധതി നടപ്പായതോടെ ഉപരോധത്തിലായ തങ്ങളെയും കൂട്ടരെയും പ്രലോഭിപ്പിച്ചു കീഴടക്കാനുള്ള ശ്രമങ്ങൾ അധികാരികളുടെ ഭാഗത്തു നിന്നും ആരംഭിച്ചു. ഡിസംബർ ഒന്നിന് സൈനിക അധികാരികൾക്ക് തങ്ങളുടെ ഒരു കുറി ലഭിച്ചു. മാപ്പിളമാർ വിപ്ലവം നടത്താൻ നിർബന്ധിക്കപ്പെടുകയായിരുന്നുവെന്നും, മതം, ജാതി എന്നിവയുടെ അടിസ്ഥാനത്തിൽ നിരപരാധികളായ സ്ത്രീകളെയും കുട്ടികളെയും ബ്രിട്ടീഷ് ഗവണ്മെന്റും ജന്മികളും വേട്ടയാടിയതും അത്തരം ദാരുണ സംഭവങ്ങളും എണ്ണമിട്ട് പറഞ്ഞ തങ്ങൾ സൈന്യം പിന്മാറുകയാണെങ്കിൽ പിന്മാറുന്ന കാര്യം വിപ്ലവകാരികളും ആലോചിക്കാമെന്നു കത്തിൽ ഉറപ്പു നൽകി. 

വേട്ടയാടലുകളെ ന്യായീകരിച്ച സൈന്യം തങ്ങളും കൂട്ടരും പിന്മാറിയാൽ സൈന്യം പിന്മാറുന്ന കാര്യവും വിപ്ലവ സർക്കാരുമായി ചർച്ച നടത്തുന്ന കാര്യവും പരിഗണിക്കാമെന്ന് മറുപടി നൽകി. സർക്കാർ ചിലവിൽ മക്കയിൽ അയക്കാം, വിപ്ലവകാരികൾക്കെതിരായ കേസുകൾ എഴുതി തള്ളാം, കുടിയാൻ നിയമങ്ങൾ ചർച്ച ചെയ്യാം എന്നുമുള്ള മോഹന വാഗ്ദാനങ്ങളും കൂടെ നൽകി. ചെമ്പ്രശ്ശേരി തങ്ങളുടെ വലംകയ്യായിരുന്ന കോഴിശ്ശേരി മമ്മദിനെ വിശ്വാസത്തിലെടുത്ത സൈന്യം തങ്ങളെയും കൂട്ടി ഒത്തു തീർപ്പ് ചർച്ചകൾക്കായി രഹസ്യമായി മേലാറ്റൂർ പോലീസ് സ്റ്റേഷനിൽ വരാൻ മമ്മദിനോട് ആവശ്യപ്പെട്ടു. മമ്മദ് ആവിശ്യപ്പെട്ടതനുസരിച്ചു ഉപാധികളോടെ ഡിസംബർ-17ന് മേലാറ്റൂർ സബ് ഇൻസ്പെക്ക്ടർക്ക് മുമ്പിൽ തങ്ങൾ ഹാജരായി. ഇതോടെ ഒളിച്ചിരുന്ന പ്രതേക സംഘം അവരെ കീഴ്പ്പെടുത്തി. 

1921 ഡിസംബർ പത്തൊമ്പതിന് തങ്ങളെ ബ്രിട്ടീഷുകാർ വെട്ടത്തൂർ സബ് ഇൻസ്പെക്ടറുടെ മുമ്പിൽ ഹാജരാക്കുകയും അതേതുടർന്ന് അറസ്റ് ചെയ്യുകയും ഉണ്ടായി. തങ്ങളുടെയും കോഴിശ്ശേരി മമ്മദിന്റെയും അറസ്റ്റു രേഖപ്പെടുത്തി യുദ്ധകോടതിയിൽ വിചാരണ ചെയ്യുകയും 1922 ജനുവരി 9ന് ഇരുവരെയും വെടിവെച്ച് കൊല്ലുകയും ചെയ്തു.



</doc>
<doc id="310482" url="https://ml.wikipedia.org/wiki?curid=310482" title="കെ-റേഷൻ">
കെ-റേഷൻ

രണ്ടാം ലോകമഹായുദ്ധ സമയത്ത് പട്ടാളക്കാർക്ക് വേണ്ടി യു.എസ്.എ ഏർപ്പാട് ചെയ്ത ഭക്ഷണം ആണ് കെ-റേഷൻ എന്ന് അറിയപ്പെടുന്നത്.വ്യോമസേന,ടാങ്ക് സേന,മോട്ടോർസൈക്കിൾ കൊറിയർ തുടങ്ങിയ സഞ്ചരിക്കുന്ന സൈനികർക്ക് വേണ്ടിയായിരുന്നു ഇത്. പ്രാതൽ , ഉച്ചഭക്ഷണം ,അത്താഴം എന്നിങ്ങനെ മൂന്നു തരം പായ്കറ്റുകൾ ഉണ്ടായിരുന്നു. 

കന്നുകുട്ടിയുടെ മാംസം (Veal), പന്നിയിറച്ചി,മുട്ട,ബിസ്കറ്റ് എന്നിവ ടിന്നിൽ അടച്ചത് , ഹോർലിക്സ്,ഗ്ലൂക്കോസ് എന്നിവ ഗുളിക രൂപത്തിൽ,ഉണങ്ങിയ പഴങ്ങൾ,ഓട്ട്മീൽ ധാന്യങ്ങൾ, ഹാലസോൺ എന്ന് അറിയപ്പെടുന്ന സോഡിയം ഡൈക്ലോറോഐസോസൈന്യൂട്രേറ്റ് എന്ന ജല ശുദ്ധീകരണത്തിനുള്ള ഗുളിക, നാല് പായ്ക്ക് സിഗരറ്റ്,ച്യൂയിംഗ് ഗം,ഇൻസ്റ്റന്റ് കാപ്പി, പഞ്ചസാര 

പന്നിയിറച്ചി,അമേരിക്കൻ പാൽക്കട്ടി എന്നിവ ടിന്നിൽ അടച്ചത് ,ബിസ്കറ്റ്,ഗ്ലൂക്കോസ്,ഹോർലിക്സ്,പഞ്ചസാര, ഹോർലിക്സ് പോലുള്ള മാൾട്ട് ചെയ്ത പാൽപ്പൊടി,ഉപ്പ് , നാല് പായ്ക്ക് സിഗരറ്റ്, ച്യൂയിംഗ് ഗം, ചെറുനാരങ്ങ,മധുരനാരങ്ങ,മുന്തിരി എന്നിവയുടെ ജ്യൂസ് ഉണ്ടാക്കാൻ വേണ്ട പൊടികൾ.

സേവർലെറ്റ്‌ സോസേജ് അടങ്ങിയ ടിന്നിൽ അടച്ച പന്നിയിറച്ചി ക്യാരറ്റ്,ആപ്പിൾ എന്നിവയോട് കൂടി ചേർത്തത്, മാട്ടിറച്ചി . 57 ഗ്രാം ചോക്കലേറ്റ് ,ടോയ്ലറ്റ് പേപ്പർ,നാല് പായ്ക്ക് സിഗരറ്റ്, ച്യൂയിംഗ് ഗം എന്നിവ കൂടാതെ പച്ചക്കറികൾ,മാംസം എന്നിവ ചേർത്ത ബോളിയാൻ ക്യൂബ് .


</doc>
<doc id="310483" url="https://ml.wikipedia.org/wiki?curid=310483" title="ഥാട്ട്">
ഥാട്ട്

ഹിന്ദുസ്ഥാനി സംഗീതത്തിൽ ജനകരാഗങ്ങളെ വിശേഷിപ്പിയ്ക്കുന്ന ഒരു സംജ്ഞയാണ് ഥാട്ട്.


</doc>
<doc id="310486" url="https://ml.wikipedia.org/wiki?curid=310486" title="ഗുണ്ടേച്ചാ ബ്രദേഴ്സ്">
ഗുണ്ടേച്ചാ ബ്രദേഴ്സ്

ഹിന്ദുസ്ഥാനി സംഗീതത്തിലെ ഡാഗർവാണി ദ്രുപദ് സംഗീതധാരയിലെ പ്രമുഖ ഗായകരായ ഉമാകാന്ത് ഗുണ്ടേച്ചയെയും രമാകാന്ത് ഗുണ്ടേച്ചയെയുംആണ് ഗുണ്ടേച്ചാ ബ്രദേഴ്സ്എന്നു വിശേഷിപ്പിയ്ക്കുന്നത്. രാഷ്ട്രം ഈ സഹോദരന്മാരെ പദ്മശ്രീ നൽകി ആദരിച്ചിട്ടുണ്ട്.


</doc>
<doc id="310493" url="https://ml.wikipedia.org/wiki?curid=310493" title="ഗസൽ (മലയാളചലച്ചിത്രം)">
ഗസൽ (മലയാളചലച്ചിത്രം)

1993ൽ പുറത്തിറങ്ങിയ ഒരു മലയാള ചലചിത്രമാണ് ഗസൽ. പ്രമുഖ മലയാള സിനിമാ സംവിധായകനായ കമൽ ആണ് ഈ സിനിമ സംവിധാനം ചെയ്തിരിക്കുന്നത്.
യൂസഫലി കേച്ചേരി ബോംബെ രവി ടീമിന്റെ സംഗീതമാണ് ഇതിന്റെ ഏറ്റവും വലിയ പ്രത്യേകത. യൂസഫലിയുടെ ലളിത പദാവലികളിലൂടെ ഹിന്ദുസ്ഥാനി സംഗീതത്തിന്റെ മേമ്പൊടിയോടെ പുറത്തിറങ്ങിയ സിനിമ ആസ്വാദകരെ സംഗീതം നിറച്ചൂട്ടി. "ഇശൽ തേൻകണം കൊണ്ടുവാ തെന്നലേ", "വടക്കു നിന്നും പാറിവന്ന", "സംഗീതമേ നിന്റെ" തുടങ്ങിയവയാണ് പാട്ടുകൾ. വിനീതും തിലകനും മോഹിനിയുമാണ് പ്രധാന കഥാപാത്രങ്ങൾ. സംഗീതസാന്ദ്രമായ ഒരു സിനിമയാണിത്.


</doc>
<doc id="310497" url="https://ml.wikipedia.org/wiki?curid=310497" title="അലി ബക്ഷ്">
അലി ബക്ഷ്

ഹിന്ദുസ്ഥാനി സംഗീതത്തിലെ സജീവമായ ഡൽഹി ഘരാനയുടെ ശിഖരമായ പട്യാല ഘരാനയുടെ മുഖ്യ പ്രണേതാക്കളിൽ ഒരാളാണ് "അല്ലു- ഫട്ടു" എന്ന അപരനാമത്താൽ അറിയപ്പെട്ടിരുന്ന അലി ബക്ഷ്.(1850-1920).മറ്റൊരു ഗായകനായ ഫത്തേ അലി ഖാനോടൊപ്പമാണ് അദ്ദേഹം കച്ചേരികൾ അവതരിപ്പിച്ചു വന്നിരുന്നത്.വിഭജനത്തിനു മുൻപ് പട്യാല മഹാരാജാവിന്റെ സംഗീതസദസ്സിൽ അംഗമായിരുന്നു ബക്ഷ്.
തൻറാസ് ഖാൻ, കലു ഖാൻ, മുബാറക് അലി ഖാൻ, ബഹ്രാം ഖാൻ എന്നിവരുടെ ശിക്ഷണത്തിൽ ആണ് അലി ബക്ഷ് തന്റെ സംഗീത സപര്യ തുടർന്നത്.


</doc>
<doc id="310500" url="https://ml.wikipedia.org/wiki?curid=310500" title="പട്യാല ഘരാന">
പട്യാല ഘരാന

ഹിന്ദുസ്ഥാനി സംഗീതത്തിലെ ഒരു സാമ്പ്രദായിക ആലാപനശൈലിയാണ് പട്യാല ഘരാന.ഈ ശാഖയുടെ മുഖ്യപ്രണേതാക്കൾ അലി ബക്ഷ്, ഫത്തേ അലിഖാൻ എന്നിവരാണ്.എന്നാൽ മറ്റൊരു ഗായകനായ ഉസ്താദ് ബഡെ ഗുലാം അലി ഖാൻ ആണ് ഈ രീതിയെ പ്രചരിപ്പിച്ചത്.
താനുകളുടെ ദ്രുതസഞ്ചാരങ്ങൾക്ക് പ്രസിദ്ധമാണ് പട്യാല ഘരാന.താളപ്രധാനമായ ബോൽതാനുകൾ കൊണ്ടും സമ്പന്നമാണ് ഇത്.വൈകാരിതയ്ക്കും,കാമോദ്ദീപകതയ്ക്കും ഏറെപങ്കുള്ള ഒരു ഘരാനയാണിത്.




</doc>
<doc id="310510" url="https://ml.wikipedia.org/wiki?curid=310510" title="എൻ.എസ്.എസ്. ബോയ്സ് ഹൈസ്കൂൾ ചങ്ങനാശ്ശേരി">
എൻ.എസ്.എസ്. ബോയ്സ് ഹൈസ്കൂൾ ചങ്ങനാശ്ശേരി

കോട്ടയം ജില്ലയിലെ പഴക്കമേറിയ ഒരു എയിഡഡ് വിദ്യാലയമാണ് എൻ.എസ്.എസ്. ബോയ്സ് ഹൈസ്കൂൾ ചങ്ങനാശ്ശേരി. മന്നത്ത് പത്മനാഭൻ സ്ഥാപിച്ച കോട്ടയത്തെ പുരാതന സ്കൂളുകളിലൊന്ന്. 

കൊല്ലവർ ഷം 1095 ഇടവം 3ആം തീയതി പ്രവർ ത്തനമാരം ഭിച്ചു


</doc>
<doc id="310517" url="https://ml.wikipedia.org/wiki?curid=310517" title="കാർമെൻ">
കാർമെൻ

കാർമെൻ ജ്യൊർജ് ബിസേ എന്ന ഫ്രഞ്ച് സംവിധായകൻ നിർമ്മിച്ച നാലു രംഗങ്ങളുള്ള ഓപ്പറയാണ്. 1875 മാർച്ച് മൂന്നിന് പാരീസിലെ ഓപ്പറ കൊമിക്കിൽ വച്ച് ആദ്യമായി ഈ ഓപ്പറ അവതരിപ്പിച്ചു.ആദ്യത്തെ അവതരണം അത്ര വിജയകരമായിരുന്നില്ല.
പ്രഥമ അവതരണം ദീർഘിപ്പിച്ച് 36 അവതരണം വരെയാക്കിയതിനു ശേഷം ബിസേയുടെ പെട്ടെന്നുണ്ടായ മരണത്തെത്തുടർന്ന് ഇതിനു പരിസമാപ്തിയായി. 

ഡോൺ ജോസെ എന്ന പട്ടാളക്കരന്റെ അധഃപതനത്തെക്കുറിച്ചുള്ള കഥയാണിത്. അയാളെ ഊർജസ്വലയായ ജിപ്സി യുവതിയായ കാർമെൻ വശീകരിക്കുന്നു. ഇതിൽ സംഭാഷണങ്ങളും,ഗാനങ്ങളും ഇടകലർന്നിരിക്കുന്നു. 
കൊമിക്കിൽ വച്ച് ആദ്യമായി ഈ ഒപ്പെറ അവതരിപ്പിച്ചു.
നോട്ടുകൾ

ഫുട്ട് നോട്ടുകൾ


</doc>
<doc id="310531" url="https://ml.wikipedia.org/wiki?curid=310531" title="ഈജിയൻ ദ്വീപുകൾ">
ഈജിയൻ ദ്വീപുകൾ

ഈജിയൻ കടലിൽ കിടക്കുന്ന ദ്വീപുസമൂഹമാണ് ഈജിയൻ ദ്വീപുകൾ. (Greek: Νησιά Αιγαίου, transliterated: Nisiá Aigaíou; Turkish: Ege Adaları). ഈ ദ്വീപുകളുടെ വടക്കും പടിഞ്ഞാറും ഗ്രീസും കിഴക്ക് ടർക്കിയും സ്ഥിതിചെയ്യുന്നു; തെക്ക് ക്രീറ്റ് ദ്വീപ് ഈ ദ്വീപിന്റെ തെക്കുള്ള കടലിന്റെ അതിർത്തി നിർണ്ണയിക്കുന്നു. തെക്കു-കിഴക്കു ഭാഗത്ത് റോഡ്സ്,കാർപ്പാത്തോസ്,കാസോസ് എന്നീ ദ്വീപുകളും സ്ഥിതിചെയ്യുന്നു. ഈജിയൻ കടലിന്റെ പ്രാചീനനാമമായ ആർക്കിപ്പെലാഗോ (ἀρχιπέλαγος, archipelagos) എന്ന പേര‌് പിന്നീട് ഈജിയൻ കടലിലെ ദ്വീപുകൾക്കു പ്രത്യേകിച്ചും മറ്റേതുതരം ദ്വീപുസമൂഹങ്ങൾക്കു പൊതുവേയും ഉപയോഗിച്ചുവരുന്നു. 

ഗ്രീസിന്റെ സ്വന്തമായ ഭൂരിഭാഗം ഈജിയൻ ദ്വീപുകളും 9 ഭരണമേഖലകളായി തിരിച്ചിരിക്കുന്നു. ഇമ്പ്രോസ്,ടെനഡോസ് എന്നീ വടക്കു-പടിഞ്ഞാറൻ ദ്വീപുകൾ ടർക്കിയുടെ ഭാഗമാണ്. ടർക്കിയുടെ പടിഞ്ഞാരൻ തീരത്തുള്ള വളരെ ചെറിയദ്വീപുകളും ആ രാജ്യത്തിന്റെ ഭാഗമായി നിലനിൽക്കുന്നു.

ഭൂരിഭാഗം ദ്വീപുകളിലും മെഡിറ്ററേനിയൻ കാലാവസ്ഥയായ ചൂടുള്ള ഉഷ്ണകാലവും തണുത്ത ശീതകാലവും അനുഭവപ്പെടുന്നു. 
വടക്കുനിന്ന് തെക്കുവരെ ഈജിയൻ ദ്വീപുകളെ പരമ്പരാഗതമായി ഏഴു കൂട്ടങ്ങളായി തിരിച്ചിരിക്കുന്നു:

Annuario Pontificio ൽ പട്ടികപ്പെടുത്തിയ, റോമൻ പ്രവിശ്യയിലെ ഇൻസുലെയിലെ (ഈജിയൻ ദ്വീപുകൾ) പ്രാചീന എപ്പിസ്ക്കോപ്പൽ കടലുകൾ താഴെക്കൊടുക്കുന്നു: 

Annuario Pontificio ൽ പട്ടികപ്പെടുത്തിയ, റോമൻ പ്രവിശ്യയിലെ ലെസ്ബോസിലെ (ഈജിയൻ ദ്വീപുകൾ) പ്രാചീന എപ്പിസ്ക്കോപ്പൽ കടലുകൾ താഴെക്കൊടുക്കുന്നു:



</doc>
<doc id="310534" url="https://ml.wikipedia.org/wiki?curid=310534" title="ആഗ്ര ഘരാന">
ആഗ്ര ഘരാന

ഹിന്ദുസ്ഥാനി സംഗീതത്തിലെ ഖയാൽ സംഗീതവുമായി ബന്ധപ്പെട്ടിരിയ്ക്കുന്ന ശൈലിയാണ് ആഗ്ര ഘരാന.ഫയ്യസ് ഖാനാണ് ഈ ശൈലിയെ ഇതിന്റെ ഉന്നത സൗകുമാര്യത്തിലേയ്ക്കു ഉയർത്തിയത്. നൗഹർ ബാണിയിൽ നിന്നു ഉരുത്തിരിഞ്ഞുവന്ന ഈ രൂപത്തിനു ഉദ്ദേശം ഏ.ഡി.1300 വരെ പിന്നോട്ടു പോകുന്ന ചരിത്രമുണ്ട്.


</doc>
<doc id="310537" url="https://ml.wikipedia.org/wiki?curid=310537" title="മൈഹർ ഘരാന">
മൈഹർ ഘരാന

മധ്യപ്രദേശിലെ സത്നയ്ക്കും ജബല്പൂരിനും ഇടയ്ക്കുള്ള സ്ഥിതിചെയ്യുന്ന ഒരു പട്ടണമാണ് മൈഹർ. ഹിന്ദുസ്ഥാനി സംഗീതത്തിലെ അതികായനും സംഗീതവാദകഗുരുവുമായിരുന്ന ഉസ്താദ് അല്ലാവുദ്ദീൻ ഖാന്റെ ജന്മദേശം കൂടിയാണിത്.പ്രധാന വാദ്യ ഉപകരണങ്ങളായ സിതാർ, സുർബഹാർ ,ദിൽരുബ,ബാൻസുരി ,സരോദ് എന്നീ ഉപകരണങ്ങളിലെല്ലാം തന്നെ ശിഷ്യന്മാർക്കു അദ്ദേഹം പരിശീലനം നൽകിയിരുന്നു. ഇദ്ദേഹം രൂപപ്പെടുത്തിയ ഒരു പാരമ്പര്യസമ്പ്രദായമാണ് മൈഹർ ഘരാന. പ്രശസ്ത സിതാർ വാദകൻ പണ്ഡിറ്റ് രവിശങ്കർ, അന്നപൂർണ്ണാദേവി, അലി അക്ബർ ഖാൻ, നിഖിൽ ബാനർജി, പന്നലാൽ ഘോഷ് എന്നിവരെല്ലാം ഈ സമ്പ്രദായത്തിലെ പ്രധാന സംഗീതജ്ഞരാണ്.


</doc>
<doc id="310538" url="https://ml.wikipedia.org/wiki?curid=310538" title="ജയ്പൂർ - അത്രൗളി ഘരാന">
ജയ്പൂർ - അത്രൗളി ഘരാന

അത്രൗളി ഘരാന എന്ന മറ്റൊരു നാമത്തിലും അറിയപ്പെടുന്ന ഹിന്ദുസ്ഥാനി സംഗീതത്തിലെ ഒരു ശൈലിയാണ് ജയ്പൂർ ഘരാന.ഇതിന്റെ പ്രണേതാവ് ഉസ്താദ് അല്ലാദിയാ ഖാനായിരുന്നു.അത്രൗളിയിലാണ് അദ്ദേഹത്തിന്റെ കുടുംബം താമസിച്ചിരുന്നത്. പിന്നീട് ജയ്പൂരേയ്ക്കു താമസം മാറിയപ്പോൾ ഈ ശൈലിയെ ജയ്പൂർ ഘരാന എന്നു വിശേഷിപ്പിയ്ക്കുകയായിരുന്നു.
മറ്റു ഘരാനകളെ അപേക്ഷിച്ച് സങ്കീർണ്ണമായ ശൈലി പിന്തുടരുന്ന ഒരു ആലാപനരീതിയാണിത്.ശ്രുതി മധുരമായ വക്രഗതി വിശേഷമാണ് മറ്റൊന്ന്.


</doc>
<doc id="310539" url="https://ml.wikipedia.org/wiki?curid=310539" title="ക്രീറ്റ്">
ക്രീറ്റ്

ക്രീറ്റ്, ഗ്രീക്ക് ദ്വീപുകളിൽ ഏറ്റവും വലുതും ജനസംഖ്യ കൂടിയതുമായ ദ്വീപാണ്. മെഡിറ്ററേനിയൻ കടലിലെ അഞ്ചാമത്തെ വലിയ ദ്വീപും ഇതാണ്. സിസിലി,സാഡീനിയ,സൈപ്രസ്,കോർസിക്ക എന്നിവയാണ് മറ്റുള്ളവ. ക്രീറ്റും അതിനു ചുറ്റുപാടും കിടക്കുന്ന അനേകം ചെറുദ്വീപുകളും ചേർന്നതാണ് ക്രീറ്റ് മേഖല. ഗ്രീസിന്റെ പതിമൂന്ന് പ്രധാന ഭരണഘടകങ്ങളിൽ ഒന്നാണിത്. ക്രീറ്റിന്റെ തലസ്ഥാനവും ഏറ്റവും വലിയ പട്ടണവുമാണ് ഹെറാക്ലിയോൺ. 2011 ലെ സെൻസസ് അനുസരിച്ച് ഈ പ്രദേശത്തെ ജനസംഖ്യ 6,23,065 ആയിരുന്നു.

ഗ്രീസിന്റെ സമ്പദ് വ്യവസ്ഥയിൽ ഒരു പ്രധാന പങ്കു വഹിക്കുന്ന ക്രീറ്റ് ഗ്രീസിന്റെ സാംസ്ക്കാരിക പാരമ്പര്യത്തെയും പിൻപറ്റുന്നുണ്ട്, എങ്കിലും ക്രീറ്റ്, അതിന്റേതായ സാംസ്ക്കാരികത്തനിമ അതിന്റെ സ്വന്തം കവിതാരീതിയിലും,സംഗീതത്തിലുമൊക്കെ നിലനിർത്തിവരുന്നു. ക്രീറ്റ് ഒരു കാലത്ത് യൂറോപ്പിലെ ഏറ്റവും പ്രാചീനമായ സംസ്ക്കാരമെന്നു കണക്കാക്കുന്ന മിനോവൻ സംസ്ക്കാരത്തിന്റെ (സി.2700-1420 ബി സി) കേന്ദ്രമായിരുന്നു.



</doc>
<doc id="310551" url="https://ml.wikipedia.org/wiki?curid=310551" title="ഗ്വാളിയോർ ഘരാന">
ഗ്വാളിയോർ ഘരാന

ഹിന്ദുസ്ഥാനി സംഗീതത്തിലെ ആദ്യത്തേതും പുരാതനവുമായ ഘരാനകളിലൊന്നാണ് ഗ്വാളിയോർ ഘരാന. ഉസ്താദ് നഥൻ പീർ ബക്ഷ് എന്ന സംഗീതജ്ഞനാണ് ഇതിന്റെ പ്രണേതാവ് എന്നു കരുതുന്നു. മുഗൾ ചക്രവർത്തിയായ അക്ബറിന്റെ കാലം മുതൽ ഈ ഘരാന നിലവിലുണ്ട്.(1542–1605). ഗ്വാളിയോറിൽ താമസമാക്കിയ പീർബക്ഷിന്റെ പൗത്രന്മാരാണ് ഈ ഘരാനയെ അതിന്റെ പൂർണ്ണപ്രഭാവത്തിലെത്തിച്ചത്. അതുകൊണ്ടാണ് ഈ ഘരാനയ്ക്ക് ഈ പേരു നൽകപ്പെട്ടത്.
അത്യന്തം ലളിതവും ,രാഗാലാപനത്തിലുള്ള വ്യക്തതയും, ഭാവസാന്ദ്രതയുമാണ് ഈ ഘരാനയുടെ പ്രത്യേകത.ജയ്പൂർ ഘരാനയുടെ സങ്കീർണ്ണതകൾ താരതമ്യത്തിൽ ഈ ഘരാനയിൽ തുലോം കുറവാണ്.

കുമാർ ഗന്ധർവ്വ, വിഷ്ണു ദിഗംബർ പുലസ്കർ, ഇചൽ രജ്ഞികർ, വീണാ സഹസ്രബുദ്ധെ, മാലിനി രജുർകർ എന്നിവരാണ് പ്രധാന കലാകാരന്മാർ.


</doc>
<doc id="310552" url="https://ml.wikipedia.org/wiki?curid=310552" title="വിഷ്ണു ദിഗംബർ പുലസ്കർ">
വിഷ്ണു ദിഗംബർ പുലസ്കർ

ഹിന്ദുസ്ഥാനി സംഗീതത്തിൽ ഗ്വാളിയോർ ഘരാന ശാഖയിലെ പ്രമുഖ വാഗ്ഗേയകാരനായിരുന്നു വിഷ്ണു ദിഗംബർ പുലസ്കർ.ജ: ആഗസ്റ്റ് 18, 1872 – അഗസ്റ്റ് 21, 1931). ഗന്ധർവ്വ മഹാവിദ്യാലയത്തിന്റെ സ്ഥാപകനുമായിരുന്നു അദ്ദേഹം.പിതാവ് ഗോപാൽ പുലസ്കർ ഒരു ഹരികഥാകാലാക്ഷേപക്കാരനായിരുന്നു. ഒരു വെടിക്കെട്ട് അപകടത്തെത്തുടർന്നു രണ്ടുകണ്ണുകൾക്കും പരിക്കേറ്റ വിഷ്ണു ദിഗംബർ പുലസ്കർക്ക് ബാല്യത്തിലേ അന്ധത ബാധിച്ചുവെങ്കിലും പിൽക്കാലത്ത് കാഴ്ചശക്തി തിരികെകിട്ടുകയുണ്ടായി. പ്രശസ്തമായ "രഘുപതി രാഘവ രാജാറാം" എന്ന കീർത്തനം അദ്ദേഹം ചിട്ടപ്പെടുത്തിയതാണ്.


</doc>
<doc id="310554" url="https://ml.wikipedia.org/wiki?curid=310554" title="ബനാറസ് ഘരാന">
ബനാറസ് ഘരാന

വാദ്യോപകരണമായ തബലയുടെ വാദനശൈലിയുമായി ബന്ധപ്പെട്ട ഒരു സാമ്പ്രദായിക രൂപമാണിത്. വായ്പ്പാട്ട് ഘരാനയുമായി ഇതിനു പ്രത്യക്ഷത്തിൽ ബന്ധമൊന്നുമില്ല. രാം സഹായ് (1780–1826)എന്ന വിദ്വാനാണ് ഇതിന്റെ പ്രണേതാവ് എന്നു കരുതുന്നു. ഹിന്ദുസ്ഥാനി സംഗീതത്തിൽ തബലയിലെ ആറു പ്രധാന ഘരാനകളിൽ ഒന്നാണിത് . കുമാർ ബോസ്, കിഷൻ മഹാരാജ് എന്നിവർ ഈ ഘരാനയിലെ പ്രമുഖരായിരുന്നു.



</doc>
<doc id="310560" url="https://ml.wikipedia.org/wiki?curid=310560" title="ഡൗഗ്ലസ്‌ ഒച്‌വോദോ">
ഡൗഗ്ലസ്‌ ഒച്‌വോദോ

സൊമാലിയ അതിർത്തി നഗരമായ മന്ദേരയിൽ അൽശബാബ്‌ ഭീകരർ നടത്തിയ കൂട്ടകൊലയിൽ രക്ഷപ്പെട്ട ഏക വ്യക്തിയാണ്‌, പ്രൈമറി സ്കൂൾ പ്രധാനാധ്യാപകനായ ഡൗഗ്ലസ്‌ ഒച്‌വോദോ.
കൂട്ടകൊലയ്ക്കു വിധേയമാക്കാൻ നിരത്തിക്കിടത്തിയ ഇരകളിൽ ഒത്ത നടുവിലായിരുന്നു ഒച്‌വോദോ. ഇരു ഭാഗത്തുനിന്നും വെടിയുതിർത്ത ഭീകരർ, ഒച്‌വോദോയെ മറ്റേയാൾ വെടിവച്ചിട്ടുണ്ടാകുമെന്നു കരുതി വെടിവെക്കാതെ സ്ഥലം വിടുകയിരുന്നു.

"കൂട്ടക്കൊല"
ഇരുപതംഗ ഭീകരസംഘമാണ്‌ അറുപതോളം പേരുള്ള ബസ്സ്‌ തടഞ്ഞുനിർത്തി കൂട്ടക്കൊല നടത്തിയത്‌.യാത്രക്കാരെയെല്ലാം പുറത്തിറക്കിയശേഷം മുസ്ലിംകളെ വിട്ടു. ബാക്കിയുള്ള 29 പേരെ നിലത്തു നിരത്തിക്കിടത്തി.ഒത്തമധ്യത്തിലായിരുന്നു ഒച്‌വോദോ. ഇരു ഭാഗത്തു നിന്നു എണ്ണിയാലും പതിനഞ്ചാമൻ. രണ്ടു ഭീകരർ രണ്ട്‌ അറ്റങ്ങളിൽ നിന്നായി വെടിവയ്പു തുടങ്ങി മധ്യഭാഗത്തേക്കു നടന്നു വന്നു കൊണ്ടിരുന്നു.വെടിശബ്ദത്തിനു പിന്നാലെ പിളരുന്ന ശിരസ്‌​ീൽ നിന്ന്‌ ഉയരുന്ന അലമുറകൾ കേട്ട്‌ ആ ശബ്ദം അടുത്തടുത്തേക്കു വരുന്നത്‌ ഒച്‌വോദോ അറിഞ്ഞു. തന്റെ ശിരസ്സിലേക്കും വെടിയുണ്ട തുളച്ച്‌ കയറാൻ പോവുകയാണന്ന്‌ മനസ്സിലാക്കി കണ്ണടച്ച്‌ കിടന്നു.
ഭീകരർ രണ്ടുപേരും മധ്യഭാഗത്ത്‌ അടുത്തടുത്തെത്തി. ഒച്‌വോദോയുടെ ഇടത്തും വലത്തും കിടന്ന 14 പേർവീതം പിടഞ്ഞു മരിച്ചു. ഒച്വോദോയെ അപരൻ വെടിവച്ചിട്ടുണ്ടാകുമെന്നു ഭീകരർ രണ്ടുപേരും പരസ്പരം കരുതി. തോക്ക്‌ താഴ്ത്തി രണ്ടുപേരും മടങ്ങിപ്പോയി. 19 പുരുഷന്മാരും 9 സ്ത്രീകളുമാണു കൊല്ലപ്പെട്ടത്‌. അങ്ങനെ ഒച്‌വോദോയുടെ ജീവൻ രക്ഷപ്പെട്ടു. 


</doc>
<doc id="310561" url="https://ml.wikipedia.org/wiki?curid=310561" title="സ്വർണ്ണകുമാരീ ദേവി">
സ്വർണ്ണകുമാരീ ദേവി

ബംഗാളിൽ നിന്നുള്ള ഒരു കവയിത്രിയും, നോവലിസ്റ്റും, സംഗീതജ്ഞയും, സാമൂഹ്യപ്രവർത്തകയും ആയിരുന്നു സ്വർണ്ണകുമാരീ ദേവി(Swarnakumari Devi). ബംഗാളി വനിതാ എഴുത്തുകാരിൽ പുറം ലോകം അംഗീകരിച്ച ആദ്യത്തെ വനിത കൂടിയായിരുന്നു ഇവർ. ദേബേന്ദ്രനാഥ ടാഗോറിന്റെ മകളും, രബീന്ദ്രനാഥ് ടാഗോറിന്റെ മുതിർന്ന സഹോദരിയും കൂടെയായിരുന്നു സ്വർണ്ണകുമാരി.

ബ്രിട്ടീഷ് ഇന്ത്യയിലെ, ബംഗാളിലുള്ള കൽക്കട്ടയിലാണ്, സ്വർണ്ണകുമാരീ ദേവി ജനിച്ചത്. ദേവേന്ദ്രനാഥടാഗോറിന്റേയും, ശാരദാ ദേവിയുടേയും മകളായാണ് സ്വർണ്ണകുമാരി ജനിച്ചത്. രവീന്ദ്രനാഥ ടാഗോറിനേക്കാൾ അഞ്ചു വയസ്സു മുതിർന്നതായിരുന്നു സ്വർണ്ണകുമാരി. തന്റെ സഹോദരങ്ങളെപ്പോല സ്വർണ്ണകുമാരിയും സ്കൂൾ വിദ്യാഭ്യാസത്തേക്കാൾ കൂടുൽ അറിവു നേടിയത് തന്റെ കുടുംബത്തിൽ നിന്നു തന്നെയായിരുന്നു. അയോധ്യാനാഥ് പക്രാശി എന്ന ഒരു അദ്ധ്യാപകനായിരുന്നു ഈ പെൺകുട്ടികൾക്ക് വിദ്യാഭ്യാസം നൽകിയിരുന്നത്.

ഒരു ജമീന്ദാർ കുടുംബത്തിലെ അംഗമായിരുന്ന ജാനകീനാഥ് ഘോഷലിനെ, സ്വർണ്ണകുമാരി 1868 ൽ വിവാഹം ചെയ്തു.ബ്രഹ്മസമാജത്തിൽ അംഗമായതിനെതുടർന്ന് ജാനകീനാഥ് തന്റെ കുടുംബത്തിൽ നിന്നും പുറന്തള്ളപ്പെട്ടു. നിശ്ചയദാർഢ്യവും, കഠിനപ്രയത്നവും കൊണ്ട് ജാനകീനാഥ് സ്വന്തം വാണിജ്യ മേഖല കെട്ടിപ്പടുത്തു. ഇന്ത്യൻ നാഷണൽ കോൺഗ്രസ്സിന്റെ ആദ്യ നാളുകളിൽ ജാനകീനാഥ് സംഘടനയുടെ പ്രവർത്തനങ്ങളിൽ മുൻനിരയിലുണ്ടായിരുന്നു.

ഹിരൺമയീ ദേവി, ജ്യോത്സ്നാനാഥ് ഘോഷൽ, സരളാദേവീ എന്നിങ്ങനെ മൂന്നു പെൺമക്കളാണ് ഈ ദമ്പതികൾക്കുണ്ടായിരുന്നത്. ജ്യോത്സ്നാനാഥ് ഘോഷൽ ഇന്ത്യൻ സിവിൽ സർവീസ് പരീക്ഷ പാസ്സായി, കുറേനാൾ ഇന്ത്യയിൽ ജോലി ചെയ്തിരുന്നു.
1876 ൽ സ്വർണ്ണകുമാരി ദേവിയുടെ ദീപനിർബൺ എന്ന ആദ്യത്തെ നോവൽ പ്രസിദ്ധീകരിക്കപ്പെട്ടു. ബംഗാളിൽ നിന്നുമുള്ള വനിതാ എഴുത്തുകാരിൽ ആദ്യത്തെ ആളായിരുന്നു സ്വർണ്ണകുമാരീ ദേവി. ആദ്യ കൃതി തന്നെ ദേശീയ ശ്രദ്ധ ആകർഷിച്ചതോടെ, അവർ തുടർച്ചയായി എഴുതി തുടങ്ങി. നോവലുകളും, നാടകങ്ങളും, കവിതകളും അവർ എഴുതി പ്രസിദ്ധീകരിച്ചു.

ടാഗോർ കുടുംബത്തിൽ നിന്നും പ്രസിദ്ധീകരിച്ചിരുന്ന ഭാരതി എന്ന മാസികയടുെ എഡിറ്റർ കൂടിയായിരുന്നു സ്വർണ്ണകുമാരീ ദേവി. 30 വർഷത്തോളം മാസികയുടെ എഡിറ്റർ പദവിയിൽ അവർ തുടർന്നു. ഭാരതിയുടെ ആദ്യ പ്രതി പുറത്തിറങ്ങുമ്പോൾ രവീന്ദ്രനാഥ ടാഗോറിനു പതിനാറു വയസ്സു മാത്രമേ പ്രായമുണ്ടായിരുന്നുള്ളു.

അനാഥരേയും, വിധവകളേയും സഹായിക്കുന്നതിനു വേണ്ടി, സ്വർണ്ണകുമാരീ ദേവിയുടെ നേതൃത്വത്തിൽ സഖി സമിതി എന്നൊരു സംഘടന രൂപമെടുത്തു. സംഘടന നടത്തിക്കൊണ്ടുപോവാൻ സാമ്പത്തികമായി ബുദ്ധിമുട്ടിയ കാലത്ത്, പണം സ്വരൂപിക്കാനായി വിവിധ ഉൽപ്പന്നങ്ങളുടെ വിപണനമേള സംഘടിപ്പിച്ചത്, അക്കാലത്ത് വിപ്ലവകരമായ മുന്നേറ്റമായിരുന്നു. 1906 വരെ സഖി സമിതി, തുടർന്നു പോയെങ്കിലും, പിന്നീട് ഹിരൺമയീ ആശ്രമം സംഘടനയെ അവരുടെ കുടക്കീഴിൽ കൊണ്ടു വന്നു. കോൺഗ്രസ്സിൽ പൊതുപ്രവർത്തനം തുടങ്ങിയ ആദ്യ വനിതകളിൽ ഒരാൾ സ്വർണ്ണകുമാരി ദേവി ആയിരിക്കും.

ഭർത്താവ് ജ്യോതിനാഥ് ഘോഷൽ ഇന്ത്യൻ നാഷണൽ കോൺഗ്രസ്സിന്റെ സജീവ പ്രവർത്തകനായിരുന്ന, കാലത്ത് സ്വർണ്ണകുമാരീ ദേവിയും പാർട്ടിയിൽ നിറസാന്നിദ്ധ്യമായിരുന്നു.


</doc>
<doc id="310564" url="https://ml.wikipedia.org/wiki?curid=310564" title="നന്ദൻകോട്‌ കരുണാകരൻ">
നന്ദൻകോട്‌ കരുണാകരൻ

തിരുവനന്തപുരം കോർപ്പറേഷന്റെ മേയറായിരുന്നു നന്ദൻകോട്‌ കരുണാകരൻ.

ശാന്തി കവാടം എന്ന പേരിൽ ഇന്ന്‌ അറിയപ്പെടുന്ന ശ്മശാനം സ്വകാര്യ വ്യക്തിയുടെ കൈവശമിരുന്ന ഭൂമി കോർപ്പറേഷൻ ഏറ്റെടുത്തത്‌ ഇദ്ദേഹത്തിന്റെ നെതൃത്വത്തിലാണ്‌. ഇദ്ദേഹം മേയറായിരുന്ന മേയറായിരുന്ന 1972-73 കാലഘട്ടത്തിലാണ്‌ തൈക്കാട്‌ ശ്മശാനം ഉൾപ്പെടെ വികസന രംഗത്ത്‌ പല മാറ്റങ്ങളും വന്നു. രണ്ട്‌ തവണ കരുണാകരൻ തിരുവനന്തപുരം നഗരസഭയിൽ കൗൺസിലറായിരുന്നു. ഒരു തവണ മേയറും. സി പി ഐ ക്ക്‌ തലസ്ഥാന നഗരസഭയിൽ ആദ്യമായി മേയറെ കിട്ടുന്നത്‌ കരുണാകരണിലൂടെയായിരുന്നു. പിന്നീടു മാക്സ്വെല്ലും സി പി ഐ ടിക്കറ്റിൽ മൽസരിച്ച്‌ മേയറായി.

ട്രേഡ്‌ യൂണിയൻ രംഗത്തും പാർട്ടി പ്രവർത്തനത്തിലും കണിയാപുരം രാമചന്ദ്രനൊപ്പമാണ് പ്രവർത്തിച്ചിരുന്നത്‌. തൊഴിൽ നിയമങ്ങളെക്കുറിച്ച്‌ ആഴത്തിലുള്ള അറിവുണ്ടായിരുന്നതിനാൽ ട്രേഡ്‌ യൂണിയൻ രംഗത്തു ശോഭിക്കാൻ അദ്ദേഹത്തിനായി. മുൻ മന്ത്രി വദരാജൻ നായർക്കൊപ്പം ട്രേഡ്‌ യൂണിയൻ രംഗത്തു പ്രവർത്തിച്ച പരിചയവും കരുണാകരനുണ്ട്‌.

1962-ൽ അഭിഭാഷകനായി പ്രാക്ടീസ്‌ ആരംഭിച്ച ശേഷമാണ്‌ രാഷ്ട്രീയ പ്രവർത്തന രംഗത്തേക്കു കരുണാകരൻ എത്തുന്നത്‌. 90-കളുടെ മധ്യത്തോടെ സജീവ രാഷ്ട്രീയത്തിൽ നിന്നു മാറുമ്പോൾ സി പി ഐ ജില്ലാ എക്സിക്യൂട്ടീവ്‌ അംഗമായിരുന്നു. ദീർഘകാലം എ ഐ ടി യു സി ജില്ലാ പ്രസിഡന്റും സെക്രട്ടറിയുമായിരുന്നു. ആദ്യകാല ഹൈക്കോടതി ബെഞ്ച്‌ സമരത്തിൽ പങ്കെടുത്തതിന്റെ പേരിൽ ജയിൽവാസം അനുഭവിച്ചിട്ടുണ്ട്‌. ടൈറ്റാനിയം എംപ്ലോയീസ്‌ യൂണിയൻ, റബർ വർക്സ്‌ എംപ്ലോയീസ്‌ യൂണിയൻ, ഷോപ്സ്‌ ആൻഡ്‌ എസ്റ്റാബ്ലിഷ്മെന്റ്‌ എംപ്ലോയീസ്‌ യൂണിയൻ, ചെത്തു തൊഴിലാളി യൂണിയൻ, ഹാൻഡ്‌ ക്രാഫ്റ്റ്സ്‌ എംപ്ലോയീസ്‌ യൂണിയൻ തുടങ്ങി ഒട്ടേറെ യൂണിയനുകളുടെ അമരക്കാരനായിരുന്നു.

ആരോഗ്യ വകുപ്പ്‌ റിട്ടയർ ഡപ്യൂട്ടി ഡയറക്ടർ വിജയ നായരാണ്‌ ഭാര്യ.മക്കൾ ,ഡോ മനോജ്‌ ശങ്കർ,അഡ്വ.വിനോദ്‌ ശങ്കർ.
2013 നവംബർ 20നു അന്തരിച്ചു. 


</doc>
<doc id="310566" url="https://ml.wikipedia.org/wiki?curid=310566" title="പി. ഗോപലകൃഷ്ണൻ">
പി. ഗോപലകൃഷ്ണൻ

കേരള ഹൈക്കോടതിയിലെ മുതിർന്ന അഭിഭാഷകനും മുൻമന്ത്രി എം.എൻ. ഗോവിന്ദൻനായരുടെ സഹോദരി പുത്രനുമാണ്‌ പി. ഗോപലകൃഷ്ണൻ. 76ആം വയസ്സിൽ 2014 ഡിസംബർ 26ന്‌ അന്തരിച്ചു.

അഭിഭാഷകവൃത്തിയിൽ 50 വർഷം പിന്നിട്ട ഇദ്ദേഹം സുബ്രഹ്മണ്യൻ പോറ്റിയുടെ ജൂനിയർ ആയാണ്‌ പ്രാക്ടീസ്‌ ആരംഭിച്ചത്‌. കേരളത്തിൽ ആദ്യമായി കമ്മിഷൻ ഓഫ്‌ എങ്ക്വ്യറി ആക്ട്‌ പ്രകാരം കെഎസ്ഇബി അഴിമതികളെക്കുറിച്ച്‌ അന്വേഷിക്കാൻ ജസ്റ്റിസ്‌ ശങ്കരൻ നിയുക്തനായത്‌ ഇദ്ദേഹം നൽകിയ ഹർജിയുടെ അടിസ്ഥാനത്തിലാണ്‌.

കേരള സർവകലാശാല,കെഎസ്ആർടിസി,സിഡ്കോ,അനവധി പൊതുമേഖലാ ബാങ്കുകൾ എന്നിവയുടെ അഭിഭാഷകനായിരുന്നു. വി.എസ്‌. അച്യുതാനന്ദനു വേണ്ടി ഒട്ടേറെ കേസുകളിൽ ഹാജരായിട്ടുണ്ട്‌.

സൈലന്റ്‌ വാലി പദ്ധതിക്കെതിരെ ഹൈക്കോടതിയിൽ ഗോപാലകൃഷ്ണൻ നായർ സമർപ്പിച്ച പൊതു താല്പര്യ ഹർജിയുടെ അടിസ്ഥാനത്തിലാണ്‌ ആ പദ്ധതി ഉപേഷിക്കപ്പെട്ടത്‌. തുടർന്ന്‌ കേന്ദ്ര പരിസ്ഥിതി മന്ത്രാലയത്തിന്റെ പുരസ്ക്കാരവും ഇദ്ദേഹത്തിനു ലഭിച്ചു.

കവയിത്രി സുഗതകുമാരിയുടെ സഹോദരി പ്രഫ.സുജതാദേവിയാണു ഭാര്യ.മക്കൾ:പരമേശ്വരൻ,പദ്മനാഭൻ,പരേതനായ ഗോവിന്ദൻ.


</doc>
<doc id="310567" url="https://ml.wikipedia.org/wiki?curid=310567" title="പൊരുത്ത്">
പൊരുത്ത്

മുട്ടക്കള്ളിൽ അടയിരിക്കാൻ പ്രേരണ ചെലുത്തുന്ന ഒരു സ്വഭാവ സവിശേഷത അല്ലെക്കിൽ അവസ്ഥ ആണ് പൊരുത്ത് . ഈ അവസ്ഥയിൽ മറ്റു പല സ്വഭാവ സവിശേഷതകളും പ്രകടമാക്കില്ല ഇര തേടൽ അടക്കം വളരെ പരിമിതം ആയിരിക്കും . സാധാരണയായി ഈ അവസ്ഥയിൽ ഭക്ഷണം കഴിക്കുകയോ വെള്ളം കുടിക്കുകയോ ചെയ്യാറില്ല അല്ലെങ്കിൽ വളരെ പരിമിതം ആയിരിക്കും. പൊരുത്ത സാധാരണയായി കാണുന്ന ജീവിക്കൾ - പക്ഷികൾ ഉരഗങ്ങൾ മത്സ്യങ്ങൾ എന്നിവയാണ് . 


</doc>
<doc id="310568" url="https://ml.wikipedia.org/wiki?curid=310568" title="ഭണ്ഡിബസാർ ഘരാന">
ഭണ്ഡിബസാർ ഘരാന

ഹിന്ദുസ്ഥാനി സംഗീതത്തിലെ ഒരു ഘരാനയാണ് ഭണ്ഡിബസാർ ഘരാന .ഉസ്താദ് അമൻ അലിഖാൻ എന്ന വിശ്രുത സംഗീതജ്ഞനായിരുന്നു ഇതിന്റെ പ്രണേതാവ്. മറ്റു ഘരാനകളെ അപേക്ഷിച്ച് ഇതിനു പ്രചാരം കുറവാണ്.
അകാർ ഉപയുക്തമാക്കി തുറന്ന ശബ്ദത്തോടെയുള്ള ആലാപന സമ്പ്രദായമാണിത്.ശ്വാസനിയന്ത്രണത്തിലൂടെ ദീർഘമായ പദങ്ങൾ ഒരേ ശ്വാസത്തിൽ പാടേണ്ടതുണ്ട്.കൂടാതെ സങ്കീർണ്ണമായ സ്വര-താനുകൾ കൊണ്ട് മാതൃകാരൂപങ്ങൾ സൃഷ്ടിച്ച് സങ്കീർണ്ണമായ രീതിയിൽ സർഗ്ഗം പാടുക എന്നതും ഒരു പ്രത്യേകതയാണ്.അജ്ഞലിബായ് മല്പേകർ ഈ ഘരാനയിലെ പ്രധാന വിദുഷിയായിരുന്നു.



</doc>
<doc id="310569" url="https://ml.wikipedia.org/wiki?curid=310569" title="നട്ടുവൻ പരമശിവം">
നട്ടുവൻ പരമശിവം

നൃത്താചാര്യനും നൃത്തസംവിധായകനുമാണ്‌ നട്ടുവൻ പരമശിവം.

എറണാകുളം ജില്ലയിലെ മുളന്തുരുത്തിയിൽ മുടശേരി തറവാട്ടിൽ 1919-ലാണ്‌ പരമശിവ മേനോൻ ജനിച്ചത്‌. പിതാവ്‌ ശങ്കര മേനോനിൽ നിന്നും നൃത്തവും മാതാവ്‌ ലക്ഷ്മിയിൽ നിന്ന്‌ സംഗീതവും അഭ്യസിച്ചു.

12-ആം വയസ്സിൽ കഥകളി അഭ്യസിച്ചു.1935-ൽ തഞ്ചാവൂരിലെത്തി.ലക്ഷ്മികാന്ത്‌,കണ്വസ്വാമി പിള്ള എന്നീ ഗുരുക്കന്മാരിൽ നിന്നു ഭരതനാട്യവും ഗുരു ദേശികാചാരിയിൽ നിന്നു സംഗീതവും അഭ്യസിച്ചു.മദ്രാസി നൃത്ത സഞ്ചിക എന്ന വിദ്യാലയം നടത്തി.പിന്നീട്‌ തലസ്ഥാനത്തു സ്ഥിര താമസമാക്കിയ അദ്ദേഹം ഇവിടെ സൗപർണിക നൃത്തവിദ്യാലയം നടത്തി.കമലദളം,പൂരം,രാജശില്പ്പി എന്നീ സിനിമകൾക്കു വേണ്ടി നടൻ മോഹൻലാലിനെ ഉൾപ്പെടെ ഒട്ടേറെ സിനിമാതാരങ്ങളെ ശാസ്ത്രീയ നൃത്തച്ചുവടുകൾ അഭ്യസിപ്പിച്ചത്‌ ഇദ്ദേഹമായിരുന്നു.

1968-ൽ മികച്ച നർത്തകനുള്ള ദേശീയ പുരസ്ക്കാരം ലഭിച്ചു.1992-ൽ കേരള സംഗീത നാടക അക്കാഡമിയുടെയും 1978-ൽ തമിഴ്നാട്‌ സംഗീത സഭയുടെയും 1990-ൽ പോണ്ടിച്ചേരി സർക്കാരിന്റേയും 2012-ൽ കേന്ദ്രസംഗീത നാടക അക്കാഡമിയുടെയും പുരസ്ക്കാരം ലഭിച്ചിടുണ്ട്‌.

മുന്നിലെത്തുന്ന ശിഷ്യന്മാരെ ആദ്യം ശത്രുവിനെപ്പോലെ കാണുക, തന്നോളമെത്തിയാൽ പിന്നെ ഇഷ്ട മിത്രത്തെപ്പോലെ സ്വീകരിക്കുക. വിദ്യ നല്കുമ്പോൾ ദാക്ഷിണ്യം പാടില്ല. ഗുരു കണ്വസ്വാമി പിള്ളയുടെ തത്ത്വം അതേപടി ജീവിതത്തിൽ പകർത്തി. അരങ്ങിലൊരാൾ താളം തെറ്റിക്കുന്നെങ്കിൽ തന്റെ സർവ നിയന്ത്രണങ്ങളും തെറ്റി കയ്യിലിരിക്കുന്ന നാട്ടുവാങ്കം കമ്പെടുത്തായിരിക്കും ചിലപ്പോൾ എറിയുക. ഈ സ്വഭാവം കൊണ്ടും ശിഷ്യന്മാരിൽ പലരും തന്നെ "ദുർവാസാവ്‌" എന്നാണ്‌ വിളിച്ചിരുന്നതെന്ന്‌ പരമശിവം തന്നെ പറഞ്ഞിട്ടുണ്ട്‌.

ചലച്ചിത്ര താരങ്ങളായ ശാന്തികൃഷ്ണ, പാർവതി, ഭാരതി ശിവാജി,ദീപ്തി ഓംചേരി തുടങ്ങിയവർ നട്ടുവത്തിന്റെ ശിഷ്യരാണ്‌.

പരമേശ്വര മേനോൻ നട്ടുവൻ പരമ്മശിവമായതിനു പിന്നിലുണ്ടൊരു കഥ.16-ആം വയസ്സിലാണു ഭരതനാട്യം പഠിക്കനായി പരമേശ്വര മേനോൻ തഞ്ചാവൂരിലെത്തുന്നത്‌ ഗുരു കണ്വസ്വാമിപ്പിള്ള പരമശിവം എന്നാണ്‌ സംബോദന ചെയ്തിരുന്നത്‌.അങ്ങനെ പരമേശ്വര മേനോൻ പരമശിവമായി.കാവാലം നാരായണപണിക്കരാണ്‌ നട്ടുവം എന്ന പേരു നൽകിയത്‌.കാവാലം,ഭരത്‌ ഗോപി,നെടുമുടി വേണു തുടങ്ങിയവുരുടെ ഉൽസാഹമാണ്‌ നട്ടുവത്തെ മദ്രാസിൽ നിന്ന്‌ തിരുവനന്തപുരത്ത് എത്തിച്ചത്‌.

ഭാര്യ:ഹേമലത.മക്കൾ:ലതിക,ഭുവനേശ്വരി,സുനന്ദ,ജയന്തി,അജിത,ജയശങ്കർ.

2014 ഡിസംബർ 26ന്‌ തന്റെ 95ആമത്തെ വയസ്സിൽ വട്ടിയൂർക്കാവ്‌ കൊടുങ്ങാനൂർ സൗപർണികയിൽ മകന്റെ വസിതിയിൽ വച്ച്‌ അന്തരിച്ചു.അതേ ദിവസം തന്നെയാണ്‌ പ്രശസ്ത നടനായ എൻ.എൽ.ബാലകൃഷ്ണനും അന്തരിച്ചത്‌.


</doc>
<doc id="310571" url="https://ml.wikipedia.org/wiki?curid=310571" title="മേവതി ഘരാന">
മേവതി ഘരാന

ഹിന്ദുസ്ഥാനി സംഗീതത്തിലെ ഭാവപ്രധാനമായ ഒരു ഘരാനയാണ് മേവതി ഘരാനജോധ്പൂർ കേന്ദ്രമാക്കി സംഗീതസപര്യ തുടർന്നുപോന്ന ഘഗ്ഗെ നാസിർ ഖാനാണ് ഇതിന്റെ ഉപജ്ഞാതാവ്. രാജസ്ഥാനിലെ മേവത് എന്ന സ്ഥലത്തെ ആധാരമാക്കിയാണ് ഈ ശൈലിയ്ക്കു പേർ സിദ്ധിച്ചത്.

ഗ്വാളിയോർ ഘരാനയോടു സാമ്യം പുലർത്തുന്ന രീതിയാണിത്.ബന്ദിഷിലെ സാഹിത്യത്തിനു വളരെ പ്രാധാന്യം നൽകുന്നുണ്ട്.എന്നാൽ താളത്തിനനുസരിച്ച് ബന്ദിഷിലെ വരികൾ വലിച്ചുനീട്ടുന്ന പതിവില്ല.വാക്കുകൾ കുറയുമ്പോൾ അതിനെ താൻ കൊണ്ടും സർഗ്ഗം കൊണ്ടും നികത്തുന്നു.



</doc>
<doc id="310572" url="https://ml.wikipedia.org/wiki?curid=310572" title="റോഡ്‌ ടെയ്‌ലർ">
റോഡ്‌ ടെയ്‌ലർ

ഓസ്ട്രേലിയയിൽ നിന്നെത്തി ഹോളിവുഡ്‌ കീഴടക്കിയ നടനാണ്‌ റോഡ്‌ ടെയ്‌ലർ(11ജനുവരി 1930- 7 ജനുവരി 2015).അദ്ദേഹം ഏകദേശം 50ഓളം സിനിമകളിൽ പ്രത്യക്ഷപ്പെട്ടൂ. അവയിൽ പ്രധാനപ്പെട്ട ചില സിനിമ ദ് ടൈം മെഷീൻ,സെവൻ സീസ് റ്റൊ കലൈസ്,സൻഡേ ഇൻ ന്യൂയോർക്ക്,യങ്ങ് കസ്സിഡി,ഡാർക്ക് ഓഫ് തെ സൺ,ദ് ലിക്വഡേറ്റർ,ഡാർക്കർ ദാൻ അംബർദ് ട്രെയിൻ റോബേർസ്.
സിഡ്നിയിലെ ലിഡ്കൊംബെ ബെയിലാണ്‌ ടെയിലർ  ജനിച്ചത്.കെട്ടിട ശില്പ്പിയായ വില്ല്യം സ്റ്റുർറ്റ് ടെയിലറിന്റെയും നൂറീളം ചെറുകഥളും കുട്ടികൾക്കുള്ള പുസ്തകവും എഴുതിയിരുന്ന മോണാ ടെയ്‌ലറിന്റെയും ഏക പുത്രനായിരുന്ന് അദ്ദേഹം
ലോക ക്ലാസിക്കുകളായ ആല്ഫ്രഡ്‌ ഹിച്ച്കോക്കിന്റെ ദ ബേഡ്സ്‌,ജോർജ്‌ പാലിന്റെ ‘എച്ച്‌.ജി.വെൽസ്‌-ദ ടൈം മെഷീൻ’ എന്നിവയിലെ നായകവേഷങ്ങളാണ്‌ ടെയ്‌ലറെ അനശ്വരനാക്കിയത്‌.101 ഡാല്മേഷ്യൻസിൽ പോഗോ എന്നകഥാപാത്രത്തിനു ശബ്ദം നൽകിയത്‌ അദ്ദേഹമായിരുന്നു.എലിസബത്ത്‌ ടെയ്‌ലറും റിച്ചാർഡ്‌ ബേർട്ട്നുമൊപ്പം അഭിനയിച്ച ദ്‌ വിഐപീസ്‌ എന്ന ചിത്രമുൾപ്പടെ ടെയ്‌ലർ സഹനടനായ പ്രശസ്ത ചിത്രങ്ങളും ഒട്ടേറെ.അഞ്ച്‌ വർഷം മുൻപ്‌,ക്വെണ്ടിൻ ട്രാന്റിനോയുടെ ഇൻഗ്ലോറിയസ്‌ ബാസ്റ്റഡിൽ വിൻസ്റ്റൻ ചർച്ചിലായി വേഷമിട്ടു.
സിഡ്നിയിൽ ജനിച്ച ടെയ്‌ലർ മികച്ച റേഡിയോ നടനുള്ള 1954ലെ അവാർഡ്‌ നേടിയതാണ്‌ ഹോളിവുഡിലേക്കുള്ള വഴിതിരിവായത്‌.ലോസാഞ്ചൽസ്‌ വഴി ലണ്ടനിലേക്കുള്ള യാത്രാ ടിക്കറ്റും പുരസ്ക്കാരത്തിന്റെ ഭാഗമായിരുന്നു.ലോസാഞ്ചൽസിലെത്തിയപ്പോൾ ഹോളിവുഡിൽ ഭാഗ്യം പരീക്ഷിക്കാൻ ടെയ്‌ലർ തീരുമാനിക്കുകയായിരുന്നു.
എച്ച്‌.ജി.വെൽസിന്റെ പ്രശസ്തമായ ദ്‌ ടൈം മെഷീൻ എന്ന ശാസ്ത്ര നോവലാണ്‌ 1960ൽ ജോർജ്‌ പാൽ സിനിമയാകിയത്‌.
കാലത്തിലൂടെ സഞ്ചരിക്കുന്ന യന്ത്രത്തിലെ സാഹസികയാത്രയുടെ കഥയാണിത്‌.
1963ലെ ഹിച്ച്കോക്ക്‌ ചിത്രമായ ദ്‌ ബേഡ്സിൽ മിച്ച്‌ ബ്രെനെർ എന്ന കഥാപാത്രമായാണു ടെയ്‌ലർ അഭിനയിച്ചത്‌.ആർത്തലച്ചെത്തി മനുഷ്യനെ ആക്രമിക്കുന്ന പക്ഷിക്കൂട്ടങ്ങളാണ്‌ ലോകപ്രശസ്തമായ ഈ ഹൊറർ ചിത്രത്തെ അവിസ്മരണീയമാക്കുന്നത്‌.സൺഡേ ഇൻ ന്യൂയോർക്ക്‌,ഡു നോട്ട്‌ ഡിസ്റ്റർബ്‌,ദ്‌ ഗ്ലാസ്‌ ബോട്ടം ബോട്ട്‌ തുടങ്ങിയവയാണ്‌ ടെയ്‌ലറുടെ മറ്റു ശ്രദ്ധേയമായ ചിത്രങ്ങൾ.
ഒട്ടേറെ ടീവി പരമ്പരകളിലും വേഷമിട്ടു.1960-61ലെ എബിസിയുടെ ഹോങ്കോങ്ങ്‌ പരമ്പരയിൽ എപ്പിസോഡിന്‌ 3,750 ഡോളർ വരെ പ്രതിഫലം വാങ്ങിയായിരുന്നു ടെയ്‌ലറുടെ അഭിനയം.
എൺപത്തഞ്ചാം പിറന്നാളാഘോഷിക്കാൻ രണ്ട്‌ ദിവസം ബാക്കി നില്ക്കെ റോഡ്‌ ടെയ്‌ലർ അന്തരിച്ചു.




Taylor had several lead roles in television, from the early 1960s to the early first decade of the 21st century. Among his television shows as a regular are:





</doc>
<doc id="310579" url="https://ml.wikipedia.org/wiki?curid=310579" title="ഉസ്താദ് അമിർ ഖാൻ">
ഉസ്താദ് അമിർ ഖാൻ

ഹിന്ദുസ്ഥാനി സംഗീതത്തിലെ ഇൻഡോർ ഘരാനയിലെ പ്രമുഖ വാഗ്ഗേയകാരനായിരുന്നു ഉസ്താദ് അമിർ ഖാൻ. (ആഗസ്റ്റ് 15, 1912 – ഫെബ്രു:13, 1974). സംഗീതജ്ഞരുടെ കുടുംബത്തിൽ ജനിച്ച ഖാന്റെ പിതാവ് ഷഹ്മിർ ഖാൻ ഭണ്ഡിബസാർ ഘരാനയിൽ നിന്നുള്ള ഗായകനായിരുന്നു.



</doc>
<doc id="310582" url="https://ml.wikipedia.org/wiki?curid=310582" title="വി. ഹാരിസ് ഭായ്">
വി. ഹാരിസ് ഭായ്

2009ലെ കേരള സംഗീത നാടക അക്കാദമിയുടെ ഗുരുപൂജ പുരസ്‌കാരം നേടിയ തബലിസ്റ്റാണ് വി. ഹാരിസ് ഭായി. 
കോട്ടയം അങ്ങാടിയിലെ പഴയകോട്ടാൽ മാഞ്ഞുവിന്റെയും വളയിൽ മറിയുമ്മയുടെയും മകനായി 1946ൽ ജനിച്ചു. ഉസ്താദ് അൻവർ ഖാൻ, തിരൂർ ഷാ, നവാബ് അലിഖാൻ തുടങ്ങി നിരവധി സംഗീതജ്ഞരുടെ പക്കൽ സംഗീതമഭ്യസിച്ചു. സി.കെ.ജി. തിയേറ്റേഴ്‌സ്, നവോദയ കലാസമിതി, ഇൻസ്റ്റിറ്റിയൂട്ട് ഓഫ് മ്യൂസിക്, തിരുമുഖം സംഗീതസഭ തുടങ്ങിയ കലാപ്രസ്ഥാനങ്ങളുമായി സഹകരിച്ചു പ്രവർത്തിച്ചു. 


</doc>
<doc id="310613" url="https://ml.wikipedia.org/wiki?curid=310613" title="ഓവുങ്ങൽ">
ഓവുങ്ങൽ

മലപ്പുറo ജില്ലയിലെ ഒരു പഴയ പണ്ഡിത കുടുoബമാണ് ഓവുങ്ങൽ തറവാട്.ഇന്ന് പ്രധാനമായും മഞ്ചേരി, വേങ്ങര, വണ്ടൂർ തുടങ്ങിയ പ്രദേശങ്ങളിലാണ് ഓവുങ്ങൽ കുടുoബക്കാർ താമസിച്ചു വരുന്നത്.
ധാരാളം പണ്ഡിതൻമാരെ സമുധായത്തിന് സമർപ്പിക്കാൻ ഭാഗ്യം ലഭിച്ച കുടുംബമാണ് ഓവുങ്ങൽ തറവാട്.ഊരകം സ്വദേശിയായ മൊയ്തീൻ മുസ്ല്യാരാണ് തറവാട്ടിലെ കാരണവരായി അറിയപ്പെടുന്നത്.അദ്ദേഹത്തിന്റെ മകൻ കുഞ്ഞാലി മുസ്ല്യാർ വിദ്യ തേടി വിശുദ്ധ മക്കയിൽ എത്തി ഏഴ് വർഷം അവിടെ താമസിച്ചു പഠിച്ചു.അവിടുന്ന് ബൈത്താൻ മുസ്ല്യാർ അദ്ദേഹത്തെ പയ്യനാട് പള്ളിയിലേക്ക് കൊണ്ടുവരികയും വിവാഹം കഴിപ്പിക്കുകയും ചെയ്തു.കുഞ്ഞാലി മുസ്ല്യാർ- കൊല്ലപ്പറമ്പൻ ഫാത്തിമ ദമ്പതികൾക്ക് നാല് ആൺമക്കളും അഞ്ച് പെൺമക്കളും ജനിച്ചു.ഇവിടുന്നാണ് ഓവുങ്ങൽ കുടുംബത്തിന്റെ ഇന്നറിയപ്പെടുന്ന ചരിത്രത്തിന്റെ പ്രാരംഭം.
ഒട്ടനവധി ചരിത്രങ്ങൾ അന്തിയുറങ്ങുന്ന മഞ്ചേരിയുടെ ഇസ്ലാമിക പൈതൃകത്തിന് ദിശാബോധം നൽകിയവരായിരുന്നു ഓവുങ്ങൽ തറവാട്ടിലെ സൂഫിവര്യന്മാരും പണ്ഡിതന്മാരും ആയ പൂർവ്വസൂരികൾ.ഓവുങ്ങൽ കുടുംബത്തിന്റെ വേരുകൾ പ്രസിദ്ധ പണ്ഡിത കുടുംബമായ മഖ്‌ദൂം വംശത്തിൽ നിന്നാണ് ആരംഭിക്കുന്നത്.


</doc>
<doc id="310626" url="https://ml.wikipedia.org/wiki?curid=310626" title="മലങ്കര സഭാതർക്കം">
മലങ്കര സഭാതർക്കം

കേരളത്തിലെ രണ്ട് സഭകളായ യാക്കോബായ സുറിയാനി ക്രിസ്ത്യാനി സഭയും മലങ്കര ഓർത്തഡോക്സ് സുറിയാനി സഭയും തമ്മിൽ നിലനിൽക്കുന്ന കേസുകളെയും തർക്കങ്ങളെയും അതിനു മുന്നോടിയായി മലങ്കര സഭയിൽ നടന്ന പിളർപ്പിനെയുമാണ് മലങ്കര സഭാതർക്കം എന്ന് വിളിക്കുന്നത്. 1958-ലും 1995-ലും ഉണ്ടായ വിധികൾ തർക്കത്തിന്റെ നിയമപരമായ ഭാഗത്തെ പര്യവസാനിപ്പിച്ചുവെങ്കിലും പ്രാദേശികമായി പള്ളികളുടെ ഭരണത്തെ സംബന്ധിച്ചുള്ള വിയോജിപ്പുകൾ പൂർണ്ണപരിഹാരത്തിനു തടസമായി നിൽക്കുന്നുണ്ട്. ഈ തർക്കങ്ങൾ പലപ്പോഴും ക്രമസമാധാനപ്രശ്നങ്ങൾ സൃഷ്ടിക്കുകയും സർക്കാർ, പോലീസ് ഇടപെടലുകൾ ആവശ്യമായി തീരുകയും ചെയ്യാറുണ്ട്.
1908-ൽ വട്ടശ്ശേരിൽ മാർ ദീവന്നാസ്യോസിനെ അന്ത്യോഖ്യാ പാത്രിയർക്കീസ് ഇഗ്നാത്തിയോസ് അബ്ദേദ് ആലോഹോ രണ്ടാമൻ മുടക്കിയതു മുതൽ ആരംഭിച്ച ഈ തർക്കം ഇന്നും നിലനിൽക്കുന്നു. ഈ തർക്കത്തിൽ പാത്രിയർക്കീസ് ബാവയെ അനുകൂലിച്ചവരെ "ബാവാ കക്ഷി" എന്നും വട്ടശ്ശേരിൽ മാർ ദീവന്നാസ്യോസ് മെത്രാപ്പൊലീത്തയെ അനുകൂലിച്ചവരെ "മെത്രാൻ കക്ഷി" എന്നും വിളിച്ചു വന്നു. ഇവരിൽ ബാവ കക്ഷി യാക്കോബായ സുറിയാനി ക്രിസ്ത്യാനി സഭയായും മെത്രാൻ കക്ഷി മലങ്കര ഓർത്തഡോക്സ് സുറിയാനി സഭയായും പരിണമിച്ചു.
1958 മുതൽ സഭയിലെ ഇരുവിഭാഗങ്ങളും തമ്മിൽ പരസ്പരസ്വീകരണം നടക്കുകയും അതിന്റെ ഭാഗമായി യാക്കോബായ സഭയും ചേർന്ന് 1964-ൽ അന്നത്തെ പാത്രിയർക്കീസായ ഇഗ്നാത്തിയോസ് യാക്കൂബ് തൃതിയൻ ബാവയാൽ വാഴിക്കപ്പെട്ട കാതോലിക്കയെ സ്വീകരിക്കുകയും ചെയ്തു. കണ്ടനാട് ഭദ്രാസനത്തിന്റെ മോർ തീമോത്തിയോസ് ഔഗേൻ മെത്രാപ്പൊലീത്തയായിരുന്നു ഈ സ്ഥാനത്തേക്ക് തെരഞ്ഞെടുക്കപ്പെട്ടത്.
1975-ൽ തർക്കം വീണ്ടും മൂർച്ഛിക്കുകയും നിലവിൽ ഉണ്ടായിരുന്ന കാതോലിക്കയ്ക്ക് പകരം യാക്കോബായ വിഭാഗം പുതിയ കാതോലിക്കയെ തെരഞ്ഞെടുക്കുകയും ചെയ്തു. കണ്ടനാട് ഭദ്രാസനത്തിനെ പൌലോസ് മോർ ഫീലക്സീനോസ് മെത്രാപ്പൊലീത്തയായിരുന്നു ഈ സ്ഥാനത്തേക്ക് പാത്രിയർക്കീസിനാൽ വാഴിക്കപ്പെട്ടത്. 

അതേ സമയം പിളർപ്പിനു മുൻപ് കാതോലിക്കയായിരുന്നു ഔഗേൻ ഒന്നാമൻ ഈ മുടക്ക് അംഗീകരിക്കാവുന്നതല്ലെന്ന് വാദിക്കുകയും ഓർത്തഡോക്സ് വിഭാഗത്തിന്റെ കാതോലിക്കയായി തുടരുകയും ചെയ്തു. അങ്ങനെ വീണ്ടും സഭയിൽ പിളർപ്പ് സംഭവിക്കുകയും ഒപ്പം തന്നെ രണ്ട് കാതോലിക്കമാരുടെ പരമ്പര മലങ്കര സഭയിൽ ഉടലെടുക്കുകയും ചെയ്തു.


</doc>
<doc id="310634" url="https://ml.wikipedia.org/wiki?curid=310634" title="അരുണാചൽ മകാക്">
അരുണാചൽ മകാക്

അരുണാചൽ മകാക്
താരതമ്യേന ചെറിയ വാലും,സാമാന്യം വലിതും, തവിട്ടു നിറത്തോടുകൂടിയതുമായ പ്രൈമേറ്റായ അരുണാചൽ മകാകിന്റെ (മകാക മുൻസാല) സ്വദേശം അരുണാചൽപ്രദേശാണ്. ഇതിന്റെ സ്പീഷീസ് പേര് വന്നത് ദിറാങ് മോൺപ ഗോത്രം ഇതിനെ വിളിക്കുന്ന മുൻസാല (ഉൾവനത്തിലെ കുരങ്ങ്) എന്ന പേരിൽ നിന്നാണ്. 1997ൽ പ്രശസ്ത ഇന്ത്യൻ പ്രൈമെറ്റോളജിസ്റ്റായ അൻവറുദ്ദീൻ ചൗധരി ഇതിനെ പുതിയൊരു വർഗ്ഗമെന്ന നിലയിൽ കണ്ടെത്തി. എന്നാൽ അദ്ദേഹം ചിന്തിച്ചത് ഇത് ടിബറ്റൻ (അല്ലെങ്കിൽ Père David's macaque's ) മകാകിന്റെ ഒരു പുതിയ ഉപസ്പീഷീസായിരിക്കാം എന്നാണ്. 2004 ൽ ഇന്ത്യയിലെ നേച്ചർ കൺസർവേഷൻ ഫൗണ്ടേഷനിൽ നിന്ന് ഒരു സംഘം ഗവേഷകർ ഇതിനെക്കുറിച്ച് പ്രസ്താവിച്ചപ്പോഴാണ് ഇത് ഒരു പുതിയ സ്പീഷീസായി നിർദ്ദേശിക്കപ്പെട്ടത്. 1903ന് ഇന്തോനേഷ്യൻ പഗായ് ഐലന്റ് മകാകിനെ കണ്ടെത്തിയതിനു ശേഷം കണ്ടെത്തുന്ന മകാകിന്റെ ആദ്യ സ്പീഷീസാണിത്. ഈ കുരങ്ങനെക്കുറിച്ചറിഞ്ഞത് ഹോളോടൈപ്പായ ഒരു ഫോട്ടോഗ്രാഫിന്റെ അടിസ്ഥാനത്തിലാണ്. അസ്സാമീസ് മകാക് കുരങ്ങുകളിൽ രൂപശാസ്ത്രപരമായ ചില വ്യതിയാനങ്ങൾ സംഭവിച്ചാണ് ഇവ ഉൽഭവിച്ചതെന്ന് 2011 ൽ ഏതാനും ഗവേഷകർ അഭിപ്രായപ്പെട്ടിരിന്നു. 

അതിനുശേഷം ഭൂട്ടാനിലെ ട്രാഷി യാങ്ഷി പ്രദേശത്ത് 2006 ൽ അതിനെ കണ്ടെത്തുകയൂം അതിനെ നിരീക്ഷിച്ച ശേഷം അതിന്റെ ഫോട്ടോ എടുക്കുകയും ചെയ്തു. 

അരുണാചൽ മകാക് കറുത്ത മുഖമുള്ളതും, സമുദ്രനിരപ്പിൽ നിന്നും 2000 മീറ്ററിനും 3500 മീറ്ററിനും ഇടയിൽ ജീവിക്കുന്ന ലോകത്തിലെ തന്നെ ഏറ്റവും ഉയരത്തിൽ വസിക്കുന്ന പ്രൈമേറ്റുകളിലൊന്നാണ്. 

തെക്കേ ഇന്ത്യയിലെ ബൊണ്ണെറ്റ് മകാകുകളോടാണ് അരുണാചൽ മകാകു ജനിതകപരമായി അടുത്ത ബന്ധമെന്നിരിക്കെ ശാരീരികമായി ആസ്സാം, ടിബറ്റൻ മകാകുകളോടാണ് പ്രകടമായും സാമ്യമുള്ളത്. ഈ കുരങ്ങ് കാണുന്ന ചില മേഖലകളിൽ വിളകൾ നശിപ്പിക്കുന്നു എന്ന കാരണം പറഞ്ഞ് പ്രാദേശികമായ പ്രതികാരനടപടികൾ മൂലം ഇവ വളരെയധികം പീഡനങ്ങൾ അനുഭവിക്കുന്നു. അടുത്ത കാലത്ത് ചില സർവേകൾ സൂചിപ്പിക്കുന്നത് അരുണാചൽ പ്രദേശിന്റെ ചില ഭാഗങ്ങളിൽ ഈ സ്പീഷീസ് ഉയർന്ന വംശനാശഭീഷണി നേരിടുന്നു എന്നാണ്. 


</doc>
<doc id="310644" url="https://ml.wikipedia.org/wiki?curid=310644" title="വിജയ് ശർമ">
വിജയ് ശർമ

ഇന്ത്യയിലെ മുഖ്യ വിവരാവകാശ കമ്മീഷണറായി നിയമിക്കപ്പെട്ട ഉദ്യോഗസ്ഥനാണ് വിജയ് ശർമ. 2012 മുതൽ വിവരാവകാശ കമ്മീഷണറായി പ്രവർത്തിച്ച് വരികയായിരുന്നു. 2015 ഡിസംബറിൽ ഇദ്ദേഹം വിരമിക്കും.നേരത്തെ വിവരാവകാശ കമ്മീഷണർ പദവിയിലായിരുന്നു.


</doc>
<doc id="310649" url="https://ml.wikipedia.org/wiki?curid=310649" title="ബൈജു ബാവ്ര">
ബൈജു ബാവ്ര

പതിനാറാം നൂറ്റാണ്ടിൽ ജീവിച്ചിരുന്ന ധ്രുപദ് ഗായകനാണ് ബൈജ്നാഥ് മിശ്ര എന്ന ബൈജു ബാവ്ര.(1542-1613).ബാവ്ര (കിറുക്കൻ) എന്നത് പരിഹാസരൂപേണ അദ്ദേഹത്തെ വിശേഷിപ്പിയ്ക്കുന്നതാണ്.ഗ്വാളിയോർ രാജാവിന്റെ സദസ്യനുമായിരുന്നു ബൈജു ബാവ്ര. താൻസെന്റെ ഗുരുവായിരുന്ന സ്വാമി ഹരിദാസ് തന്നെയായിരുന്നു ബൈജിന്റേയും ഗുരുനാഥൻ


</doc>
<doc id="310653" url="https://ml.wikipedia.org/wiki?curid=310653" title="അമീന ഗുരീബ്">
അമീന ഗുരീബ്

മൗറിഷ്യസിന്റെ പ്രസിഡണ്ടാണ് ബിബി അമീന ഫിർദൗസ് ഗുരീബ് ഫക്കിം (.Bibi Ameenah Firdaus Gurib-Fakim). മൗറിഷ്യസിന്റെ ആദ്യ വനിതാപ്രസിഡണ്ടായ ഇവർ പ്രസിദ്ധയായ ഒരു ജൈവവൈവിധ്യശാസ്ത്രജ്ഞയും കൂടിയാണ്. 


</doc>
