<doc id="281200" url="https://ml.wikipedia.org/wiki?curid=281200" title="ശ്രീ പൊന്ന">
ശ്രീ പൊന്ന

പഴയ കന്നഡ സാഹിത്യത്തിലെ രത്നത്രയങ്ങളിൽ ഒരാളാണ് ശ്രീ പൊന്ന കന്നഡ: "ಶ್ರೀ ಪೊನ್ನ" (ക്രിസ്ത്വബ്ദം പത്താം നൂറ്റാണ്ട്). രാഷ്ട്രകൂട ചക്ത്രവർത്തിയായിരുന്ന കൃഷ്ണൻ മൂന്നാമന്റെ (ക്രിസ്ത്വബ്ദം 939-965) ആസ്ഥാനകവിയായിരുന്നു ശ്രീ പൊന്ന. പൊന്നന്റെ ഉറ്റ സുഹൃത്തും കൂടിയായിരുന്ന ചക്രവർത്തി പൊന്നനെ "ഉഭയകവിചക്രവർത്തി" എന്ന് വിളിച്ച് ആദരിച്ചു. കന്നഡ, സംസ്കൃതം എന്നിങ്ങനെ രണ്ട് ഭാഷകളിൽ അപാരമാം വിധം പാണ്ഡിത്യം പൊന്നന് ഉണ്ടായിരുന്നു. ശ്രീ പൊന്ന ഇന്നത്തെ ആന്ധ്രയിൽ സ്ഥിതിചെയ്യുന്ന "വെങ്കി" എന്നിടത്ത് ജനിക്കുകയും പിൽക്കാലത്ത് ഇന്നത്തെ ഗുൽബർഗ്ഗയിലുള്ള മാന്യഖേട എന്ന സ്ഥലത്തേക്ക് താമസം മാറിയതാണെന്നും ചരിത്ര വിദഗ്ദ്ധർക്ക് അഭിപ്രായമുണ്ട്. 

ശ്രീ പൊന്ന നാല് കാവ്യങ്ങൾ രചിച്ചു എന്നൊരു മൊഴിയുണ്ട്. എന്നാൽ പൂർണ്ണമായി ലഭ്യമായവ രണ്ടാണ്.


"ശാന്തിപുരാണ" എന്ന കാവ്യം "പുരാണ നാമ ചൂടാമണി" എന്നൊരു പര്യായനാമത്തിലും പ്രസിദ്ധമാണ്. ചമ്പൂ കാവ്യശൈലിയിൽ രചിക്കപ്പെട്ട മഹാകാവ്യം 12 ആശ്വാസ(ഖണ്ടിക)ങ്ങളിലായാണ് രചിക്കപ്പെട്ടത്. കന്നഡ ഭാഷയ്ക്ക് ചമ്പൂ കാവ്യശൈലി പംപന്റെ സംഭാവനയാണ്. പതിനാറാമത്തെ ജൈന തീർത്ഥങ്കരൻ ശാന്തിനാഥനെ കുറിച്ചുള്ളതാണ് മഹാകാവ്യം. മഹാകാവ്യം ജൈനമതത്തിന്റെ ഉദാത്തങ്ങളായ ആശയങ്ങളെ പ്രതിപാദിക്കുന്നു.ശാന്തിനാഥൻ ആറാമത്തെ ജൻമത്തിൽ "അപരാജിത"നായി ജനിച്ചത് തൊട്ട് മുന്നോട്ട് ഉള്ള ജീവിതവും സിധിയും ആണ് മഹാകാവ്യത്തിന്റെ ഇതിവൃത്തം.

"ജിനാക്ഷരമാലെ" 39 കന്ദപദ്യങ്ങൾ ഉൾപ്പെടുന്ന ജൈനമത ഗ്രന്ഥമാണ്. പദ്യങ്ങൾ "ക" തൊട്ട് "ള" വരെയുള്ള അക്ഷരങ്ങൾ വെച്ച് തുടങ്ങുന്നു. 

"ഭുവനൈക രാമാഭ്യുദയ" എന്നത് 14 ആശ്വാസങ്ങൾ അടങ്ങുന്ന ഒരു ചമ്പൂകാവ്യ കൃതിയാണെന്നുള്ള വിവരം ഇപ്പോൾ ലഭ്യമാണ്. 
ചരിത്ര വിദഗ്ദ്ധൻ ഡി. എൽ. നരസിംഹാചാർ അദ്ദേഹത്തിന്റെ അഭിപ്രായം അനുസരിച്ച് മേൽപ്പറഞ്ഞ കൃതി "ഭുവനൈക രാമ" എന്ന ബഹുമാനം നേടിയിരുന്ന ചക്രവർത്തി കൃഷ്ണൻ മൂന്നാമന്റെ (മുമ്മടി കൃഷ്ണ) സാമന്തനായ "ശങ്കരകണ്ടനെ" കുറിച്ചുള്ളതാണ്. ചരിത്ര പഠനത്തിൽ വൈദിഗ്ധ്യം നേടിയിരുന്ന ശ്രീ മഞ്ചേശ്വര ഗോവിന്ദ പൈ "പൊന്നന്ന ഭുവനൈക രാമനു യാരു" ("പൊന്നന്റെ ഭുവനൈക രാമനാര്") എന്ന ലേഖനത്തിൽ ചക്രവർത്തി മുമ്മടി കൃഷ്ണ തന്നെയാണ് പൊന്നന്റെ "ഭുവനൈക രാമൻ" എന്ന് പ്രതിപാദിച്ചു. ഗോവിന്ദ പൈയുടെ ഈ അഭിപ്രായത്തോട് പിന്നീട് ശ്രീ ഡി. എൽ. നരസിംഹാചാർ യോജിക്കുകയുണ്ടായി. 
ശ്രീ പൊന്നൻ കന്നഡ "അഭിജാത സാഹിത്യത്തിലെ" എണ്ണപ്പെട്ട എഴുത്തുകാരനാണ്. കന്നഡ "അഭിജാത സാഹിത്യ" കാലഘട്ടം ക്രിസ്ത്വബ്ദം പത്താം നൂറ്റാണ്ട് മദ്ധ്യഭാഗം തൊട്ട് രണ്ട് ശതകങ്ങൾ നീണ്ടു നിൽക്കുന്നതാണ്. ഇക്കാലയളവിൽ പംപനും റന്നനും സാഹിത്യ നിർമ്മാണത്തിൽ നൂറ്റാണ്ടുകളോളം മാതൃകയായേക്കാവുന്ന കൃതികൾ അതുല്യ മികവോടെ രചിച്ചുവെച്ചു. "ചമ്പൂ കാവ്യശൈലി" കന്നഡയിൽ "മാർഗ്ഗ" (സംസ്കൃതം) ശൈലിയെ പിൻതുടർന്നുകൊണ്ടും "ദേസിയുടെ" (കന്നഡ) അനന്യ പ്രതിപാദനത്തിന് വഴിയൊരുക്കി. പൊന്നൻ "മുമ്മടി കൃഷ്ണനെ" "ഭുവനൈക രാമനായി" കൊണ്ടാടിയതു പോലെ പംപനും "ചാലുക്യ അരികേസരിയെ" അർജ്ജുനനായി വാഴ്ത്തി. "റന്നനും" തന്റെ ആശ്രയദാതാവായ "ചാലുക്യ സത്യാശ്രയനെ" ഭീമനായി വാഴ്ത്തി. 



</doc>
<doc id="281201" url="https://ml.wikipedia.org/wiki?curid=281201" title="യങ് ഇറ്റലി">
യങ് ഇറ്റലി

1805 ൽ ജുസ്സെപ്പെ മറ്റ്സീനി ആരംഭിച്ച പ്രസ്ഥാനമാണ് യങ് ഇറ്റലി. ഒരു ഏകീകൃത ഇറ്റാലിയൻ റിപ്പബ്ലിക്ക് സ്ഥാപിക്കുക എന്നതായിരുന്നു ലക്ഷ്യം.


</doc>
<doc id="281213" url="https://ml.wikipedia.org/wiki?curid=281213" title="ഇനി ഒരു ജന്മം തരൂ">
ഇനി ഒരു ജന്മം തരൂ

അമ്മ പ്രൊഡക്ഷൻസിനു വേണ്ടി നിർമിച്ച മലയാളചലച്ചിത്രമാണ് ഇനി ഒരു ജന്മം തരൂ. തിരുമേനി പിക്ചേഴ്സ് വിതരണം ചെയ്ത ഈ ചിത്രം 1972 ജൂൺ 23-ന് കേരളത്തിൽ പ്രദർശിപ്പിച്ചു തുടങ്ങി.





</doc>
<doc id="281217" url="https://ml.wikipedia.org/wiki?curid=281217" title="കീടം">
കീടം

മനുഷ്യന് നേരിട്ടോ അല്ലാതെയോ ഉപദ്രവപരമായ ജന്തുക്കളെയോ, സസ്യങ്ങളെയോ ആണ് കീടം എന്നുപറയുന്നത്.


</doc>
<doc id="281226" url="https://ml.wikipedia.org/wiki?curid=281226" title="പുലകേശി I">
പുലകേശി I

പുലകേശി എന്ന പേര് പുലികേശി എന്നും ചില പുസ്തകങ്ങളിൽ പരാമർശിച്ചു കാണാം.

പുലകേശി ഒന്നാമൻ ബാദാമി ചാലൂക്യ രാജവംശത്തിലെ ആദ്യത്തെ രാജാവായിരുന്നു. കാദംബ രാജവംശത്തെ പരാജയപ്പെടുത്തിയാണ് പുലകേശി ഒന്നാമൻ അധികാരം കയ്യടക്കിയത്. അദ്ദേഹത്തിനു "സത്യാശ്രയ","വല്ലഭ","ധർമ്മമഹാരാജാ " എന്നീ പേരുകൾ ഉണ്ടായിരുന്നു.

ചാലൂക്യ ലിഖിതങ്ങളിൽ നിന്നും പുലകേശി ഒന്നാമനു ജയസിംഹ വല്ലഭ ( 500-520) , രണരംഗ ( 520-540 ) എന്നീ പൂർവികർ ഉണ്ടായിരുന്നു എന്ന് കാണാം. അവർ കാദംബ സാമ്രാജ്യത്തിലെ ചെറിയ സൈന്യാധിപർ ആയിരിക്കാം എന്ന് അനുമാനിക്കപ്പെടുന്നു.

രണരംഗയുടെ മകനായിരുന്നു പുലകേശി ഒന്നാമൻ .ക്ഷീണിതമായിരുന്ന കാദംബ സാമ്രാജ്യത്തെ ഇദ്ദേഹം പൂർണ്ണമായി പരാജയപ്പെടുത്തി.
ബാദാമി തലസ്ഥാനമാക്കി ഇദ്ദേഹം ചാലൂക്യ സാമ്രാജ്യത്തിനു തുടക്കം കുറിച്ചു. അവിടെ അദ്ദേഹം കോട്ട ഉണ്ടാക്കി.
അശ്വമേധം , ഹിരണ്യഗർഭം , അഗ്നിസ്തോമം , വാജപേയം തുടങ്ങിയ യാഗങ്ങൾ ഇദ്ദേഹം നടത്തിയിരുന്നതായി ബാദാമിയിലെ ശിലാ ലിഖിതങ്ങൾ വ്യക്തമാക്കുന്നു. പടിഞ്ഞാറൻ തീരത്തുള്ള വാകാടരെ പുലികേശി ഒന്നാമൻ പരാജയപ്പെടുത്തി. അങ്ങനെ ചാലൂക്യ സാമ്രാജ്യം പശ്ചിമ തീരം വരെ വ്യാപിച്ചു.

ഇദ്ദേഹത്തിന്റെ പുത്രനായിരുന്നു കീർത്തിവർമ്മൻ ഒന്നാമൻ 

ഇന്ത്യാ ചരിത്രം , വാള്യം I , ചാലൂക്യ സാമ്രാജ്യം പേജ് 183-204 , എ ശ്രീധര മേനോൻ


</doc>
<doc id="281228" url="https://ml.wikipedia.org/wiki?curid=281228" title="കീർത്തിവർമ്മൻ I">
കീർത്തിവർമ്മൻ I

പുലകേശി ഒന്നാമന്റെ പുത്രനായിരുന്നു കീർത്തിവർമ്മൻ ഒന്നാമൻ ((566–597). ഇദ്ദേഹത്തിന്റെ ഭരണകാലത്ത് ചാലൂക്യ സാമ്രാജ്യം വിസ്തൃതി പ്രാപിച്ചു. കൊങ്കൺ , ബസ്താർ തുടങ്ങിയ ദേശങ്ങൾ ഇദ്ദേഹം കീഴടക്കി. കൊങ്കൺ തീരം കീഴടക്കിയതോടെ ഇന്നത്തെ ഗോവ ചാലൂക്യ സാമ്രാജ്യത്തിൻ കീഴിലായി. 

ഇദ്ദേഹത്തിന്റെ മരണസമയത്ത് , പുത്രനായിരുന്ന പുലകേശി രണ്ടാമൻ തീരെ ചെറിയ കുട്ടിയായിരുന്നു. അതിനാൽ സഹോദരനായിരുന്ന മംഗളേശ റീജന്റ് ആയി രാജ്യഭരണം നിർവഹിച്ചു.


</doc>
<doc id="281229" url="https://ml.wikipedia.org/wiki?curid=281229" title="മംഗളേശ">
മംഗളേശ

ചാലൂക്യ സാമ്രാജ്യത്തിലെ ഒരു ഭരണാധികാരിയായിരുന്നു മംഗളേശ. ഇദ്ദേഹത്തിന്റെ സഹോദരനായിരുന്ന 
കീർത്തിവർമ്മൻ ഒന്നാമന്റെ മരണസമയത്ത് , പുത്രനായിരുന്ന പുലകേശി രണ്ടാമൻ തീരെ ചെറിയ കുട്ടിയായിരുന്നു. അതിനാൽ മംഗളേശ റീജന്റ് ആയി രാജ്യഭരണം നിർവഹിച്ചു.

പുലകേശി രണ്ടാമനു പ്രായം തികഞ്ഞിട്ടും ഭരണം കൈമാറാൻ മംഗളേശ വൈമുഖ്യം കാണിച്ചു. തുടർന്ന് നടന്ന യുദ്ധത്തിൽ പുലകേശി മംഗളേശയെ വധിച്ചു അധികാരം നേടി.

ഇന്ത്യാ ചരിത്രം , എ ശ്രീധര മേനോൻ , പേജ് 184

</doc>
<doc id="281240" url="https://ml.wikipedia.org/wiki?curid=281240" title="മുസ്സാഫർ നഗർ കലാപം 2013">
മുസ്സാഫർ നഗർ കലാപം 2013

ഉത്തർപ്രദേശിലെ മുസ്സാഫർ നഗറിൽ ഹിന്ദു മുസ്ലിം സമുദായങ്ങൾ തമ്മിലുള്ള വംശീയ സംഘർഷമാണ് മുസ്സാഫർ നഗർ കലാപം എന്നറിയപ്പെടുന്നത്. 42 മുസ്ലിമുകളും, 20 ഹിന്ദു സമുദായക്കാരും ഈ കലാപത്തിൽ കൊല്ലപ്പെട്ടിരുന്നു. നൂറുകണക്കിനാളുകൾക്ക് മുറിവേൽക്കുകയും, പതിനായിരക്കണക്കിനാളുകൾക്ക് അവർ താമസിച്ചിരുന്ന സ്ഥലം വിട്ടോടിപ്പോകേണ്ടിയും വന്നു. 2013 സെപ്തംബർ പകുതിയോടെ, പ്രധാന സ്ഥലങ്ങളിൽ പ്രഖ്യാപിച്ചിരുന്ന കർഫ്യൂ പിൻവലിക്കുകയും, സൈന്യം കലാപബാധിതപ്രദേശത്തു നിന്നും പിൻവാങ്ങുകയും ചെയ്തു.

ഉത്തർപ്രദേശിന്റെ സമീപകാല ചരിത്രത്തിൽ നടന്ന ഏറ്റവും രൂക്ഷതരമായ ഒരു ലഹളയായിരുന്നു ഇതെന്നു പറയപ്പെടുന്നു, അതുകൊണ്ടു തന്നെ കഴിഞ്ഞ 20 കൊല്ലത്തിനിടയിൽ സംസ്ഥാനത്ത് ആദ്യമായി സൈന്യത്തെ വിന്യസിക്കേണ്ടിയും വന്നു. കലാപം തടയുന്നതിൽ വീഴ്ച വരുത്തിയ സംസ്ഥാന മുഖ്യമന്ത്രി അഖിലേഷ് യാദവ് പ്രഥമ ദൃഷ്ട്യാ കുറ്റക്കാരനാണെന്ന് കലാപത്തെക്കുറിച്ചുള്ള കേസുകൾ പരിഗണിക്കുന്നതിനിടെ സുപ്രീം കോടതി അഭിപ്രായപ്പെട്ടിരുന്നു. ആവശ്യമായ സമയത്ത് സംസ്ഥാനത്തിന് വേണ്ട ഉപദേശം നൽകാതിരുന്നതിന് കേന്ദ്ര സർക്കാരിനേയും സുപ്രീം കോടതി കുറ്റപ്പെടുത്തിയിരുന്നു.

21 ഓഗസ്റ്റ് 2013ന് മുസ്സാഫർ നഗറിൽ ചെറിയതോതിൽ സംഘർഷം റിപ്പോർട്ട് ചെയ്യപ്പെടുകയും, അതുമായി ബന്ധപ്പെട്ട് പോലീസ് 150 ഓളം പേർക്കെതിരെ കേസെടുക്കുകയും, 14 പേരെ കസ്റ്റഡിയിലെടുക്കുകയും ചെയ്തു. യൂസഫ് ഖുറേഷി എന്നൊരാൾ നടത്തിയ ഫേസ്ബുക്ക് പോസ്റ്റുമായി ബന്ധപ്പെട്ടാണ് കലാപം വീണ്ടും മൂർഛിച്ചത്, ഇയാളെ പോലീസ് പിന്നീട് അറസ്റ്റു ചെയ്യുകയുണ്ടായി. 27 ഓഗസ്റ്റിന് ഷാമ്ലി നഗരത്തിൽ ജാട്ട് സമുദായക്കാരും, മുസ്ലീം സമുദായക്കാരും തമ്മിൽ ഏറ്റുമുട്ടി. ഒരു ചെറിയ ഗതാഗത അപകടത്തെത്തുടർന്നുണ്ടായ വാഗ്വാദങ്ങളാണ് പിന്നീട് വംശീയ സംഘർഷത്തിലേക്കു നയിച്ചതെന്ന് പറയപ്പെടുന്നു. ഇതു കൂടാതെ, ജാട്ട് സമുദായത്തിൽപ്പെട്ട ഒരു പെൺകുട്ടിയെ മുസ്ലിം സമുദായത്തിൽപ്പെട്ട ഒരു യുവാവ് കളിയാക്കിയതുമാണ് പ്രശ്നങ്ങൾക്ക് വഴിവെച്ചതെന്നും ചില വാദങ്ങളുണ്ട്. സച്ചിൻ, ഗൗരവ് എന്നീ പെൺകുട്ടിയുടെ സഹോദരന്മാർ ഇതിനെക്കുറിച്ച്, ഷാനവാസ് ഖുറേഷി എന്ന ആരോപണവിധേയനായ യുവാവിനെ ചോദ്യംചെയ്യുകയും, തുടർന്നുണ്ടായ സംഘർഷത്തിൽ മർദ്ദനത്തിൽ ഖുറേഷി കൊല്ലപ്പെടുകയും ചെയ്തു. തുടർന്ന് സംഭവസ്ഥലത്തു നിന്നും രക്ഷപ്പെട്ടാൻ ശ്രമിച്ച ഈ സഹോദരങ്ങളെ അക്രമാസക്തരായ് മുസ്ലിം ജനക്കൂട്ടം ആക്രമിക്കുകയായിരുന്നു. പെൺകുട്ടിയെ കളിയാക്കിയ സംഭവം നടന്നിട്ടില്ലെന്നും, പകരം സച്ചിൻ, ഗൗരവ് എന്നീ സഹോദരങ്ങൾ ഒരു മോട്ടോർസൈക്കിൾ അപകടവുമായി ബന്ധപ്പെട്ട്, ഷാനവാസ് ഖുറേഷിയുമായി വഴക്കടിക്കുകയും അതിനെതുടർന്ന് ഖുറേഷി കൊല്ലപ്പെടുകയായിരുന്നു എന്നാണ് പോലീസ് രേഖകൾ പറയുന്നത്. കാവാൽ എന്ന ഗ്രാമത്തിൽ താൻ ഇതുവരെ പോയിട്ടില്ലെന്നും, ഷാനവാസ് എന്ന ഒരാളെ അറിയുകപോലുമില്ലെന്നുമാണ് പീഡനത്തിനു വിധേയയായി എന്നു പറയപ്പെടുന്ന പെൺകുട്ടി ദേശീയ മാധ്യമമായ ന്യൂഡെൽഹി ടെലിവിഷനു നൽകിയ ഒരു അഭിമുഖത്തിൽ പറഞ്ഞത്. പോലീസ് തയ്യാറാക്കിയ പ്രഥമ വിവര റിപ്പോർട്ടിൽ സച്ചിൻ സിങും, ഗൗരവ് സിങും മാത്രമാണ് കുറ്റക്കാർ, ഷാനവാസിന്റെ കൊലപാതകമാണ് ഇവരിൽ ആരോപിച്ചിരിക്കുന്ന കുറ്റം. സച്ചിനും, ഗൗരവും ഉൾപ്പെടെ ഏഴോളം പേർ, ഷാനവാസിന്റെ വീട്ടിൽ അതിക്രമിച്ചു കടന്ന്, അയാളെ പുറത്തിറക്കി കത്തിയും, വാളുമുപയോഗിച്ച് കൊലപ്പെടുത്തി എന്നതാണ് കേസ്. ഗൗരവ് ഉൾപ്പെട്ട ഒരു ബൈക്ക് അപകടകേസുമായി ബന്ധപ്പെട്ടാണത്രെ ഈ കൊലപാതകം അരങ്ങേറിയത്.

എന്നാൽ ഈ സംഭവം രണ്ടു സമുദായക്കാർ തമ്മിലുള്ള കലാപത്തിലാണ് അവസാനിച്ചത്. ഈ സംഘർഷത്തെത്തുടർന്ന് മൂന്നുപേരുടെ മൃതശരീരം പോലീസ് കണ്ടെടുത്തു. പോലീസിന്റെ ഇടപെടൽ കൊണ്ട് സ്ഥിതി താൽക്കാലികമായി നിയന്ത്രണാധീനമായി. സെപ്തംബറിൽ വീണ്ടും സംഘർഷം പൊട്ടിപ്പടരുകയും, ഒരു മാധ്യമപ്രവർത്തകയുൾപ്പടെ 11 പേർ കൊല്ലപ്പെടുകയും ചെയ്തു. സ്ഥിതിഗതികൾ നിയന്ത്രണാധീനമാക്കാൻ പട്ടാളം രംഗത്തിറങ്ങി.

മൂന്നു പേർ കലാപത്തിൽ കൊല്ലപ്പെട്ട വിവരം, പെട്ടെന്നു തന്നെ നഗരത്തിൽ പരന്നു. കൂടാതെ, ബഹുജൻ സമാജ്വാദി പാർട്ടിയുടേയും, കോൺഗ്രസ്സിന്റേയും നേതാക്കൾ മുസ്ലിം സമുദായക്കാർ വെള്ളിയാഴ്ച പ്രാർത്ഥനക്കു ശേഷം നടത്തിയ മീറ്റിങുകളിൽ ചെന്ന് കൊല്ലപ്പെട്ടവർക്ക് നീതി ലഭിക്കണമെന്നാവശ്യപ്പെട്ട് പ്രസംഗങ്ങൾ നടത്തുകയുണ്ടായി.ഭാരതീയ ജനതാ പാർട്ടിയിലെ ചില നേതാക്കൾ പ്രകോപനപരമായ ചില പ്രസംഗങ്ങളിലൂടെ, സ്ഥലത്തെ കർഷക സമൂഹത്തെ കലാപങ്ങളിലേക്കിറങ്ങുവാൻ പ്രേരിപ്പിക്കുകയും ചെയ്തു. രണ്ടു സംഭവങ്ങളിലും നേതാക്കൾക്കെതിരേ പോലീസ് കേസെടുക്കുകയുണ്ടായി.

അടുത്ത രണ്ടാഴ്ച, അത്ര ഗുരുതരമല്ലാത്ത രീതിയിലാണെങ്കിൽപോലും, ഇരു വിഭാഗങ്ങൾ തമ്മിൽ സംഘർഷം നിലനിന്നിരുന്നു. സെപ്തംബർ ഏഴിന്, ജൗലി കനാൽ എന്ന സ്ഥലത്തു വെച്ച് ഒരു സമ്മേളനം കഴിഞ്ഞു വരുകയായിരുന്ന 2000 ഓളം വരുന്ന ജാട്ട് സമുദായക്കാരെ, മുസ്ലീമുകൾ ആധുനിക ആയുധങ്ങൾ ഉപയോഗിച്ച് പതിയിരുന്നാക്രമിച്ചു. കൃഷിക്കായി ഉപയോഗിക്കുന്ന ട്രാക്ടറുകളും, സ്വകാര്യ മോട്ടോർബൈക്കുകളും ജനക്കൂട്ടം തീവെച്ചു. ദൃക്സാക്ഷികളുടെ വിവരണമനുസരിച്ച്, അക്രമികൾ ആളുകളെ കൊലപ്പെടുത്തിയശേഷം മൃതദേഹങ്ങൾ സമീപത്തുള്ള ഗംഗാ കനാലിലേക്കു വലിച്ചെറിഞ്ഞു. ആറു മൃതശരീരങ്ങൾ പോലീസ് കണ്ടെടുത്തു, നിരവധി പേരെ കാണാതായിട്ടുണ്ടെന്ന് റിപ്പോർട്ടുകൾ ഉണ്ടായി. മൂന്നു പേരുടെ മൃതദേശങ്ങൾ, അക്രമപ്രദേശത്തു നിന്നും, മൂന്നുപേരുടേത് കനാലിൽ നിന്നുമാണ് കണ്ടെടുത്തത്. നിരവധി പേരെ കാണാതായിട്ടുണ്ടെന്ന് സ്ഥലം സന്ദർശിച്ച ജില്ലാ ജഡ്ജി പ്രസ്താവിച്ചു, എന്നാൽ കാണാതയവർ കൊല്ലപ്പെട്ടിട്ടുണ്ടോ, അതോ അക്രമം നടന്നപ്പോൾ ഗ്രാമം വിട്ടോടിപ്പോയിട്ടുണ്ടോ എന്നന്വേഷിക്കണമെന്നും അദ്ദേഹം അഭിപ്രായപ്പെട്ടു. ജൗലി കനാൽ സംഭവം നടക്കുമ്പോൾ സ്ഥലത്തുണ്ടായ പോലീസുദ്യോഗസ്ഥർ അക്രമികളെ തടയാതെ, വെറുതെ നോക്കി നിൽക്കുകയായിരുന്നുവെന്ന് ദൃക്സാക്ഷികൾ പറയുന്നു. സംഭവത്തിന് ഉത്തരവാദികളായ മുസ്ലിം സമുദായക്കാർക്കെതിരേ പ്രതിഷേധവുമായി ഹൈന്ദവർ രംഗത്തെത്തി. ഇത് കലാപം വീണ്ടും മൂർച്ഛിക്കാൻ ഇടയാക്കി. ഒരു ടി.വി.ലേഖകയും, ഫോട്ടോഗ്രാഫറുമുൾപ്പടെ, 43 പേർ കൊല്ലപ്പെട്ടു. ഇതോടെ, സൈന്യം രംഗത്തിറങ്ങുകയും, മുസ്സാഫർനഗറിലും, പരിസരപ്രദേശങ്ങളിലും കർഫ്യൂ പ്രഖ്യാപിക്കുകയും ചെയ്തു. സൈന്യം നിയന്ത്രണമേറ്റെടുത്തെങ്കിലും, അടുത്ത മൂന്നു ദിവസം കൂടി രംഗം കലുഷിതമായിരുന്നു.


</doc>
<doc id="281252" url="https://ml.wikipedia.org/wiki?curid=281252" title="ചാൾസ് ബോദ്‌ലെയർ">
ചാൾസ് ബോദ്‌ലെയർ

പ്രശസ്തനായ ഫ്രഞ്ച് കവിയും നിരൂപകനും പരിഭാഷകനുമാണ് ചാൾസ് ബോദ്‌ലെയർ.


</doc>
<doc id="281256" url="https://ml.wikipedia.org/wiki?curid=281256" title="ഷോൺ ബോഡ്രിആർ">
ഷോൺ ബോഡ്രിആർ

ഒരു ഫ്രഞ്ച് തത്ത്വ ചിന്തകനാണ് ഷോൺ ബോഡ്രിആർ.


</doc>
<doc id="281258" url="https://ml.wikipedia.org/wiki?curid=281258" title="പ്രധാനമന്ത്രി ഗ്രാമീണ ആവാസ് യോജന">
പ്രധാനമന്ത്രി ഗ്രാമീണ ആവാസ് യോജന

"
ഭാരത സർക്കാർ 2015ൽ ആരംഭിച്ച ഭവന നിർമ്മാണ പദ്ധതിയാണ് പ്രധാനമന്ത്രി ഗ്രാമീണ ആവാസ് യോജന (PMAY). ഇന്ദിര ആവാസ് യോജനയുടെ പരിഷ്കരിച്ച പതിപ്പാണ് ഇത്. നഗര മേഖലയിലെ ഭവന നിർമ്മാണ പദ്ധതിയായ 2022-ഓടെ എല്ലാവർക്കും വീട് എന്ന പദ്ധതിയുടെ സമാന പദ്ധതിയാണിത്.

ഗ്രാമീണ മേഖലയിലെ വരുമാനത്തിൽ താഴ്ന്ന ശ്രേണിയിലുള്ളവർക്കും, പട്ടികവർഗ്ഗ, പട്ടികജാതിയിൽപ്പെട്ട കുടുംബങ്ങൾക്കും വീട് നിർമ്മിയ്ക്കുന്നതിനും, അറ്റകുറ്റപ്പണികൾ നടത്തുന്നതിനും 1985 ൽ അന്നത്തെ പ്രധാനമന്ത്രി രാജീവ് ഗാന്ധി ആരംഭിച്ച ഒരു കേന്ദ്രസർക്കാർ പദ്ധതിയാണ് ഇന്ദിരാ ആവാസ് യോജന (IAY). ഇതനുസരിച്ച് ഉയർന്നപ്രദേശങ്ങളിലെ ഗ്രാമങ്ങളിൽ വീട് നിർമ്മിയ്ക്കുന്നതിനു 75000 രൂപയും,സമതലപ്രദേശങ്ങളിൽ 70000 രൂപയും അർഹതപ്പെട്ട വ്യക്തികൾക്കു ലഭിയ്ക്കും. കേന്ദ്ര ഗ്രാമവികസന മന്ത്രാലയത്തിനാണ് പദ്ധതി നടത്തിപ്പ് ചുമതല. 
1985 ൽ ഗ്രാമീണ ഭൂരഹിത തൊഴിലുറപ്പ് പദ്ധതി (RLEGP ) യുടെ ഭാഗമായി ആരംഭിച്ച ഇന്ദിര ആവാസ് യോജന 1989 ൽ ജവഹർ റോസ്ഗാർ യോജനയിൽ ലയിക്കുകയും 1996 മുതൽ സ്വതന്ത്ര പദ്ധതിയായി നടത്തി വരികയും ആയിരിന്നു. 1995-96 മുതൽ വീരമൃത്യു വരിച്ച ജവാൻമാരുടെ വിധവ അല്ലെങ്കിൽ കുട്ടികൾ, വിമുക്ത ഭടൻമാർ, അർദ്ധസൈനിക വിഭാഗത്തിൽ നിന്നും വിരമിച്ചവർ എന്നിവരെ കൂടി പദ്ധതിയിൽ ഉൾപ്പെടുത്തി. 2015ൽ പ്രധാനമന്ത്രി നരേന്ദ്ര മോദി ഈ പദ്ധതി പ്രധാനമന്ത്രി ഗ്രാമീണ ആവാസ് യോജന ആയി പരിഷ്കരിച്ചു.


</doc>
<doc id="281261" url="https://ml.wikipedia.org/wiki?curid=281261" title="സ്ലാവോയ് ഷീഷെക്">
സ്ലാവോയ് ഷീഷെക്

സ്ലോവേനിയയിൽ നിന്നുള്ള ഒരു മാർക്സിസ്റ്റ് ചിന്തകനും സൈക്കോ അനലിസ്റ്റും സാംസ്കാരിക വിമർശകനുമാണ് സ്ലാവോയ് ഷീഷെക്().


</doc>
<doc id="281266" url="https://ml.wikipedia.org/wiki?curid=281266" title="ജോർജ് ആർ ആർ മാർട്ടിൻ">
ജോർജ് ആർ ആർ മാർട്ടിൻ

ഒരു അമേരിക്കൻ എഴുത്തുകാരനും നോവലിസ്റ്റുമാണ് ജോർജ് ആർ ആർ മാർട്ടിൻ.' എ സോങ് ഓഫ് ഐസ് ആൻഡ് ഫയർ' അദ്ദേഹത്തിന്റെ ഏറ്റവും പ്രശസ്തമായ കൃതിയാണ്. ഈ നോവലിന്റെ ടെലിവിഷൻ അവതരണമാണ് എച്ച്.ബി.ഒ നിർമിച്ച 'ഗെയിം ഓഫ് ത്രോൺസ്' എന്ന പ്രശസ്‌ത ടെലിവിഷൻ പരമ്പര.


</doc>
<doc id="281268" url="https://ml.wikipedia.org/wiki?curid=281268" title="ജന്ന">
ജന്ന

"കവിചക്രവർത്തി" എന്ന് അറിയപ്പെട്ട ജന്ന (കന്നഡ: "ಜನ್ನ") പഴയ കന്നഡ സാഹിത്യത്തിലെ "രത്നത്രയ"ങ്ങളിൽ ഒരാളാണ്. 
ജന്നൻ സിന്ദഗി താലൂക്കിലെ കൊണ്ടകൂളി എന്നിടത്ത് ജനിച്ചു. ജന്നന്റെ അച്ഛൻ ശങ്കരൻ ("കവി സുമനോബാണൻ") ഹൊയ്സള "നാരസിംഹന്റെ" ദണ്ഡനായകനായിരുന്നു. ദണ്ഡനായകൻ എന്നത് പട്ടാളത്തിലെ ഒരു പദവിയാണ്. ജന്നന്റെ അമ്മയുടെ പേര് ഗംഗാദേവി എന്നായിരുന്നു. ശബ്ദമണിദർപ്പണ എന്ന വ്യാകരണ ഗ്രന്ഥം രചിച്ച കേശിരാജൻ ജന്നന്റെ മരുമകനാണ്. ജന്നൻ "ഹൊയ്സള വീരബല്ലാളന്റെ" പ്രധാനമത്രിയും, സേനാധിപതിയും, ആസ്ഥാനകവിയും ആയിരുന്നു. "വീരബല്ലാളനു" ശേഷം പട്ടാഭിഷേകം ചെയ്യപ്പെട്ട "നാരസിംഹൻ രണ്ടാമന്റെ" കാലത്തിലും ജന്നൻ ആസ്ഥാനകവിയായി തുടർന്നു. ജന്നന്റെ കൃതികളിൽ ഭൂരിഭാഗവും ജൈനമത പ്രതിപാദനത്തെ വിഷയമാക്കിക്കൊണ്ടുള്ളവ തന്നെയായിരുന്നു. 

അകാമ്യ കാമത്തെ കുറിച്ചുള്ള കഥകൾ മൂർദ്ധാവിൽ എത്തുന്നത് റാണി അമൃതമതിയ്ക്ക് ആനപ്പാപ്പാൻ അഷ്ടാവക്രനോട് അഭിവാംച ഉണ്ടാവുമ്പോഴാണ്. റാണിയെ പാപത്തിൽ നിന്ന് രക്ഷിക്കാനായിക്കൊണ്ട് യശോധരൻ തന്റെ അമ്മയുടെ നിർദ്ദേശപ്രകാരം അരിമാവ് കൊണ്ട് ഉണ്ടാക്കിയ കോഴിയെ ബലിയായി അർപ്പിച്ചുകൊണ്ട് ദേവകളെ പ്രീതിപ്പെടുത്താൻ ശ്രമിക്കുന്നു. എന്നാൽ കോഴി ജീവൻ പ്രാപിക്കുകയും മരിക്കുന്ന നേരത്ത് ആർത്തനാദം ചെയ്യുകയും ആണ് ഉണ്ടായത്. പ്രാണിഹിംസ കഴിച്ച യശോധരനും അമ്മയും മൃഗങ്ങലായി ജനിക്കുന്നു. ഏറെ കാലത്തെ കഷ്ടപ്പാടുകൾക്ക് ഒടുവിൽ അവർ രണ്ടുപേരും ഏഴാം ജൻമത്തിൽ യശോധരന്റെ മകന്റെ മക്കളായി ജനിക്കുന്നു. അകാമ്യ കാമത്തിന്റെ ഫലമായി മനുഷ്യൻ അനുഭവിക്കേണ്ടി വരുന്ന പ്രാരബ്ധങ്ങളാണ് പ്രധാനമായി മഹാകാവ്യത്തിൻ വിഷയവസ്തു. 




</doc>
<doc id="281269" url="https://ml.wikipedia.org/wiki?curid=281269" title="അബ്ദൾ ഫത്ത അൽസിസി">
അബ്ദൾ ഫത്ത അൽസിസി

ഈജിപ്റ്റിലെ മുൻ പട്ടാള മേധാവിയും ഇപ്പോഴത്തെ പ്രസുഡന്റുമാണ് അബ്ദൾ ഫത്ത അൽസിസി.


</doc>
<doc id="281272" url="https://ml.wikipedia.org/wiki?curid=281272" title="കളിപ്പാവ">
കളിപ്പാവ

പന്തിയിൽ ഫിലിംസിന്റെ ബാനറിൽ പന്തിയിൽ ശ്രീധരൻ നിർമിച്ച മലയാളചലച്ചിത്രമാണ് കളിപ്പാവ. സുഗതകുമാരി ഗാനരചനയും ബി.എ. ചിദംബരനാഥ് സംഗീതസംവിധാനവും നിർവഹിച്ച ഈ ചിത്രം 1972 മേയ് 26-ന് കേരളത്തിൽ പ്രദർശനം തുടങ്ങി.





</doc>
<doc id="281287" url="https://ml.wikipedia.org/wiki?curid=281287" title="മൻസുഖ് ഭായ് വസാവ">
മൻസുഖ് ഭായ് വസാവ

ഭാരതീയ ജനതാ പാർട്ടി നേതാവും പതിനാറാം ലോക്സഭയിലെ ആദിവാസിക്ഷേമ വകുപ്പിന്റെ സഹമന്ത്രിയുമാണ് മൻസുഖ് ഭായ് വസാവ.
1957 ജൂൺ 1ന് ഗുജറാത്തിലെ നർമ്മദയിൽ ജനിച്ചു. അഹമ്മദാബാദിലെ ഗുജറാത്ത് വിദ്യാപീഠിലും ഗുജറാത്ത് യൂണിവേഴ്സിറ്റിയിലും പഠിച്ചിട്ടുണ്ട്.
ദൻജി ഭായ് വസാവയുടെയും രാമിള ബെന്നിന്റെയും മകനാണ്. 1982 മേയ് 19ന് സരസ്വതി ബെൻ വസാവയെ വിവാഹം ചെയ്തു. 2 പെൺകുട്ടികളുണ്ട്.
1994 മുതൽ 1996 വരെ ഗുജറാത്ത് നിയമസഭാംഗമായിരുന്നു. ആ സമയം തന്നെ മന്ത്രിയായിരുന്നു. 1998ൽ പന്ത്രണ്ടാം ലോക്സഭയിൽ അംഗമായി. 1999, 2004, 2009 വർഷങ്ങളിൽ ലോക്സഭാംഗമായി. 2014ൽ ഗുജറാത്തിലെ ഭാരുഞ്ച് മണ്ഡലത്തിൽ നിന്നും വിജയിച്ചു.
2014ലെ നരേന്ദ്ര മോദി മന്ത്രിസഭയിലെ ആദിവാസിക്ഷേമ വകുപ്പ് സഹമന്ത്രിയാണ്.

india.gov.in


</doc>
<doc id="281295" url="https://ml.wikipedia.org/wiki?curid=281295" title="ബ്രഗ്മാൻസിയ">
ബ്രഗ്മാൻസിയ

മാലാഖമാരുടെ കാഹളം എന്ന വിളിപ്പേരിൽ അറിയപ്പെടുന്ന ഒരു സസ്യ ജീനസാണ് ബ്രഗ്മാൻസിയ.


</doc>
<doc id="281296" url="https://ml.wikipedia.org/wiki?curid=281296" title="കണിയാർ പണിക്കർ സമാജം">
കണിയാർ പണിക്കർ സമാജം

കേരളത്തിലെ ഗണക ,കണിയാൻ, കളരി പണിക്കർ , കളരി കുറുപ്പ്, കാണി ബില്യായ തുടങ്ങിയ സമുദായങ്ങളുടെ വകഭേദമാണ് കണിയാർ പണിക്കർ .കണിയാർ പണിക്കർ സമുദായത്തിന്റെയും കുലത്തൊഴിൽ ജ്യോതിഷമാണ്.കോഴിക്കോട്‌ ,മലപ്പുറം ജില്ലകളിലാണ് കണിയാർ പണിക്കർ എന്ന പേരിൽ ഈ സമുദായം കൂടുതലായുള്ളത്.ഓ.ബി.സി. വിഭാഗത്തിൽപ്പെടുന്ന ഈ സമുദായം എണ്ണത്തിൽ മറ്റു സമുടായങ്ങ ലെ അപേക്ഷിച്ചു വളരെ കുറവാണ് . കണിയാർ പണിക്കർ വിഭാഗത്തിന്റെ സമുദായ പുരോഗതിക്കും,അവകാശ സംരക്ഷണത്തിനും വേണ്ടി മലപ്പുറത്ത്‌ രാജിസ്റെർ ചെയ്തു പ്രവർത്തിക്കുന്ന സംഘടനയാണ് കണിയാർ പണിക്കർ സമാജം .

</doc>
<doc id="281307" url="https://ml.wikipedia.org/wiki?curid=281307" title="അപരിചിത തീർത്ഥാടകർ">
അപരിചിത തീർത്ഥാടകർ

കൊളംബിയൻ എഴുത്തുകാരനും നോബൽ സമ്മാന ജേതാവുമായ ഗബ്രിയേൽ ഗാർസിയ മാർക്വേസിന്റെ 12 ചെറുകഥകളടങ്ങിയ സമാഹാരമാണ് അപരിചിത തീർത്ഥാടകർ .1992 ൽ ആണ് ഈ കൃതി പ്രസിദ്ധീകരിയ്ക്കപ്പെട്ടത്. എന്നാൽ കഥകൾ എല്ലാം തന്നെ എഴുതപ്പെട്ടത് 1970 കളിലും 1980കളിലും ആയിട്ടാണ്.


</doc>
<doc id="281308" url="https://ml.wikipedia.org/wiki?curid=281308" title="വൈറ്റില മെട്രോ നിലയം">
വൈറ്റില മെട്രോ നിലയം

വൈറ്റില മൊബിലിറ്റി ഹബിന്റെ ഭാഗമാണ് വൈറ്റില മൊബിലിറ്റി ഹബ് മെട്രോ നിലയം. കാക്കനാട് ഭാഗത്തേക്ക് വഞ്ചിയാത്രയ്ക്കും സൗകര്യമുണ്ട്.


</doc>
<doc id="281314" url="https://ml.wikipedia.org/wiki?curid=281314" title="ആൺ-പെൺ രൂപവ്യത്യാസം">
ആൺ-പെൺ രൂപവ്യത്യാസം

ഒരേ സ്പീഷിസിലെത്തന്നെ ആൺ ലിംഗത്തിലെയും പെൺലിംഗത്തിലെയും ജീവികൾ രൂപപരമായി വ്യത്യാസപ്പെട്ടിരിക്കുന്നതിനെ സെക്ഷ്വൽ ഡൈമോർഫിസം (Sexual dimorphism) എന്നുപറയുന്നു. ആൺ പെൺ ജീവികൾ തമ്മിലുള്ള ഏറ്റവും പ്രകടമായ വ്യത്യാസം പ്രതുത്പാദനാവയവങ്ങളുടെ സാന്നിദ്ധ്യമോ അസാന്നിദ്ധ്യമോ ആവും. കൂടാതെ വലിപ്പം, നിറം, അലങ്കാരങ്ങൾ, സ്വഭാവം തുടങ്ങിയ ദ്വിതീയ ലൈംഗിക സവിശേഷതകളിലുള്ള വ്യത്യാസം കൂടുതൽ പ്രകടമാണ്.


</doc>
<doc id="281317" url="https://ml.wikipedia.org/wiki?curid=281317" title="ഫെസെന്റ്">
ഫെസെന്റ്

ഫാസിയാനിഡെ കുടുംബത്തിലെ Phasianinae ഉപകുടുംബത്തിലെ നിരവധി പക്ഷികൾ ഉൾപ്പെടുന്നതാണ് ഫെസെന്റ്.

</doc>
<doc id="281321" url="https://ml.wikipedia.org/wiki?curid=281321" title="യവന തളിർനീലി">
യവന തളിർനീലി

ഏഷ്യയിൽ കാണപ്പെടുന്ന ഒരു നീലി ചിത്രശലഭമാണ് യവന തളിർനീലി ("Arhopala centaurus"). മറ്റുള്ള തളിർനീലികളിൽ നിന്നും വ്യത്യസ്തമായി ഇവയെ നാട്ടിൻപുറങ്ങളിലും വനമേഖലകളിലും കാണാറുണ്ട്. ചിറകിന്റെ അടിവശത്തിന് ചാരം കലർന്ന തവിട്ടുനിറമാണ്. ചിറകിനടിയിൽ പൊട്ടുകളും പുള്ളിക്കുത്തുകളും കാണപ്പെടുന്നു. ഈ ശലഭത്തിന്റെ പുഴു മധുരമുള്ള ഒരിനം ദ്രവം പുറത്ത് വിടുന്നവയാണ്. ഈ ശലഭപ്പുഴുവിന്റെ കാവൽക്കാരായി ഒരിനം ഉറുമ്പുകൾ ഉണ്ടാകും. 


</doc>
<doc id="281322" url="https://ml.wikipedia.org/wiki?curid=281322" title="കണ്ടവരുണ്ടോ">
കണ്ടവരുണ്ടോ

ആർ കെ കമ്പൈൻസിന്റെ ബാനറിൽ സി.ജെ. രംഗനാഥൻ നിർമിച്ച മലയാളചലച്ചിത്രമാണ് കണ്ടവരുണ്ടോ. സെൻട്രൽ പിക്ചേഴ്സ് വിതരണം ചെയ്ത ഈ ചിത്രം 1972 ഫെബ്രുവരി 11-ന് കേരളത്തിൽ പ്രദർശനം തുടങ്ങി.






</doc>
<doc id="281330" url="https://ml.wikipedia.org/wiki?curid=281330" title="അറ്റ്‌ലാന്റിക് പഫിൻ">
അറ്റ്‌ലാന്റിക് പഫിൻ

അറ്റ്‌ലാന്റിക് പഫിൻ(Fratercula arctica) ഓക്കുകളുടെ കുടുംബത്തിൽ ഉള്ള ഒരു കടൽപ്പക്ഷിയാണ് . ഇതിനെ കോമൺ പഫിൻ എന്നും വിളിക്കാറുണ്ട് . അറ്റ്‌ലാന്റിക് സമുദ്രതടങ്ങളിൽ വസിക്കുന്ന ഒരേ ഒരു പഫിൻ ആണിത്. ഇതേ കുടുംബത്തിൽ ഉള്ള ജട പഫിൻ(Tufted Puffin) , കൊമ്പൻ പഫിൻ (Horned Puffin) എന്നിവയെ ശാന്തസമുദ്രതടങ്ങളിലാണ് കാണുന്നത്. പഫിനുകൾക്ക് പെൻഗ്വിനുകളുമായി വിദൂര സാദൃശ്യം കാണാം.

ശരീരത്തിന്റെ പുറകു വശത്തു കറുപ്പ് നിറമാണ്. മുഖത്ത് ചാര കലർന്ന വെള്ള നിറവും , ഉടലിനു വെള്ള നിറവുമാണ് . കൊക്കുകൾക്കും കാലുകൾക്കും തിളങ്ങുന്ന ഓറഞ്ചു നിറമാണ്. തണുപ്പ് കാലത്ത് ഇവയുടെ തിളങ്ങുന്ന നിറങ്ങൾ നഷ്ടമാകുന്നു. പൊതുവേ ആണിനും പെണ്ണിനും ഒരേ നിറമാണ്..കുട്ടിപഫിനുകൾക്ക് വർണ്ണഭംഗി ഉണ്ടായിരിക്കില്ല. ആണിനു വലിപ്പം കൂടുതലായിരിക്കും.ചിറകറ്റങ്ങൾ തമ്മിൽ 47 മുതൽ 63 സെ.മീറ്റർ അകലമുണ്ട്. നേരെ നിൽക്കുമ്പോൾ പഫിനുകൾക്ക് എട്ട് ഇഞ്ചോളം നീളം കാണാം. 

ഐസ്‌ലാന്റ് , നോർവേ ,ഗ്രീൻലാൻഡ്,ബ്രിട്ടൺ തുടങ്ങിയ സ്ഥലങ്ങളിലാണു ഇവ കൂടുകൂട്ടാറുള്ളത്. സാധാരണയായി വളരെ വലിയ തോതിൽ അറ്റ്ലാന്റിക് പ്രദേശങ്ങളിൽ കാണപ്പെടുന്നു. സമുദ്ര ഉപരിതലത്തിലൂടെ ചിറകുകൾ ഉപയോഗിച്ച് നീന്തുന്ന മുങ്ങൽ വിദഗ്ദരായ ഇവർ ചെറിയ മത്സ്യങ്ങളെയാണു പൊതുവേ ഭക്ഷിക്കാറുള്ളത്. ഏപ്രിൽ മാസത്തോടെ കടൽ തീരങ്ങളിലെ ഉയർന്ന ഇടങ്ങളിൽ ഇവ മാളങ്ങൾ ഉണ്ടാക്കി അതിൽ മുട്ട ഇടുന്നു. കൂട്ടത്തോടെ ആണു ഇവ കൂടു കൂട്ടുന്നത്. ഇവ ഒരു മുട്ടമാത്രമേ ഒരു സമയത്ത് ഇടാറുള്ളൂ. പൂവനും പിടയും അടയിരിക്കുന്നു. പെൻഗ്വിനുകളുടെ കോളനികളെ അപേക്ഷിച്ച് ഇവരുടെ കോളനികൾ പ്രശാന്തമായിരിക്കും.തണുപ്പ് കാലങ്ങളിലെ ഇവയുടെ ആവാസപ്രദേശങ്ങളെ കുറിച്ച് വ്യക്തമായ അറിവുകൾ ലഭ്യമല്ല. 

കഴിഞ്ഞ ഒരു ദശകത്തിനുള്ളിൽ ഇവയുടെ എണ്ണത്തിൽ ഗണ്യമായ കുറവ് വന്നിട്ടുണ്ട്.ഐസ്‌ലാന്റ്,നോർവേ,സ്കോട്ട്‌ലൻഡ് എന്നിവിടങ്ങളിലെ പഫിൻ കോളനികൾനിന്നും പുതിയ പഫിനുകൾ റിപ്പോർട്ട് ചെയ്യപ്പെട്ടിട്ടില്ല.ജലത്തിന്റെ താപനില വർദ്ധിക്കുന്നത് ചെറിയ മീനുകളെ പ്രതികൂലമായി ബാധിച്ചിരിക്കുന്നു.അതിനാൽ അവയെ ആഹരിക്കുന്ന പഫിനുകൾക്ക് ആഹാര ദൗർലഭ്യം ഉണ്ടാകുന്നു.പൊതുവേ മുപ്പതോളം വർഷങ്ങൾ ജീവിക്കുന്ന പഫിനുകൾ , പ്രതികൂല കാലാവസ്ഥ ഉള്ളപ്പോൾ ചില വർഷങ്ങളിൽ പ്രത്യുൽപാദനം നടത്താറില്ല. പക്ഷേ 
ഈ കാലയളവ്‌ ഈയിടെ ആയി കൂടി വരുന്നുണ്ട്. 

എങ്കിലും വേൽസ് ദ്വീപിലുള്ള കോളനികളിൽ ഇവയുടെ എണ്ണം കൂടി വരുന്നത് പ്രകൃതി സ്നേഹികൾക്ക് ആശ്വാസം പകരുന്നു. 


</doc>
<doc id="281335" url="https://ml.wikipedia.org/wiki?curid=281335" title="ഖമർ സാമ്രാജ്യം">
ഖമർ സാമ്രാജ്യം

തെക്കു കിഴക്കനേഷ്യയിലെ ശക്തമായിരുന്ന ഖമർ ഹിന്ദു-ബുദ്ധ സാമ്രാജ്യമാണ് ഖമർ സാമ്രാജ്യം. ഇപ്പോൾ ഈ പ്രദേശം കംബോഡിയ എന്ന് അറിയപ്പെടുന്നു. മുൻ സാമ്രാജ്യങ്ങളായിരുന്ന ഫുനാൻ, ചെൻല എന്നി സാമ്രാജ്യങ്ങൾക്ക് മേൽ ആധിപത്യം സ്ഥാപിച്ചു കൊണ്ട് ആധുനിക ലോകത്തിലെ ലാവോസ്, തായ്‌ലന്റ്, വിയറ്റ്നാം എന്നിവയുൾപ്പെട്ട തെക്കു കിഴക്കനേഷ്യയിലെ ഭൂരിഭാഗം പ്രദേശങ്ങളും കീഴടങ്ങിക്കൊണ്ടാണ് ഖമർ സാമ്രാജ്യം ഉയർന്നു വന്നത്.


</doc>
<doc id="281339" url="https://ml.wikipedia.org/wiki?curid=281339" title="അന്തർദേശീയ ബാലവേല വിരുദ്ധ ദിനം">
അന്തർദേശീയ ബാലവേല വിരുദ്ധ ദിനം

അന്തർദേശീയ തൊഴിൽ സംഘടനയുടെ ആഹ്വാനം പ്രകാരം 2002 മുതൽ ജൂൺ 12 ന് അന്തർദേശീയ ബാലവേല വിരുദ്ധ ദിനമായി ആചരിക്കുന്നു. 



</doc>
<doc id="281350" url="https://ml.wikipedia.org/wiki?curid=281350" title="തൃപ്പൂണിത്തുറ മെട്രോ നിലയം">
തൃപ്പൂണിത്തുറ മെട്രോ നിലയം

തൃപ്പൂണിത്തുറ തീവണ്ടി നിലയത്തോട് ചേർന്നുള്ള കൊച്ചി മെട്രോ നിലയമാണ് തൃപ്പൂണിത്തുറ മെട്രോ നിലയം അഥവാ എസ്. എൻ. ജങ്ക്ഷൻ മെട്രോ നിലയം. പേട്ട വരെ ഒന്നാം ഘട്ടത്തിൽ പൂർത്തിയാക്കാനായിരുന്നു ആദ്യ തീരുമാനം. എന്നാൽ സ്ഥലവാസികളുടെ എതിർപ്പ് പരിഗണിച്ച് ഒന്നാം ഘട്ടം തൃപ്പൂണിത്തുറ (എസ്. എൻ. ജങ്ക്ഷൻ) വരെ നീട്ടി. സെയിലിന്റെ (സ്റ്റീൽ അതോറിറ്റി ഓഫ് ഇന്ത്യാ ലിമിറ്റഡ്) ഉടമസ്ഥതയിലുള്ള ഒൻപത് ഏക്കർ ഭൂമിയിലാണ് മെട്രോ നിലയം നിർമ്മിക്കുക.


</doc>
<doc id="281352" url="https://ml.wikipedia.org/wiki?curid=281352" title="പാലാരിവട്ടം മെട്രോ നിലയം">
പാലാരിവട്ടം മെട്രോ നിലയം

കൊച്ചി നഗരത്തിന്റെ കേന്ദ്രഭാഗത്തുള്ള ഒരു മെട്രോ നിലയമാണ് പാലാരിവട്ടം മെട്രോ നിലയം. ആലുവ - പാലാരിവട്ടം പാതയുടെ നിർമ്മാണം ഡിസംബർ 2015-ഓടെയും പാലാരിവട്ടം - പേട്ട പാതയുടെ നിർമ്മാണം 2016 -ഓടെയും പൂർത്തിയാകുമെന്ന് പ്രതീക്ഷിക്കുന്നു.


</doc>
<doc id="281359" url="https://ml.wikipedia.org/wiki?curid=281359" title="റാഫേൽ ത്രൂഹീയോ">
റാഫേൽ ത്രൂഹീയോ

1930 മുതൽ 1961 ൽ കൊല്ലപ്പെടുന്നതു വരെ ഡൊമനിക്കൻ റിപ്പബ്ലിക്കിന്റെ ഏകാധിപതിയായ ഭരണാധികാരിയായിരുന്നു റാഫേൽ ലിയോനിദാസ് ത്രൂഹീയോ മോലീനാ (1891–1961). പ്രസിഡന്റായിരുന്ന ഒറസ്യോ വാസ്കേസിനെ (Horacio Vasquez — 1860–1936) അന്ന് അധികാരഭ്രഷ്ടനാക്കിയണ് പട്ടാളത്തലവനായ ത്രൂഹീയോ ഭരണം പിടിച്ചെടുത്തത്. ഹേറ്റിയെ (Haiti) ആക്രമിച്ച് പതിനയ്യായിരത്തോളം ഹേറ്റിയൻ ജനതയെ കൊന്നൊടുക്കി.


</doc>
<doc id="281364" url="https://ml.wikipedia.org/wiki?curid=281364" title="ജീൻ വൈൽഡെർ">
ജീൻ വൈൽഡെർ

ഒരു പ്രമുഖ അമേരിക്കൻ നാടക-ചലച്ചിത്ര നടനും തിരക്കഥാകൃത്തും സംവിധായകനുമാണ് ജീൻ വൈൽഡെർ.


</doc>
<doc id="281374" url="https://ml.wikipedia.org/wiki?curid=281374" title="ലക്ഷ്യം">
ലക്ഷ്യം

ജ്വാല ഫിലിംസിനുവേണ്ടി ജിപ്സൺ നിർമിച്ച മലയാളചലച്ചിത്രമാണ് ലക്ഷ്യം. എം.കെ. അർജ്ജുനൻ സഗീതസംവിധാനം നിർവഹിച്ച ഈ ചിത്രം 1972 നവംബർ 10-ന് കേരളത്തിൽ പ്രദർശിപ്പിച്ചു തുടങ്ങി.






</doc>
<doc id="281376" url="https://ml.wikipedia.org/wiki?curid=281376" title="തേൻകിളി">
തേൻകിളി

Vigors's Sunbird എന്നും Western Crimson Sunbird എന്നുമൊക്കെ ആംഗലത്തിൽ പേരുകളുള്ള തേൻകിളിയുടെ ശാസ്ത്രീയ നാമം "Aethopyga vigorsii" എന്നാണ്. എൻ.എ. വിഗേഴ്സ് എന്ന ഐറിഷ് ജന്തുശാസ്ത്രജ്ഞന്റെ ബഹുമനാർത്ഥം കേണൽ സൈക്സ് നലകിയ പേരാണിത്. ഈ പക്ഷി പശ്ചിമഘട്ടത്തിലെ തദ്ദേശീയ ഇനമാണ്.

ഇവയുടെ പുറകുവശത്ത് അടിയിലായി മഞ്ഞ നിറമുണ്ട്. വാലിന് കടുത്ത പച്ചനിറമാണ്. 

[[പശ്ചിമഘട്ടത്തിന്റെ വട്ക്കുഭാഗത്താണ് കൂടുതൽ കാണുന്നതെങ്കിലും നീലിഗ്ഗിരിയിലും കണ്ടതായി രേഖപ്പെടുത്തിയിടുണ്ട്. 


</doc>
<doc id="281377" url="https://ml.wikipedia.org/wiki?curid=281377" title="തേൻകിളിമാടൻ">
തേൻകിളിമാടൻ

തേൻകിളിമാടൻ അഥവാ വാഴക്കിളിയുടെ ഇംഗ്ലീഷിലെ പേര് Little Spiderhunter എന്നാണ്. ശാസ്ത്രീയമ്നാമം "Arachnothera longirostra" എന്നും. 

തെക്ക്, തെക്കുകിഴക്കൻ ഏഷ്യയിലെ ഈർപ്പമുള്ള കാടുകളിൽ ഇവയെ കാണുന്നു. മറ്റു തേൻകിളി കളിൽ നിന്നും വ്യത്യസ്തമായി പൂവനും പിടയും ഒറെ നിറക്കാരാണ്. തേനുള്ള പൂക്കളുള്ള ചെടികളുടെ അടുത്ത് ഒറ്റയ്ക്കൊ കൂട്ടമായോ കാണുന്നു.

പിടയ്ക്ക് മങ്ങിയ അടിവശമാണുള്ളത്. നീളമുള്ള കൊക്കുകൾകൊണ്ട് ഇവയെ പെട്ടെന്ന് തിരിച്ചറിയാം. പൂവന്റെ കൊക്കിന് കറുപ്പുനിറമാണ്.

ഇവ കാട്ടുവാഴകളിലും ഇഞ്ചിയുടെ കുടുംബത്തില്പെട്ട പല ചെടികളിലും പരാഗണം നടത്തുന്നവയാണ്. പഞ്ഞിമരത്തിൽ ( Indian silk cotton tree) തേൻ കുടിക്കാൻ എത്താറുണ്ട്. വനമേഖലയിലെ തോട്ടങ്ങളിൽ ഇവ പലപ്പോഴും കാണപ്പെടുന്നു.
വടക്കുകിഴക്കൻ ഇന്ത്യയിൽ മർച്ച് മുതൽ സെപ്തംബർ വരെയും (മെയ് മുതൽ ആഗസ്റ്റ് വരെ പ്രധാനമായും) തെക്കേഇന്ത്യയിൽ ഡിസംബർ മുതൽ ആഗസ്റ്റ് വരേയുമാണ് പ്രജനന കാലം. വാഴ ഇലപോലെ വീതിയുള്ള ഇലയുടെ അടിയിൽ ഞാന്നു കിടക്കുന്ന കൂടുകളാണ്. 

ബംഗ്ലാദേശ്, ഭൂട്ടാൻ, ബ്രുണൈ, കമ്പോഡിയ, ചൈന, ഇന്ത്യ, ഇന്തോനേഷ്യ, ലാവോസ്, മലയേഷ്യ, മ്യാൻമാർ, നേപ്പാൾ, ഫിലിപ്പീൻസ്, തായ്ലന്റ്, വിയറ്റ്നാം എന്നിവിടങ്ങളിൽ കാണുന്നു. മറ്റുള്ളവയുമായി ചേരാത്ത, ഇന്ത്യയിൽ പൂർവഘട്ടത്തിലും വിശാഖപട്ടണത്തും ഒഡീഷയുടെ ഭഗങ്ങളിലും ) പശ്ചിമഘട്ടത്തിലും വേറെ ഇനമുണ്ട്.. 

ഈർപ്പമുള്ള കാടുകളിലെ മരത്തലപ്പുകൾക്ക് താഴെയും തെങ്കിട്ടാവുന്ന പൂക്കളുള്ള തോട്ടങ്ങളിലും കാണാം.


</doc>
<doc id="281378" url="https://ml.wikipedia.org/wiki?curid=281378" title="തവിട്ടു പാറ്റപിടിയൻ">
തവിട്ടു പാറ്റപിടിയൻ

തവിട്ടുപാറ്റപിടിയന് ആംഗലത്തിലെ പേര് Asian Brown Flycatcher എന്നും ശാസ്ത്രീയ നാമം "Muscicapa latirostris" എന്നുമാണ്.
പ്രാണികളെ ഭക്ഷിക്കുന്ന ഈ പക്ഷി ഹിമാലയം, ജപ്പാൻ, സൈബീരിയ എന്നിവിടങ്ങളിൽ പ്രജനനം നടത്തുന്നു. തണുപ്പുകാലത്ത് ഇവ തെക്കേ ഇന്ത്യയും ശ്രീലങ്കയും മുതൽ കിഴക്ക് ഇന്തോനേഷ്യ വരെ ദേശാടനം നടത്തുന്നു. 
വാൽ അടക്കം 13 സെ.മീ നീളമുണ്ട്. കൊക്ക് കറുത്തതും വലുതും കടഭാഗം വീതിയുള്ളതും ആണ്. 
മുതിർന്നവയ്ക്ക് ചാരനിറം കലർന്ന തവിട്ടു നിറമാണ്. അടിവശം വെള്ള നിറവുമാണ്. 

തുറസ്സായ കാടുകളിലൊ കൃഷിസ്ഥലങ്ങളിലൊ കാണുന്നു. മരപ്പൊത്തിലുണ്ടാക്കിയ കൂട്ടിൽ നാലു മുട്ടകൾ ഇടും. പിടയാണ് അടയിരിക്കുന്നത്.


</doc>
<doc id="281379" url="https://ml.wikipedia.org/wiki?curid=281379" title="ചെമ്പുവാലൻ പാറ്റപിടിയൻ">
ചെമ്പുവാലൻ പാറ്റപിടിയൻ

ചെമ്പുവാലൻ പാറ്റപിടിയന്റെ ഇംഗ്ലീഷിലെ പേര് Rusty-tailed Flycatcher എന്നാണ്. ശാസ്ത്രീയ നാമം " Muscicapa ruficauda" എന്നാണ്. 

മദ്ധ്യ ഏഷ്യയിൽ ഉസ്ബെക്കിസ്ഥാൻ, താജിക്കിസ്ഥാൻ എന്നിവിടങ്ങളിലും ഇന്ത്യൻ ഉപഭൂഖണ്ഡത്തിലെ വടക്കു ഭാഗങ്ങളിലും ഇന്ത്യയുടെ തെക്കു പറ്റിഞ്ഞാറൻ ഭാഗങ്ങളിലും മദ്ധ്യഇന്ത്യയുടെ ചില ഭാഗങ്ങളിലും കാണുന്നു. ഇവ ഭാഗികമായി ദേശാടനം നടത്തുന്നവയാണ്. മദ്ധ്യഏഷ്യയിൽ കാണുന്നവ ഇന്ത്യയുട തെക്കു പടിഞ്ഞാറൻ തീരത്ത് കർണ്ണാടക, കേരളം എന്നിവിടങ്ങളിലേക്ക് ദേശാടനം ചെയ്യുന്നുണ്ട്. 


</doc>
<doc id="281380" url="https://ml.wikipedia.org/wiki?curid=281380" title="മുത്തുപ്പിള്ള">
മുത്തുപ്പിള്ള

മുത്തുപിള്ളയ്ക്ക് ആംഗലഭാഷയിൽ Brown-breasted Flycatcher എന്നും Layard's Flycatcher എന്നും പേരുണ്ട്. ശാസ്ത്രീയ നാമം "Muscicapa muttui" എന്നാണ്. 

ഇവ വടക്കു കിഴക്കൻ ഇന്ത്യ, മദ്ധ്യ- തെക്കൻ ചൈന, വടക്കൻ ബർമ്മ, തായ്ലന്റ് എന്നിവിടങ്ങളിൽ കാണുന്നു. തെക്കേഇന്ത്യ, ശ്രീലങ്ക എന്നിവിടങ്ങളിലേക്ക് ദേശാടനം നടത്തുന്നു.

ഇവയ്ക്ക് 13-14 സെ.മീ നീളമുണ്ട്. 10-14 ഗ്രം തൂക്കവും. നെഞ്ചിന് തവിട്ടു നിറമാണ്. മുകൾവശം ഒലീവ് തവിട്ടു നിറമാണ്. വാലിന്റെ മേൽമൂടിയ്ക്ക് തിളങ്ങുന്ന ചെമ്പിച്ച നിറമാണ്., അതേപോലെയാണ് പറക്കൽ ചിറകിന്റെ അറ്റങ്ങളും. കവിളും കഴുത്തും വെളുത്ത നിറമാണ്. മങ്ങിയ തവിട്റ്റു നിറമാണ്. ശറീരത്തിന്റെ മദ്ധ്യം തൊട്ട് ഗുദം വരെ മങ്ങിയ വെള്ള നിറമ്മാണ്. .കാലുകളും താഴത്തെ കൊക്കും മംസത്തിന്റെ നിറമാണ്. സ്പെസിമെൻ കൊണ്ടുവന്ന മുത്തു എന്ന വേലക്കാരന്റെ പേരിനോട് ചേർന്നാണ് എഡ്ഗാർ ലെപോൾഡ് ലയാഡ് ഈ പക്ഷിക്ക് പേരിട്ടത്. ref name=desc/>


</doc>
<doc id="281389" url="https://ml.wikipedia.org/wiki?curid=281389" title="ഉപേന്ദ്ര കുശ്‌വാഹ">
ഉപേന്ദ്ര കുശ്‌വാഹ

ജനതാദാൾ (യുണൈറ്റഡ്) പാർട്ടി നേതാവും പതിനാറാം ലോക്സഭയിലെ ഗ്രാമവികസനം, പഞ്ചായത്തീരാജ്, കുടിവെള്ളം, സാനിറ്റേഷൻ വകുപ്പുകളുടെ സഹമന്ത്രിയുമാണ് ഉപേന്ദ്ര കുശ്‌വാഹ. രാഷ്ട്രീയ ലോക് സമതാ പാർട്ടി നേതാവാണ്. ഈ പാർട്ടിയുടെ സ്ഥാപകനും ഇദ്ദേഹമാണ്.
ബീഹാറിലെ വൈശാലിയിൽ 1960 ഫെബ്രുവരി 6ന് ജനിച്ചു. പട്ന സയൻസ് കോളേജിൽ നിന്നും ബി.എസ്.സി പാസായ ശേഷം പൊളിറ്റിക്കൽ സയൻസിൽ ബി.ആർ. അംബേദ്കർ ബീഹാർ യുണിവേഴ്സിറ്റിയിൽ നിന്നും എം.എ പാസായി.
മുനീശ്വർ സിങ്ങിന്റെയും മുനീശ്വരി ദേവിയുടെയും മകനാണ്. 1982 ഫെബ്രുവരി 26ന് സ്നേഹലതയെ വിവാഹം ചെയ്തു. 2 മക്കളുണ്ട്.
1985ൽ യുവ ലോക്ദളിന്റെ സംസ്ഥാന ജനറൽ സെക്രട്ടറിയായി രാഷ്ട്രീയ ജീവിതം തുടങ്ങി. ശേഷം യുവ ജനതാദളിന്റെ ദേശീയ ജനറൽ സെക്രട്ടറിയായിരുന്നു. സമതാ പാർട്ടിയുടെ സെക്രട്ടറിയുമായിരുന്നു. 2000 മുതൽ 2005 വരെ ബീഹാർ നിയമസഭാംഗമായിരുന്നു. 2010ൽ രാജ്യസഭാംഗമായി. ബീഹാറിലെ കരക്കട്ടിൽ നിന്നുള്ള അംഗമാണ്.
നിലവിൽ നരേന്ദ്ര മോദി മന്ത്രിസഭയിലെ ഗ്രാമവികസനം, പഞ്ചായത്തീരാജ്, കുടിവെള്ളം, സാനിറ്റേഷൻ വകുപ്പുകളുടെ സഹമന്ത്രിയാണ്.


</doc>
<doc id="281391" url="https://ml.wikipedia.org/wiki?curid=281391" title="മഴക്കാല രോഗങ്ങൾ">
മഴക്കാല രോഗങ്ങൾ

മഴക്കാലത്ത് ഉണ്ടാകുന്ന വെളളം കെട്ടിനിക്കലും ,കൊതുകുകൾ മുട്ടയിട്ട് പെരുകുന്നതും മഴക്കാലാരോഗങ്ങൾക്ക് ഒരു പ്രധാന കാരണം ആകുന്നു. ഓടകളിലും അഴുക്കുചാലുകളിലും കെട്ടിനിൽക്കുന്ന വെള്ളം കൊതുക് മുട്ടയിട്ട് പെരുകുന്നതിനും ഇടയാകുന്നു.

ഇപ്പോൾ കണ്ടുവരുന്ന പ്രധാനരോഗങ്ങളാൺ കോളറ ,മലമ്പനി ,മന്ത് ,ഡെങ്കിപ്പനി ,ചിക്കൻ ഗുനിയ മുതലായവ.മഴക്കാലങ്ങളിൽ 
ശുചിത്വമില്ലായ്മയും പരിസരമലിനീകരണവും മൂലമാണ് കൊതുകുകൾ മുട്ടയിട്ട് പെരുകുന്നത് .ഇവമൂലം ഉണ്ടാകുന്ന രോഗങ്ങളുടെ 
ലക്ഷണമാൺ ച്ഛർദ്ദി ,പനി ,തലവേദന ,വയറുവേദന എന്നിവ. മുകളിൽ പറഞ്ഞ രോഗങ്ങൾ കൊതുകുകൾ,ഈച്ച ,ചെറുപ്രാണികൾ 
വെള്ളത്തിൽ നിന്നുമാണ് പ്രധാനമായും പകരുന്നത് .ഒരു വ്യക്തിയിൽ നിന്നും മറ്റൊരു വ്യക്തിയിലേക്ക് കൊതുകുകൾ വഴിയും,വായു വഴിയും രോഗം പകരാം മാത്രമല്ല ഈച്ച മുതലായ ചെറുപ്രാണികൾ വഴി ഭക്ഷണപദാർത്ഥങ്ങളിലൂടെയും പകരാം.
മുകളിൽ പറഞ്ഞ രോഗങ്ങൾ പൂർണമായൊ അല്ലെങ്കിൽ ഒരു പരിതി വരെയോ തടയാം അതിനായി കൊതുകുകൾക്ക് അനുകൂലമായ അന്തരീക്ഷം അതായത് അവയുടെ പെറ്റുപെരുകലിനു കാരണമായ വെള്ളം കെട്ടിനിൽക്കുന്നത്‌ ഒഴുകിപ്പോകും തക്ക വിധത്തിൽ ക്രമീകരിക്കുക വീടും പരിസരവും വൃത്തിയായി സൂക്ഷിക്കുക 
ഇത്തരം രോഗങ്ങളുടെ ലക്ഷണം കണ്ടുതുടങ്ങുമ്പോൾ തന്നെ ഡോക്ടറെ സമീപിച്ച് അനുയോജ്യമായ ചികിത്സ സ്വീകരിക്കേണ്ടതാണ്. ഇത്തരം മഴക്കാലാരോഗങ്ങൾക്കെതിരെയുള്ള പ്രതിരോധ മരുന്നുകൾ പഞ്ചായത്തുകളിൽ ലഭ്യമാണ്.
അൽപ്പം ശ്രദ്ധിച്ചാൽ മഴക്കാല രോഗങ്ങളിൽ നിന്നു രക്ഷ നേടാവുന്നതേ ഉള്ളു. ഇതിനായി നമുക്കുതന്നെ മുൻകരുതലുകൾ എടുക്കാം 

</doc>
<doc id="281399" url="https://ml.wikipedia.org/wiki?curid=281399" title="ഇന്തോ-ആര്യൻ ഭാഷകൾ">
ഇന്തോ-ആര്യൻ ഭാഷകൾ

ഇന്ത്യൻ ഉപഭൂഖണ്ഡത്തിലെ ഒരു പ്രധാന ഭാഷാ കുടുംബമാണ് ഇന്തോ-ആര്യൻ അഥവാ ഇൻഡിക് ഭാഷകൾ. ഇന്തോ-ആര്യൻ ജനവിഭാഗങ്ങൾ വ്യാപകമായി സംസാരിക്കുന്ന ഭാഷകളാണിത്.


</doc>
<doc id="281406" url="https://ml.wikipedia.org/wiki?curid=281406" title="ജൂലിയ ക്രിസ്റ്റെവ">
ജൂലിയ ക്രിസ്റ്റെവ

ഒരു ബൾഗേറിയൻ-ഫ്രഞ്ച് ചിന്തകയും എഴുത്തുകാരിയുമാണ് ജൂലിയ ക്രിസ്റ്റെവ.

</doc>
<doc id="281407" url="https://ml.wikipedia.org/wiki?curid=281407" title="രാജസ്ഥാനി ഭാഷ">
രാജസ്ഥാനി ഭാഷ

ഇന്ത്യയിലെ രാജസ്ഥാൻ, ഹരിയാന, പഞ്ചാബ്, ഗുജറാത്ത്, മദ്ധ്യപ്രദേശ് എന്നിവിടങ്ങളിൽ സംസാരിച്ചു വരുന്ന ഒരു കൂട്ടം ഇന്തോ-ആര്യൻ ഭാഷകളെയാണ് രാജസ്ഥാനി (Devanagari: ) എന്ന് വിളിക്കുന്നത്. പാകിസ്താൻ പ്രവിശ്യകളായ സിന്ധ്, പഞ്ചാബ് എന്നിവിടങ്ങളിലും രാജസ്ഥാനി സംസാരിക്കുന്നവരുണ്ട്. അടുത്തു കിടക്കുന്ന ഭാഷകളായ പഞ്ചാബി, ഹിന്ദി എന്നിവയിൽ നിന്ന് വ്യത്യാസമുണ്ടെങ്കിലും രാജസ്ഥാനിയ്ക്ക് ഇവയുമായുള്ള പ്രകടമായ സമാനതയും മറ്റു രാഷ്ട്രീയ കാരണങ്ങളാലും അവ തമ്മിൽ പരസ്പരം കൂട്ടിക്കുഴയ്ക്കപ്പെടുത്താറുണ്ട്.


</doc>
<doc id="281409" url="https://ml.wikipedia.org/wiki?curid=281409" title="റിച്ചാർഡ് റോർടി">
റിച്ചാർഡ് റോർടി

ഒരു അമേരിക്കൻ തത്ത്വചിന്തകനാണ് റിച്ചാർഡ് റോർടി.


</doc>
<doc id="281413" url="https://ml.wikipedia.org/wiki?curid=281413" title="വില്ലാർഡ് വാൻ ഓർമൻ ക്വൈൻ">
വില്ലാർഡ് വാൻ ഓർമൻ ക്വൈൻ

ഒരു അമേരിക്കൻ തത്ത്വചിന്തകനാണ് വില്ലാർഡ് വാൻ ഓർമൻ ക്വൈൻ.


</doc>
<doc id="281416" url="https://ml.wikipedia.org/wiki?curid=281416" title="ഫ്രീഡ്രിക് ലൂഡ്വിഗ് ഗോട്ട്ലൂബ് ഫ്രീഗ്">
ഫ്രീഡ്രിക് ലൂഡ്വിഗ് ഗോട്ട്ലൂബ് ഫ്രീഗ്

ഒരു ജർമൻ തത്ത്വചിന്തകനും ഗണിത ശാസ്ത്രജ്ഞനുമാണ് ഫ്രീഡ്രിക് ലൂഡ്വിഗ് ഗോട്ട്ലൂബ് ഫ്രീഗ്.


</doc>
<doc id="281418" url="https://ml.wikipedia.org/wiki?curid=281418" title="ലൂഡ്വിഗ് ഫൊയർബാഹ്">
ലൂഡ്വിഗ് ഫൊയർബാഹ്

ഒരു ജർമൻ ചിന്തകനും നരവംശ ശാസ്ത്രജ്ഞനുമാണ് ലൂഡ്വിഗ് ഫൊയർബാഹ്.


</doc>
<doc id="281426" url="https://ml.wikipedia.org/wiki?curid=281426" title="ജോൺ റൗൾസ്">
ജോൺ റൗൾസ്

ഒരു അമേരിക്കൻ തത്ത്വചിന്തകനാണ് ജോൺ റൗൾസ്.


</doc>
<doc id="281428" url="https://ml.wikipedia.org/wiki?curid=281428" title="സോൾ ക്രിപ്കി">
സോൾ ക്രിപ്കി

ഒരു അമേരിക്കൻ തത്ത്വചിന്തകനാണ് സോൾ ക്രിപ്കി.


</doc>
<doc id="281431" url="https://ml.wikipedia.org/wiki?curid=281431" title="എലിസബത്ത് ആൻസ്കോം">
എലിസബത്ത് ആൻസ്കോം

ഒരു ബ്രിട്ടീഷ് തത്ത്വചിന്തകയാണ് എലിസബത്ത് ആൻസ്കോം.


</doc>
<doc id="281440" url="https://ml.wikipedia.org/wiki?curid=281440" title="മന്ത്രകോടി (ചലച്ചിത്രം)">
മന്ത്രകോടി (ചലച്ചിത്രം)

സെൽവി എന്റെർപ്രൈസസ്സിന്റെ ബാനറിൽ ആർ.എം. വീരപ്പൻ നിർമിച്ച മലയാളചലച്ചിത്രമാണ് മന്ത്രകോടി. സെൻട്രൽ പിക്ചേഴ്സ് വിതരണം നടത്തിയ ഈ ചിത്രം 1972 മാർച്ച് 16-ന് പ്രദർശനം തുടങ്ങി.






</doc>
<doc id="281484" url="https://ml.wikipedia.org/wiki?curid=281484" title="മൂർത്തീദേവി പുരസ്കാരം">
മൂർത്തീദേവി പുരസ്കാരം

ഭാരതീയ ജ്ഞാനപീഠ പുരസ്കാരസമിതിയാണ് മൂർത്തീദേവി പുരസ്കാരം നൽകുന്നത്. നാലുലക്ഷം രൂപയും പ്രശസ്തിപത്രവും സരസ്വതീശിൽപ്പവും അടങ്ങുന്നതാണ് അവാർഡ്. 

ഔദ്യോഗിക വെബ്സൈറ്റ്


</doc>
<doc id="281487" url="https://ml.wikipedia.org/wiki?curid=281487" title="ശക്തിപദ രാജ്ഗുരു">
ശക്തിപദ രാജ്ഗുരു

ബംഗാളി നോവലിസ്റ്റും നിരവധി ചലച്ചിത്രങ്ങളുടെ കഥാകൃത്തുമായിരുന്നു ശക്തിപദ രാജ്ഗുരു (1 ഫെബ്രുവരി 1922 - 12 ജൂൺ 2014). ഋത്വിക് ഘട്ടക്കിന്റെ "മേഘ ധാക്ക താര" (മേഘം മറച്ച താരം) എന്ന സിനിമയുടെയും അമിതാഭ് ബച്ചൻ അഭിനയിച്ച "ബർസാത്ത് കി ഏക് രാത്തിന്റെയും കഥ ഇദ്ദേഹം രചിച്ചതാണ്. നൂറിലധികം നോവലുകൾ രചിച്ചു. പല നോവലുകളും ബംഗാളി - ഹിന്ദി സിനിമകൾക്ക് പ്രമേയമായി. ചലച്ചിത്രങ്ങൾക്ക് അനുയോജ്യമായ കഥയെഴുത്തുകാരിൽ പ്രമുഖനായി അദ്ദേഹം വിശേഷിപ്പിക്കപ്പെട്ടിരുന്നു. 


</doc>
<doc id="281494" url="https://ml.wikipedia.org/wiki?curid=281494" title="മനുഷ്യബന്ധങ്ങൾ">
മനുഷ്യബന്ധങ്ങൾ

കാത്തിക ഫിലിംസിന്റെ ബാനറിൽ അവർതന്നെ നിർമിച്ച മലയാളചലച്ചിത്രമാണ് മനുഷ്യബന്ധങ്ങൾ. പി. ഭാസ്കരൻ എഴുതി വി. ദക്ഷിണാമൂർത്തി ഈണം നൽകിയ ഗാനങ്ങളുള്ള ഈ ചിത്രം 1972 മാർച്ച് 24-ന് കേരളത്തിൽ പ്രദർശനം തുടങ്ങി.






</doc>
<doc id="281495" url="https://ml.wikipedia.org/wiki?curid=281495" title="ഇസ്‌ലാമിക്ക് സ്റ്റേറ്റ് ഓഫ് ഇറാഖ് ആൻഡ് ലെവാന്റ്">
ഇസ്‌ലാമിക്ക് സ്റ്റേറ്റ് ഓഫ് ഇറാഖ് ആൻഡ് ലെവാന്റ്

ഇറാഖിലും സിറിയയിലും സ്വാധീനമുള്ള സ്വന്തമായി ഖിലാഫത്ത് (ഇസ്‌ലാമിക രാഷ്ട്രം) പ്രഖ്യാപിച്ച ഒരു സായുധ ജിഹാദി ഗ്രൂപ്പാണ് ഇസ്‌ലാമിക്ക് സ്റ്റേറ്റ് ഓഫ് ഇറാഖ് ആൻഡ് ലെവാന്റ്റ് (ഇറാഖിലും ഷാമിലുമുള്ള ഇസ്‌ലാമിക രാഷ്ട്രം) (ISIL; ), also known as the Islamic State of Iraq and Syria (ISIS, ) or the Islamic State of Iraq and ash-Sham, Daesh (, ), or Islamic State (IS), ഇറാഖിലെ അമേരിക്കൻ അധിനിവേശത്തിനെതിരെ പോരാട്ട രംഗത്തുണ്ടായിരുന്ന ഈ സായുധ ഗ്രൂപ്പ് 29 ജൂൺ 2014-ൽ ദൌലത്തുൽ ഇസ്ലാമിയ്യ (ഇസ്ലാമിക രാഷ്ട്രം) എന്ന് പുനർനാമകരണം ചെയ്യുകയും അവരുടെ നിയന്ത്രണത്തിലുള്ള പ്രദേശം ഖിലാഫത്ത് ആയും അബൂബക്കർ അൽ ബാഗ്ദാദിയെ അതിന്റെ ഖലീഫയായും പ്രഖ്യാപിച്ചു. 2015 സെപ്റ്റംബറിലെ കണക്കു അനുസരിച്ച് ലിബിയ, നൈജീരിയ തുടങ്ങിയ രാജ്യങ്ങളിലെ ചില പ്രദേശങ്ങളിലും സ്വാധീനം വർധിപ്പിച്ചിട്ടുണ്ട്. ഈജിപ്റ്റ്‌, "യെമൻ", അഫ്ഗാനിസ്ഥാൻ എന്നീ രാജ്യങ്ങളിലെയും തെക്കു കിഴക്കൻ ഏഷ്യയിലെ ഉൾപ്പെടെ പല ജിഹാദി സംഘടനകൾ ഇവരുമായി പിന്തുണ പ്രഖ്യാപിച്ചിട്ടുണ്ട്.

1999ൽ ജോർദാൻകാരനായ പഴയ അഫ്ഗാൻ ജിഹാദിയായിരുന്ന അബൂ മുസ്അബ് അൽ സർഖാവി ജമാത്ത്‌ തൌഹീദ് വൽ ജിഹാദ് എന്ന പേരിൽ സ്ഥാപിച്ച സായുധ സംഘമായിരുന്നു 2003ൽ അമേരിക്കയുടെ ഇറാഖ് അധിനിവേശത്തോടെ ഇറാഖിലെ അമേരിക്കൻ സൈന്യത്തിനെതിരായുള്ള ഒളിപ്പോരിനു പിന്നിലുള്ള പ്രധാന സംഘങ്ങളിൽ ഒന്നായി മാറിയത്. 2004ൽ അൽ ഖായിദയുമായി ഇവർ ബന്ധം സ്ഥാപിക്കുകയും പേര് അൽ ഖായിദ ഇൻ ഇറാഖ് എന്നാക്കി മാറ്റുകയും ചെയ്തു. ശക്തമായ ഒളിപ്പോരിലൂടെ അമേരിക്കൻ സേനക്ക് നാശം വരുത്താൻ സാധിച്ചതോടെ ഈ സംഘത്തിന് സ്വാധീനം വർധിച്ചു. ഇവരുടെ നേതൃത്വത്തിൽ 2006 ജനുവരിയിൽ ഇറാഖിലെ പ്രമുഖ സുന്നി സായുധ സംഘടനകളെ മുഴുവൻ എന്ന പേരിൽ ഒരു കുടക്കീഴിൽ അണി നിരത്തി. 2006 ജൂൺ മാസത്തോടെ സ്ഥാപകനേതാവുമായ സർഖാവി കൊല്ലപ്പെട്ടു. അബൂ അയ്യൂബ് അൽ മസ്റി പുതിയ നേതാവായി. 2006ഒക്ടോബറിൽ മുജാഹിദീൻ ശൂറ കൗൺസിലിലെ അംഗസംഘടനകൾ ലയിച്ചു എന്ന പേരിൽ ഒറ്റ സംഘടനയായി മാറി. ഈ കാലയളവിൽ ഇറാഖിന്റെ വിവിധ ഭാഗങ്ങളിൽ അമേരിക്കൻ സേനക്കെതിരെ കനത്ത ആക്രമണങ്ങൾ സംഘടിപ്പിച്ചിരുന്നു. ഇതിനെ ചെറുക്കാൻ അമേരിക്ക ഇറാഖിലെ ചില ഗോത്രങ്ങളെ സംഘടിപ്പിച്ചു സഹവ എന്ന പേരിൽ ഇവർക്കെതിരെ പ്രവർത്തനം ആരംഭിച്ചു. അതോടെ ഇവർക്ക് ചില പ്രദേശങ്ങളിൽ സ്വാധീനം കുറയുകയുണ്ടായി. 2010 ഏപ്രിലിൽ അമേരിക്കൻ ആക്രമണത്തിൽ നേതാക്കളായ അബൂ അയ്യൂബ് അൽ മസ്റിയും കൊല്ലപ്പെട്ടു.

2010 മെയ്‌ 16ന് അബൂബക്കർ അൽ ബഗ്ദാദി പുതിയ നേതാവായി പ്രഖ്യാപിക്കപ്പെട്ടു. 2011 മാർച്ചിൽ സിറിയൻ ആഭ്യന്തരയുദ്ധം ആരംഭിച്ചതോടെ ബാഗ്ദാദി ഒരു സംഘത്തെ സിറിയയിൽ യുദ്ധത്തിനായി അയച്ചു. ഇവർ അൽ നുസ്ര ഫ്രണ്ട് എന്ന പേരിൽ സിറിയയിൽ പോരാട്ടം ആരംഭിക്കുകയും ശക്തമായ സംഘമായിത്തീരുകയും ചെയ്തു. 2011 ഡിസംബർ 18ഓടെ അമേരിക്കൻ സൈന്യം പൂർണ്ണമായും ഇറാഖിൽ നിന്ന് പിൻവാങ്ങി. അതോടെ അബൂബക്കർ ബാഗ്ദാദിയുടെ കീഴിൽ ഇസ്‌ലാമിക്ക് സ്റ്റേറ്റ് ഓഫ് ഇറാഖ് ഇറാഖിലെ ഷിയാ സ്വാധീനമുള്ള ഗവന്മേന്റിനു നേരെ പോരാട്ടമാരംഭിച്ചു. നൂരി അൽ മാലിക്കിയുടെ സുന്നി വിരുദ്ധ നിലപാടുകൾ കാരണം സുന്നി പ്രദേശങ്ങളിൽ ഇവർക്ക് സ്വാധീനം വർധിച്ചു. 
അമേരിക്കൻ അധിനിവേശത്തോടെ പിരിച്ചു വിടപ്പെട്ട പഴയ സദ്ദാമിന്റെ സുന്നികളായ ഒട്ടനവധി സൈനിക നേതാക്കളും സൈനികരും ഇവരോടൊപ്പം ചേർന്നു.

2013 ഏപ്രിൽ 8ന് അബൂബക്കർ ബാഗ്ദാദി ഇറാഖിലെ ഇസ്‌ലാമിക്ക് സ്റ്റേറ്റ് ഓഫ് ഇറാഖ്, സിറിയയിലെ അൽ നുസ്ര ഫ്രണ്ട് എന്നിവയെ ഒരുമിപ്പിച്ച് ഇസ്‌ലാമിക്ക് സ്റ്റേറ്റ് ഓഫ് ഇറാഖ് ആൻഡ് സിറിയ (ISIS) എന്ന പേരിൽ ഒറ്റ സംഘടയായി പ്രഖ്യാപിച്ചു. എന്നാൽ അൽ നുസ്ര ഫ്രണ്ട് തലവൻ അബൂ മുഹമ്മദ്‌ അൽ ജൂലാനി ലയനത്തെ എതിർത്തു. അവർ അൽ ഖായിദ നേതാവ് സവാഹിരിക്ക് പിന്തുണ പ്രഖ്യാപിച്ചു. എങ്കിലും സിറിയയിൽ അൽനുസ്ര ഫ്രണ്ടിന്റെ അണികളിൽ വലിയ ഒരു വിഭാഗം ISISന്റെ ഭാഗമായി. റഖ വരെയുള്ള പ്രദേശങ്ങളും ISISന്റെ നിയന്ത്രണത്തിലായി.

ഈ കാലയളവിൽ ഇറാഖിൽ ശിയാ ഗവണ്മെന്റിന്റെ സുന്നി വിരുദ്ധ ഭരണത്തിനെതിരെ സുന്നികളുടെ പല പ്രക്ഷോഭങ്ങളും നടന്നു. പ്രക്ഷോഭങ്ങളെ നൂരി അൽ മാലിക്കിയുടെ ഗവന്മേന്റ്റ് സൈനികമായി നേരിട്ടു. ഇതിൽ ഏറ്റവും പ്രധാനമായിരുന്നു. പ്രക്ഷോഭത്തിന് നേതൃത്വം നൽകിയ സുന്നി പാർലമെന്റ് അംഗങ്ങളുടെ വീടുകൾ റെയ്ഡ് ചെയ്യപ്പെട്ടു. ഈ സംഭവങ്ങളൊക്കെ ISISന് സുന്നികൾക്കിടയിൽ സ്വാധീനം വർധിക്കാൻ കാരണമായി. 2013 ജൂലായ്‌ 21 അബൂ ഗുറൈബ് ജയിൽ ആക്രമിച്ച ISIS തങ്ങളുടെ സംഘത്തിലെ ആയ 500ലധികം പേരെ രക്ഷപ്പെടുത്തി. ഇറാഖി ഗവണ്മെന്റിനെ നേരിടാൻ തങ്ങൾക്കു കരുത്തുണ്ട് എന്ന് ISIS തെളിയിച്ച സംഭവമായിരുന്നു ഇത്. പിന്നീടുള്ള ഒരു വർഷക്കാലം ഇറാഖിലെ കിഴക്കൻ പ്രദേശങ്ങളിൽ മുഴുവൻ ഇവർ സ്വാധീനം വർധിപ്പിച്ചു. 
2014 ജൂൺ 9 ന് ഇറാഖിലെ രണ്ടാമത്തെ വലിയ നഗരമായ മൊസൂൾ ISIS ആക്രമിച്ചു. ചാവേർ കാർബോംബുകളുടെ അകമ്പടിയായി വന്ന 800ഓളം ISIS തീവ്രവാദികളുടെ സൈന്യത്തോട് ചെറുത്തുനിൽപ്പിന് സന്നദ്ധമാവാതെ 35,000-ത്തോളം വരുന്ന ഇറാഖി സൈന്യം ആയുധങ്ങളും യൂണിഫോമും ഉപേക്ഷിച്ചു രക്ഷപ്പെട്ടു. ഇവരിൽ പിടികൂടിയവരെയൊക്കെ ISIS കൂട്ടമായി വധിച്ചു. ഇറാഖി സൈന്യം ഉപേക്ഷിച്ച വൻ ആയുധ ശേഖരവും ടാങ്കുകളും കവചിത വാഹനങ്ങളും മുഴുവൻ ISISന്റെ കയ്യിലായി. അതോടെ സിറിയയിലെ റഖ മുതൽ മൊസൂൾ വരെയുള്ള വലിയൊരു പ്രദേശം ഇവരുടെ അധീനതയിലായി. തുടർദിവസങ്ങിൽ വടക്ക് കിഴക്കൻ ഇറാഖിലെ തിക്രീത്ത് വരെയുള്ള പ്രദേശങ്ങൾ ഇവൻ കീഴടക്കി. എല്ലായിടത്തുനിന്നും ഇറാഖി സൈന്യം പാലായനം ചെയ്തു.

2014 ജൂൺ 29ന് തങ്ങളുടെ കീഴിലുള്ള അധീന പ്രദേശങ്ങൾ മുഴുവൻ ചേർത്ത് ഖിലാഫത്ത് പ്രഖ്യാപിച്ചതായും നേതാവ് അബൂബക്കർ അൽ ബഗ്ദാദിയെ ഖലീഫ ആയി തെരെഞ്ഞെടുതതായും പേര് "ഇസ്‌ലാമിക്ക് സ്റ്റേറ്റ്" എന്ന് മാറ്റിയതായും പ്രഖ്യാപിച്ചു..
ഐ.എസ്. എന്ന നാമധേയത്തോടെ പ്രവർത്തിക്കുന്ന ഭരണകൂടവും സംവിധാനവും ഇസ്ലാമല്ലെന്നും ഇസ്ലാം നിരാകരിക്കുന്ന തീവ്രവാദത്തെയും ഭീകരതയെയുമാണ് അത് പ്രതിനിധാനം ചെയ്യുന്നതെന്ന് വാദിക്കുന്നതോടൊപ്പം ഇന്ത്യയിലെ ഒരു ഇസ്ലാമിക സംഘടനയും ഈ ആശയത്തിൽ വിശ്വസിക്കുകയോ അനുകൂലിക്കുകയോ ചെയ്യുന്നില്ല മാത്രവുമല്ല  ഇന്ത്യൻ മുസ്ലിം സമൂഹം ഇതിനെതിരെ ശക്തമായ പ്രചാരണവും സംഘടിപ്പിച്ചുവരുന്നുണ്ട് . 

ഐ.എസ്. ഇസ്ലാമല്ല എന്ന മുദ്രാവാക്യത്തോടെ ഇന്ത്യയിലെ പ്രമുഖ ഇസ്ലാമിക പ്രസ്ഥാനമായ ജമാഅത്തെ ഇസ്ലാമി ഈ വിഷയത്തിൽ നടത്തിയ ക്യാമ്പയിൻ ഐ.എസിനു പിന്നിലെ അജണ്ടകൾ തുറന്നു കാണിക്കുന്നതായിരുന്നു. 

അത് പോലെ പോപ്പുലർഫ്രണ്ട്  ഓഫ് ഇന്ത്യ   <nowiki>"  ഐ  എസ്  ദേശവിരുദ്ധം"</nowiki>  എന്ന തലക്കെട്ടിൽ കണ്ണൂരിൽ സംഘടിപ്പിച്ച പരിപാടിയിലും  ഇതിന്റെ പിന്നിൽ  ദുരുഹത  ആരോപിക്കുകയുണ്ടായി ,

ഐ.എസ്. സാമ്രാജ്യത്വത്തിന്റെ സൃഷ്ടിയാണെന്നും ഐ.എസ്. തലവൻ ഖലീഫ അൽ ബാഗ്ദാദി ഇസ്രയേൽ ചാരനാണെന്നും തെളിയിക്കുന്ന രേഖകൾ പുറത്തുവന്നതായി ലോകത്തിലെ പല ഏജൻസികളും പുറത്തു വിടുകയുണ്ടായി. ഇക്കാര്യം ഗ്ലോബൽ റിസർച്ച് മാഗസിനിൽ പ്രസിദ്ധീകരിച്ചിട്ടുണ്ട്. 




</doc>
<doc id="281496" url="https://ml.wikipedia.org/wiki?curid=281496" title="ഹിസ്‌ബുല്ല">
ഹിസ്‌ബുല്ല

ഒരു സായുധ ഷിയാ ഇസ്ലാമിക സംഘടനയും ലെബനൺ ആസ്ഥാനമായുള്ള രാഷ്ട്രീയ പാർട്ടിയുമാണ് ഹിസ്ബുള്ളാ (Arabic: حزب الله‎ : മലയാളത്തിൽ: "ദൈവത്തിന്റെ പാർട്ടി" ).ISIS attacked ഹിസ്‌ബുല്ല in November 2015 ,Lebanon


</doc>
<doc id="281502" url="https://ml.wikipedia.org/wiki?curid=281502" title="പീരങ്കി">
പീരങ്കി

നാവിക യുദ്ധങ്ങൾക്കും പീരങ്കി ഉപയോഗിക്കപ്പെട്ടു. ഒന്നാം ലോകമഹായുദ്ധത്തിലും രണ്ടാം ലോകമഹായുദ്ധത്തിലും ഇവ ഉപയോഗിച്ചിരുന്നു. ഇന്നത്തെ പീരങ്കികളും രണ്ടാം ലോകമഹായുദ്ധത്തിലെ പീരങ്കികളോട് സാമ്യമുള്ളവയാണ്. മിസൈലുകളുടെ വരവോടെ ഇവയ്ക്കു പ്രാധാന്യം നഷ്ടമായി.

വെടിമരുന്നിന്റെ കണ്ടുപിടത്തോടു കൂടി ചൈനയിൽ ഉണ്ടായിരുന്ന ഇത് ആദ്യ കാലങ്ങളിൽ ഒരുതരം തീകുന്തം തെരിപ്പിക്കാനാണ് ഉപയോഗിച്ചിരുന്നത്. മുളയും കടലാസും ഉപയോഗിച്ച് നിർമിച്ചിരുന്ന പീരങ്കികൾ പിന്നീട് ലോഹങ്ങൾ ഉപയോഗിച്ച് നിർമ്മിക്കാൻ തുടങ്ങി. പിന്നീട് പീരങ്കികളുടെ ഉപയോഗം അറബ് രാജ്യങ്ങളിലേക്കും യൂറോപ്പിലേക്കും എത്തി.

കൈപ്പീരങ്കി

ഇംഗ്ലീഷ് വിക്കിപീഡിയ 


</doc>
<doc id="281513" url="https://ml.wikipedia.org/wiki?curid=281513" title="ഇന്ദിരാ പാർത്ഥസാരഥി">
ഇന്ദിരാ പാർത്ഥസാരഥി

പ്രമുഖനായ തമിഴ് സാഹിത്യകാരനാണ് ഇന്ദിരാ പാർത്ഥസാരഥി എന്ന തൂലികാനാമത്തിലെഴുതുന്ന ഡോക്‌ടർ രങ്കനാഥൻ പാർത്ഥസാരഥി(1930). ഇ. പാ എന്ന പേരിലും അദ്ദേഹം എഴുതിയിട്ടുണ്ട്. നോവലിസ്‌റ്റ്, നാടകൃത്ത്‌, കഥാകൃത്ത്‌, ചരിത്രകാരൻ, വിമർശകൻ എന്നീ നിലകളിലെല്ലാം തമിഴ്‌ സാഹിത്യരംഗത്ത്‌ ശ്രദ്ധേയമായ സംഭാവനകൾ നൽകിയിട്ടുണ്ട്. സരസ്വതി സമ്മാനും പത്മശ്രീയുമടക്കം നിരവധി പുരസ്ക്കാരങ്ങൾക്കർഹനായിട്ടുണ്ട്.
1930 ജൂലൈ 10ന് കുംഭകോണത്ത്‌ ജനിച്ചു. ദൽഹി, വാഴ്‌സാ സർവ്വകലാശാലകളിൽ അധ്യാപകനായിരുന്നു. ഇരുപതോളം നോവലുകളും ആറ്‌ കഥാസമാഹാരങ്ങളും പത്ത്‌ നാടകങ്ങളും രണ്ട്‌ ലേഖനസമാഹാരങ്ങളും പ്രസിദ്ധീകരിച്ചിട്ടുണ്ട്‌. ഇപ്പോൾ ചെന്നൈയിൽ താമസം. പ്രശസ്ത തമിഴ് നോവലായ കുരുതി പുണൽ എഴുതിയത് ഇദ്ദേഹമാണ്.
കെ.എസ്. സേതുമാധവൻ സംവിധാനം ചെയ്ത മറുപക്കം എന്ന ചലച്ചിത്രം ഉച്ചി വെയിൽ എന്ന നാടകത്തെ അടിസ്ഥാനമാക്കിയാണുള്ളത്.


</doc>
<doc id="281519" url="https://ml.wikipedia.org/wiki?curid=281519" title="ഹിമാലയൻ ന്യൂട്ട്">
ഹിമാലയൻ ന്യൂട്ട്

കണ്ടാൽ പല്ലികളെപ്പോലെയുള്ള ഉഭയജീവികളാണ്.ന്യൂട്ടുകളും സലമാണ്ടറുകളും. ന്യൂട്ടുകളുടെ കോടെറ്റ എന്ന വിഭാഗത്തിൽ ഇന്ത്യയിൽ കാണപ്പെടുന്ന ഒരേ ഒരു ജീവിയാണ് ഹിമാലയൻ ന്യൂട്ട്(Tylototriton verrucosus). ഹിമാലയൻ ന്യൂട്ടുകളുടെ സംരക്ഷണാർത്ഥമുള്ള സംരക്ഷിത വനപ്രദേശമാണു ഡാർജിലിംഗിലുള്ള
ജോർപോഖ്രി വന്യജീവി സങ്കേതം. 


</doc>
<doc id="281524" url="https://ml.wikipedia.org/wiki?curid=281524" title="ബഅ്‌സ്‌ പാർട്ടി">
ബഅ്‌സ്‌ പാർട്ടി

ഒരു ഏകീകൃത അറബ് രാഷ്ട്രം ലക്ഷ്യമാക്കി 1947ൽ സിറിയയിൽ രൂപീകരിച്ച ഒരു രാഷ്ട്രീയ പാർട്ടിയാണ് അറബ് സോഷ്യലിസ്റ്റ് ബഅ്‌സ്‌ പാർട്ടി (Arabic: حزب البعث العربي الاشتراكي‎ Ḥizb Al-Ba‘ath Al-‘Arabī Al-Ishtirākī)


</doc>
<doc id="281525" url="https://ml.wikipedia.org/wiki?curid=281525" title="ജ്യൂളാ ഗ്രോഷീഷ്">
ജ്യൂളാ ഗ്രോഷീഷ്

ഹംഗറിയുടെ ഫുട്ബോൾ ദേശീയടീമിലെ ഗോൾകീപ്പറായിരുന്നു ജ്യൂളാ ഗ്രോഷീഷ്. (ഫെബ്രു:4-1926 – ജൂൺ 13-2014). 1950 കളിൽ സജീവമായിരുന്ന ഹംഗറിയുടെ പ്രശസ്തകളിക്കാരടങ്ങിയ "മാന്ത്രിക മാഗ്യാറുകൾ" എന്നു വിളിക്കപ്പെട്ട സംഘത്തിലെ അംഗമായിരുന്ന ഗ്രോഷിഷ് കളിക്കളത്തിലെ കറുത്ത നിറത്തിലെ വസ്ത്രവിധാനം കൊണ്ട്"ബ്ലാക്ക്പാന്തർ" എന്ന പേരിലും അറിയപ്പെട്ടിരുന്നു.


</doc>
<doc id="281526" url="https://ml.wikipedia.org/wiki?curid=281526" title="അറബ് സോഷിലിസ്റ്റ് ബഅ്‌സ്‌ പാർട്ടി (സിറിയ)">
അറബ് സോഷിലിസ്റ്റ് ബഅ്‌സ്‌ പാർട്ടി (സിറിയ)

ഔദ്യോഗികമായി ബാആത്ത് പാർട്ടിയുടെ സിറിയൻ ഘടകമാണ് അറബ് സോഷിലിസ്റ്റ് ബഅ്‌സ്‌ പാർട്ടി (സിറിയ)(അറബി: حزب البعث العربي الاشتراكي – قطر سوريا‎ Hizb Al-Ba'ath Al-Arabi Al-Ishtiraki – Qutr Suriya)


</doc>
<doc id="281530" url="https://ml.wikipedia.org/wiki?curid=281530" title="യുനൈറ്റെഡ് അറബ് റിപബ്ലിക്">
യുനൈറ്റെഡ് അറബ് റിപബ്ലിക്

ഈജിപ്റ്റും സിറിയയ്ക്കുമിടയിൽ കുറച്ചുകാലം മാത്രം നീണ്ടുനിന്ന ഒരു രാഷ്ട്രീയ ഏകീകരണമാണ് യുനൈറ്റെഡ് അറബ് റിപബ്ലിക്.


</doc>
<doc id="281535" url="https://ml.wikipedia.org/wiki?curid=281535" title="ന്യൂട്ട്">
ന്യൂട്ട്

കണ്ടാൽ പല്ലികളെ പോലെ ഇരിക്കുന്ന ഒരിനം ഉഭയജീവിയാണു ന്യൂട്ട്. ഉഭയജീവികളെ ലിസ്അംഫീബിയ എന്ന സബ്ക്ലാസിൽ ആണ് ഉൾപ്പെടുത്തിയിരിക്കുന്നത്.ഇവയിൽ 
കോടെറ്റ (Caudata)എന്ന വിഭാഗത്തിൽപ്പെടുന്നവയാണ് സലമാണ്ടറുകളും ന്യൂട്ടുകളും. എല്ലാ സലമാണ്ടറുകളും ന്യൂട്ട് അല്ല. അവയുടെ ഉപകുടുംബമായ പ്ലൂറോഡിലെനെ Pleurodelinae യിലാണ് ന്യൂട്ടുകൾ ഉൾപ്പെടുന്നത്.

കോടെറ്റ എന്ന വിഭാഗത്തിൽ ഇന്ത്യയിൽ കാണപ്പെടുന്ന ഒരേ ഒരു ജീവിയാണ് ഹിമാലയൻ ന്യൂട്ട്(Tylototriton verrucosus) 


</doc>
<doc id="281539" url="https://ml.wikipedia.org/wiki?curid=281539" title="ദാർഫുർ കലാപം">
ദാർഫുർ കലാപം

സുഡാനിലെ ദാർഫുർ പ്രവിഷ്യയിൽ നടന്ന രക്തരൂഷിതമായ കലാപമാണ് ദാർഫുർ കലാപം . സുഡാൻ ലിബറേഷൻ മൂവ്മെന്റ്, ജുസ്റ്റിസ് ആൻഡ് ഇക്വാളിറ്റി മൂവ്മെന്റ് എന്നീ വിമത ഗ്രൂപ്പുകൾ സുഡാൻ സർക്കാരിനെതിരെ ആയുധമെടുത്തതോടെയാണ് കലാപം ആരംഭിച്ചത്.


</doc>
<doc id="281542" url="https://ml.wikipedia.org/wiki?curid=281542" title="ഹരാൾഡ് ഷൂമാക്കർ">
ഹരാൾഡ് ഷൂമാക്കർ

പശ്ചിമജർമ്മൻ ഫുട്ബോൾ കളിക്കാരനും 1982,1986 ലോകകപ്പുകളിൽ ജർമ്മൻ ടീമിൽ അംഗവുമായിരുന്നു. 
ഹരാൾഡ് ആന്റൺ ഷൂമാക്കർ എന്ന ടോണി ഷൂമാക്കർ.(ജ: മാർച്ച് 6 -1954 )

ഷൂമാക്കർ ഗോൾ കീപ്പർ എന്ന നിലയിൽ 1979 മുതൽ 1986 വരെ 76 അന്താരാഷ്ട്ര മത്സരങ്ങളിൽ ജർമ്മനിയെ പ്രതിനിധീകരിച്ചിട്ടുണ്ട്. ഇതിൽ 15 ലോകകപ്പ് യോഗ്യതാമത്സരങ്ങളും 14 ലോകകപ്പ് മത്സരങ്ങളും ഉൾപ്പെടുന്നു.


</doc>
<doc id="281545" url="https://ml.wikipedia.org/wiki?curid=281545" title="റോബർട്ട് ഓവൻ">
റോബർട്ട് ഓവൻ

ഉട്ടോപ്യൻ സോഷ്യലിസം ,സഹകരണ പ്രസ്ഥാനം എന്നീ ആശയങ്ങളുടെ പ്രധാന വക്താവാണ് റോബർട്ട് ഓവൻ എന്ന റോബർട്ട് മാർകസ് ഓവൻ (1771മെയ് 14-1858 നവംബർ 17).ഓരോരുത്തരും അവരവരുടെ ജോലി ചെയ്യകയും അതിന്റെ ഫലം കൂട്ടുൽപാദനം വഴി പങ്കിടുകയും ചെയ്യുന്ന സഹകരണ പ്രസ്ഥാനങ്ങളെ കുറിച്ചുള്ള ആശയമാണ് ഇദ്ദേഹം അവതരിപ്പിച്ചത്.സഹകരണം ഒരു പൊതുജന പ്രസ്ഥാനമായി മാറ്റിയെടുക്കുന്നതിന് ജീവിതകാലം മുഴുവൻ പ്രവർത്തിച്ച ആദ്യകാല നേതാവായിരുന്നു റോബർട്ട്‌ ഓവൻ. ഇന്ഗ്ലാണ്ടിലെ ഉപഭോകൃത പ്രസ്ഥാനത്തിന് മാത്രമല്ല ലോകത്തെമ്പാടുമുള്ള സഹകരണ അധിഷ്ടിത പ്രവത്തനങ്ങൾക്ക് പ്രേരകമായ പരസ്പര സഹായത്തോടു കൂടിയുള്ള 'സ്വാശ്രയത്വം' ആശയ നടപ്പിലാക്കിയ നേതാവാണ്‌ റോബർട്ട്‌ ഓവൻ. 


</doc>
<doc id="281548" url="https://ml.wikipedia.org/wiki?curid=281548" title="സ്ലൊബൊദാൻ മിലോഷെവിച്ച്">
സ്ലൊബൊദാൻ മിലോഷെവിച്ച്

ഒരു സെർബിയൻ യൂഗോസ്ലാവ് രാഷ്ട്രീയ നേതാവായിരുന്നു സ്ലൊബൊദാൻ മിലോഷെവിച്ച്.


</doc>
<doc id="281550" url="https://ml.wikipedia.org/wiki?curid=281550" title="കൊറോണ വൈറസ്">
കൊറോണ വൈറസ്

മനുഷ്യരും പക്ഷികളും ഉൾപ്പെടെയുള്ള സസ്തനികളിൽ രോഗമുണ്ടാക്കുന്ന ഒരു കൂട്ടം വൈറസുകളാണ് കൊറോണ വൈറസുകൾ. ഇവ സാധാരണ ജലദോഷപ്പനി മുതൽ സിവിയർ അക്യൂട്ട് റെസ്പിറേറ്ററി സിൻഡ്രോം(സാർസ്), മിഡിൽ ഈസ്റ്റ് റെസ്പിറേറ്ററി സിൻഡ്രോം(മെർസ്), കോവിഡ്-19 എന്നിവ വരെയുണ്ടാകാൻ ഇടയാക്കുന്ന ഒരു വലിയ കൂട്ടം വൈറസുകളാണ്. മനുഷ്യൻ ഉൾപ്പെടെയുള്ള സസ്തനികളുടെ ശ്വാസനാളിയെ ബാധിക്കുന്നു. ജലദോഷം, ന്യുമോണിയ, സിവിയർ അക്യൂട്ട് റെസ്പിറേറ്ററി സിൻഡ്രോ(SARS) ഇവയുമായി ബന്ധപ്പെട്ട ഈ വൈറസ് ഉദരത്തെയും ബാധിക്കാം. 

ബ്രോങ്കൈറ്റിസ് ബാധിച്ച പക്ഷികളിൽ നിന്നു 1937 ലാണ് ആദ്യമായി കൊറോണ വൈറസിനെ തിരിച്ചറിഞ്ഞത്. സാധാരണ ജലദോഷത്തിന് 15 മുതൽ 30 ശതമാനം വരെ കാരണം ഈ വൈറസുകൾ ആണ്. 
കഴിഞ്ഞ 70 വർഷങ്ങളായി, കൊറോണ വൈറസ് എലി, പട്ടി, പൂച്ച, ടർക്കി, കുതിര, പന്നി, കന്നുകാലികൾ ഇവയെ ബാധിക്കാമെന്ന് ശാസ്ത്രജ്ഞർ കണ്ടെത്തി. മൃഗങ്ങൾക്കിടയിൽ പൊതുവേ ഇത് കണ്ടുവരുന്നുണ്ട്. സൂണോട്ടിക് എന്നാണ് ഇവയെ ശാസ്ത്രജ്ഞർ വിശേഷിപ്പിക്കുന്നത്. അതായത് ഇത്തരം വൈറസുകൾ മൃഗങ്ങളിൽ നിന്നും മനുഷ്യരിലേക്ക് പകരുന്നവയാണ് എന്നർഥം.

ഇവ ശ്വാസനാളിയെയാണ് ബാധിക്കുക. ജലദോഷവും ന്യൂമോണിയയുമൊക്കെയാണ് ഈ വൈറസ് ബാധയുടെ ലക്ഷണങ്ങൾ. രോഗം ഗുരുതരമായാൽ സാർസ്, ന്യൂമോണിയ, വൃക്കസ്തംഭനം എന്നിവയുണ്ടാകും. മരണവും സംഭവിക്കാം. ചൈനയിൽ ഇപ്പോൾ കണ്ടെത്തിയിരിക്കുന്നത് ഇവയിൽ നിന്നും അല്പം വ്യത്യസ്തമായ, ജനിതകമാറ്റം വന്ന പുതിയ തരം കൊറോണ വൈറസാണ്.സാധാരണ ജലദോഷ പനിയെ പോലെ ശ്വാസകോശ നാളിയെയാണ് ഈ രോഗം ബാധിക്കുന്നത്. മൂക്കൊലിപ്പ്, ചുമ, തൊണ്ടവേദന, തലവേദന, പനി തുടങ്ങിയവയാണ് ലക്ഷണങ്ങൾ. ഇവ ഏതാനും ദിവസങ്ങൾ നീണ്ടുനിൽക്കും. പ്രതിരോധവ്യവസ്ഥ ദുർബലമായവരിൽ, അതായത് പ്രായമായവരിലും ചെറിയ കുട്ടികളിലും വൈറസ് പിടിമുറുക്കും. ഇതുവഴി ഇവരിൽ ന്യുമോണിയ, ബ്രോങ്കൈറ്റിസ് പോലുള്ള ശ്വാസോശ രോഗങ്ങൾ പിടിപെടും.

കേരളത്തിൽ പത്തനംതിട്ട ജില്ലയിലെ അഞ്ച് പേർക്ക് കൊറോണ വൈറസ് ബാധിച്ചതായി റിപ്പോർട്ട് വന്നിരുന്നു.
ഇറ്റലിയിൽ നിന്നും എത്തിയവരിൽ നിന്നാണ് കൊറോണ വൈറസ് ഇവർക്കും പിടിപ്പെട്ടത്.
ലോകാരോഗ്യ സംഘടന കൊറോണ വൈറസിനെ മഹാമാരിയായി പ്രഖ്യാപിച്ചു.

നിഡോവൈറലസ് എന്ന നിരയിൽ കൊറോണവൈരിഡി കുടുംബത്തിലെ ഓർത്തോകോറോണവൈറിനി എന്ന ഉപകുടുംബത്തിലെ വൈറസുകളാണ് കൊറോണ വൈറസുകൾ.ഓർത്തോകൊറോണാവൈറീനിയിൽ ആൽഫാകൊറോണാവൈറസ്, ബീറ്റാകൊറോണാവൈറസ്, ഗാമാകൊറോണാവൈറസ്, ഡെൽറ്റാകൊറോണാവൈറസ് എന്നിങ്ങനെ നാല് ജനുസ്സുകളുണ്ട്. ആൽഫാ- ബീറ്റാ കൊറോണാവൈറസുകൾ വാവലുകൾ ഉൾപ്പെടെയുള്ള സ്തനികളിൽ വ്യാപിച്ചിരിക്കുന്നു.ഗാമാവൈറസുകൾ പക്ഷികളേയും ചില സസ്തനികളേയും ബാധിക്കുന്നു. ഡെൽറ്റാകൊറോണാവൈറസുകൾ പക്ഷികളേയും സസ്തനികളേയും ഒരുപോലെ ബാധിക്കും. പോസിറ്റീവ്-സെൻസ് സിംഗിൾ-സ്ട്രാൻഡഡ് ആർ‌എൻ‌എ ജീനോം, ഹെലിക്കൽ സമമിതിയിൽ ന്യൂക്ലിയോകാപ്സിഡ് എന്നിവ ഉപയോഗിച്ച് പൊതിഞ്ഞ വൈറസുകളാണ് കൊറോണ വൈറസുകൾ. കൊറോണ വൈറസുകളുടെ ജീനോമിക് വലിപ്പം ഏകദേശം 26 മുതൽ 32 കിലോബേസ് വരെയാണ്. ഇത് ആർ‌എൻ‌എ വൈറസിനേക്കാൾ ഏറ്റവും വലുതാണ്.
കൊറോണ വൈറസ് ശരീരത്തിൽ പ്രവേശിച്ചാൽ 14 ദിവസത്തിനുള്ളിൽ രോഗലക്ഷണങ്ങൾ കാണും. ഈ 14 ദിവസമാണ് ഇൻക്യുബേഷൻ പിരിയഡ് എന്നറിയപ്പെടുന്നത്. വൈറസ് പ്രവർത്തിച്ചുതുടങ്ങിയാൽ രണ്ടോ നാലോ ദിവസം വരെ പനിയും ജലദോഷവുമുണ്ടാകും. തുമ്മൽ, ചുമ, മൂക്കൊലിപ്പ്, ക്ഷീണം, തൊണ്ടവേദന എന്നിവയും ഉണ്ടാകും.

ശരീര സ്രവങ്ങളിൽ നിന്നാണ് രോഗം പടരുന്നത്. തുമ്മുമ്പോഴും ചുമയ്ക്കുമ്പോഴും വായിൽ നിന്ന് പുറത്തേക്ക് തെറിക്കുന്ന സ്രവങ്ങളുടെ തുള്ളിയിൽ വൈറസുകൾ ഉണ്ടായിരിക്കും. വായും മൂക്കും മൂടാതെ തുമ്മുമ്പോഴും ചുമയ്ക്കുമ്പോഴും ഇവ വായുവിലേക്ക് പടരുകയും അടുത്തുള്ളവരിലേക്ക് വൈറസുകൾ എത്തുകയും ചെയ്യും. വൈറസ് സാന്നിധ്യമുള്ളയാളെ സ്പർശിക്കുമ്പോഴോ അയാൾക്ക് ഹസ്തദാനം നൽകുകയോ ചെയ്യുമ്പോഴും രോഗം മറ്റെയാളിലേക്ക് പടരാം. വൈറസ് ബാധിച്ച ഒരാൾ തൊട്ട വസ്തുക്കളിൽ വൈറസ് സാന്നിധ്യം ഉണ്ടാകാം. ആ വസ്തുക്കൾ മറ്റൊരാൾ സ്പർശിച്ച് പിന്നീട് ആ കൈകൾ കൊണ്ട് മൂക്കിലോ കണ്ണിലോ മറ്റോ തൊട്ടാലും രോഗം പടരും.

കൊറോണ വൈറസിന് കൃത്യമായ ചികിത്സയില്ല. പ്രതിരോധ വാക്‌സിനും ലഭ്യമല്ല. രോഗം തിരിച്ചറിഞ്ഞാൽ രോഗിയെ മറ്റുള്ളവരിൽ നിന്ന് മാറ്റി ഐസൊലേറ്റ് ചെയ്താണ് ചികിത്സ നൽകേണ്ടത്. പകർച്ചപ്പനിക്ക് നൽകുന്നതു പോലെ ലക്ഷണങ്ങൾക്കനുസരിച്ചുള്ള ചികിത്സയിൽ പനിക്കും വേദനയ്ക്കുമുള്ള മരുന്നുകളാണ് നൽകുന്നത്. രോഗിക്ക് വിശ്രമം അത്യാവശ്യമാണ്. ശരീരത്തിൽ ജലാംശം നിലനിർത്താനായി ധാരാളം വെള്ളം കുടിക്കണം.
ആരോഗ്യപ്രവർത്തകരും, കൊറോണ വൈറസ് രോഗമുള്ളവരെ പരിചരിക്കുന്നവരും മാത്രമേ മാസ്ക് ഉപയോഗിക്കേണ്ടതുള്ളൂ. കൊറോണ വൈറസ് ഒരു പരിധി വരെ ചെറുക്കാൻ സർജിക്കൽ മാസ്ക് സഹായിക്കുന്നു. 3 ലെയറുകളുള്ള മാസ്കാണ് രോഗികൾ/ രോഗ ലക്ഷണങ്ങൾ ഉള്ളവർ ധരിക്കുന്നത്. നീല (അല്ലെങ്കിൽ പച്ച) നിറമുള്ള ഭാഗം പുറമെയും വെള്ള നിറമുള്ള ഭാഗം ഉൾവശത്തായും വരും രീതിയിലാണ് മാസ്ക് ധരിക്കേണ്ടത്. ഇതിനിടയിൽ ഇടയിൽ നാം കാണാത്ത ഒരു പാളിയും ഉണ്ട്. തൊട്ടു നോക്കിയാൽ മെഴുകിൽ തൊട്ടപോലിരിക്കും നീല (പച്ച) ഭാഗം. പുറമെ നിന്നുള്ള ബാഷ്പത്തെയും, വലിയ കണികകളെയും ഒരു പരിധി വരെ ഈ പാളി തടയും. മറ്റുള്ളവർ ചുമയ്ക്കുമ്പോഴോ തുമ്മുമ്പോഴോ തെറിക്കുന്ന സ്രവങ്ങളും മറ്റും അകത്തേക്ക് കടക്കുന്നത് തടയുകയാണ് ലക്ഷ്യം. പുറത്തു നിന്നും വരുന്ന വലിയ കണികകളെ ഒരു പരിധി വരെ തടയും എങ്കിലും സൂക്ഷ്‌മ രോഗാണുക്കൾ ഉള്ളിൽ എത്തുന്നത് അത്രയ്ക്ക് തടയുന്നില്ല. ഉൾഭാഗത്തുള്ള വെള്ള നിറമുള്ള പാളി മൃദുലമാണ്. നമ്മൾ തുമ്മുമ്പോൾ, സംസാരിക്കുമ്പോൾ ഒക്കെ തെറിക്കുന്ന സൂക്ഷ്മതുള്ളികൾ ആ ലെയറിൽ പറ്റിപ്പിടിച്ച് പുറത്തു പോകാതിരുന്നോളും.

എടുത്തത് :Donnette Dawn Thomas donnettedawnthomas.com


Takened by Donnette Dawn Thomas

website:donnettedawnthomas.com


</doc>
<doc id="281565" url="https://ml.wikipedia.org/wiki?curid=281565" title="ആൽപൈൻ രാജ്യങ്ങൾ">
ആൽപൈൻ രാജ്യങ്ങൾ

ആൽപ്സ് പർവതനിരയോട് ചേർന്നുള്ള എട്ട് രാജ്യങ്ങൾ ചേർന്നതാണ് ആൽപൈൻ രാജ്യങ്ങൾ (Alpine states or Alpine countries) എന്നറിയപ്പെടുന്നത്. ഓസ്ട്രിയ, ജർമ്മനി, ഫ്രാൻസ്, ഇറ്റലി, ലിക്റ്റൻ‌സ്റ്റൈൻ, മൊണാക്കോ, സ്ലോവേനിയ, സ്വിറ്റ്സർലൻഡ് എന്നിവയാണാ രാജ്യങ്ങൾ.


</doc>
<doc id="281572" url="https://ml.wikipedia.org/wiki?curid=281572" title="മുതുകുറുശ്ശി (മലപ്പുറം)">
മുതുകുറുശ്ശി (മലപ്പുറം)

മലപ്പുറം ജില്ലയിലെ പെരിന്തൽമണ്ണ താലൂക്കിൽ ഏലംകുളം പഞ്ചായത്തിലെ ഒരു ഗ്രാമമാണ് മുതുകുറുശ്ശി. തൂതപ്പുഴ ആണ്‌ ഒരു അതിർത്തി. എളാട് പോസ്റ്റ് ഓഫീസ് സ്ഥിതി ചെയ്യുന്നത് മുതുകുറുശ്ശി അങ്ങാടിയിലാണ്‌. പോസ്റ്റൽ പിൻ കോഡ് 679340. മുതുകുറുശ്ശിയിൽ നിന്നും വടക്കോട്ട് ആനമങ്ങാട് ഭാഗത്തേക്കും തെക്കോട്ട് എളാട്, കൂഴന്തറ ഭാഗത്തേക്കും റോഡുകൾ ഉണ്ട്. പടിഞ്ഞാറേ റോഡ് പെരിന്തൽമണ്ണയ്ക്കും കിഴക്ക് തൂതപ്പുഴയ്ക്ക് കുറുകെ ഉള്ള പാലം കടന്ന് ചെർപ്പുളശ്ശേരിയിലേക്കും പോകാവുന്നതാണ്‌.

മുതുകുറുശ്ശിയിലെ ഏക വിദ്യാലയം ആയ വിദ്യാരത്നം അപ്പർപ്രൈമറി സ്കൂൾ സ്ഥാപിതമായത് 1921ലാണ്‌. മുതുകുറുശ്ശിയിൽ ഒരു ബാലവാടിയുമുണ്ട്. മുതുകുറുശ്ശി അയ്യപ്പക്ഷേത്രം, മുതുകുറുശ്ശി അങ്ങാടിയിലുള്ള നിസ്കാരപ്പള്ളി എന്നിവ ആരാധനാലയങ്ങളാണ്‌. 


</doc>
<doc id="281577" url="https://ml.wikipedia.org/wiki?curid=281577" title="മറവിൽ തിരിവ് സൂക്ഷിക്കുക">
മറവിൽ തിരിവ് സൂക്ഷിക്കുക

രാജൻ പ്രൊഡക്ഷൻസിന്റെ ബാനറിൽ ആർ.എസ്. രാജൻ നിർമിച്ച മലയാളചലച്ചിത്രമാണ് മറവിൽ തിരിവ് സൂക്ഷിക്കുക. ജിയോ പിക്ചേഴ്സ് വിതരണം ചെയ്ത ഈ ചലച്ചിത്രം 1972 ഓഗസ്റ്റ് 23-ന് കേരളത്തിൽ പ്രദർശിപ്പിച്ചു തുടങ്ങി.




ഇന്റെർനെറ്റ് മൂവി ഡേറ്റാബേസിൽ നിന്ന് മറവിൽ തിരിവ് സൂക്ഷിക്കുക


</doc>
<doc id="281579" url="https://ml.wikipedia.org/wiki?curid=281579" title="സുബ്രമണിയൻ സ്വാമി">
സുബ്രമണിയൻ സ്വാമി

ഇന്ത്യയിലെ ഒരു രാഷ്ട്രീയനേതാവാണ് സുബ്രഹ്മണ്യൻ സ്വാമി (ജനനം: 1939 സെപ്തംബർ 15).


</doc>
<doc id="281584" url="https://ml.wikipedia.org/wiki?curid=281584" title="ക്വെറ്റ">
ക്വെറ്റ

പാകിസ്താനിലെ ബലൂചിസ്ഥാൻ പ്രവിശ്യയുടെ തലസ്ഥാനവും വലിയ നഗരവുമാണ് ക്വെറ്റ.സമുദ്രനിരപ്പിൽ നിന്നും ഏറ്റവും ഉയരത്തിൽ സ്ഥിതി ചെയ്യുന്ന പാകിസ്താനിലെ ഏക വൻ നഗരവുമാണ് ക്വെറ്റ. വിവിധയിനം ഫലവർഗങ്ങളാൽ സമൃദ്ധമായതിനാൽ പാകിസ്താന്റെ പഴത്തോട്ടം എന്നും അറിയപ്പെടുന്നു.

ഒരു ദശലക്ഷമാണ് ജനസംഖ്യ.അഫ്ഗാനിസ്ഥാനും ഇറാനും സമീപമായതിനാൽ വാണിജ്യപരമായും പ്രതിരോധ പരമായും പ്രാധാന്യമുണ്ട്.മധ്യേഷ്യയിൽ നിന്നും ദക്ഷിണേഷ്യയിലേക്കുള്ള കവാടമായി അറിയപ്പെട്ടിരുന്ന ബൊലാൻ പാസ് ക്വറ്റ വഴിയാണ് കടന്നു പോകുന്നത്.


</doc>
<doc id="281592" url="https://ml.wikipedia.org/wiki?curid=281592" title="ബലൂചിസ്ഥാൻ, പാകിസ്താൻ">
ബലൂചിസ്ഥാൻ, പാകിസ്താൻ

പാകിസ്താന്റെ തെക്കു പടിഞ്ഞാറു ഭാഗത്ത് സ്ഥിതി ചെയ്യുന്ന ഒരു പ്രവിശ്യയാണ് ബലൂചിസ്ഥാൻ. പ്രധാനമായും ഇറാനിലും പാകിസ്താനിലും അഫ്ഗാനിസ്ഥാനിലുമായി വ്യാപിച്ചു കിടക്കുന്ന ബലൂചിസ്ഥാൻ ഭൂപ്രദേശത്തിന്റെ കിഴക്കൻ ഭാഗങ്ങൾ ഉൾപ്പെട്ടതാണീ പ്രദേശം. പാകിസ്താനിലെ നാലു പ്രവിശ്യകളിൽ ഏറ്റവും വലുതാണ് ബലൂചിസ്ഥാൻ. മൊത്തം ഭൂവിസ്തൃതിയുടെ 44%വും ബലൂചിസ്താന്റെ സംഭാവനയാണെങ്കിലും ജനസംഖ്യയുടെ 5% മാത്രമാണ് ഇവിടെ വസിക്കുന്നത്.


</doc>
<doc id="281596" url="https://ml.wikipedia.org/wiki?curid=281596" title="ബലൂചിസ്ഥാൻ (ഭൂപ്രദേശം)">
ബലൂചിസ്ഥാൻ (ഭൂപ്രദേശം)

തെക്ക്-പടിഞ്ഞാറൻ ഏഷ്യയിൽ, ഇറാനിയൻ പീഠഭൂമിയിൽ, പാകിസ്താനിലും ഇറാനിലും അഫ്ഗാനിസ്ഥാനിലുമായി വ്യാപിച്ചു കിടക്കുന്ന ഒരു ഭൂപ്രദേശമാണ് ബലൂചിസ്ഥാൻ. മരുഭൂമികളും മലകളും നിറഞ്ഞ ഈ പ്രദേശത്തെ മിക്കയിടത്തും ജനവാസം വളരെ ശുഷ്കമാണ്.



</doc>
<doc id="281601" url="https://ml.wikipedia.org/wiki?curid=281601" title="ചാൾസ് ഫൂറിയർ">
ചാൾസ് ഫൂറിയർ

ഫ്രഞ്ച് തത്ത്വചിന്തകരിലൊരാളാണ് ചാൾസ് ഫൂറിയർ എന്ന ഫ്രാൻസിസ് മാരി ചാൾസ് ഫൂറിയർ.(1772 ഏപ്രിൽ 7 - 1837 ഒക്ടോബർ 10) സോഷ്യലിസ്റ്റ് ചിന്തകനും ഉട്ടോപ്യൻ സോഷ്യലിസത്തിന്റെ സ്ഥാപകരിൽ ഒരാളും ആയിരുന്നു. ഫൊറിയറുടെ സാമൂഹ്യവും ധാർമ്മികവുമായ വീക്ഷണങ്ങളിൽ ചിലത് തന്റെ ജീവിതകാലത്ത് സമൂലപരിണാമമായിരുന്നു വരുത്തിയിരുന്നത്. ആധുനിക സമൂഹത്തിൽ മുഖ്യധാരാ ചിന്തകനായിരുന്നു. അതിന്റെ ഫലമായി, 1837- ൽ "ഫെമിനിസം" എന്ന വാക്കിന്റെ ഉത്ഭവം ഫൊറിയറിന് ലഭിച്ചു.






</doc>
<doc id="281602" url="https://ml.wikipedia.org/wiki?curid=281602" title="ഉട്ടോപ്യൻ സോഷ്യലിസം">
ഉട്ടോപ്യൻ സോഷ്യലിസം

ആധുനിക സോഷ്യലിസ്റ്റ് ചിന്താധാരയുടെ ആദ്യ ഘട്ടത്തെ സൂചിപ്പിക്കാനാണ് ഉട്ടോപ്യൻ സോഷ്യലിസം എന്ന പദം പൊതുവെ ഉപയോഗിക്കാറുള്ളത്. ഹെൻട്രി ഡി സെന്റ് സൈമൺ, ചാൾസ് ഫൂറിയർ, റോബർട്ട് ഓവൻ എന്നിവരാണ് ഈ ആശയത്തിന്റെ വക്താക്കൾ. സാങ്കൽപ്പികമായ ഒരു ഉദാത്തസമൂഹത്തെയാണ് ഉട്ടോപ്യൻ സോഷ്യലിസം അർഥമാക്കുന്നത്. 


</doc>
<doc id="281604" url="https://ml.wikipedia.org/wiki?curid=281604" title="ലൂയി ബ്ലാങ്ക്">
ലൂയി ബ്ലാങ്ക്

ഫ്രാൻസിലെ ഒരു രാഷ്ട്രീയക്കാരനും ചരിത്രകാരനുമായിരുന്നു ലൂയി ബ്ലാങ്ക് എന്ന പേരിലറിയപ്പെടുന്ന ലൂയി ജീൻ ജോസഫ് ചാൾസ് ബ്ലാങ്ക് (മാഡ്രിഡ് 1811 ഒക്റ്റോബർ 29 – 1882 ഡിസംബർ 6 കാൻ). പരിഷ്കാരങ്ങളെ പിന്തുണച്ച സോഷ്യലിസ്റ്റ് ആയിരുന്ന ഇദ്ദേഹം നഗരങ്ങളിലെ പാവപ്പെട്ടവർക്ക് ജോലി ഉറപ്പുവരുത്താനായി സഹകരണ സ്ഥാപനങ്ങൾ രൂപീകരിക്കണെമെന്ന് ആവശ്യപ്പെട്ടിരുന്നു. 


</doc>
<doc id="281605" url="https://ml.wikipedia.org/wiki?curid=281605" title="സെന്റ് സൈമൺ">
സെന്റ് സൈമൺ

ഫ്രാൻസിലെ ആദ്യകാല സോഷ്യലിസ്റ്റ്ചിന്തകനായിരുന്നു സെന്റ് സൈമൺ.Claude Henri de Rouvroy, comte de Saint-Simon എന്നാണ് മുഴുവൻ പേര്.(1760 ഒക്ടോബർ 17 - 1825 മെയ് 19).പോസിറ്റീവിസംpo, മാർക്സിസം എന്നിങ്ങനെയുള്ള ആശയങ്ങൾ രൂപപ്പെട്ടതിൽ ഇദ്ദേഹത്തിന്റെ ചിന്തകൾ നിർണ്ണായക പങ്കുവഹിച്ചിട്ടുണ്ട്.ഫ്യൂഡൽ വ്യവസ്ഥ നിലനിന്നിരുന്ന കാലത്ത് പ്രഭുകുടുംബത്തിൽ ജനിച്ച സൈമൺ ഫ്യൂഡലിസത്തിനെതിരെ നിലകൊണ്ട ചിന്തകൻകൂടിയായിരുന്നു.


</doc>
<doc id="281614" url="https://ml.wikipedia.org/wiki?curid=281614" title="ബലൂച് ദേശീയവാദം">
ബലൂച് ദേശീയവാദം

പാകിസ്താനിലെ ബലൂചിസ്ഥാൻ പ്രവിശ്യയിലും അയൽ രാജ്യങ്ങളായ ഇറാൻ, അഫ്ഗാനിസ്ഥാൻ എന്നിവിടങ്ങളിലുമായി അധിവസിക്കുന്ന ബലൂച് ജനവിഭാഗങ്ങൾക്കായി ഒരു പ്രത്യേക രാജ്യം വേണമെന്ന ആവശ്യമാണ് ബലൂച് ദേശീയവാദം.


</doc>
<doc id="281615" url="https://ml.wikipedia.org/wiki?curid=281615" title="ഉദുമ ഉപതിരഞ്ഞെടുപ്പ്">
ഉദുമ ഉപതിരഞ്ഞെടുപ്പ്

കേരളത്തിലെ ഒരു നിയമസഭാമണ്ഡലമായ ഉദുമയിൽ 1985-ന് ഉപതെരഞ്ഞെടുപ്പ് നടന്നു. 

എം.എൽ.എ. ആയിരുന്ന എം. കുഞ്ഞിരാമൻ നമ്പ്യാർ 1984-ൽ രാജിവെച്ചതിനെത്തുടർന്നാണ് ഉപതെരഞ്ഞെടുപ്പ് വേണ്ടി വന്നത്. ഘടകകക്ഷികൾക്ക് കൂടുതൽ പ്രാധാന്യം നൽകുന്നതിൽ പ്രതിഷേധിച്ച് കോൺഗ്രസിൽ നിന്ന് രാജി വെച്ച് സ്വതന്ത്ര സ്ഥാനാർത്ഥിയായി 1982-ൽ എൽ.ഡി.എഫ്. പിന്തുണയോടെ മൽസരിക്കുകയായിരുന്നു. മാതൃസംഘടനയായ കോൺഗ്രസിലേക്ക് തിരിച്ച് പോകുന്നതിന്റെ ഭാഗമായി 1984 ഡിസംബറിൽ നിയമസഭാംഗത്വം രാജി വെച്ചു.



</doc>
<doc id="281618" url="https://ml.wikipedia.org/wiki?curid=281618" title="ബലൂചിസ്ഥാൻ ലിബെറേഷൻ ആർമി">
ബലൂചിസ്ഥാൻ ലിബെറേഷൻ ആർമി

പാകിസ്താനിലെ ബലൂചിസ്ഥാൻ പ്രവിശ്യയിലെ ബലൂചികൾക്കായി ഒരു പ്രത്യേ രാജ്യം ആവശ്യപ്പെട്ടു കൊണ്ട് ആയുധമെടുത്ത ഒരു വിഘടനവാദ സംഘടനയാണ് ബലൂചിസ്ഥാൻ ലിബെറേഷൻ ആർമി .2000ൽ പാകിസ്താനിലെ നിരവധി ബോംബാക്രമങ്ങളുടെ ഉത്തരവാദിത്തം ഏറ്റെടുത്തതോടെയാണ് അവർ പുറം ലോകത്ത് അറിയപ്പെടാൻ തുടങ്ങിയത്.


</doc>
<doc id="281620" url="https://ml.wikipedia.org/wiki?curid=281620" title="ബലൂചിസ്ഥാൻ സഘർഷം">
ബലൂചിസ്ഥാൻ സഘർഷം

പാകിസ്താനിലെ ബലൂചിസ്ഥാൻ പ്രവിശ്യയിലെ ബലൂച് ദേശിയവാദികളും പാകിസ്താൻ സർക്കാരുമായി തുടർന്നു വരുന്ന സംഘർഷമാണ് ബലൂചിസ്ഥാൻ സഘർഷം എന്നറിയപ്പെടുന്നത്.


</doc>
<doc id="281625" url="https://ml.wikipedia.org/wiki?curid=281625" title="എൻ.കെ.വി.ഡി">
എൻ.കെ.വി.ഡി

സോവിയറ്റ് യൂണിയന്റെ രഹസ്യ പൊലീസ് ഏജൻസിയായിരുന്നു എൻ.കെ.വി.ഡി. സ്റ്റാലിന്റെ ഭരണകാലത്ത് രാഷ്ട്രീയ എതിരാളികളെ അടിച്ചമർത്താനും മറ്റും എൻ.കെ.വി.ഡി യെ വ്യാപകമായി ഉപയോഗപ്പെടുത്തി.


</doc>
<doc id="281627" url="https://ml.wikipedia.org/wiki?curid=281627" title="റുവാണ്ടൻ വംശഹത്യ">
റുവാണ്ടൻ വംശഹത്യ

റുവാണ്ടയിൽ ന്യൂനപക്ഷമായ ടുട്സി വംശജരെ ഭൂരിപക്ഷമായ ഹുടു വംശജർകൊന്നൊടുക്കിയ സംഭവമാണ് റുവാണ്ടൻ വംശഹത്യ എന്നറിയപ്പെടുന്നത്. 1994 ഏപ്രിൽ 7 മുതൽ ജൂലായ് മദ്ധ്യം വരെയുള്ള 100 ദിവസങ്ങൾക്കിടയിൽ അഞ്ച് ലക്ഷത്തിനും പത്ത് ലക്ഷത്തിനുമിടയിൽ ആളുകൾ കൊല്ലപ്പെട്ടു. ഇത് റുവാണ്ടയുടെ ജനസംഖ്യയുടെ 20% ശതമാനത്തോളം വരും. റുവാണ്ടയിലെ 70% ടുട്സികൾ ഈ വംശഹത്യയിൽ കൊല്ലപ്പെട്ടതായി കരുതപ്പെടുന്നു.


</doc>
<doc id="281630" url="https://ml.wikipedia.org/wiki?curid=281630" title="ഗോഡ്സ് ആർമി">
ഗോഡ്സ് ആർമി

ബർമീസ് സർക്കാരിനെതിരെ പോരാട്ടം നടത്തിയ ഒരു ഗറില്ലാ സംഘമായിരുന്നു ഗോഡ്സ് ആർമി .അത്ഭുത ശക്തിയുണ്ടെന്ന് കരുതപ്പെട്ടിരുന്ന ഇരട്ടക്കുട്ടികളായിരുന്നു (ജോണി ടൂ വും ലൂഥർ ടൂ വും: Johnny and Luther Htoo) ഇതിനു നേതൃത്വം നൽകിയിരുന്നത്.


</doc>
<doc id="281637" url="https://ml.wikipedia.org/wiki?curid=281637" title="കനകരാഘവൻ">
കനകരാഘവൻ

കനകരാഘവൻ ചലച്ചിത്ര സംവിധായകനും എഴുത്തുകാരനുമാണ്. എട്ടേകാൽ സെക്കൻറ് എന്ന സിനിമ സംവിധാനം ചെയ്തിട്ടുണ്ട്. ചിത്രത്തിന്റെ സംഭാഷണം ഇദ്ദേഹം ടോമിയോടൊപ്പം രചിച്ചു. പുറമെ ഹ്രസ്വ ചിത്രങ്ങളും ഡോക്യുമെൻററി ചിത്രങ്ങളും പരസ്യ ചിത്രങ്ങളും സംവിധാനം ചെയ്തു വരുന്നു. ഇമകൾ സുതാര്യമാകുമ്പോൾ എന്നതാണ് പ്രധാന കൃതി. ഒഴിവ് ഇദ്ദേഹത്തിന്റെ മറ്റൊരു കൃതിയാണ്. പുറമെ നൂറിൽ പരം ബാലസാഹിത്യ കഥകൾ പ്രസിദ്ധീകരിച്ചിട്ടുണ്ട്. ആനുകാലികങ്ങളിൽ ലേഖനങ്ങളും എഴുതാറുണ്ട്. ഹ്രസ്വ ചിത്രങ്ങളായ ഗ്രാഫ്, മൂന്നാമത്തെ സൂചി എന്നിവയ്ക്ക് അംഗീകാരങ്ങൾ ലഭിച്ചിട്ടുണ്ട്. കനകരാഘവൻ എഡിറ്ററുമാണ്. ഭോപ്പാലിലെ ബീഗം ഭരണാധികാരികൾ എന്ന പുസ്തകം എഡിറ്റുചെയ്തതിൽ പ്രധാന പുസ്തകമാണ്.  ഷെഹര്യാർ എം. ഖാൻ രചിച്ച പുസ്തകത്തിന്റെ പരിഭാഷയാണത്.


</doc>
<doc id="281641" url="https://ml.wikipedia.org/wiki?curid=281641" title="രൂപാങ്കർ ബാഗ്ചി">
രൂപാങ്കർ ബാഗ്ചി

ബംഗാളി ഗായകനാണ് രൂപാങ്കർ ബാഗ്ചി . പ്രശസ്തങ്ങളായ നിരവധി ചലച്ചിത്രഗാനങ്ങൾ ആലപിച്ചിട്ടുണ്ട്. മികച്ച ഗായകനുള്ള 2014 ലെ ദേശീയ ചലച്ചിത്രപുരസ്കാരം ജാതീശ്വർ എന്ന ബംഗാളി ചിത്രത്തിലെ 'ഏ തുമി കെമോൻ തുമി' എന്ന ഗാനത്തിനു ലഭിച്ചു.

ഗായകരായ ഋതേന്ദ്ര നാഥ് ബാഗ്ചിയുടെയും സുമിത്ര ബാഗ്ചിയുടെയും മകനാണ്. ശാസ്ത്രീയസംഗീതത്തിൽ അച്ഛനും രബീന്ദ്ര സംഗീതത്തിൽ അമ്മയുമായിരുന്നു ആദ്യ ഗുരുക്കൾ. സുകുമാർ മിത്രയുടെ പക്കലും ജതിലേശ്വർ മുഖോപാധ്യായുടെയടുത്തും പിന്നീട് പരിശീലം നേടി. പതിനൊന്നാം വയസ്സു മുതൽ സ്റ്റേജ് പരിപാടികൾ അവതരിപ്പിക്കുന്നു.



</doc>
<doc id="281645" url="https://ml.wikipedia.org/wiki?curid=281645" title="ഫാർ ഈസ്റ്റേൺ ഫെഡെറൾ ഡിസ്ട്രിക്റ്റ്">
ഫാർ ഈസ്റ്റേൺ ഫെഡെറൾ ഡിസ്ട്രിക്റ്റ്

റഷ്യയിലെ ഒമ്പത് ഫെഡെറൾ ഡിസ്ട്രിക്റ്റുകളിൽ ഏറ്റവും വലുതാണ് ഫാർ ഈസ്റ്റേൺ ഫെഡെറൾ ഡിസ്ട്രിക്റ്റ്.


</doc>
<doc id="281646" url="https://ml.wikipedia.org/wiki?curid=281646" title="ക്രിമിയൻ ഫെഡെറൾ ഡിസ്ട്രിക്റ്റ്">
ക്രിമിയൻ ഫെഡെറൾ ഡിസ്ട്രിക്റ്റ്

റഷ്യയിലെ ഒമ്പതാമത്തെ ഫെഡെറൾ ഡിസ്ട്രിക്റ്റ് ആണ് ക്രിമിയൻ ഫെഡെറൾ ഡിസ്ട്രിക്റ്റ് . 2014 മാർച്ച് 18ന് ക്രിമിയയെ റഷ്യൻ ഫെഡെറേഷനോട് കൂട്ടിച്ചേർത്തതോടെയാണ് ഇത് നിലവിൽ വന്നത്.


</doc>
<doc id="281647" url="https://ml.wikipedia.org/wiki?curid=281647" title="യമാത്തൊ">
യമാത്തൊ

ജപ്പാനിലെ ഭൂരിപക്ഷം വരുന്ന വംശീയ വിഭാഗമാണ് യമാത്തൊ ജനത. യമാത്തൊ ഗോത്രം ജപ്പാനിലെ ആദ്യത്തെ രാജവംശം സ്ഥാപിച്ചു.


</doc>
<doc id="281648" url="https://ml.wikipedia.org/wiki?curid=281648" title="മായ (ചലച്ചിത്രം)">
മായ (ചലച്ചിത്രം)

ജയമാരുതിക്കുവേണ്ടി ടി.ഇ. വാസുദേവൻ നിർമിച്ച മലയാളചലച്ചിത്രമാണ് മായ. ജിയോ പിക്ചേഴ്സ് വിതരണം ചെയ്ത ഈ ചിത്രം 1972 മാർച്ച് 09-ന് കേരളത്തിൽ പ്രദർശനം ആരംഭിച്ചു.






</doc>
<doc id="281659" url="https://ml.wikipedia.org/wiki?curid=281659" title="മഞ്ഞവാലൻ പാറ്റപിടിയൻ">
മഞ്ഞവാലൻ പാറ്റപിടിയൻ

മഞ്ഞവാലൻ പാറ്റപിടിയന് Yellow-rumped flycatcher, Korean flycatcher , Tricolor flycatcher എന്നൊക്കെ പേരുകളുണ്ട്. ഈ പക്ഷിയുടെ ശാസ്ത്രീയ നാമം "Ficedula zanthopygia" എന്നാണ്. 
ഇവ കിഴക്കൻ ഏഷ്യയിൽ മംഗോളിയ, ട്രൻസ്ബൈക്കൽ, തെക്കൻ ചൈന, കൊറിയ, ജപ്പാൻ എന്നിവിടങ്ങളിൽ പ്രജനനം നടത്തുന്നു. തണുപ്പുകാലത്ത് മലയ് ഉപഭൂഖണ്ഡത്തിലേക്കും തെക്കേ ഏഷ്യയിലേക്കും ദേശാടനം നടത്താറുണ്ട്. 

ഇവയ്ക്ക് മഞ്ഞ അരപ്പട്ടയുണ്ട്. പിടയ്ക്കും പൂവന് ഒരു വയസ്സു വരേയും മുകൾ വശമ് ഒലീവ് ചാരനിറമ്മാണ്, കറുത്ത വാലും. 

ഇവ കുന്നിന്റെ താഴ്വരകലിളാണ് കൂടുകെട്ടുന്നത്. ഇവയുടെ അധികാര പ്രിധി 2000-5000 ച. മീറ്ററാണ്.3-4 ദിവസംകൊണ്ട് പിട കൂടുണ്ടാക്കും. ഒരു പ്രാവശ്യം 4-7 മുട്ടകളിടും. പിട അടയിരുന്നു് 11-12 ദിവസംകൊണ്ട് മുട്ട വിരിയും. കൂടിന്റെ 70 മീ ചുറ്റളവിൽ പൂവൻ കുഞ്ഞുങ്ങൾക്ക് ഇരതേടും. കുഞ്ഞുങ്ങൽ 14-15 ദിവസംകൊണ്ട് പറക്കാറാകും. മദ്ധ്യഇന്ത്യയിൽ ഇവയെ ആദ്യമായി രേഖപ്പെടുത്തിയത്, 1989ൽ ആണ്. അതിൻ ശേഷമാണ് തെക്കു പടിഞ്ഞാറൻ ഇന്ത്യയിലും ശ്രീലങ്കയിലും കാണാപ്പെട്ടത്. 


</doc>
<doc id="281660" url="https://ml.wikipedia.org/wiki?curid=281660" title="ചെമ്മാറൻ പാറ്റപിടിയൻ">
ചെമ്മാറൻ പാറ്റപിടിയൻ

ചെമ്മാറൻ പാറ്റപിടിയനെ ഇംഗ്ലീഷിൽ Red-breasted flycatcher എന്നു പറയുന്നു. ശാസ്ത്രീയ നാമം "Ficedula parva" എന്നാണ്. 
ഏഷ്യയിൽ കാണുന്ന "Ficedula albicilla" എന്ന ഇനത്തെ പക്കികുരുവിയുടെ ഉപവിഭാഗമായി കണക്കാക്കിയിരുന്നു. അവയുടെ ചുവന്ന കഴുത്തിനു ചുറ്റും ചാരനിറമുണ്ട്. കൂടാതെ കൂജനവും വ്യത്യസ്തമാണ്. , (Pallas, 1811).
ഈ പക്ഷികൾ കിഴക്കൻ യൂറോപ്പിൽ മുതൽ മദ്ധ്യഏഷ്യ വരെ പ്രജനനം നടത്തുന്നു. തണുപ്പുകാലത്ത് തെക്കൻ ഏഷ്യയിലേക്ക് ദേശാടനം നടത്തുന്നു. 
1973 മുതൽ 2002 വരെ പോളണ്ടിൽ നടത്തിയ പഠനങ്ങളിൽ ചൂടുകൂടുന്നതിനനുസരിച്ച് പൂവൻ മുമ്പേ തിരിച്ചുപോവ്വാറുണ്ട്. 

പൂവന് 11-12 സെ.മീ നീളമുണ്ട്. ഇവയുടെ മുകൾ ഭാഗം തവിട്ടു നിറവും അടിവശം വെള്ളയുമാണ്. തല ചാരനിറം, കഴുത്തിന് ഓറഞ്ചുനിറം. കൊക്ക് കറുത്തതാണ്, പരന്നതും കൂർത്തതുമാണ്. വാലിന്റെ മേൽമൂടിയുടെ കടഭാഗം വെളുത്തതാണ്. ഭക്ഷണം തേടുന്നതിനിടയിൽ വാൽ ഇടയ്ക്കിടെ ഉയർത്തിക്കൊണ്ടിരിക്കും. 
ഇവ പറക്കുന്നതിനിടെ പ്രാണികളെ പിടിക്കാറുണ്ട്. കൂടാതെ പുൽച്ചാടികളും ചെറുപഴങ്ങളും ഭക്ഷണമാക്കാറുണ്ട്. 
ഇവ കട്ടിൽ വെള്ളമുള്ള പ്രദേശങ്ങളിൽ കാണുന്നു. മരപ്പൊത്തിൽ തുറന്ന കൂടുകൾ ഉണ്ടാക്കുന്നു. 4-7 മുട്ടകളാണ് ഇടുന്നത്.


</doc>
<doc id="281661" url="https://ml.wikipedia.org/wiki?curid=281661" title="കാശ്മീരി പാറ്റപീടിയൻ">
കാശ്മീരി പാറ്റപീടിയൻ

കാശ്മീർ പാറ്റപിടിയന് ഇംഗ്ലീഷിൽ Kashmir flycatcher എന്നാണ് പേര്. ശാസ്ത്രീയ നാമം "Ficedula subrubra" എന്നാണ്. പ്രാണികളാണ് പ്രധാന ഭക്ഷണം.

കാശ്മീർ മേഖലയിൽ ഹിമാലയത്തിന്റെ വടക്കുപടിഞ്ഞാറൻ ഭാഗങ്ങളിൽ പ്രജനനം നടത്തുന്നു. തണുപ്പുകാലത്ത് പശ്ചിമഘട്ടത്തിലേക്കും മദ്ധ്യ ശ്രീലങ്കയിലെ കുന്നുകളിലേക്കും ദേശാടനം നടത്താറുണ്ട്. 

ഈ പക്ഷി മരപ്പൊത്തിലാണ് കൂട് ഒരുക്കുന്നത്. 3-5 മുട്ടകളിടും. പിടയാണ് അടയിരിക്കുന്നത്. 
മിക്കവയും സെപ്റ്റംബർ മാസത്തോടെ ദേശാടനം നടത്തും. മാർച്ച് അവസാനത്തോടെ തിരിച്ചു് യാത്രയാവും. 
13 സെ.മീ നീളമുണ്ട്. പൂവന് ചാരനിറം കലർന്ന തവീട്ടു നിറമാണ് പുറം ഭാഗത്തിന്. ഓറഞ്ചുനിറം കലർന്ന ചുവപ്പു നിറമുള്ള കഴുത്ത്, നെഞ്ച്, വശങ്ങൾ. പിടയ്ക്ക് തവിട്ടു നിറം കൂടുതലുള്ള മുകൽഭാഗമാണുള്ളത്. അടിവശത്തെ ചുവപ്പ് കുറവാണ്. ചിലപ്പോൾ അത് പിങ്കു നിറമാണ്.

പ്രകൃതിനാശം കൊണ്ട് വംശഭീഷണി നേരിടുന്ന ഒരു ഇനമാണ്.


</doc>
<doc id="281675" url="https://ml.wikipedia.org/wiki?curid=281675" title="മയിലാടും കുന്ന്">
മയിലാടും കുന്ന്

കെ.എസ്.ആർ. മൂർത്തിയുടെ ബാനറിൽ ചിത്രകലാകേന്ദ്രം നിർമിച്ച മലയാളചലച്ചിത്രമാണ് മയിലാടും കുന്ന്. സെട്രൽ പിക്ചേഴ്സ് വിതരണം ചെയ്ത ഈ ചിത്രം 1972 ഏപ്രിൽ 28-ന് കേരളത്തിൽ പ്രദർശിപ്പിച്ചു തുടങ്ങി.






</doc>
<doc id="281686" url="https://ml.wikipedia.org/wiki?curid=281686" title="ഗോവിന്ദ് ചന്ദ്ര പാണ്ഡേ">
ഗോവിന്ദ് ചന്ദ്ര പാണ്ഡേ

വേദകാലത്തെയും ബുദ്ധകാലത്തെയും കുറിച്ച് പഠനം നടത്തിയ ചരിത്രകാരനാണ് ഗോവിന്ദ് ചന്ദ്ര പാണ്ഡേ (1923 ജൂലൈ 30 - 2011 മേയ് 22).
1923 ജൂലൈ 30ന് ജനിച്ചു. ജയ്പൂർ, അലഹബാദ് യൂണിവേഴ്സിറ്റികളിൽ അധ്യാപകനും വൈസ് ചാൻസിലറുമായിരുന്നു. സിംലയിലെ ഇന്ത്യൻ ഇൻസ്റ്റിറ്റ്യൂട്ട് ഓഫ് അഡ്വാൻസ് സ്റ്റഡിയുടെ ചെയർമാനായിരുന്നു. സെൻട്രൽ ടിബറ്റൻ സൊസൈറ്റിയുടെയും അലഹബാദ് മ്യൂസിയം സൊസൈറ്റിയുടെയും ചെയർമാനായിരുന്നു. 2011 മേയ് 22ന് അന്തരിച്ചു.
കലയുടെയും ഇന്ത്യൻ ശാസ്ത്രത്തിന്റെയും ചരിത്രങ്ങൾ എഡിറ്റ് ചെയ്തിട്ടുണ്ട്. അവസാനമായി ഋഗ്വേദത്തെ ഹിന്ദിയിലേക്ക് പരിഭാഷ ചെയ്തിരുന്നു. ലോക്ഭാരതി ബുക്ക്സെല്ലേഴ്സ് ആ​ണ് ഇത് പുറത്തിറക്കിയത്.


</doc>
<doc id="281689" url="https://ml.wikipedia.org/wiki?curid=281689" title="ഹുവാൻ കാർലോസ് സാന്റോസ്">
ഹുവാൻ കാർലോസ് സാന്റോസ്

കൊളംബിയൻ പ്രസിഡന്റാണ് ഹുവാൻ കാർലോസ് സാന്റോസ്(ജനനം : 10 ആഗസ്റ്റ് 1951). രാജ്യത്ത് അരനൂറ്റാണ്ട് നീണ്ടുനിന്ന ആഭ്യന്തര കലാപം അവസാനിപ്പിക്കാൻ നടത്തിയ ശ്രമങ്ങൾ പരിഗണിച്ച് 2016 ലെ സമാധാനത്തിനുള്ള നോബേൽ പുരസ്‌കാരം ലഭിച്ചു.

മുൻ പ്രസിഡന്റായ അൽവാരോ യൂറിബ് വെലെസ് മന്ത്രി സഭയിലെ പ്രതിരോധ മന്ത്രിയായിരുന്നു. 2010 ൽ പ്രസിഡന്റായി. തീവ്രനയങ്ങളുപേക്ഷിച്ച് ഇടതുപക്ഷ ഗ്രൂപ്പായ ഫാർക് (റെവലൂഷണറി ആംഡ് ഫോഴ്‌സസ് ഓഫ് കൊളംബിയ പീപ്പിൾ ആർമി) വിമതരുമായി ചർച്ച തുടങ്ങിയത് ഭിന്നതയ്ക്കിടയാക്കി. ഇതോടെ യൂറിബ് ഡെമോക്രാറ്റിക് സെന്റർ എന്ന പേരിൽ പുതിയ പാർട്ടിയുണ്ടാക്കി. ഓസ്‌കർ ഇവാൻ സുലുവാഗയെ പ്രസിഡന്റ് സ്ഥാനത്തേക്ക് നാമനിർദ്ദേശം ചെയ്യുകയും ചെയ്തു. 
2014 ലെ തെരഞ്ഞെടുപ്പിൽ സാന്റോസിന് 51 ശതമാനം വോട്ടുകൾ ലഭിച്ചപ്പോൾ മുഖ്യ എതിരാളിയായ ഓസ്‌കർ ഇവാൻ സുലുഗയ്ക്ക് 45 ശതമാനം വോട്ടുകൾ മാത്രമാണ് ലഭിച്ചത്. ഇടതുപക്ഷ ഗ്രൂപ്പായ ഫാർക് (റെവലൂഷണറി ആംഡ് ഫോഴ്‌സസ് ഓഫ് കൊളംബിയ പീപ്പിൾ ആർമി) വിമതരുമായി സാന്റോസ് നടത്തുന്ന സമാധാന ചർച്ചയ്ക്കുള്ള ജനപിന്തുണയായാണ് സാന്റോസിന്റെ വിജയം വിലയിരുത്തപ്പെട്ടിരുന്നു. 



</doc>
<doc id="281700" url="https://ml.wikipedia.org/wiki?curid=281700" title="തക്സിൻ ഷിനവാത്ര">
തക്സിൻ ഷിനവാത്ര

തായ്‌ലൻഡിന്റെ മുൻ പ്രധാനമന്ത്രിയായിരുന്നു തക്സിൻ ഷിനവാത്ര (തായ് ഉച്ചാരണം ഏകദേശം : തക്സിൻ ചിനനവത്). രാഷ്ട്രീയത്തിൽ ഇറങ്ങുന്നതിനു മുൻപ് സംരംഭകനും, പോലീസ് വകുപ്പിൽ ഉന്നത ഉദ്യോഗസ്തനുമായിരുന്നു. തായ്ലാൻഡിലെ ഏറ്റവും പ്രചാരമുള്ള മൊബൈൽ ഫോൺ സേവനദാതാവായ അഡ്വാൻസെഡ് ഇൻഫൊ സെർവീസിന്റെ ഉടമയുമാണ് തക്സിൻ ഷിനവാത്ര. 1998ൽ തായ് രക് തായ് പാർട്ടി രൂപീകരിച്ചു. 2001 മുതൽ 2006 വരെ തായ്ലാൻഡ് പ്രധാനമന്ത്രിയായിരുന്ന ഷിനവാത്ര 2006ലെ പട്ടാള അട്ടിമറിയിൽ പുറത്താക്കപ്പെടുകയായിരുന്നു.

അദ്ദേഹത്തിന്റെ ഇളയ സഹോദരി യിങ്ലക് ഷിനവത്ര 2011 മുതൽ 2014 വരെ തായ്ലാൻഡ് പ്രധാനമന്ത്രിയായിരുന്നു.


</doc>
<doc id="281702" url="https://ml.wikipedia.org/wiki?curid=281702" title="റന്ന">
റന്ന

﻿
റന്ന () കന്നഡയിലെ ആദ്യകാലത്തെ കവി പ്രമുഖരിൽ ഒരാളാണ്. റന്നന്റെ ലേഖനശൈലി പംപന്റെ ലേഖനശൈലിയോട് യോജിക്കുന്നതാണ്. റന്നനും പംപനും ശ്രീ പൊന്നനും ഉൾപ്പെടുന്ന മൂവർ സംഘം "കന്നഡ അഭിജാത" സാഹിത്യത്തിലെ "രത്നത്രയങ്ങൾ" എന്ന് അറിയപ്പെട്ടു. റന്ന ക്രിസ്ത്വബ്ദം 949ൽ മുദുവൊളലു എന്ന് ഇന്നത്തെ കർണാടകയിലെ ബാഗൽകോട്ട് ജില്ലയിലെ മുധോൾ പട്ടണത്തിൽ ജൈന വളക്കച്ചവടക്കാരുടെ കുടുമ്പത്തിൽ ജനിച്ചു.
റന്നന്റെ അച്ചൻ ജിനവല്ലഭനും അമ്മ അബ്ബലബ്ബെയും ആയിരുന്നു. അന്നത്തെ സുപ്രസിദ്ധ ഗുരുവായിരുന്ന അജിതസേനാചാര്യരുടെ പക്കലാണ് റന്നൻ വിദ്യാഭ്യാസം പൂർത്തിയാക്കിയത്. "റന്ന" എന്ന വാക്ക് "രത്ന" എന്നുള്ളതിന്റെ തദ്ഭവമാണ്.

റന്നന്റെ സാഹിത്യ ജീവിതത്തിന്റെ ആദ്യകാലത്ത് പശ്ചിമ ഗംഗ രാജവംശത്തിലെ പ്രധാനമത്രിയായിരുന്ന "ചാവുണ്ടരായനാൽ" പരിപോഷിക്കപ്പെട്ടു. പശ്ചിമ ചാലുക്യ രാജവംശത്തിന്റെ ഉയർച്ചയോടെ റന്ന "തൈലപ" രണ്ടാമന്റെയും തുടർന്ന് "സത്യാശ്രയന്റെയും" ആസ്ഥാനകവിയായി. സത്യാശ്രയൻ റന്നനു "കവി ചക്രവർത്തി" എന്ന അംഗീകാരം നൽകി ആദരിച്ചു. റന്നന്റെ സാഹിത്യ രചനകളെല്ലാം ഹളഗന്നഡയിലാണ്. പ്രധാനപ്പെട്ട അഞ്ച് കൃതികളിൽ വെച്ച് മൂന്നെണ്ണം ഉപലബ്ധമാണ്. "അജിത പുരാണ", "പരശുരാമ ചരിതെ" (ലഭ്യമല്ല), "സാഹസഭീമ വിജയ" അല്ലെങ്കിൽ "ഗദായുദ്ധം", "റന്ന കന്ദ", "ചക്രേശ്വര ചരിതെ" (ലഭ്യമല്ല) എന്നിവ ആണ് റന്നന്റെ കൃതികൾ. 

"അജിത പുരാണ" (രചന ക്രിസ്ത്വബ്ദം 993) പന്ത്രണ്ട് ആശ്വാസ(ഖന്ടിക)ങ്ങളിലായി "ചമ്പൂ കാവ്യശൈലിയിൽ" രചിക്കപ്പെട്ട ഒരു ജൈന കൃതിയാണ്. കാവ്യം രണ്ടാമത്തെ ജൈന തീർഥങ്കരനായിരുന്ന "അജിതനാഥനെ" കുറിച്ചുള്ളതാണ്. സേനാധിപൻ നാഗവർമ്മന്റെ ഭാര്യയായിരുന്ന അത്തിമബ്ബെ ആയിരുന്നു റന്നനു കാവ്യരചനയ്ക്കായുള്ള ധനസഹായം നൽകിയത്. "റന്ന കന്ദത്തിനു" (രചന ക്രിസ്ത്വബ്ദം 990 ) ഈ പേരു വന്നത് "കന്ദപദ്യം" എന്ന ഛന്ദസ്സ് ഉപയോച്ച് രചിച്ചതുകൊണ്ടാണ്. കൃതിയുടെ പന്ത്രണ്ട് ആശ്വാസങ്ങൾ മാത്രമേ ലഭ്യമായിട്ടുള്ളൂ."റന്നകന്ദ" കന്നഡ ഭാഷയിൽ കണ്ടെടുത്ത ആദ്യത്തെ നിഘണ്ടുവും കൂടിയാണ്. "പരശുരാമ ചരിതെ" (ക്രിസ്ത്വബ്ദം 980ന് അടുത്തുള്ള കാലഘട്ടം) പശ്ചിമ ഗംഗ രാജവംശത്തിലെ പ്രധാനമത്രിയായിരുന്ന "ചാവുണ്ടരായനെ" കുറിച്ചുള്ളതാണ്. ചാവുണ്ടരായനു "സമര പരശുരാമ" എന്ന ബിരുദവും ഉണ്ടായിരുന്നു. കവി തന്റെ ആശ്രയദാതവിനെ വളരെയധികം ബഹുമാനത്തോടെ കാണുകയും തന്റെ മകനു "രായ" എന്ന് പേരിടുകയും ചെയ്തു. 



</doc>
<doc id="281712" url="https://ml.wikipedia.org/wiki?curid=281712" title="ഭൂട്ടാൻ ഗ്ലോറി">
ഭൂട്ടാൻ ഗ്ലോറി

ഭൂട്ടാന്റെ ദേശീയ ശലഭമാണ് ഭൂട്ടാൻ ഗ്ലോറി. Bhutanitis lidderdalii എന്ന ശാസ്ത്രനാമത്തിൽ അറിയപ്പെടുന്ന കിളിവാലൻ ശലഭമാണിത്. 

ഭൂട്ടാൻ, ഇന്ത്യയുടെ വടക്ക്കിഴക്കൻ സംസ്ഥാനങ്ങളായ ആസ്സാം, സിക്കിം, മണിപ്പൂർ, നാഗാലാൻഡ്, അരുണാചൽ പ്രദേശ്, തെക്ക്കിഴക്കനേഷ്യയിലെ മ്യാൻമാർ, തായ്‌ലാന്റ്, വിയറ്റ്‌നാം, ചൈന എന്നിവിടങ്ങളിൽ കാണപ്പെടുന്നു. വളരെ അപൂർവമായി കണ്ടുവരുന്ന ഒരു പൂമ്പാറ്റയാണിത്‌. 1873ൽ ബ്രിട്ടീഷ് ശലഭ ശാസ്ത്രജ്ഞനായ വില്യം സ്റ്റീഫൻ അറ്റ്‌കിൻസൺ ആണ് ഇതിനെ ആദ്യമായി രേഖപ്പെടുത്തിയത്.

കറുപ്പിൽ മനോഹരമായ വെള്ള വരകളും പിൻ ചിറകുകളിലെ ആകർഷകമായ ചുവന്ന ചിത്രപ്പണികളും ഉള്ള സുന്ദരൻ പൂമ്പാറ്റയാണ് ഇത്.
ആൺ പൂമ്പാറ്റയും പെൺ പൂമ്പാറ്റയും കണ്ടാൽ ഒരു പോലെ ആയിരിക്കും . 90 മുതൽ 110 മില്ലിമീറ്ററാണ് ചിറകുവിടർത്തുമ്പോൾ ചിറകുകൾ തമ്മിലുള്ള അകലം


</doc>
<doc id="281734" url="https://ml.wikipedia.org/wiki?curid=281734" title="യിങ്ലക് ഷിനവത്ര">
യിങ്ലക് ഷിനവത്ര

തായ്ലാൻഡിന്റെ 28ആമത്തെ പ്രധാനമന്ത്രിയും പ്രധാനമന്ത്രിയാവുന്ന ആദ്യ വനിതയുമാണ് യിങ്ലക് ഷിനവത്ര. മുൻ പ്രധാനമന്ത്രിയായിരുന്ന തക്സിൻ ഷിനവത്രയുടെ ഇളയ സഹോദരിയാണ്.2006ലെ പട്ടാള അട്ടിമറിയെത്തുടർന്ന് തക്സിൻ ഷിനവത്രയ്ക്ക് രാജ്യം വിടേണ്ടി വന്നു. തുടർന്ന് 2011ൽ നടന്ന പൊതു തിരഞ്ഞെടുപ്പിൽ വിശ്വസ്തയായ യിങ്ലക് ഷിനവത്ര പ്രധാനമന്ത്രി സ്ഥാനത്തേക്ക് നാമനിർദ്ദേശം ചെയ്യപ്പെടികയായിരുന്നു. വൻ വിജയം നേടി അവർ പ്രധാനമന്ത്രിയായി.


</doc>
<doc id="281739" url="https://ml.wikipedia.org/wiki?curid=281739" title="യൂറോപ്യൻ റഷ്യ">
യൂറോപ്യൻ റഷ്യ

യൂറോപ്പിൽ കിടക്കുന്ന റഷ്യയുടെ പടിഞ്ഞാറൻ ഭാഗമാണ് യൂറോപ്യൻ റഷ്യ, പടിഞ്ഞാറൻ റഷ്യ,സെൻട്രൽ റഷ്യ എന്നൊക്കെ അറിയപ്പെടുന്നത്.ഏകദേശം 3,960,000 സ്ക്വയർ കിലോമീറ്ററാണ്(1,528,560 mi2) റഷ്യയുടെ ഈ ഭാഗത്തെ വിസ്തൃതി.യൂറാൽ പർവതനിരകൾ പടിഞ്ഞാറും കസാക്കിസ്ഥാൻ തെക്കും അതിരുകളായി കണക്കാക്കുന്നു.റഷ്യയുലെ വൻ നഗരങ്ങളായ മോസ്കോ,സെന്റ് പീറ്റേഴ്സ്ബർഗ് എന്നിവ ഈ മേഖലയിലാണ് സ്ഥിതി ചെയ്യുന്നത്.

റഷ്യയുടെ ഭൂവിസ്തൃതിയുടെ 75%വും ഏഷ്യയിലാണെങ്കിലും ജനസംഖ്യയുടെ 77%വും യൂറോപ്പിലാണ്.


</doc>
<doc id="281743" url="https://ml.wikipedia.org/wiki?curid=281743" title="ബേണി റിലീഫ്">
ബേണി റിലീഫ്

ഒരു മെസൊപൊട്ടേമിയൻ റ്റെറെക്കോട്ടെ ശിൽപ്പഫലകമാണ് ബേണി റിലീഫ്. ഒരു ശില്പകലാസങ്കേതമാണ് റിലീഫ്.


</doc>
<doc id="281748" url="https://ml.wikipedia.org/wiki?curid=281748" title="മിസ്സ് മേരി">
മിസ്സ് മേരി

ശ്രീമതി കമ്പൈസിന്റെ ബാനറിൽ സി.പി. ജംബുലിംഗം നിർമിച്ച മലയാളചലച്ചിത്രമാണ് മിസ്സ് മേരി. സെൻട്രൽ പിക്ചേഴ് വിതരണം ചെയ്ത ഈ ചിത്രം 1972 സെപ്റ്റംബർ 27-ന് കേരളത്തിൽ പ്രദർശനം തുടങ്ങി.






</doc>
<doc id="281759" url="https://ml.wikipedia.org/wiki?curid=281759" title="നാടൻ പ്രേമം">
നാടൻ പ്രേമം

ശക്തി എന്റർപ്രൈസസ്സിനു വേണ്ടി എൻ. വിശ്വേശരയ്യയും പി.എസ്. ഗോപാലകൃഷ്ണനും ചേർന്നു നിർമിച്ച മലയാളചലച്ചിത്രമാണ് നാടൻ പ്രേമം. ജിയോപിക്ചേഴ്സ് വിതരണം ചെയ്ത ഈ ചിത്രം 1972 മേയ് 05-ന് കേരളത്തിൽ പ്രദർശനം തുടങ്ങി






</doc>
<doc id="281768" url="https://ml.wikipedia.org/wiki?curid=281768" title="മെക്സിക്കോ ദേശീയ ഫുട്ബോൾ ടീം">
മെക്സിക്കോ ദേശീയ ഫുട്ബോൾ ടീം

അന്താരാഷ്ട്ര തലത്തിലും അസോസിയേഷൻ തലത്തിലും മെക്സിക്കോയെ പ്രതിനിധാനം ചെയ്യുന്ന ഫുട്ബോൾ ടീം ആണ് മെക്സിക്കോ ദേശീയ ഫുട്ബോൾ ടീം (Spanish: Selección de fútbol de México). മെക്സിക്കോയിലെ ഫുട്ബോളിനെ നിയന്ത്രിക്കുന്ന പരമാധികാര സംഘടനയായ മെക്സിക്കൻ ഫുട്ബോൾ ഫെഡറേഷൻ "(Spanish: Federación Mexicana de Fútbol)" ആണ് മെക്സിക്കോ ദേശീയ ഫുട്ബോൾ ടീമിനേയും നിയന്ത്രിക്കുന്നത്. ഉത്തര അമേരിക്കൻ രാജ്യങ്ങളിലെ ഫുട്ബോൾ ടീമുകളുടെ സംഘടനയായ കോൺകാഫിലെ അംഗമാണ് മെക്സിക്കോ ദേശീയ ഫുട്ബോൾ ടീം. മെക്സിക്കോ സിറ്റിയിൽ സ്ഥിതി ചെയ്യുന്ന എസ്റ്റാഡിയോ ആസ്ടെക ആണ് അവരുടെ സ്വന്തം വേദി. മുൻ മെക്സിക്കൻ ഫുട്ബോൾ കളിക്കാരൻ കൂടിയായ മിഗ്വേൽ ഹെരേരയാണ് അവരുടെ പ്രധാന പരിശീലകൻ. ഫിഫ ലോക റാങ്കിങ്ങിൽ 21 ആം സ്ഥാനത്തും ലോക ഫുട്ബോൾ എലോ റേറ്റിങ്ങിൽ 12 ആം സ്ഥാനത്തുമാണ് ഇപ്പോൾ മെക്സിക്കോ ദേശീയ ഫുട്ബോൾ ടീം.



</doc>
<doc id="281771" url="https://ml.wikipedia.org/wiki?curid=281771" title="സഞ്ജീവ് ബലിയാൻ">
സഞ്ജീവ് ബലിയാൻ

ഭാരതീയ ജനതാ പാർട്ടി നേതാവും മുസഫർ നഗറിലെ എം.പിയുമാണ് സഞ്ജീവ് ബലിയാൻ.
1972 ജൂൺ 23ന് മുസഫർ നഗറിൽ ജനിച്ചു. വെറ്റിനറി അനാട്ടമിയിൽ ഹരിയാന അഗ്രിക്കൾച്ചർ സർവകലാശാലയിൽ നിന്നും പി.എച്ച്. ഡി നേടി. ഹരിയാന സർക്കാരിന്റെ വെറ്റിനറി സർജനായും അസിസ്റ്റന്റ് പ്രൊഫസറായും ജോലി ചെയ്തിട്ടുണ്ട്.
2014ലെ ലോക്സഭാ തെരഞ്ഞെടുപ്പിൽ ഉത്തർ പ്രദേശിലെ മുഫർനഗറിൽ നിന്നും ബി.എസ്.പിയുടെ കദീർ റാണയെ 4 ലക്ഷത്തിലധികം വോട്ടുകൾക്ക് പരാജയപ്പെടുത്തി.
2014 മേയ് 26ന് സത്യപ്രതിഞ്ജ ചെയ്ത മോദി മന്ത്രിസഭയിൽ കൃഷി, ഭക്ഷ്യ സംസ്‌കരണ വകുപ്പിന്റെ സഹമന്ത്രിയാണ്.

ബി.ജെ.പി വെബ്സൈറ്റ്


</doc>
<doc id="281778" url="https://ml.wikipedia.org/wiki?curid=281778" title="അരുണാചലം മുരുഗാനന്ദം">
അരുണാചലം മുരുഗാനന്ദം

തമിഴ്‌നാട്ടിലെ കോയമ്പത്തൂരിനടുത്തു നിന്നുള്ള ഒരു സാമൂഹ്യപ്രവർത്തകനായ വ്യക്തിയാണ് അരുണാചലം മുരുഗാനന്ദം. ഇദ്ദേഹം ഗ്രാമപ്രദേശങ്ങളിലെ സ്ത്രീകളുടെ ശരീര ശുചിത്വ (ആരോഗ്യ) സംരക്ഷണത്തിനായി വിലകുറഞ്ഞ ആർത്തവകാല നാപ്കിനുകൾ ഉണ്ടാക്കുന്ന ഒരു യന്ത്രം ഉണ്ടാക്കിയിട്ടുണ്ട്. ഈ യന്ത്രം ഗ്രാമീണ ഇന്ത്യയുടെ പല ഭാഗങ്ങളിലും പ്രചരിപ്പിച്ച മുരുഗാനന്ദം സ്ത്രീകളുടെ ആരോഗ്യസംരക്ഷണത്തിൽ നടത്തിയ പ്രവർത്തനങ്ങളെ ബഹുമാനിച്ച് ഇന്ത്യയുടെ രാഷ്ട്രപതിയുടെ കയ്യിൽ നിന്നും ചെന്നൈ ഐ.ഐ.ടിയുടെ ഇന്നൊവേഷൻ പുരസ്കാരം വാങ്ങിയിട്ടുണ്ട്. 2014-ൽ ഇറങ്ങിയ റ്റൈം മാഗസിന്റെ "ലോകത്തെ സ്വാധീനിച്ച 100 വ്യക്തികളുടെ പട്ടിക"യിൽ ഇടം കണ്ടെത്തിയ ഒരു ഭാരതീയനുമാണ്.


</doc>
<doc id="281784" url="https://ml.wikipedia.org/wiki?curid=281784" title="ആര്യൻ റോബൻ">
ആര്യൻ റോബൻ

ഒരു ഡച്ച് ഫുട്ബോൾ കളിക്കാരനാണ് ആര്യൻ റോബൻ. നെതർലാൻഡ് ദേശീയ ടീമിനുവേണ്ടിയും, ക്ലബ് തലത്തിൽ ബയേൺ മ്യൂണിക്കിന് വേണ്ടിയും കളിച്ചു വരുന്നു. 2004, 2008, 2012 എന്നീ വർഷങ്ങളിലെ യുവേഫ യൂറോപ്യൻ ചാമ്പ്യൻഷിപ്പുകളിലും, 2006, 2010, 2014 എന്നീ വർഷങ്ങളിലെ ഫിഫ ലോകകപ്പുകളിലും അദ്ദേഹം നെതർലന്റ്സിനായി കളിച്ചിട്ടുണ്ട്. ആക്രമണനിരയിലെ കളിക്കാരനായ അദ്ദേഹം ഇടതോ വലതോ വശങ്ങളിലെ വിങ്ങറായാണ് സാധാരണ കളിക്കുന്നത്. ഡ്രിബ്ലിങ്ങ് കഴിവുകൾ, വേഗത, പന്ത് ക്രോസ് ചെയ്യാനുള്ള കഴിവ്, വലത് വശത്ത് നിന്ന് ഇടതു കാൽ കൊണ്ട് തൊടുക്കുന്ന കൃത്യതയേറിയ ലോങ്ങ് റേഞ്ച് ഷോട്ടുകൾ എന്നിവ അദ്ദേഹത്തിന്റെ പ്രത്യേകതകളാണ്.

2000-01 സീസണിൽ ഗ്രോണിഞ്ചെനു വേണ്ടി കളിക്കുകയും ഈറെഡീവീസീയിലെ ആ സീസണിലെ മികച്ച കളിക്കാരനാവുകയും ചെയ്തതിലൂടെയാണ് അദ്ദേഹം ആദ്യം പ്രശസ്തിയിലേക്കെത്തിയത്. രണ്ട് വർഷങ്ങൾക്ക് ശേഷം അദ്ദേഹം പി.എസ്.വി.യുമായി കരാറിലേർപ്പെടുകയും അവിടെ വെച്ച് നെതർലന്റ്സ് യങ്ങ് പ്ലെയർ ഓഫ് ദി ഇയർ പുരസ്കാരവും ഈറെഡീവീസീ പട്ടവും നേടി. അടുത്ത സീസൺ മുതൽ ധാരാളം മുൻനിര ഇംഗ്ലീഷ് ക്ലബ്ബുകൾ റോബനെ ടീമിലുൾപ്പെടുത്താൻ ശ്രമിക്കുകയും, നീണ്ട കൂടിയാലോചനകൾക്കൊടുവിൽ അദ്ദേഹം 2004-ൽ ചെൽസിയിൽ ചേരുകയും ചെയ്തു.

ചെൽസിയിലെ റോബന്റെ ആദ്യ കളിക്കുള്ള അവസരം പരിക്കുമൂലം നീണ്ടുകൊണ്ടിരുന്നു. എന്നാൽ പരിക്കിൽ നിന്നു മുക്തനായ ശേഷം അടുത്തടുത്ത രണ്ട് വർഷങ്ങളിൽ പ്രീമിയർ ലീഗ് പട്ടം സ്വന്തമാക്കുന്നതിനായി വിലപ്പെട്ട സംഭാവനകൾ അദ്ദേഹം ചെൽസിക്കു നൽകുകയും, 2005 നവംബറിലെ പ്രീമിയർ ലീഗ് പ്ലെയർ ഓഫ് ദി മന്ത് പുരസ്കാരം നേടുകയും ചെയ്തു. പരിക്കുകൾ നിറഞ്ഞ മൂന്നാം സീസണിനു ശേഷം ഇംഗ്ലണ്ടിൽ നിന്ന് 35 ദശലക്ഷം യൂറോ എന്ന തുകക്ക് സ്പാനിഷ് ക്ലബ്ബായ റയൽ മാഡ്രിഡിൽ റോബൻ ചേർന്നു. 2009 ഓഗസ്റ്റിൽ, ഏകദേശം 25 ദശലക്ഷം യൂറോക്ക് അദ്ദേഹം ബയേൺ മ്യൂണിക്കിൽ ചേരുകയും ആദ്യ കളിയിൽ തന്നെ രണ്ട് ഗോളുകൾ നേടുകയും ചെയ്തു. മ്യൂണിക്കിലെ റോബന്റെ ആദ്യ സീസണിൽ തന്നെ ബയേൺ ലീഗ് കിരീടം നേടി. എട്ട് വർഷങ്ങൾക്കിടെ പല ലീഗുകളിലായി റോബന്റെ അഞ്ചാമത്തെ ലീഗ് കിരീടമായിരുന്നു അത്. ബൊറൂസിയ ഡോർട്ടുമണ്ടിനെതിരായി നടന്ന 2013 യുവേഫ ചാമ്പ്യൻസ് ലീഗ് ഫൈനലിൽ ബയേൺ മ്യൂണിക്കിനായി വിജയഗോൾ നേടിയത് റോബനാണ്. ബയേണിനൊപ്പമുള്ള ആദ്യ സീസണിനു ശേഷം ഫുട്ബോളർ ഓഫ് ദി ഇയർ ഇൻ ജർമ്മനി പുരസ്കാരം അദ്ദേഹത്തിന് ലഭിച്ചു.


</doc>
<doc id="281793" url="https://ml.wikipedia.org/wiki?curid=281793" title="റോഹിംഗാ ജനവിഭാഗം">
റോഹിംഗാ ജനവിഭാഗം

റോഹിംഗ്യൻ ജനങ്ങൾ () റോഹിംഗാഭാഷ സംസാരിക്കുന്നവരും ഇസ്ലാം മതം പിന്തുടരുന്ന ഭൂരിപക്ഷവും ഹിന്ദു മതം പിന്തുടരുന്ന ന്യൂനപക്ഷവും ചേർന്ന മ്യാന്മാറിലെ ഒരു വംശീയ ജനവിഭാഗമാണ്. ചരിത്രപരമായി അരക്കാനീസ് ഇന്ത്യൻസ് എന്നറിയപ്പെടുന്ന ഇവർ മ്യാൻമറിലെ റാഖ്യൻ പ്രവിശ്യയിൽനിന്നുള്ള രാജ്യമില്ലാത്തവരെന്നു വിശേഷിപ്പിക്കപ്പെടുന്ന ഇന്തോ-ആര്യൻ ജനതയാണ്. 2016-17 പ്രതിസന്ധിക്ക് മുൻപ് മ്യാൻമറിൽ ഏകദേശം ഒരു ദശലക്ഷം റോഹിങ്ക്യൻ വംശജർ ജീവിച്ചിരുന്നതായി കണക്കുകൾ കാണിക്കുന്നു. ലോകത്തിലെ ഏറ്റവും വലയി പീഡിത ന്യൂനപക്ഷങ്ങളിൽ ഒന്നായി 2013 ൽ ഐക്യരാഷ്ട്രസഭ വിശേഷിപ്പിച്ച റോഹിങ്ക്യൻ ജനതയ്ക്ക് 1982 ലെ മ്യാൻമർ ദേശീയ നിയമപ്രകാരം പൗരത്വം നിഷേധിക്കപ്പെട്ടിരിക്കുന്നു. ഹ്യൂമൻ റൈറ്റ്സ് വാച്ചിന്റെ നിരീക്ഷണമനുസരിച്ച്, 1982 ലെ മ്യാൻമർ ദേശീയ നിയമം, റോഹിൻക്യൻ ജനതയുടെ പൗരത്വം സമ്പാദിക്കാനുള്ള സാധ്യതകളെ ഫലപ്രദമായി പ്രതിരോധിക്കുന്നു. എട്ടാം നൂറ്റാണ്ടിലെ റോഹിങ്ക്യ ചരിത്രത്തിന്റെ അടയാളങ്ങൾ കണ്ടെത്തുന്നതിനു കഴിയുന്നതിനു മുൻപ് മ്യാന്മറിലെ നിയമം റോഹിംഗ്യകളെ അവിടുത്ത് എട്ട് ദേശീയ ദേശീയ വംശങ്ങളിൽ ഒന്നായി അംഗീകരിക്കാറില്ല. സഞ്ചാര സ്വാതന്ത്ര്യം, സംസ്ഥാനതല വിദ്യാഭ്യാസം, സിവിൽ സർവീസ് ജോലികളിൽ എന്നിവയിൽ നിന്നും ഈ ജനങ്ങൾ മാറ്റിനിർത്തപ്പെട്ടിരിക്കുന്നു. തിരിച്ചറിയൽ കാർഡോ ജനനസർട്ടിഫിക്കറ്റുകളോ പോലും ഇവർക്ക് സർക്കാർ നിഷേധിക്കുന്നുവെന്നതാണ് യാഥാർത്ഥ്യം. ഈ ജനത അവിടെ പരമ്പരാഗതമായി തന്നെ ഇവിടെ വിവേചനത്തിനിരയാക്കപ്പെട്ടുകൊണ്ടിരിക്കുകയാണ്. അവർക്ക് സ്വന്തമായി സ്വത്തില്ല. പുറത്തേക്ക് യാത്ര ചെയ്യാനുള്ള അനുവാദം പോലുമില്ല. മ്യാൻമറിലെ റോഹിൻഗ്യകൾ നേരിടുന്ന നിയമപരമായ ഇന്നത്തെ അവസ്ഥയെ വർണ്ണവിവേചനവുമായി താരതമ്യം ചെയ്യപ്പെടാറുണ്ട്.

, 1991–1992, , and എന്നീ വർഷങ്ങളിലായി റോഹിംഗ്യർ സൈനിക അടിച്ചമർത്തൽ നേരിട്ടുവരുന്നു. മ്യാൻമാറിലെ റോഹിങ്ക്യകൾക്കെതിരായ സൈനിക പീഡനങ്ങളെ വംശീയ ശുദ്ധീകരണമെന്ന് യു.എൻ. ഉദ്യോഗസ്ഥരും ഹ്യൂമൻ റൈറ്റ്സ് വാച്ചും വിശേഷിപ്പിച്ചിട്ടുണ്ട്.

മ്യാൻമറിലെ യു.എൻ. മനുഷ്യാവകാശ പ്രതിനിധി "റോഹിങ്ക്യ വംശത്തിനെതിരായ വിവേചനവും പീഡനങ്ങളുടേയും നീണ്ട ചരിത്രം മാനവികതക്കെതിരായ കുറ്റകൃത്യങ്ങൾക്ക് കാരണമാകുമെന്ന്" റിപ്പോർട്ട് ചെയ്തിരിക്കുന്നു. സംഭവിച്ചുകൊണ്ടിരിക്കുന്ന ഒരു വംശഹത്യയെക്കുറിച്ചുള്ള മുന്നറിയിപ്പുകൾ ഈ റിപ്പോർട്ടിൽ ഉണ്ടായിരുന്നു. മ്യാൻമാറിലെ യു.എൻ പ്രത്യേക അന്വേഷകനായ യാങ്ഘീ ലീ, രാജ്യത്തുനിന്ന് റോഹിങ്ക്യ ജനതയെ മുഴുവനായി പുറത്താക്കാൻ മ്യാൻമർ ആഗ്രഹിക്കുന്നു എന്നാണ് വിശ്വസിക്കുന്നത്.

അറബികൾ, മുഗളൻമാർ, പോർച്ചുഗീസ് പാരമ്പര്യമുള്ളതും പടിഞ്ഞാറൻ മ്യാൻമറിൽ തദ്ദേശീയമായി ഒരു സഹസ്രാബ്ദത്തിലധികം കാലങ്ങളായി നിലനിൽക്കുന്ന ഒരു പൈതൃകത്തിന്റെ പീന്തുടർച്ചക്കാരാണ് എന്ന നിലപാടാണ് റോഹിംഗ്യകൾക്കുള്ളത്. കൊളോണിയൽ കാലഘട്ടത്തിനു മുമ്പും ശേഷവുമുള്ള അരാഖൻ ജനങ്ങളുടെ പിൻതലമുറക്കാരായിട്ടാണ് സമൂഹം സ്വയം വിശേഷിപ്പിക്കുന്നത്. ചരിത്രപരമായി ഈ പ്രദേശം തെക്കുകിഴക്കൻ ഏഷ്യക്കും ഇന്ത്യൻ ഉപഭൂഖണ്ഡത്തിനും ഇടയിലുള്ള ഒരു സ്വതന്ത്ര രാജ്യമായിരുന്നു. ഇരുപതാം നൂറ്റാണ്ടിന്റെ അവസാനത്തോടെ പീഡനകാലം കാലഘട്ടം മൂർദ്ധന്യതയിലാകുന്നതുവരെ മ്യാൻമറിലെ പാർലമന്റ് സ്ഥാനത്തേക്ക് റോഹിങ്ക്യ പ്രതിനിധികൾ തിരഞ്ഞെടുക്കപ്പെട്ടിരുന്നു. മുൻകാലങ്ങളിൽ റോഹിങ്ക്യ എന്ന പദത്തിന്റെ അസ്തിത്വം സ്വീകരിച്ചിരുന്നെങ്കലും, മ്യാൻമർ സർക്കാരിന്റെ നിലവിലെ ഔദ്യോഗിക നിലപാടുകൾപ്രകാരം റോഹിൻഗ്യ വംശജർ ദേശീയ ജനതയല്ല, അയൽദേശമായ ബംഗ്ലാദേശിൽ നിന്നുള്ള അനധികൃത കുടിയേറ്റക്കാരായി കണക്കാക്കപ്പെടുന്നു. മ്യാൻമർ സർക്കാർ "റോഹിങ്ക്യ" എന്ന വാക്ക് അംഗീകരിക്കുന്നത് നിർത്തിവയ്ക്കുകയും ഈ സമൂഹത്തെ ബംഗാളികൾ എന്നു സംബോധന ചെയ്യുന്നതിൽ ഊത്സുക്യം കാണിക്കുകയും ചെയ്യുന്നു. റോഹിൻഗ്യ ക്യാമ്പൈൻ ഗ്രൂപ്പുകൾ, പ്രത്യേകിച്ച് അറഖാൻ റോഹിങ്ക്യ നാഷനൽ ഓർഗനൈസേഷൻ, മ്യാൻമാറിനുള്ളിൽ സ്വയം നിർണയാവകാശം ആവശ്യപ്പെടുന്നു.

ഐക്യരാഷ്ട്രസഭയുടെ സസൂക്ഷനിരീക്ഷണത്തിൽ, റോഹിൻഗ്യകൾക്കെതിരെ "തീവ്രവാദ ദേശീയവാദികളായ ബുദ്ധമതക്കാർ" വിദ്വേഷവും അസഹിഷ്ണുതയും പ്രചരിപ്പിക്കുന്നതിന്റെ തെളിവുകൾ അംഗീകരിക്കുന്നുണ്ട്. അതേസമയം മ്യാൻമർ സുരക്ഷാസൈന്യം വധശിക്ഷകൾ, നിർബന്ധിത അപ്രത്യക്ഷമാകലുകൾ, ഏകപക്ഷീയ അറസ്റ്റുകളും തടഞ്ഞുവയ്ക്കലുകളും, തടവുകാരുടെ മേലുള്ള ക്രൂരമായ ദണ്ഡനങ്ങളും മോശം പേരുമാറ്റങ്ങളും നിർബന്ധിത തൊഴിലെടുപ്പിക്കൽ എന്നീ നടപടികളുമായി സമാനതകളില്ലാത്ത ക്രൂരതകൾക്ക് നേതൃത്വം കൊടുക്കുന്നു. ഐക്യരാഷ്ട്രസംഘടനയുടെ അഭിപ്രായപ്രകാരം റോഹിംഗ്യകൾക്കു മേലുള്ള മനുഷ്യാവകാശ ലംഘനങ്ങൾ, മനുഷ്യവർഗ്ഗത്തിനെതിരെയുള്ള കുറ്റകൃത്യങ്ങൾ തന്നെയാണെന്നാണ്. 2015-ലെ റോഹിങ്ക്യ അഭയാർത്ഥി പ്രതിസന്ധിക്കും 2016-ലും 2017-ലും ഉണ്ടായ സൈനിക ആക്രമണത്തിനും മുമ്പ് മ്യാൻമറിലെ റോഹിങ്ക്യൻ ജനതസംഖ്യ 1.1 മുതൽ 1.3 ദശലക്ഷംവരെയായിരുന്നു, പ്രത്യേകിച്ച് വടക്കൻ റഖീൻ പട്ടണങ്ങളിൽ 80-98 ശതമാനം വരെ രോഹിങ്ക്യൻ ജനങ്ങൾ ആയിരുന്നു. 900,000 ത്തിനു മേൽ റോഹിങ്ക്യ അഭയാർത്ഥികൾ തെക്ക് കിഴക്കൻ ബംഗ്ലാദേശിലേക്കും ചുറ്റുമുള്ള മറ്റു രാജ്യങ്ങളിലേക്കും പ്രധാന മുസ്ലീം രാജ്യങ്ങളിലേക്കും പലായനം ചെയ്തിട്ടുണ്ട്.. മ്യാൻമറിൽ ഒരു ലക്ഷത്തോളം രോഹിങ്ക്യകൾ ആഭ്യന്തരമായി പുറന്തള്ളപ്പെട്ട് അഭയാർഥി ക്യാമ്പുകളിൽ കഴിയുന്നു. 2017 ആഗസ്റ്റ് 25 നുണ്ടായ റോഹിങ്ക്യൻ റിബൽ ആക്രമണത്തിൽ 12 സുരക്ഷാ സൈനികർ കൊല്ലപ്പെട്ടതിന്റെ ഫലമായി, സൈനികർ ക്ലിയറൻ ഓപ്പറേഷനുകൾ നടത്തുകയും 400 മുതൽ 3000 വരെ റോഹിൻഗ്യകൾ കൊല്ലപ്പെടുകയും അനേകം പേർക്ക് പരിക്കേൽക്കുകയും, പീഡനം, ബലാൽക്കാരം എന്നിവയ്ക്കു വിധേയരാകുകയും, ഒട്ടനവധി ഗ്രാമങ്ങൾ കത്തിക്കപ്പെടുകയും ചെയ്തു. ഇക്കാലത്ത് ഏകദേശം 400,000 റോഹിങ്ക്യക്കാരും (മ്യാന്മറിലെ ബാക്കിയുള്ള റോഹിങ്ക്യകളിൽ ഏകദേശം 40% ) ബംഗ്ലാദേശിലേയ്ക്ക് ഓടിപ്പോയി. 

സാമ്പത്തികപ്രതിസന്ധിക്ക് സമാനമായ അവസ്ഥാവിശേഷങ്ങൾ മ്യാൻമർ ഭരണകൂടത്തെ ജനങ്ങളെ തമ്മിലടിപ്പിക്കാൻ പ്രേരിപ്പിച്ചിരിക്കാമെന്നാണ് യൂറോപ്യൻ രോഹിങ്ക്യ കൗൺസിൽ അഭിപ്രായപ്പെടുന്നത്. മ്യാൻമറിൽ അധികാരം തങ്ങളുടെ കയ്യിലുള്ള അധികാരം ഏതുവിധേനയും നിലനിർത്തുന്നതിനായി ഭരണകൂടവും സൈന്യവും മുസ്‌ലിംകൾക്കെതിരായി ബുദ്ധമതവിശ്വാസികളെ തിരിച്ചുവിടുകയാണ് ചെയ്തതെന്ന് കൗൺസിലിന്റെ ചെയർമാൻ ഖൈറുൽ അമീൻ ആരോപിക്കുന്നത്. വംശീയഉന്മൂലനത്തിന്റെ അടിസ്ഥാനകാരണം അന്വേഷിക്കുന്നവർക്ക് അതിൻറ പ്രധാനകാരണം രാജ്യത്തിന്റെ സാമ്പത്തികപ്രതിസന്ധിയാണെന്ന് മനസ്സിലാക്കാനാകുന്നതാണ്. 

പുതിയ പുതിയ കലാപങ്ങൾക്ക് സർക്കാർ സംവിധാനങ്ങൾ ബോധപൂർവം കരുക്കൾ നീക്കുന്നു. പ്രകൃതിവിഭവങ്ങളാൽ സമ്പന്നമായിരുന്ന രാഖൈൻമേഖല ഇന്ന് ബർമ്മയിലെ ഏറ്റവും പിന്നാക്കാവസ്ഥയിലാണെന്നുള്ളതാണ് സത്യം. അതിനാൽത്തന്നെ അവിടത്തെ തദ്ദേശീയജനതയെ തങ്ങൾക്ക് ഒരു ഭാരമായിട്ടാണ് സമ്പന്നവർഗ്ഗങ്ങൾക്കു തോന്നിയത്. മേഖലയിലെ കുറഞ്ഞ തൊഴിലവസരങ്ങളും അപൂർവ്വമായ വ്യവസായ സംരംഭങ്ങളും തങ്ങളുടെമാത്രം വരുതിയിലാക്കുവാൻ ബർമയിലെ വരേണ്യവർഗ്ഗം എപ്പോഴും  ശ്രമിച്ചുകൊണ്ടിരുന്നു. തത്ഫലമായി ഭൂരിപക്ഷ ബുദ്ധമതവിശ്വാസികളെ മുസ്‌ലിം ജനവിഭാഗങ്ങൾതിരെ തിരിച്ചുവിടുകയെന്ന കുത്സിതബുദ്ധിയാണ് ഭരണകൂടം പ്രയോഗിച്ചത്. അതിനാൽ തന്നെ ഈ പ്രദേശത്തെ കലഹങ്ങൾ മതപരം എന്നതിലുപരി രാഷ്ട്രീയപരവും സാമ്പത്തികവുമായ മാനങ്ങളുമുള്ളതായി മാറുന്നു.

പട്ടാളത്തിനു മുൻതൂക്കമുള്ള ഭരണകൂടത്തിന്റെ ഒത്താശയോടെ ബുദ്ധിസ്റ്റുകളാലും സൈന്യങ്ങളാലും ബലാത്സംഗമുൾപ്പടെയുള്ള  നീചമായ പീഡനങ്ങൾക്കിരയാക്കപ്പെട്ടുകൊണ്ടിരിക്കുന്ന അരാക്കൻ സ്ത്രീകളുടെ എണ്ണം പ്രതിദിനം കൂടിക്കൊണ്ടിരിക്കുകയാണ്. പുറം ലോകത്തിന്റെ കണ്ണിൽ മ്യാൻമർ ഒട്ടേറെ മാറിക്കഴിഞ്ഞുവെന്ന പ്രതീതിയാണ് അവർ സൃഷ്ടിച്ചുകൊണ്ടിരിക്കുന്നത്. രാഷ്ട്രീയ പാർട്ടികൾക്ക് നാമമാത്രമായ പ്രവർത്തന സ്വാതന്ത്ര്യം ഇക്കാലത്ത്  അനുവദിക്കപ്പെട്ടിരിക്കുന്നു. പട്ടാള ഭരണകൂടത്തിന് അഭിമതനായ പ്രസിഡന്റ് തീൻ സീൻ പുരോഗമനപരമായ നിരവധി പരിഷ്‌കാരങ്ങൾക്ക് നേതൃത്വം നൽകുന്നുവെന്നും  നൊബേൽ സമ്മാന ജേതാവും ജനാധിപത്യ നേതാവുമായ ആംഗ് സാൻ സൂക്കി പാർലിമെന്റംഗമായി എന്നു പറയുമ്പോഴും ചരിത്രത്തിലെ ഏറ്റവും ക്രൂരമായ വംശീയശുദ്ധീകരണത്തിന്റെ കൂരിരുൾ  ഈ പരിഷ്കാരങ്ങളുടെ ശോഭ കെടുത്തുന്നു.

ബംഗ്ലാദേശ് അതിർത്തി പ്രവിശ്യയായ രാഖൈനിൽ വസിക്കുന്ന  റോഹിംഗ്യാ വംശജരെ മ്യാൻമർ ഭരണകൂടവും പൊതു സമൂഹവും ഒന്നടങ്കം ആട്ടിയോടിക്കുകയെന്ന കൊടുംക്രൂരതയാണ്  ഇപ്പോൾ നടന്നുകൊണ്ടിരിക്കുന്നത്.  അവരുടെ പൗരത്വം വകവെച്ചു കൊടുക്കുന്നില്ല എന്നതുപോകട്ടെ, സഞ്ചാര സ്വാതന്ത്ര്യം, കുട്ടികളുടെ വിദ്യാഭ്യാസം എന്നിവയിൽനിന്നെല്ലാം അവർ വിലക്കപ്പെട്ടിരിക്കുന്നു. കുട്ടികളെ വിദ്യാലയങ്ങളിൽ ചേർക്കുന്നതിന് റോഹിംങ്ക്യകൾക്ക് പ്രത്യേക ചേർക്കാൻ തിരിച്ചറിയൽ കാർഡ് ആവശ്യമുണ്ട്.  ഐക്യരാഷ്ട്ര സഭയുടെ മനുഷ്യാവകാശ വിഭാഗം പലതവണ ആവശ്യപ്പെട്ടിട്ടുപോലും ഏഴര ലക്ഷത്തിലധികം വരുന്ന  ഈ ജനതക്ക് പ്രഥാമിക അംഗീകാരം പോലും നൽകാൻ മ്യാൻമർ സർക്കാർ തയ്യാറാകുന്നില്ല.

വിവാഹം കഴിക്കുന്നതിനും സന്താനലബ്ധിക്കും കുട്ടികളുടെ വിദ്യാഭ്യാസത്തിനും അവർ രോഹിങ്കയകളുടെയിടയിൽ നിയന്ത്രണമേർപ്പെടുത്തി. പെർമിറ്റില്ലാതെ ഈ ജനതയ്ക്കു വിവാഹം കഴിക്കുക അസാദ്ധ്യം. പെർമിറ്റിന് അപേക്ഷിക്കണമെങ്കിൽ സ്വന്തമായി സ്വത്തുവകകൾ ഉണ്ടെന്നു സർക്കാരിനുമുന്നിൽ തെളിയിക്കേണ്ടതുണ്ട്. ബുദ്ധമതത്തിലേക്ക് പരിവർത്തനത്തിന് തയ്യാറായാൽ നിയന്ത്രണങ്ങളുടെ ചങ്ങല അഴിയുമെന്നു കരുതിയാൽത്തന്നെ, മതപരിവർത്തനത്തിനു വിധേയരായവർ മൂന്നാം കിടക്കാരായി ഗണിക്കപ്പെടുന്ന അവസ്ഥയാണ്. സർക്കാരിന്റെ അനുമതിയില്ലാതെ നടക്കുന്ന രോഹിംഗ്യാ വിഭാഗത്തിന്റെ വിവാഹങ്ങൾ നിയമവിരുദ്ധമായി പ്രഖ്യാപിക്കപ്പെട്ടിരിക്കുന്നു. ഇങ്ങനെയുള്ളവർക്കെതിരെ കേസെടുക്കുകയും ജനിക്കുന്ന കുട്ടി നിയമവിരുദ്ധമായുട്ടുള്ളതാണെന്നു പ്രഖ്യാപിക്കപ്പെടുകയും ചെയ്യുന്നു. ഈ കുട്ടികളെ സ്‌കൂളിൽ ചേർക്കാൻ സാധിക്കാറില്ല.  1950 ൽ ഏകദേശം 2.2 മില്യൺ ഉണ്ടായിരുന്ന ഈ വിഭാഗം പ്രകൃതിനിയമമനുസരിച്ച് ഇരട്ടിയാകേണ്ടതായിരുന്നുവെങ്കിലും ജനനനിയന്ത്രണത്തിന്റെ ഫലമായി ഇന്ന് ഒരു മില്യണിൽതാഴെ മാത്രമാണ് അവരുടെ അംഗസംഖ്യ.  പൌരത്വെന്നല്ല, അവർക്ക് മനുഷ്യനെന്ന പരിഗണന പോലും ലഭിക്കാറില്ല.

ഇവരുടെ കൈവശമുള്ള ഭൂമിക്ക് രേഖകളൊന്നു കാണാറില്ല. ഏത് നിമിഷവും  കൈയേറ്റവും കുടിയൊഴി പ്പിക്കലുകളും നടക്കാവുന്ന അവസ്ഥയാണ് രാഖൈൻ പ്രവിശ്യയിലുടനീളം നിലനിൽക്കുന്നത്. അടിസ്ഥാനപരമായി രോഹിങ്ക്യൻ ജനത കൃഷിക്കാരാണ്.  എന്നാൽ മേഖലയിലെ ഭൂരിപക്ഷം ഭൂമിയും സർക്കാറോ ഭൂരിപക്ഷ വിഭാഗമോ കൈയടക്കിവച്ചതോടെ തങ്ങളുടെ കാർഷിക പാരമ്പര്യം ഉപേക്ഷിക്കാൻ അവർ നിർബന്ധിതരായിത്തീർന്നു.  പിന്നെയുള്ള അവരുടെ ഉപജീവനമാർഗ്ഗം മീൻ പിടിത്തമാണ്. എന്നാൽ റോഹിംഗ്യാകൾ പിടിച്ചുകൊണ്ടുവരുന്ന മത്സ്യത്തിന് കമ്പോളത്തിൽ ഒരിക്കലും ന്യായമായ വില കിട്ടാറില്ല. റോഡുകളുടേയും റെയിൽവേ, വൈദ്യുതി  നിലയങ്ങൾ തുടങ്ങിയവയുടെ നിർമ്മാണജോലികൾക്ക് റോഹിംഗ്യൻ യുവാക്കളെ ബലമായി പിടിച്ചു കൊണ്ടു പോകുക സർവ്വസാധാരണമാണ്.  കുറഞ്ഞ കൂലി, അല്ലെങ്കിൽ കൂലിയില്ലാത്ത അവസ്ഥ. ചൈനയുടെ സഹായത്തോടെ നടക്കുന്ന നിരവധി സംരംഭങ്ങളിൽ രോഹിങ്ക്യൻ യുവാക്കളെ ഈ അടിമത്ത ജോലികൾ ചെയ്യിക്കുന്നു. 

വീട് വെക്കാനുളള അവകാശം ഇവർക്കു നൽകാറില്ല. അനുമതിയില്ലാതെ നിർമ്മിക്കുന്ന വീടുകൾ അധികൃതരെത്തി പൊളിച്ചു നീക്കുകയാണ് പതിവ്. സാമൂഹ്യവിരുദ്ധരായി ഗണിക്കപ്പെടുന്ന ഭൂരിപക്ഷം രോഹിങ്ക്യകളും വെള്ളമോ വെളിച്ചമോ ഇല്ലാത്ത ചോർന്നൊലിക്കുന്ന ടെന്റുകളിലാണ് താമസിക്കുന്നത്. 

ഇവരിൽ ചിലർ അക്രമാസക്തമായി ദുർബലമായ ചെറുത്തു നിൽപ്പുകൾ നടത്തി പ്രതികരിക്കുന്നുണ്ടെന്നത് ശരിയായ വസ്തുത.  തുടർച്ചയായുള്ള വിവേചനവും പീഡനവുമേൽക്കേണ്ടിവരുന്ന ഒരു ജനതയുടെ  സ്വാഭാവിക പ്രതികരണമായേ ഇതിനെ കാണുവാൻ സാധിക്കുകയുള്ളൂ.,  തുടർച്ചയായ അവഗണനയേയും അപമാനത്തേയും  ചോദ്യം ചെയ്യുന്നവരെ തീവ്രവാദികളായി മുദ്രകുത്തുകയെന്ന തന്ത്രമാണ് പതിവുതന്ത്രമാണ് രാഖൈൻ പ്രവിശ്യയിൽ ഭരണകൂടം വിജയകരമായി നടപ്പാക്കിക്കൊണ്ടിരിക്കുന്നത്.

ഈ പ്രവിശ്യയിലെ ഭൂരിപക്ഷ വിഭാഗം അരാക്കൻ വംശജരായ ബുദ്ധമതക്കാരാണ്. മറ്റു വിഭാഗങ്ങളോട് അങ്ങേയറ്റത്തെ അസഹിഷ്ണുതയാണ് ഇവർ കാട്ടുന്നത്. നൂറ്റാണ്ടുകൾക്ക് മുമ്പ് തുടങ്ങിയ ആട്ടിയോടിക്കൽ അനവരതം തുടരുന്നു. സമ്പൂർണ്ണമായ വംശീയ ശുദ്ധീകരണം സാധ്യമാകും വരെ  പീഡിപ്പിച്ചും ചൂഷണം ചെയ്തും അപമാനിച്ചും റൊഹിംഗ്യാകളെ  മുച്ചൂടും മുടിക്കുമെന്ന ദൃഢപ്രതിജ്ഞതിയിലാണ് മ്യാൻമറിലെ ഭരണകൂടത്തിന്റെ പിന്തുണയുള്ള ഭൂരിപക്ഷമതം.

രോഹിങ്ക്യൻ പ്രശ്‌നത്തിൽ കൃത്യമായി ഇടപെടാൻ  ജനാധിപത്യത്തിന്റെ കാവലാളായി വിശേഷിപ്പിക്കപ്പെടുന്ന ആംഗ് സാൻ സൂകിയോ അവരുടെ പാർട്ടിയോ പോലും ഇനിയും തയ്യാറായിട്ടില്ല എന്നത് അത്യന്തം ലജ്ജാകരമായ അവസ്ഥയാണ്. മ്യാൻമാർ രാജ്യത്തിന് അധികപ്പറ്റാണ് റോഹിങ്ക്യകൾ എന്ന നിലപാടാണ് സൂകിയുടെ നാഷണൽ ലീഗ് ഫോർ ഡമോക്രസി പോലും കരുതുന്നതെന്നുവേണം വിചാരിക്കാൻ

രാഖൈൻ പ്രവിശ്യയിൽ   ഇതരമത വിശ്വാസിയായ ഒരു സ്ത്രീ ബലാത്സംഗം ചെയ്യപ്പെട്ടതുമായി ബന്ധപ്പെട്ട് സമീപകാലത്തു പൊട്ടിപ്പുറപ്പെട്ട കലാപത്തിന് ഇനിയും പൂർണ്ണശമനമായിട്ടില്ല. ഈ കുറ്റം രോഹിങ്ക്യൻ മുസ്ലിം വിഭാഗത്തിലെ മൂന്നു പേരുടെ തലയിൽ ചാർത്തി അറസ്റ്റ് ചെയ്യപ്പെട്ടിരുന്നു. അവസരം പാർത്തിരുന്ന തീവ്രവാദ സംഘങ്ങൾ അതേദിവസം 10 രോഹിങ്ക്യകളെ ചുട്ടുകൊല്ലുകയും  രോഹിങ്ക്യകളുടെ വാസസ്ഥലങ്ങൾ വ്യാപകമായി കയ്യേറ്റം ചെയ്യപ്പെടുകയും ചെയ്തു. ഈ കലാപത്തിലകപ്പെട്ട നിരപരാധികളുടെ എണ്ണം ഇതുവരെ റിപ്പോർട്ട് ചെയ്യപ്പെട്ടിട്ടില്ല. സൂകി അപ്പോഴും മൌനത്തിന്റെ വാത്മീകത്തിലൊളിച്ചു കഴിഞ്ഞതേയുള്ള.

കിരാത ഭരണകൂടത്തിന്റെ ഒത്താശയോടെ മതതീവ്രവാദികൾ പ്രധാനമായി ലക്ഷ്യം വെക്കാറുള്ളത് സ്ത്രീകളെയാണ്. ഒരു സമൂഹത്തെ ഒന്നായി അപമാനിക്കാനുള്ള ഏറ്റവും നല്ല വഴി അവരിലെ സ്ത്രീകളെ അപമാനിക്കലാണെന്ന് അവർക്ക് നന്നായറിയാം. തീരെ നിവൃത്തിയില്ലാത്ത അവസ്ഥയിൽ പലരും പാലായനത്തിനു നിർബന്ധിതരാകുന്നു.  ഏറ്റവും അപകടകരമായ ഈ പലായനങ്ങൾ ബൊട്ടുകൾ വഴി സമുദ്രം താണ്ടി തായ്‌ലാൻഡ്, മലേഷ്യ എന്നിവിടങ്ങളിലേയ്ക്കു നടത്തുന്ന യാത്രകൾ മിക്കവാറും ലക്ഷ്യം കാണാറില്ല. ലക്ഷ്യത്തിലെത്തുന്നവതന്നെ കൂടുതൽ ദുരിതങ്ങളിലേയ്ക്കവും എത്തിച്ചേരുക. അവിടെ തായ്സൈന്യം മലേഷ്യൻ സൈന്യങ്ങളും സ്ത്രീകളെ ഉൾപ്പെടെ അവരുടെ കൈവശമുള്ള തട്ടിയെടുക്കുകയും  വീണ്ടും കടലിലേക്കു ആട്ടിയിറക്കുകയും ചെയ്യുന്നു. രോഹിങ്ക്യാ അഭയാർത്ഥികളെ സ്വീകരിക്കുകയും സംരക്ഷിക്കുയും ചെയ്യുന്നതിനായി യു.എൻ. ബംഗ്ലാദേശ്, മലേഷ്യ, തായ്ലാന്റ് തുടങ്ങിയ രാജ്യങ്ങൾക്ക് വൻതുക സാമ്പത്തികസഹായം ചെയ്യുന്നു. ദുരിതപൂർണമായ ജീവിതം നയിക്കുന്ന ഒരു വലിയ വിഭാഗം റോഹിംഗ്യാകൾ ബംഗ്ലാദേശിലെ ക്യാമ്പിലുണ്ടെന്നാണ് കണക്ക്. ഇനിയും പുതിയ അഭയാർഥികളെ സ്വീകരിക്കാനാകില്ലെന്ന നിലപാടിലാണ് ബംഗ്ലാദേശ്. അതുപോലെ മലേഷ്യ, തായ്‌ലാൻഡ് എന്നീ രാജ്യങ്ങളും ഇതേ നിലപാട് പിന്തുടരുന്നവരാണ്. ഒരു രാജ്യത്തിന്റെയും പൌരത്വമില്ലാത്ത ഈ മനുഷ്യർ അന്താരാഷ്ട്ര നിയമപരിരക്ഷകരുടെ കണ്ണിൽപ്പെടുന്നില്ല എന്നുള്ളതാണ് സത്യം. 

ആധുനിക കാലഘട്ടത്തിൽ റോഹിംഗ്യ എന്ന പദം ആവർഭവിച്ചത്, കൊളോണിയൽ കാലഘട്ടത്തിനു മുമ്പും ശേഷവുമുള്ള റൂയിംഗ, റുവാൻഗ്യ എന്നീ പദങ്ങളിൽനിന്നാണ്. റോഹിംഗ്യകൾ സ്വയമായി അവരെ "Ruáingga" എന്ന് വിശേഷിപ്പിക്കുന്നു. ഈ പ്രദേശത്തെ പ്രധാന ഭാഷകളിൽ, അവർ "rui hang gya" ( MLCTS) പിന്തുടർന്ന്) എന്ന് അറിയപ്പെടുന്നു. ഇതിന്റെ എന്നും "Rohingga" എന്നുമാണ്. "രോഹിൻഗ്യ" എന്ന വാക്ക് വന്നത് രഖാൻഗ അല്ലെങ്കിൽ രോഷൻഗ എന്നീ അരക്കാൻ സംസ്ഥാനത്തെ വാക്കിൽ നിന്നായിരിക്കാം. റോഹിൻഗ്യ എന്ന വാക്കിനർത്ഥം "രോഹാൻഗ് നിവാസി" എന്നാണ്, ഇത് അരകാന്റെ ആദ്യകാല മുസ്ലിം പേരായിരുന്നു. ആൻഡ്രൂ ടാൻ ഇത് അറബി ഭാഷയിലെ റഹാം (ദൈവത്തിന്റെ അനുഗ്രഹം) ൽ നിന്നും ഉരുത്തിരിഞ്ഞുവന്നതാണെന്നു വാദിക്കുന്നു. അരകാനിൽ വസിച്ചിരുന്ന ആദ്യകാല മുസ്ലീങ്ങൾ "ദൈവത്തിന്റെ അനുഗൃഹീത ജനത" എന്ന് സ്വയം വിശേഷിപ്പിച്ചിരുന്നു.

റോഹിൻഗ്യ ജനത തെക്കുകിഴക്കൻ ഏഷ്യയിലെ ഒരു തീരദേശ മേഖലയായ അരകാൻ എന്ന പ്രാചീന ഭൂവിഭാഗത്തിൽ കേന്ദ്രീകരിച്ചിരിക്കുന്നു. അരകാൻ പ്രദേശത്തെ യഥാർത്ഥ കുടിയേറ്റക്കാർ ആരാണെന്ന് വ്യക്തമല്ല. 3000 BCE മുതൽ രാഖൈനിൽ അരക്കാൻ ജനത വസിച്ചിരുന്നതായി പുരാവസ്തുശാസ്ത്രമനുസരിച്ച് തെളിവുകളില്ല എന്നാണ് ബർമ്മയിലെ ദേശീയ വാദികൾ വാദിക്കുന്നത്. നാലാം നൂറ്റാണ്ടായപ്പോൾ തെക്ക് കിഴക്ക് ഏഷ്യയിലെ ഏറ്റവും പുരാതനമായ ഇന്ത്യൻ സാമ്രാജ്യങ്ങളിൽ ഒരാളായിരുന്നു അരകാൻ. ആദ്യ അരാക്കനീസ് സംസ്ഥാനം അഭിവൃദ്ധിപ്രാപിച്ചത് ധന്യവാദിയിൽ ആയിരുന്നു. ശക്തികേന്ദ്രം പിന്നീട് വൈതാലി നഗരത്തിലേക്ക് മാറ്റി. ഈ പ്രദേശത്തുള്ള പുരാതന സംസ്കൃത ലിഖിതങ്ങൾ സൂചിപ്പിക്കുന്നത് ആദ്യത്തെ അരക്കനീസ് രാജ്യങ്ങളുടെ സ്ഥാപകർ ഇന്ത്യക്കാരാണെന്നാണ്. അക്കാലത്ത് അരക്കാൻ ഭരിച്ചിരുന്നത് ചന്ദ്ര വംശമായിരുന്നു. ബ്രിട്ടീഷ് ചരിത്രകാരനായ ഡാനിയൽ ജോർജ് എഡ്വേർഡ് ഹാൾ ഇങ്ങനെ പ്രസ്താവിക്കുന്നത് ബർമൻ വംശജർ അരകാനിൽ പത്താം നൂറ്റാണ്ടിന്റെ അവസാനത്തിൽ വരെ താമസിച്ചിരുന്നതായി തോന്നുന്നില്ല എന്നാണ്. അതിനാൽ, മുൻകാല രാജവംശങ്ങൾ ഇന്ത്യൻ വംശജരായരുന്നുവെന്നും ബംഗാളിലെ ജനസംഖ്യയുടെ അത്രയുമുള്ള ഒരു ജനവിഭാഗത്തെ ഭരിച്ചിരുന്നതായും കരുതപ്പെടുന്നു. ചരിത്രത്തിൽ അറിയപ്പെടുന്ന എല്ലാ തലസ്ഥാനങ്ങളും കിഴക്ക് ആധുനിക അക്യാബിനടുത്തുള്ള ഭാഗത്തായിരുന്നു.

ബംഗാൾ ഉൾക്കടലിന്റെ തീരപ്രദേശമായതിനാൽ, മൗര്യ സാമ്രാജ്യകാലം മുതൽത്തന്നെ ബർമൻ പ്രദേശങ്ങളും പുറംലോകവും തമ്മിലുള്ള സമുദ്ര വ്യാപാരത്തിന്റെയും സാംസ്കാരിക കൈമാറ്റത്തിന്റെയും ഒരു പ്രധാന കേന്ദ്രമായിരുന്നു അരാകാൻ. അറേബ്യൻ വ്യാപാരികൾ അരകാനുമായി മൂന്നാം നൂറ്റാണ്ട് മുതൽ ബന്ധപ്പെടുകയും അരകാനിലേക്ക് ബംഗാൾ ഉൾക്കടൽ വഴി എത്തിച്ചേരുകയും ചെയ്തു. എട്ടാം നൂറ്റാണ്ടിൽ തുടങ്ങി, അറബ് വ്യാപാരികൾ മിഷനറി പ്രവർത്തനങ്ങൾക്ക് തുടക്കം കുറിക്കുകയും ധാരാളം നാട്ടുകാർ ഇസ്ലാം സ്വീകരിക്കുകയും ചെയ്തു. ഇന്ത്യയിലേയ്ക്കും ചൈനയിലേയ്ക്കും യാത്രകൾ നടത്താൻ ഈ മേഖലയിലെ വാണിജ്യ മാർഗ്ഗങ്ങൾ മുസ്ലീങ്ങൾ ഉപയോഗിച്ചുവെന്നാണ് ചില ഗവേഷകരുടെ അഭിപ്രായം. സിൽക്ക് റോഡിന്റെ ഒരു തെക്കൻ ശാഖ, അക്കാലത്തെ ഇന്ത്യ, ബർമ്മ, ചൈന എന്നിവയെ ബന്ധിപ്പിച്ച് നിയോലിത്തിൽ കാലഘട്ടംമുതൽ നിലനിന്നിരുന്നു. ഒൻപതാം നൂറ്റാണ്ടു മുതൽ അരക്കാൻ അതിർത്തിയിലുള്ള തെക്കൻ ബംഗാൾ തീരപ്രദേശങ്ങൾ അറേബ്യൻ കച്ചവടക്കാർ രേഖപ്പെടുത്തിയിട്ടുണ്ട്. റോഹിങ്ക്യ ജനത അവരുടെ ചരിത്രത്തെ ഈ കാലഘട്ടത്തിൽ കണ്ടെത്തുന്നു. നാട്ടുകാരെ ഇസ്ലാമിലേയ്ക്കാ ആകർഷിക്കുന്നതിനുപുറമേ അറബ് വ്യാപാരികൾ പ്രാദേശിക വനിതകളെ വിവാഹം കഴിക്കുകയും അരകാനിൽ സ്ഥിരതാമസം തുടങ്ങുകയും ചെയ്തു. വിവാഹവും മതപരിവർത്തനവും മൂലം, അറഖാനിലെ മുസ്ലീം ജനസംഖ്യ ക്രമേണ വർധിച്ചു. ആധുനികകാല രോഹിങ്ക്യ ജനത ആദ്യകാല മുസ്ലിം അധിവാസകരുടെ പന്തുടർച്ചക്കാരെന്നു വിശ്വസിക്കുന്നു.

ബർമ്മൻ പിയു നഗര-സംസ്ഥാനങ്ങളിലെ ഗോത്രക്കാരായിരുന്നു രാഖിൻസ്. ഒൻപതാം നൂറ്റാണ്ടിൽ അറഖാൻ പർവതനിരകളിലൂടെ അറഖാൻ പ്രദേശത്തിലേക്ക് ഇവർ കുടിയേറ്റം നടത്തി. ലെമ്രോ നദിയുടെ താഴ്വരയിൽ സാമ്പാവാക്ക് I, പയിൻസ, പരീൻ, ഹ്ക്രിറ്റ്, സാമ്പാവാക് II, മ്വോഹ്വാങ്, ട്വൊൻഗൂ, ലൌൻഗ്രെറ്റ് എന്നിങ്ങനെ അവർ നിരവധി പട്ടണങ്ങൾ സ്ഥാപിച്ചു. രാഖിൻ പട്ടണങ്ങൾ 1406 ൽ ബർമൻ സൈന്യത്തിന്റെ ആക്രമണത്തിനിരയായി. ബർമീസ് അധിനിവേശം റഖീൻ ഭരണാധികാരികളെ വടക്ക് ഭാഗത്ത് അയൽ ബംഗാളിൽ നിന്നും സഹായം തേടാൻ നിർബന്ധിതരാക്കി.

അറഖാനിലെ ബംഗാൾ മുസ്ലീം കുടിയേറ്റത്തിന്റെ ആദ്യകാല തെളിവുകൾ, മ്രാവുക് യു രാജ്യത്തിലെ മിൻ സോ മോൻ (1430-34) രാജാവിന്റെ കാലത്തു തുടങ്ങുന്നു. 24 വർഷത്തെ ബംഗാൾ പ്രവാസകാലത്തിനു ശേഷം, 1430-ൽ ബംഗാൾ സുൽത്താനേറ്റിന്റെ സൈനിക സഹായത്തോടെ അരാക്കൻ സിംഹാസനം അദ്ദേഹം തിരിച്ചുപിടിച്ചു. അദ്ദേഹത്തോടൊപ്പമെത്തിയ ബംഗാളി വംശജർ ഈ പ്രദേശത്ത് സ്വന്തം കുടിയേറ്റകേന്ദ്രം രൂപപ്പെടുത്തി.

1430 കളിൽ നിർമ്മിക്കപ്പെട്ട ശാന്തികാൻ മോസ്ക്, വടക്കു നിന്ന് തെക്കോട്ട് നിന്നും 65 അടിയും കിഴക്ക് മുതൽ പടിഞ്ഞാറ് വരെ 82 അടി വിസ്താരവുമുള്ള അങ്കണം ഉൾപ്പെട്ടതായിരുന്നു. ഈ ദേവാലയം ദീർഘചതുരാകൃതിയിലുള്ള 33 മുതൽ 47 അടിവരെ ഉയരമുള്ള ഒരു കൂറ്റൻ കെട്ടിടമായിരുന്നു.

മിൻ സോ മോൻ രാജാവ് ബംഗാളിലെ സുൽത്താന് ചില പ്രദേശങ്ങൾ വിട്ടുകൊടുക്കുകയും ആ പ്രദേശങ്ങളിൽ അദ്ദേഹത്തിന്റെ പരമാധികാരം അംഗീകരിച്ചു കൊടുക്കുകയും ചെയ്തു. രാജകുടുംബത്തിന്റെ വാസൽ പദവിയ്ക്ക് അംഗീകാരം ലഭിച്ചതനുസരിച്ച്, അറഖാനിലെ ബുദ്ധ രാജാക്കന്മാർ ഇസ്ലാമിക സ്ഥാനപ്പേരുകൾ സ്വീകരിക്കുകയും ബംഗാളി സ്വർണ ദിനാർ രാജ്യത്തിനുള്ളിൽ നാണയമായി ഉപയോഗിച്ചുവരുകയും ചെയ്തു. ഒരു വശത്ത് ബർമൻ അക്ഷരമാലയും, മറുവശത്ത് പേർഷ്യൻ അക്ഷരമാലയുമുള്ള സ്വന്തം നാണയങ്ങളും മിൻ സോ മോൻ അച്ചടിച്ചിരുന്നു. അരക്കാന്റെ ബംഗാളുമായുള്ള ആശ്രിതാവസ്ഥയ്ക്ക് ആയുസു കുറവായിരുന്നു. 

1433 ൽ സുൽത്താൻ ജലാലുദ്ദീൻ മുഹമ്മദ് ഷായുടെ മരണത്തിനു ശേഷം, നരമെയ്ഖ്ലായുടെ പിൻഗാമികൾ ബംഗാൾ ആക്രമിക്കുകയും, 1437 ൽ രാമു ഉപാസിലയും 1459 ൽ ചിറ്റഗോംഗും ആക്രമിച്ചു കീഴടക്കുകയും ചെയ്തു. 1666 വരെ അറഖാൻ ചിറ്റഗോംഗിന്റെ നിയന്ത്രണത്തിലായിരുന്നു. ബംഗാളിലെ സുൽത്താന്മാരിൽ നിന്ന് സ്വാതന്ത്ര്യത്തിന് ശേഷവും, അരക്കാനീസ് രാജാക്കന്മാർ മുസ്ലീം സ്ഥാനപ്പേരുകൾ നിലനിർത്തിയുള്ള സമ്പ്രദായം തുടർന്നിരുന്നു. ബുദ്ധമത രാജാക്കന്മാർ ബംഗാൾ സുൽത്താനുമായി സ്വയം താരതമ്യപ്പെടുത്തുകയും, മുഗൾ ഭരണാധികാരികളെ അനുകരിച്ചുള്ള വേഷവിധാനങ്ങൾ ധരിക്കുകയും ചെയ്തു. അവർ രാജഭരണത്തിൻകീഴിലെ അഭിമാനകരമായ സ്ഥാനങ്ങളിൽ മുസ്ലിംകളെ നിയമിക്കുന്നതു തുടരുകയും ചെയ്തു.അവരിൽ ചിലർ അരാക്കാനീസ് കോടതികളിൽ ബംഗാളി, പേർഷ്യൻ, അറബിക് എഴുത്തുകാർ ആയി പ്രവർത്തിച്ചു. ബാക്കിയുള്ള ബുദ്ധമതക്കാരും സമീപ ബംഗ്ലാദേശ് സുൽത്താനത്തിൽ നിന്നും ഇസ്ലാമിക ഫാഷൻ സ്വീകരിച്ചു. അരക്കാനീസ് ആക്രമണകാരികൾ അടിമകളായി കൊണ്ടുവന്നവരും, പോർട്ടുഗീസ് കുടിയേറ്റക്കാർ ബംഗാളിൽ ആക്രമണം നടത്തുന്നതു തുടരുകയും ചെയ്തതിന്റെ ഫലമായി പതിനേഴാം നൂറ്റാണ്ടിൽ ജനസംഖ്യ വീണ്ടും വർദ്ധിച്ചു. അടിമകളിൽ മുഗൾ ഭരണത്തിലെ ഉന്നതരിലെ അംഗങ്ങളും ഉൾപ്പെട്ടിരുന്നു. അർകോനീസ് രാജസഭയിലെ അറിയപ്പെടുന്ന ഒരു കവിയായിരുന്ന അലാവോൾ ഒരു പ്രമുഖ രാജകുടുബത്തിലെ അടിമയായിരുന്നു. രാജാവിന്റെ സേന, വാണിജ്യം, കൃഷിയ ഉൾപ്പെടെ വിവിധതരം തൊഴിലുകളിൽ അടിമത്തൊഴിലാളികളെ ഉപയോഗിച്ചിരുന്നു.

1660 ൽ മുഗൾ ബംഗാളിലെ ഗവർണ്ണറും മയൂര സിംഹാസനത്തിന്റെ അവകാശികളിലൊരാളുമായിരുന്ന ഷാ ഷുജ, അദ്ദേഹത്തിന്റെ സഹോദരൻ ഔറംഗസേബിനാൽ കജ്വാ യുദ്ധത്തിൽ പരാജയപ്പെടുകയും കുടുംബാംഗങ്ങളുമായി അരകാനിലേക്ക് ഓടിപ്പോകുകയും ചെയ്തു. 1660 ഓഗസ്റ്റ് 26-ന് ഷാ ഷൂജയും അദ്ദേഹത്തിന്റെ അനുചര സംഘവും അരാകനിൽ എത്തി. സാന്ത തുധമ്മ രാജാവ് അദ്ദേഹത്തിന് അഭയം നൽകി. 1660 ഡിസംബറിൽ അരക്കാനീസ് രാജാവ് ഷാ ഷുജയുടെ സ്വർണ്ണവും ആഭരണങ്ങളും കണ്ടുകെട്ടുകയും ഇത് രാജകീയ മുഗൾ അഭയാർഥികളുടെ ഒരു കലാപത്തിന് വഴിവെക്കുകയും ചെയ്തു. വ്യത്യസ്തങ്ങളായ വിവരങ്ങളനുസരിച്ച് ഷാ ഷുജയുടെ കുടുംബം അരാക്കൻ സേനയാൽ കൊല്ലപ്പെട്ടുവെന്നും ഷാ ഷുജ മണിപ്പൂരിലെ ഒരു രാജ്യത്തേക്ക് പലായനം ചെയ്തുവെന്നും കരുതപ്പെടുന്നു. എന്നിരുന്നാലും, ഷാ ഷൂജയുടെ പരിവാരങ്ങളിലുൾപ്പെട്ട അംഗങ്ങൾ അരാകനിൽ തന്നെ തുടരുകയും വില്ലാളികളായും കൊട്ടാരത്തിന്റെ കാവൽക്കാരായും ഉൾപ്പെടെയുള്ള ജോലികളിൽ രാജകീയ സൈന്യം അവരെ നിയമിക്കുകയും ചെയ്തു. ബർമീസ് സൈന്യം കീഴടക്കുന്നതുവരെ അവർ അരാഖാൻ രാജാവിനെ അധികാരത്തിലേക്കുയർത്തുവാനും ഇറക്കുവാനും കഴിവുള്ളവരായി പ്രവർത്തിച്ചു. അറക്കാനികൾ മുഗൾ ബംഗാളിലെ അവരുടെ ആക്രമണങ്ങൾ തുടരുകയും 1625 ൽ ധാക്ക ആക്രമിക്കുകയും ചെയ്തു. ഔറംഗസേബ് ചക്രവർത്തി മുഗൾ ബംഗാളിലെ ഗവർണറായിരുന്ന ഷയിസ്ത ഖാനോട് അരക്കാനീസ്-പോർച്ചുഗീസ് ആക്രമണകാരികളെ അമർച്ച ചെയ്യുവാൻ ഉത്തരവു നൽകി.

1666 ൽ ചിറ്റഗോംഗിനെ മ്രാവുക് യു രാജ്യത്തിൽനിന്നു തിരിച്ചു പിടിക്കുവാൻ ഷയിസ്ത ഖാന്റെ നേതൃത്വത്തിൽ 6000 സൈനികരും 288 യുദ്ധക്കപ്പലുകളുമടങ്ങിയ സേന ഒരുക്കം തുടങ്ങി. കലഡാൻ നദി വരെ മുഗൾ സേനയുടെ പര്യടനം തുടർന്നു. മുഗളന്മാർ അരക്കാന്റെ വടക്കൻ ഭാഗങ്ങൾ തങ്ങളുടെ നിയന്ത്രണത്തിലും ആശ്രിതഭരണത്തിലുമാക്കി. വടക്കൻ അരകനിലേയ്ക്ക് മുസ്ലീം ജനസംഖ്യ കേന്ദ്രീകരിക്കപ്പെട്ടു. 1960 ൽ ബർമ്മയിലെ ആരോഗ്യമന്ത്രി സുൽത്ത മഹ്മൂദ്, കലദാൻ നദി, റോഹിങ്ക്യയും റഖീൻ മേഖലയും തമ്മിലുള്ള അതിർത്തിയായി ചൂണ്ടിക്കാട്ടിയിരുന്നു.

1785-ൽ കൊൻബൌങ് രാജവംശം അർക്കാൻ പിടിച്ചടക്കുകയും റാഖൈൻ സംസ്ഥാനത്തിലെ ഏകദേശം 35,000 ആൾക്കാർ ബാമർ ജനങ്ങളിൽനിന്നുള്ള പീഡനങ്ങളിൽനിന്നു രക്ഷതേടി ബ്രിട്ടീഷ് ബംഗാളിലെ ചിറ്റഗോംഗ് പ്രദേശത്തേയ്ക്കു രക്ഷപ്പെട്ടു.ബാമർ ജനങ്ങൾ ആയിരക്കണക്കിന് പുരുഷൻമാരെ വധശിക്ഷയ്ക്ക് വിധിക്കുകയും റഖീനിൽ നിന്നുള്ള ഒരു വലിയ ഭാഗം ജനങ്ങളെ മധ്യ ബർമ്മയിലേക്കുള്ള നാടുകടത്തുകയും ചെയ്തു. ബ്രിട്ടീഷുകാർ പിടിച്ചടക്കിയകാലത്ത് അരാഖാൻ വളരെ കുറവു ജനസംഖ്യയുള്ള ഒരു പ്രദേശം ആയിരുന്നു.1799 ൽ ബ്രിട്ടീഷുകാരനായ ഫ്രാൻസിസ് ബുക്കാനാൻ-ഹാമിൽട്ടന്റെ "ബർമ്മ സാമ്രാജ്യം" എന്ന ആനുകാലികത്തിൽ പ്രസിദ്ധീകരിച്ച ലേഖനം അനുസരിച്ച്, "അറഖാനിൽ ഏറെക്കാലം അധിവസിച്ചിരുന്ന മുഹമ്മദീയർ, സ്വയം "റൂയിംഗ", അല്ലെങ്കിൽ തദ്ദേശീയ അറാക്കാനുകൾ എന്നു വിശേഷിപ്പിച്ചിരുന്നു. എന്നിരുന്നാലും, ഡെറക് ടോക്കിൻ പറയുന്നതനുസരിച്ച്, ഹാമിൽട്ടൺ ഈ പദം പിന്നീടുള്ള തന്റെ പ്രസിദ്ധീകരണങ്ങളിൽ ആരക്കാനിലെ മുസ്ലീങ്ങളെ പരാമർശിക്കുന്നതിനായി ഉപയോഗിച്ചിരുന്നില്ല. സർ ഹെൻട്രി യൂലെ ബർമൻ തലസ്ഥാനമായിരുന്ന ആവായിലേക്കുള്ള തന്റെ ഒരു നയതന്ത്ര ദൗത്യത്തിൽ, നിരവധി നപുംസകങ്ങളായ മുസ്ലിംകൾ കൊൺബൌങ് രാജവംശത്തിൽ സേവനം നടത്തിയിരുന്നത് കണ്ടിരുന്നതായി പറയപ്പെടുന്നു.

ഇന്ത്യയിലെ ബ്രിട്ടീഷ് നയം ബംഗാൾ നിവാസികളെ അടുത്തുള്ള പ്രദേശങ്ങളിൽ നിന്ന് അക്കാലത്ത് ജനസംഖ്യ വളരെ കുറവായിരുന്നതും ഫലഭൂയിഷ്ടവുമായിരുന്ന അരാക്കൻ താഴ്വരയിലേയ്ക്കു കർഷകത്തൊഴിലാളികളായി കുടിയേറുവാൻ പ്രോത്സാഹിപ്പിച്ചു. ഈസ്റ്റ് ഇന്ത്യാ കമ്പനി അരാക്കനിലേയ്ക്ക് ബംഗാൾ പ്രസിഡൻസി വിപുലപ്പെടുത്തി. അക്കാലത്ത് ബ്രിട്ടീഷ് ഇന്ത്യയുടെ ഭാഗമായിരുന്ന ബംഗാളും അരക്കാനും തമ്മിൽ അന്തർദേശീയ അതിർത്തിയോ അങ്ങോട്ടുമിങ്ങോട്ടുമുള്ള കുടിയേറ്റത്തിന് നിയന്ത്രണങ്ങളോ ഇല്ലായിരുന്നു. പത്തൊൻപതാം നൂറ്റാണ്ടിന്റെ തുടക്കത്തിൽ ചിറ്റഗോങ്ങ് പ്രദേശത്തുനിന്നും ആയിരക്കണക്കിന് ബംഗാളികൾ അരാകനിലേയ്ക്ക് ജോലി തേടി പോയി. പതിനെട്ടാം നൂറ്റാണ്ടിൽ ബർമീസ് പിടിച്ചടക്കൽ സമയത്ത് ബംഗാളിലെ ചിറ്റഗോംഗിലേക്ക് നാടുകടത്തപ്പെട്ട ജനവിഭാഗം പിന്നീട് ബ്രിട്ടീഷ് നയത്തിന്റെ ഫലമായി അരക്കാനിലേയ്ക്കു തിരിച്ചു പോയതാണോ അരക്കാനിൽ പൂർവ്വികബന്ധമില്ലാത്ത ബംഗാളിൽനിന്നുള്ള പുതിയ കുടിയേറ്റക്കാരാണോ ഇവർ എന്ന് തിരിച്ചറിയുക തികച്ചും പ്രയാസമാണ്.

1872 ലെ ബ്രിട്ടീഷ് സെൻസസ് പ്രകാരം അക്യാബ് ജില്ലയിലെ മുസ്ലിം ജനങ്ങളുടെ എണ്ണം 58,255 ആയിരുന്നു. 1911 ആയപ്പോഴേക്കും മുസ്ലിം ജനസംഖ്യ 178,647 ആയി വർദ്ധിച്ചു.

ബ്രിട്ടീഷ് ഇന്ത്യയിൽ നിന്നു നെൽപ്പാടങ്ങളിൽ ജോലി ചെയ്യാനുള്ള കുറഞ്ഞ വേതനമുള്ള തൊഴിലാളികളുടെ ആവശ്യകതയാണ് പ്രധാനമായി കുടിയേറ്റത്തിന്റെ തരംഗങ്ങൾ ഉണർത്തിവിട്ടത്. ഇക്കാലത്ത് പ്രധാനമായും ചിറ്റഗോംഗ് മേഖലയിൽ നിന്നുള്ള ബംഗാളി കുടിയേറ്റക്കാർ പടിഞ്ഞാറൻ ടൗൺഷിപ്പായ അരാക്കനിലേക്ക് ഒഴുകിയെത്തി. ബ്രിട്ടീഷ് ഇന്തയുടെ ഭാഗമായിരുന്ന ആരാക്കാൻ ഉൾപ്പെടെയുള്ള ബർമ്മൻ പ്രദേശത്തേയ്ക്കുള്ള കുടിയേറ്റം അക്കാലത്ത് രാജ്യവ്യാപകമായ ഒരു പ്രതിഭാസമായിരുന്നു. ഈ കാരണങ്ങളാൽ 19-ഉം 20-ഉം നൂറ്റാണ്ടുകളിൽ കൂടുതൽ റോഹിങ്ക്യ വംശജരും ബ്രിട്ടീഷ് കൊളോണിയലിസ്റ്റുകൾക്കൊപ്പം എത്തിയതാണെന്നു ചരിത്രകാരന്മാർ വിശ്വസിച്ചിരുന്നു. ചരിത്രകാരനും പ്രസിഡന്റ് തെയിൻ സെയിനിന്റെ ഉപദേശകനുമായിരുന്ന താന്റ് മയിന്റ്-യു പറയുന്നതനുസരിച്ച്, "ഇരുപതാം നൂറ്റാണ്ടിന്റെ തുടക്കത്തിൽ, ചുരുങ്ങിയത് വർഷത്തിൽ 1/4 മില്യൺ ഇന്ത്യക്കാർ ബർമ്മൻ പ്രദേശങ്ങളിൽ എത്തിച്ചേർന്നുവെന്ന് വിലയിരുത്തപ്പെടുന്നു. കുടിയേറ്റം കുത്തനെ ഉയർന്ന 1927 വരെ ഇത് 480,000 ആളുകളിൽ എത്തിച്ചേരുകയും ലോകത്തിലെ ഏറ്റവും വലിയ കുടിയേറ്റ തുറമുഖ നഗരമായ ന്യൂയോർക്ക് നഗരത്തെ റംഗൂൺ മറികടക്കുകയും ചെയ്തു. അപ്പോഴേക്കും ബർമയിലെ യംഗോൺ, സിറ്റ്വെ, പാഥേൻ, മാവ്ലാമ്വൈൻ എന്നീ വലിയ നഗരങ്ങളിൽ ഇന്ത്യൻ കുടിയേറ്റക്കാർ ജനസംഖ്യയിൽ ഭൂരിഭാഗമായിരുന്നു. ബ്രിട്ടീഷ് ഭരണത്തിൻകീഴിൽ ബർമ നിസ്സഹായമായിരുന്നു, ശ്രേഷ്ഠതയും ഭയവും കൂടിച്ചേർന്ന തരം വംശീയതയിലൂന്നിയുള്ള പ്രതികരണങ്ങൾ ഇക്കാലത്ത് പുറത്തുവന്നിരുന്നു. ഗ്രിഫിത്ത് യൂണിവേഴ്സിറ്റിയിലെ പ്രൊഫസർ ആൻഡ്രൂ സേൽത്ത് എഴുതിയതനുസരിച്ച് 15, 16 നൂറ്റാണ്ടുകളിൽ അരകാനിൽ ജീവിച്ചിരുന്ന മുസ്ലിംകൾക്ക് അവരുടെ പൂർവികരെ കണ്ടെത്താനായെങ്കിലും മിക്ക റോഹിംഗ്യന്മാരും 19-ഉം 20-ഉം നൂറ്റാണ്ടുകളിൽ ബ്രിട്ടീഷ് കൊളോണിയലിസ്റ്റുകൾക്കൊപ്പം എത്തിയവരായിരുന്നു.

ബ്രിട്ടീഷ് കുടിയേറ്റ നയത്തിന്റെ സ്വാധീനം തീവ്രമായിരുന്നു, പ്രത്യേകിച്ച് അരാക്കാനിൽ. അത് കൊളോണിയൽ സമ്പദ്വ്യവസ്ഥയെ ഉയർത്തിയിരുന്നെങ്കിലും പ്രാദേശിക അരക്കാനികളെ അത് രോഷാകുലരാക്കി.

ചരിത്രകാരനായ ക്ളിവ് ജെ. ക്രിസ്റ്റിയുടെ അഭിപ്രായത്തിൽ, ഈ പ്രശനത്തിന് ബർമീസ് ദേശീയവാദികൾ അടിസ്ഥാന പ്രാധാന്യം നൽകി. 1930-31 കാലഘട്ടങ്ങളിൽ ലോവർ ബർമയിൽ ഗുരുതരമായ ഇന്ത്യൻ വിരുദ്ധ അസ്വാസ്ഥ്യങ്ങൾ ഉണ്ടായിരുന്നു. എന്നാൽ 1938 ൽ കലാപങ്ങൾ ഇന്ത്യൻ മുസ്ലിം സമുദായത്തിനെതിരായിമാറി. രണ്ടാം ലോകമഹായുദ്ധത്തിനു മുൻപ് ബർമീസ് ദേശീയത്വം ദൃഢമായിത്തീരുകയും ഇന്ത്യൻ സാന്നിദ്ധ്യവും ഇന്ത്യൻ മുസ്ലിംകൾവഴി ഇറക്കുമതി ചെയ്ത മതവും ആക്രമണങ്ങൾക്കു വിധേയമായി. വടക്കൻ അരാക്കനിലെ തദ്ദേശീയരായ മുസ്ലീങ്ങളും ഈ പോരാട്ടത്തിന്റെ ഇരകളായി മാറി.

അറഖാൻ പ്രദേശം കടൽ വഴി പ്രവേശിക്കുവാൻ കൂടുതൽ എളുപ്പമുള്ളതായിരുന്നു. I ബ്രിട്ടീഷ് ആരകൻ ഡിവിഷനിൽ, അക്യാബ് തുറമുഖത്ത് ഫെറി സർവ്വീസുകൂടാതെ ബ്രിട്ടീഷ് ഇന്ത്യയിലെ ചിറ്റഗോംഗ്, നാരായൺഗഞ്ച്, ധാക്ക, കൊൽക്കത്ത തുടങ്ങിയ തുറമുഖങ്ങളുമായും ഒപ്പം റംഗൂണുമായും സമ്പന്നമായ വ്യാപാരം നടന്നിരുന്നു. യൂറോപ്പിൽ നിന്നും ചൈനയിൽ നിന്നുമുള്ള കപ്പൽ വ്യൂഹങ്ങൾ എത്തിയിരുന്ന അക്യാബ് അക്കാലത്ത് ലോകത്തിലെ ഒരു പ്രമുഖ അരിവ്യാപാര തുറമുഖങ്ങളിലൊന്നായിരുന്നു. പല ഇന്ത്യാക്കാരും അക്യാബിൽ താമസമുറപ്പിക്കുകയും തുറമുഖത്തും പശ്ചാത്തല പ്രദേശങ്ങളിലും സ്വാധീനവുമുറപ്പിക്കുയും ചെയ്തിരുന്നു.1931 ലെ ഒരു സെൻസസ് പ്രകാരം അക്യാബിൽ താമസിച്ചിരുന്ന ഇന്ത്യാക്കാരുടെ എണ്ണം 500,000 ആയിരുന്നു.

ബർമയിലെ നിയമസഭാ കൗൺസിലിലും ബർമയിലെ നിയമനിർമ്മാണസഭയിലുമുൾപ്പെടെ ബർമയിലെ തദ്ദേശീയ സീറ്റുകളിലേയ്ക്ക് ധാരാളം അരാക്കൻ ഇന്ത്യക്കാർ തിരഞ്ഞെടുക്കപ്പെട്ടിരുന്നു. 1936 ലെ ബർമീസ് പൊതുതിരഞ്ഞെടുപ്പിൽ അക്യാബ് വെസ്റ്റിൽ നിന്നും അഡ്വക്കേറ്റ് യു ഫോ ഖൈനെയും മൗംഗ്ഡാവ്-ബുധിദൗങ്ങിൽ നിന്ന് ഗണി മാർക്കനും തെരഞ്ഞെടുക്കപ്പെട്ടിരുന്നു. 1939-ൽ മാംഗ്ഡാവ്-ബുധിദൗങിൽ നിന്നും യു തൻവി മാർക്കാൻ തെരഞ്ഞെടുക്കപ്പെട്ടിരുന്നു. ബർമ്മയിലെ തദ്ദേശീയ വിഭാഗത്തിൽനിന്നുള്ള അവരുടെ തിരഞ്ഞെടുപ്പ്, കുടിയേറ്റക്കാരായ ഇന്ത്യൻ സമാജികരിൽനിന്ന് അവരെ വേർപെടുത്തിയിരുന്നു.

രണ്ടാം ലോക മഹായുദ്ധസമയത്ത് ഇംപീരിയൽ ജപ്പാനീസ് സൈന്യം (IJA) ബ്രിട്ടീഷ് നിയന്ത്രിത ബർമയിലേക്ക് പ്രവേശിച്ചിരുന്നു.

1940 കളിലെ പാകിസ്താൻ പ്രക്ഷോഭ സമയത്ത് പടിഞ്ഞാറൻ ബർമയിലെ റോഹിങ്ക്യ മുസ്ലിംകൾ ഈ പ്രദേശം കിഴക്കൻ പാകിസ്താനിലേക്ക് ലയിപ്പിക്കാൻ ഒരു വിഘടനവാദ പ്രസ്ഥാനത്തിന് രൂപം നൽകിയിരുന്നു. യുദ്ധാനന്തരമുള്ള മുസ്ലിംകളുടെ അവസ്ഥയെക്കുറിച്ച് ബ്രിട്ടീഷുകാർക്കുള്ള ഉത്തരവാദിത്തം വ്യക്തമല്ലായിരുന്നു. മറ്റു ന്യൂനപക്ഷങ്ങൾക്കൊപ്പം മുസ്ലിം വിഭാഗത്തിന് അവരുടെ വിശ്വസ്തതയ്ക്ക് തക്കതായ പ്രതിഫലം നൽകണമെന്ന് ആൻഡ്രൂ ഇർവിനെപ്പോലെയുള്ള വി ഫോഴ്സ് ഓഫീസർമാർക്ക് തോന്നിയിരുന്നു. ബ്രിട്ടീഷുകാർ മാംഗ്ഡാവ് മേഖലയിൽ അവർക്ക് ഒരു 'മുസ്ലിം ദേശീയ മേഖല' നൽകുമെന്ന് മുസ്ലീം നേതാക്കൾ വിശ്വസിച്ചിരുന്നു. ഭാവിയിലെ ബുദ്ധമതക്കാർക്ക് ഭൂരിപക്ഷമുള്ള ഒരു ഭരണകൂടത്തെ അവർ ഭയന്നിരുന്നു. 1946 ൽ പാകിസ്താനിലേയ്ക്കു ചേർത്ത് പ്രദേശം സ്വതന്ത്രമാക്കാനും ഒരു സ്വതന്ത്ര രാജ്യത്തിനുവേണ്ടിയും ആഹ്വാനമുണ്ടായിരുന്നു. 1948 ജനുവരിയിൽ ബ്രിട്ടീഷ് ഇന്ത്യയിൽനിന്നു വേർപെടുത്തി ബർമ്മയ്ക്കു സ്വാതന്ത്ര്യം നൽകുന്നതിനു മുമ്പ്, ആർക്കാനിലെ മുസ്ലീം നേതാക്കൾ, പാകിസ്താൻ സ്ഥാപകനായ മുഹമ്മദ് അലി ജിന്നയെ അഭിസംബോധന ചെയ്യുകയും കിഴക്കൻ പാകിസ്താനുമായുള്ള അവരുടെ മതപരമായ ബന്ധവും, ഭൂമിശാസ്ത്രപരമായ സമീപനവും കണക്കിലെടുത്ത്, മയൂ പ്രവിശ്യ പാകിസ്താനിലേക്ക് സംയോജിപ്പിക്കുന്നതിൽ അദ്ദേഹത്തിന്റെ സഹായം തേടിയിരുന്നു. രണ്ടു മാസത്തിനുശേഷം അക്യാബിൽ (ആധുനിക സിറ്റ്വെ) വടക്കൻ അരാക്കാൻ മുസ്ലീം ലീഗ് സ്ഥാപിക്കപ്പെട്ടു.ബർമൻ വിഷയങ്ങളിൽ ഇടപെടാൻ തയ്യാറാകാത്ത നിലയിലാണെന്ന പ്രഖ്യാപനത്തോടെ ഈ വിഷയം ജിന്ന തള്ളിക്കളഞ്ഞതുകൊണ്ട് നിർദ്ദേശം ഒരുക്കലും പ്രാവർത്തികമായില്ല.

ബംഗ്ലാദേശിൽ നിന്നുള്ള സ്വാതന്ത്ര്യാനന്തര കുടിയേറ്റത്തിന്റെ വ്യാപ്തിയും എണ്ണവും വിവാദങ്ങൾക്കും ചർച്ചകൾക്കും വിധേയമാണ്.

1955 ൽ സ്റ്റാൻഫോർഡ് സർവകലാശാല പ്രസിദ്ധീകരിച്ച ഒരു പഠനത്തിൽ വെർജീനിയൻ തോംസൺ, റിച്ചാർഡ് അഡ്ലോഫ് തുടങ്ങിയ എഴുത്തുകാർ ഇപ്രകാരം എഴുതി. "യുദ്ധാനന്തര കാലം (രണ്ടാം ലോകമഹായുദ്ധം) ഈ പ്രദേശത്തേയ്ക്കുള്ള ചിറ്റഗോണികളുടെ അനധികൃത കുടിയേറ്റം വലിയ അളവിൽ ആയിരുന്നു, മൗങ്ഡോ, ബുഥിഡൌങ് എന്നീ മേഖലകളിൽനിന്ന് അരക്കാനികൾ തള്ളി മാറ്റിപ്പെട്ടു".

ഇന്റർനാഷണൽ ക്രൈസിസ് ഗ്രൂപ്പ് (ICG) റിപ്പോർട്ട് അനുസരിച്ച്, ഈ കുടിയേറ്റക്കാർ യഥാർത്ഥത്തിൽ രണ്ടാം ലോകമഹായുദ്ധകാലത്ത് സ്ഥലം മാറ്റപ്പെട്ട റോഹിംഗ്യകൾ ആയിരുന്നു. അവർ ബർമയുടെ സ്വാതന്ത്ര്യത്തിനുശേഷം അറഖാനിലേക്ക് മടങ്ങിപ്പോകുകയും എന്നാൽ അനധികൃത കുടിയേറ്റക്കാരായി മുദ്രകുത്തപ്പെടുകയും ചെയ്തു. മറ്റു പലർക്കും മടങ്ങിയെത്താൻപോലുമായില്ല. 

ബർമ്മയുടെ തനതായ വംശീയ ഗ്രൂപ്പായി റോഹിങ്ക്യൻ സമുദായം അംഗീകരിക്കപ്പെട്ടിരുന്നു. ബർമ്മയിലെ പാർലമെന്റ് പ്രതിനിധികൾ, മന്ത്രിമാർ, പാർലമെന്ററികാര്യ സെക്രട്ടറിമാർ, സർക്കാരിലെ മറ്റ് ഉന്നത പദവികൾ എന്നിവയൊക്കെ അവയിൽ ഉൾപ്പെട്ടിരുന്നു. എന്നാൽ 1962 ൽ ബർമയിലെ സൈനിക ഭരണകൂടം രാജ്യത്തിന്റെ നിയന്ത്രണം ഏറ്റെടുത്തതിനുശേഷം റോഹിങ്ക്യക്കാരുടെ രാഷ്ട്രീയ അവകാശങ്ങൾ വ്യവസ്ഥാപിതമായി നഷ്ടപ്പെടുത്തിപ്പെട്ടു.

1962-ലെ ബർമീസ് പട്ടാള അട്ടിമറിക്ക് ശേഷം ഇന്ത്യൻ ഉപഭൂഖണ്ഡവുമായി ബന്ധമുള്ള ആളുകൾക്കെതിരെയുള്ള വംശീയത ആളിക്കത്തിയിരുന്നു. സോഷ്യലിസ്റ്റ് സൈനിക ഗവൺമെന്റ് ബർമീസ് ഇന്ത്യൻ സമൂഹത്തിന്റെ പല സ്ഥാപനങ്ങളും ഉൾപ്പെടെ എല്ലാ സ്വത്തുക്കളും ദേശസാൽക്കരിച്ചു. 1962 നും 1964 നും ഇടക്കുള്ള കാലത്ത് ഏകദേശം 320,000 ബർമീസ് ഇന്ത്യക്കാർ രാജ്യം വിടാൻ നിർബന്ധിതരായിത്തീർന്നു.

രോഹിംഗിയെന്നറിയപ്പെടുന്നവർ സാധാരണയായി ബംഗ്ലാദേശ് അതിർത്തിയോട് ചേർന്നുള്ള അരാക്കനിലെ ഏറ്റവും വടക്കുള്ള പട്ടണങ്ങളിൽ വസിക്കുന്നവരാണ്. അവിടെ 80-98% ജനസംഖ്യയുണ്ട്.

ഇന്തോ-യൂറോപ്യൻ ഭാഷാ കുടുംബത്തിലെ ഉപശാഖയായ ഇന്തോ-ആര്യൻ ഉപഭാഷാ കുടുംബത്തിന്റെ ഭാഗമാണ് റോഹിങ്ക്യ ഭാഷ. ഇത് ബംഗ്ലാദേശിന്റെ ഏറ്റവും തെക്ക് മ്യാന്മറുമായി അതിർത്തി പങ്കിടുന്ന പ്രദേശത്തു സംസാരിക്കുന്ന ചിറ്റഗോണിയൻ ഭാഷയുമായി ബന്ധപ്പെട്ടിരിക്കുന്നു.

റോഹിങ്ക്യക്കാർ സുന്നി ഇസ്ലാം വിഭാഗത്തിൽപ്പെട്ടവരാണ്. സർക്കാർ അവരുടെ വിദ്യാഭ്യാസ അവസരങ്ങൾ നിയന്ത്രിക്കുന്നു; പലരും അടിസ്ഥാന ഇസ്ലാമിക പഠനങ്ങൾ മാത്രമാണ് നടത്തുന്നത്. മതപഠനത്തിനുള്ള സാഹചര്യം പലപ്പോഴും അടയ്ക്കപ്പെട്ടിരിക്കുന്നു. പലകാലങ്ങളിലായി വല്ല വിധേനയും രക്ഷപ്പെട്ട് പുറത്ത് പോയി മതപഠനം കഴിഞ്ഞു തിരിച്ചു വരുന്നവരെ പ്രവിശ്യയിൽ പ്രവേശിക്കാൻ പലപ്പോഴും അനുവദിക്കാറില്ല. 

മിക്ക ഗ്രാമങ്ങളിലും പള്ളികളും മദ്രസകളും നിലനിൽക്കുന്നുണ്ട്. പരമ്പരാഗതമായി പുരുഷന്മാർ പള്ളിയിലും സ്ത്രീകൾ വീട്ടിലും പ്രാർത്ഥിക്കുന്നു.

റോഹിങ്ക്യക്കാർ ആരോഗ്യപരിരക്ഷാകാര്യങ്ങളിലും വിവേചനങ്ങളും തടസ്സങ്ങളും നേരിടുന്നു. 'ദ ലാൻസെറ്റ്' എന്ന വൈദ്യശാസ്ത്ര ജേണലിൽ 2016 ൽ പ്രസിദ്ധീകരിച്ച ഒരു പഠന പ്രകാരം, ഭാരക്കുറവ്, പോഷകാഹാരക്കുറവ്, വയറിളക്കം, പ്രായപൂർത്തിയെത്തുന്നതിനുള്ള തടസ്സങ്ങൾ എന്നിവ മ്യാൻമറിലെ കുട്ടികൾ നേരിടുന്നു.

റോഹിങ്ക്യ ജനതയെ ലോകത്തിലെ ഏറ്റവും വില കുറഞ്ഞ ന്യൂനപക്ഷ വിഭാഗങ്ങളിലൊന്നായും ലോകത്തിലെ ഏറ്റവും പീഡിതരായ ആളുകളായും വിശേഷിപ്പിക്കപ്പെടുന്നു. റോഹിങ്ക്യകൾക്ക് സ്വതന്ത്ര സ്വാതന്ത്ര്യത്തിനും ഉന്നത വിദ്യാഭ്യാസത്തിനുമുള്ള അവകാശങ്ങൾ നഷ്ടപ്പെട്ടിരിക്കുന്നു. ബർമ്മൻ ദേശീയത നിയമം അവതരിപ്പിക്കപ്പെട്ടതോടെ അവർക്ക് ബർമ്മീസ് പൗരത്വം നിഷേധിക്കപ്പെട്ടിരിക്കുന്നു. അവർക്ക് ഔദ്യോഗിക അനുമതിയില്ലാതെ യാത്രചെയ്യാൻ അനുവാദമില്ല. നിയമത്തിൽ കർശനമായി നടപ്പാക്കപ്പെട്ടിട്ടില്ലെങ്കിലും രണ്ട് കുട്ടികളിൽ കൂടുതൽ ഉണ്ടാകരുതെന്നുള്ള പ്രതിജ്ഞാപത്രികയിൽ അവർ ഒപ്പുവയ്ക്കേണ്ടതുണ്ട്. അവ നിരന്തരമായി നിർബന്ധിത തൊഴിലെടുപ്പിക്കലുകൾക്ക് വിധേയരാണ്. (സാധാരണഗതിയിൽ ഒരു റോഹിങ്ക്യക്കാരൻ ആഴ്ചയിൽ ഒരു ദിവസം വീതം നിർബന്ധിതമായി സൈനികോദ്യോഗസ്ഥനോടൊപ്പമോ സൈനിക മന്ത്രാലയത്തിലോ ഗവൺമെൻറ് പ്രോജക്ടുകളിലോ ജോലി ചെയ്യേണ്തുണ്ട്, അതുപോലെ ആഴ്ചയിൽ ഒരു ദിവസം കാവൽപ്പുരയിലും ജോലിചെയ്യണം). റോഹിങ്ക്യകൾക്ക് തങ്ങളുടെ പ്രദേശത്ത് വളരെയധികം കൃഷിചെയ്യുന്നതിനുള്ള ഭൂമി നഷ്ടപ്പെടുന്നു, ഈ ഭൂമി സൈന്യം പിടിച്ചെടുക്കുകയും മ്യാൻമറിലെവിടെ നിന്നെത്തുന്ന ബുദ്ധമതക്കാരായ കുടിയേറ്റക്കാർക്കു നൽകുന്നു.

ആംനസ്റ്റി ഇന്റർനാഷണൽ പറയുന്നതു പ്രകാരം, റോഹിങ്ക്യക്കാർ 1978 മുതൽ സൈനിക ഏകാധിപത്യത്തിൻകീഴിൽ മനുഷ്യാവകാശ ലംഘനങ്ങളുണ്ടായിട്ടുണ്ട്, അതിന്റ ഫലമായി അവരിൽ പലരും ബംഗ്ലാദേശിലേക്ക് ഓടിപ്പോയിരിക്കുന്നു. 2005 ൽ ഐക്യരാഷ്ട്രസംഘടനയുടെ അഭയാർഥികൾക്കായുള്ള ഹൈക്കമ്മീഷണർ ബംഗ്ലാദേശിൽനിന്നുള്ള റോഹിങ്ക്യൻ വംശജരെ പുനരധിവാസത്തിനു സഹായിക്കാനുള്ള പദ്ധതികൾ തയ്യാറാക്കിയെങ്കിലും അഭയാർഥി ക്യാമ്പുകളിലെ മനുഷ്യാവകാശ ലംഘന ആരോപണങ്ങൾ ഈ പരിശ്രമത്തിനു ഭീഷണിയായിത്തീർന്നു. 2012 ലെ വർഗീയ കലാപത്തിന് ശേഷം 140,000 റോഹിങ്ക്യകൾ IDP അഭയാർഥി ക്യാമ്പുകളിൽ കഴിയുന്നു. ഐക്യരാഷ്ട്ര സഭ മുൻകൈയെടുത്തു പരിശ്രമിച്ചിട്ടും, 2012 ലെ വർഗീയ ലഹളകളുടേയും മ്യാന്മറിൽ മടങ്ങിയെത്തുമ്പോഴുള്ള പീഡനഭീതികളും കാരണമായി ബംഗ്ലാദേശിലെ റോഹിങ്ക്യ അഭയാർഥികളിൽ ഭൂരിഭാഗവും മ്യാന്മറിൽ മടങ്ങിയെത്തിയില്ല. ബംഗ്ലാദേശിലേക്കുള്ള രോഹിങ്ക്യൻ അഭയാർഥികളുടെ ഒഴുക്കിനു വിരാമമിടുക എന്ന ലക്ഷ്യം മുൻനിറുത്തി ബംഗ്ലാദേശ് ഗവൺമെന്റ് റോഹിങ്ക്യകൾക്കു കൊടുത്തിരുന്ന പിന്തുണയുടെ അളവ് കുറച്ചിരിക്കുന്നു. 2009 ഫെബ്രുവരിയിൽ, കടലിലൂടെ രക്ഷപെടാൻ ശ്രമിച്ച റോഹിങ്ക്യൻ അഭയാർഥികളെ 21 ദിവസങ്ങൾക്കുശേഷം മലാക്ക കടലിടുക്കിലെ ആച്ചെനീസ് നാവികർ രക്ഷപെടുത്തിയിരുന്നു. 


</doc>
<doc id="281833" url="https://ml.wikipedia.org/wiki?curid=281833" title="ജൈമിനി">
ജൈമിനി

പ്രാചീന ഭാരതത്തിലെ മീമാംസാ ദാർശനികനായിരുന്നു ജൈമിനി.

വേദത്തിലെ കർമ്മകാണ്ഡത്തെ ആസ്പദമാക്കി സൃഷ്ടിക്കപ്പെട്ടിട്ടുള്ള മീമാംസ ഭാരതത്തിലെ പ്രാചീനമായ ആറ് ദർശനങ്ങളിൽ ഒന്നാണ്‌. രണ്ട് മീമാംസകൾ ഉണ്ട്. പൂർ‌വ്വ മീമാംസയും ഉത്തരമീമാംസയും. ഉത്തര‌ മീമാംസ വേദാന്തമെന്ന പേരിൽ പ്രത്യേകദർശനമായിത്തീർ‌ന്നിട്ടുണ്ട്. പൂർ‌വ്വമീമാംസ, മീമാംസ എന്നും അറിയപ്പെടുന്നു. ജൈമിനിയാണ്‌ മീമാംസയുടെ സ്ഥാപകൻ. മീമാംസാ ദർശനങ്ങൾക്ക് അടിസ്ഥാനമാണ് പൂർവ മീമാംസ സൂത്രങ്ങൾ.മോക്ഷപ്രാപ്തിക്കായി വേദവിധിപ്രകാരമുള്ള അനുഷ്ഠാനങ്ങളും ആചാരങ്ങളും യാതൊരു വീഴ്ചയും കൂടാതെ പാലിക്കണമെന്ന് അനുശാസിക്കുന്നതാണ് മീമാംസാദർശനം

ജൈമിനിയുടേ കാലഘട്ടം നിർണ്ണയിക്കാൻ സാധിച്ചിട്ടില്ല. ക്രി.മു. നാലാം നൂറ്റാണ്ടിനിടയിലാണെന്ന് ഡോ. രാധാകൃഷ്ണൻ അഭിപ്രായപ്പെടുന്നു. 6നു 2നും ഇടക്കാണെന്നാണ്‌ മറ്റു ചില ചരിത്രകാരന്മാർ കരുതുന്നത്

മഹാഭാരതത്തിന്റെ ഭാഷ്യമായി രചിക്കപ്പെട്ട ജൈമിനീ ഭാരതത്തിലെ അശ്വമേധപർവ്വം ശ്രദ്ധേയമാണ്. 

ഉപദേശ സൂത്രങ്ങൾ എന്നും അറിയപ്പെടുന്ന ഈ കൃതി ജൈമിനീയ ജ്യോതിഷത്തിന്റെ അടിസ്ഥാനഗ്രന്ഥമാണ്‌ . 

വേദവ്യാസനിൽ നിന്നും സാമവേദം പഠിച്ചവനാണു ജൈമിനി എന്ന് ഐതിഹ്യമുണ്ട്.
മാർക്കണ്ഡേയ പുരാണത്തിൽ ജൈമിനിയും മാർക്കണ്ഡേയനും തമ്മിലുള്ള സംവാദങ്ങൾ പരാമർശിച്ചിരിക്കുന്നു. 


</doc>
<doc id="281837" url="https://ml.wikipedia.org/wiki?curid=281837" title="സഞ്ജയ രാജാറാം">
സഞ്ജയ രാജാറാം

ലോകമെങ്ങും അറിയപ്പെടുന്ന സസ്യശാസ്ത്രജ്ഞനാണ് സഞ്ജയ രാജാറാം (). ഗോതമ്പിന്റെ ഭക്ഷ്യധാന്യമെന്നനിലക്കുള്ള ഗുണവർദ്ധനക്കും അതിന്റെ കൃഷിരീതികൾ മെച്ചപ്പെടുത്തുന്നതിന്നും അളവറ്റ സംഭാനകൾ നൽകിയതുവഴി ഐക്യരാഷ്ട്ര സംഘടനയുടെ 2014-ലെ ലോകഭക്ഷ്യപുരസ്കാരം (World Food Prize) അദ്ദേഹത്തെ തേടിയെത്തി. ലോകത്തിലെ മൊത്തം ഗോതമ്പിന്റെ ഉത്പാദനത്തിൽ ആശ്ചര്യജനകമാംവണ്ണം വർദ്ധന നേടാൻ അദ്ദേഹത്തിന്റെ ഗവേഷണങ്ങൾ സഹായിക്കുകയുണ്ടായി. 

ഇന്ത്യയിൽ ഉത്തർപ്രദേശിലെ വാരണാസി ജില്ലയിൽ നിന്ന്, തികച്ചും ഗ്രാമ്യമായ ഒരു ജീവിതപശ്ചാത്തലത്തിൽനിന്നും, വന്ന അദ്ദേഹം മെക്സിക്കോയിലാണ് ഇപ്പോൾ താമസം.


</doc>
<doc id="281839" url="https://ml.wikipedia.org/wiki?curid=281839" title="ലോകഭക്ഷ്യപുരസ്കാരം">
ലോകഭക്ഷ്യപുരസ്കാരം

സസ്യശാസ്ത്രത്തിലെ ഗവേഷണങ്ങളിലൂടേയും പുതിയ കൃഷിരീതികൾ ആവിഷ്കരിക്കുന്നതിലൂടേയും മറ്റുമായി കർഷികമേഖലയുടെ വളർച്ചക്കും ഭക്ഷ്യോത്പാദനത്തിനും ആഗോളതലത്തിൽ ശ്രദ്ധേയമായ സംഭാവനകൾ നൽകുന്നവർക്ക് ഐക്യരാഷ്ട്രസംഘടന നൽകുന്ന പുരസ്കാരമാണ് ലോകഭക്ഷ്യപുരസ്കാരം (). ഇത് ഏറ്റവും ആദ്യം നൽകപ്പെട്ടത്, 1987-ൽ, ഇന്ത്യൻ ശാസ്ത്രഞ്ജനായ ഡോ. എം.എസ്. സ്വാമിനാഥനാണ്. രണ്ടുലക്ഷത്തിഅമ്പതിനായിരം അമേരിക്കൻ ഡോളറാണ് സമ്മാനത്തുക. ലോകഭക്ഷ്യദിനമായ ഒക്ടോബർ 16-ന്ന് ഇത് സമ്മാനിക്കപ്പെടുന്നു.


</doc>
<doc id="281840" url="https://ml.wikipedia.org/wiki?curid=281840" title="ടാങ് സമ്മാനം">
ടാങ് സമ്മാനം

ഏഷ്യയിൽ നിന്നുള്ള നോബേൽ സമ്മാനം എന്ന ഖ്യാതി നേടിക്കഴിഞ്ഞ പുരസ്കാരമാണ്, തായ്വാനിലെ കോടിപതികളിലൊരാൾ 100 ദശലക്ഷം ഡോളർ നിക്ഷേപിച്ച് ആരംഭിച്ചിട്ടുള്ള ടാങ് സമ്മാനം. ഇതിന്റെ ആദ്യ സമ്മാനത്തിന്ന് അർഹയായത് നോർവേയില്ലെ മുൻ പ്രധാനമന്ത്രി ശ്രീമതി. ഗ്രൊ ഹാർലെം ബ്രണ്ട്ലൻഡ് ആണ്(2014).


</doc>
<doc id="281894" url="https://ml.wikipedia.org/wiki?curid=281894" title="സി.എ. കിട്ടുണ്ണി">
സി.എ. കിട്ടുണ്ണി

കേരളീയ സാഹിത്യകാരനാണ് സി.എ. കിട്ടുണ്ണി (1907 - 8 മാർച്ച് 1964). 'മുടന്തനായ മുയൽ' എന്ന കൃതിക്ക് 1958 ൽ കേരള സാഹിത്യഅക്കാദമിയുടെ ബാലസാഹിത്യ അവാർഡ്‌ ലഭിച്ചു.
തൃശൂരിൽ ജനിച്ചു. തൃശൂരിൽ ആശാൻ പ്രസ്‌ സ്ഥാപിച്ചു. നോവലിസ്റ്റ്‌, കഥാകൃത്ത്‌, ബാലസാഹിത്യരചയിതാവ്‌, പത്രപ്രവർത്തകൻ എന്നീ നിലകളിൽ പ്രവർത്തിച്ചു. തൃശൂർ മുനിസിപ്പൽ വൈസ്‌ ചെയർമാനായിരുന്നു. 22 വർഷം കൗൺസിലറായും പ്രവർത്തിച്ചു. 



</doc>
<doc id="281897" url="https://ml.wikipedia.org/wiki?curid=281897" title="കേദാർനാഥ് സിങ്">
കേദാർനാഥ് സിങ്

2013ൽ ജ്ഞാനപീഠ നേടിയ ഹിന്ദി കവിയും എഴുത്തുകാരനുമാണ് കേദാർനാഥ് സിങ്. 
1934 ജൂലൈ 7ന് ഉത്തർ പ്രദേശിലെ ബാലിയ ജില്ലയിൽ ജനിച്ചു. വാരണാസിയിലെ ഉദയ് പ്രതാപ് കോളേജിൽ നിന്നും ബിരുദം നേടി. കാശിയിലെ ഹിന്ദു വിദ്യലയിത്തിൽ നിന്നും എം.എ പാസായി. അതേ സർവ്വകലാശാലയിൽ നിന്നും പി.എച്ച്.ഡിയും നേടി. ഗൊരാഖ്പൂരിൽ ഹിന്ദി അധ്യാപകനായിരുന്നു. ന്യൂ ഡൽഹിയിലെ ജവഹർലാൽ നെഹ്റു സർവ്വകലാശാലയിൽ അധ്യാപകനായിരുന്നു. ന്യൂ ഡൽഹിയിലാണ് താമസം.



</doc>
<doc id="281905" url="https://ml.wikipedia.org/wiki?curid=281905" title="കടുംനീലി പാറ്റപിടിയൻ">
കടുംനീലി പാറ്റപിടിയൻ

കടുംനീലി പാറ്റപിടിയനെ ആംഗലത്തിൽ ultramarine flycatcher എന്നും white-browed blue flycatcher എന്നും പറയുന്നു. ശാസ്ത്രീയ നാമം "Ficedula superciliaris" എന്നാണ്. 
ഹിമാലയത്തിന്റെ അടിവാരത്തുള്ള കുന്നുകളിൽ പ്രജനനം നടത്തുന്നു. താണുപ്പുകാലത്ത് തെക്കെഇന്ത്യയിലേക്ക് ദേശാടനം നടത്തുന്നു. 

വേനൽക്കാലത്ത് പടിഞ്ഞാറൻ വർഗ്ഗം, ജമ്മു കാശ്മീർ, ഹിമചൽ പ്രദേശ്, ഉത്തരഖണ്ഡ് എന്നിവിടങ്ങളിൽ നിന്നും പടിഞ്ഞാറൻ ഹിമാലയത്തിലേക്ക് സന്ദർശനം നടത്താറുണ്ട്. കിഴക്കൻ വർഗ്ഗം( "aestigma") കിഴക്കൻ ഹിമലയത്തിൽ ഭൂട്ടാൻ, മുതൽ അരുണാചൽ പ്രദേശ് വരെ കാണുന്നു.കിഴക്കൻ വർഗ്ഗം ദേശാടനം നടത്താറില്ല. 2000-2700 മീ ഉയരമുള്ള പ്രദേശങ്ങളിൽ സാധാരണയായി പ്രജനനം നടത്തുന്നു. 1800- 3200 മീ വര കാണാറുമുണ്ട്. കൂടാതെ മേഘാലയയുടെ ഉഅയരം കുറഞ്ഞ കുന്നുകൾ, നാഗാലാന്റ്, ഖാസി കുന്നുകൾ, കച്ചാർ കുന്നുകൾ എന്നിവിടങ്ങളിലും കാണുന്നു. ഇവ മൂന്നമതൊരു വർഗ്ഗമാണെന്നു കരുതുന്നു.. 

10 .സെമീ വലിപ്പമുള്ള ചെറിയ പക്ഷിയാണ്. പൂവന് മുകൾഭാഗം, തലയുടെ വശങ്ങൾ, കഴുത്ത് എന്നിവ കടുത്ത നീല നിറമാണ്. കഴുത്തിന്റെ മദ്ധ്യഭാഗം തൊട്ട് വയറിന്റെ ഭാഹം വരെ നീളുന്ന തിരിച്ചറിയാവുന്ന വെളുത്ത വരയുണ്ട്. പുരികത്തിലേയും വാലിലേയും വെള്ളനിറത്തിന് വർഗ്ഗങ്ങൾ തമ്മിൽ വ്യത്യാസമുണ്ട്. 

പ്രാണികളാണ് പ്രധാന ഭക്ഷണം.

ഏപ്രിൽ മുതൽ ജൂലൈ വരെയാണ് പ്രജനന കാലം. ഏഴുമീറ്റർ ഉയരത്തിൽ മരങ്ങളുടെ പോടുകളിൽ പുല്ലുകൾ, നാരുകൾ, നനുത്ത വേരുകൾ കൊണ്ടുല്ല കൂടാണ് ഒരുക്കുന്നത്. ഇളം പച്ച നിറമോ കല്ലിന്റെ മങ്ങിയ നിറമോ ഉള്ള 3-5 മുട്ടകൾ ഇടുന്നു.


</doc>
<doc id="281906" url="https://ml.wikipedia.org/wiki?curid=281906" title="അവ്യവസ്ഥിതമായ ചെസ്സ് പ്രാരംഭനീക്കങ്ങൾ">
അവ്യവസ്ഥിതമായ ചെസ്സ് പ്രാരംഭനീക്കങ്ങൾ

പതിവില്ലാത്തതോ അസാധാരണമായതോ ആയ വെളുപ്പിന്റെ ആദ്യ നീക്കത്തോടുകൂടിയ ചെസ്സ് പ്രാരംഭനീക്കത്തെയാണ് അവ്യവസ്ഥിതമായ പ്രാരംഭനീക്കങ്ങൾ എന്ന് പറയുന്നത്. ചില പ്രാരംഭനീക്കങ്ങൾ താഴെ കൊടുക്കുന്നു:


മുകളിൽ നല്കിയിരിക്കുന്ന പ്രാരംഭനീക്കങ്ങളെ ECO കോഡ് A00 യ്ക്ക് കീഴിൽ വർഗ്ഗീകരിച്ചിരിക്കുന്നു. അവ്യവസ്ഥിതമല്ലാത്ത പ്രാരംഭനീക്കങ്ങൾ താഴെ പറയുന്നവയാണ്:


വെളുപ്പ് വ്യവസ്ഥിതമായ പ്രാരംഭനീക്കം കളിക്കുകയും കറുപ്പ് അവ്യവസ്ഥിതമായ രീതിയിൽ പ്രതികരിക്കുകയും ചെയ്താൽ ഈ നീക്കത്തെ A00 ൽ ഉൾപെടുത്താൻ കഴിയില്ല. ഉദാഹരണത്തിന് : 1. എന്നത് B00 (King's Pawn Game) ആയാണ് ഉൾപെടുത്തിയിരിക്കുന്നത്.




</doc>
<doc id="281912" url="https://ml.wikipedia.org/wiki?curid=281912" title="ഫിഡെ ലോക ചെസ്സ് റേറ്റിങ്ങിൽ ഒന്നാമത്തെത്തിയവരുടെ പട്ടിക">
ഫിഡെ ലോക ചെസ്സ് റേറ്റിങ്ങിൽ ഒന്നാമത്തെത്തിയവരുടെ പട്ടിക

ഫിഡെ റേറ്റിങ്ങ് വ്യവസ്ഥ പ്രകാരം ആദ്യ ഔദ്യോഗിക പട്ടിക 1971 ജൂലൈയിൽ പ്രസിദ്ധീകരിച്ചതിനു ശേഷം, ഒന്നാം സ്ഥാനത്തെത്തിയവരുടെ പട്ടികയും അപ്പോഴത്തെ അവരുടെ റേറ്റിങ്ങും ചുവടെ കൊടുത്തിരിക്കുന്നു:


</doc>
<doc id="281931" url="https://ml.wikipedia.org/wiki?curid=281931" title="കവികലാപം">
കവികലാപം

കടത്തനാട്ട്‌ ഉദയവർമത്തമ്പുരാൻ (1865-1907) രചിച്ച ഒരു കൃതിയാണ് കവികലാപം. അറുപത്തിനാലു സംസ്‌കൃത കവികളുടെ ജീവചരിത്രമാണ്‌ ഇതിലെ പ്രതിപാദ്യം. കേരളത്തിനു വെളിയിലുള്ള സംസ്‌കൃത സാഹിത്യകാരന്മാരെയാണ്‌ കവികലാപത്തിൽ അധികവും പരിചയപ്പെടുത്തിയിരിക്കുന്നത്. കവനോദയം മാസികയിലാണ്‌ ഈ കൃതി ആദ്യം പ്രസിദ്ധപ്പെടുത്തിയത്‌. "നിരവധി സംസ്‌കൃതകവികളുടെ ചരിത്രം കവനോദയത്തിൽ, കവി കലാപം എന്ന പുസ്‌തകത്തിൽ, ആവിഷ്‌കരിച്ചു'എന്ന് മഹാകവി ഉള്ളൂരിന്റെ കേരളസാഹിത്യചരിത്രത്തിൽ പ്രസ്താപിക്കുന്നു. ക്ഷേമേന്ദ്രൻ, ബിൽഹണൻ തുടങ്ങിയ പ്രസിദ്ധ സംസ്കൃതകവികൾ ഇവരിൽ ഉൾപ്പെടുന്നു. ചില കേരളീയ കവികളും ഇക്കൂട്ടത്തിൽ ഉൾപ്പെട്ടിട്ടുണ്ട്.


</doc>
<doc id="281934" url="https://ml.wikipedia.org/wiki?curid=281934" title="കടത്തനാട്ട്‌ ഉദയവർമത്തമ്പുരാൻ">
കടത്തനാട്ട്‌ ഉദയവർമത്തമ്പുരാൻ

നിരവധി പ്രാചീനകൃതികൾ പ്രകാശനം ചെയ്യുകയും പ്രസിദ്ധ സംസ്കൃതകൃതികൾ വിവർത്തനം ചെയ്യുകയും ചെയ്ത സാഹിത്യകാരനും സാഹിത്യപ്രവർത്തകനുമായിരുന്നു കടത്തനാട്ട്‌ ഉദയവർമത്തമ്പുരാൻ (17 ജൂലൈ 1867 - 09 സെപ്റ്റംബർ 1906) - (കൊ.വ 1042 കർക്കടകം 4 - 1082 ചിങ്ങം 24)
കുറ്റിപ്പുറത്ത് കക്കാട്ട് ഇല്ലത്ത് നാരായണൻ നമ്പൂതിരിയുടെയും കടത്തനാട്ട് രാജകുടുംബത്തിൽ ആയഞ്ചേരി കോവിലകത്ത് ശ്രീദേവിത്തമ്പുരാട്ടിയുടെയും മകനായി കൊ.വ 104൦ കർക്കടകം 4, അവിട്ടം നാളിൽ ജനിച്ചു. കുന്ദമംഗലത്ത് പരമേശ്വരൻ നമ്പൂതിരി, ആയഞ്ചേരി കോവിലകത്ത് കൃഷ്ണവർമ്മ രാജ എന്നിവരായിരുന്നു അദ്ദേഹത്തിന്റെ ആദ്യകാല സംസ്കൃത ഗുരുക്കന്മാർ. പിന്നീട്, പില്കാലത്ത് 'ചണ്ഡമാരുതൻ' എന്ന പേരിൽ പ്രസിദ്ധനായ കാഞ്ചീപുരം സ്വദേശിയായ സംസ്കൃതപണ്ഡിതൻ വെങ്കടാചാര്യരും അദ്ദേഹത്തെ സംസ്കൃതം അഭ്യസിപ്പിച്ചു. സംസ്കൃതം കൂടാതെ മലയാളം, ഇംഗ്ളീഷ് എന്നീ ഭാഷകളിൽ അറിവ് നേടിയിരുന്നു. മാതുലനായിരുന്ന ആയഞ്ചേരിക്കോവിലകത്ത് കുഞ്ഞുണ്ണിത്തമ്പുരാന്റെ പുത്രിയായ കൊളായി കുഞ്ഞിലക്ഷ്മിക്കെട്ടിലമ്മയായിരുന്നു അദ്ദേഹത്തിന്റെ ജീവിത സഖി. ഈ ദാമ്പത്യത്തിൽ രണ്ടു പുത്രിമാരുൾപ്പെടെ ആറുമക്കളാണുണ്ടായിരുന്നത്. മൂത്ത പുത്രൻ നാരായണൻ നായർ നാദാപുരം കോടതിയിലെ വക്കീലായിരുന്നു. പെൺമക്കളിൽ ഒരാൾ (നാരായണിക്കെട്ടിലമ്മ) ഇ.കെ കുഞ്ഞികൃഷ്ണവർമ്മ വലിയരാജാവിന്റെ പത്നിയും മറ്റൊരാൾ ഉദയവർമ്മയുടെ അനന്തരവനായ കുഞ്ഞികൃഷ്ണവർമ്മ തമ്പുരാന്റെ പത്നിയുമായിരുന്നു. അവസാനകാലത്ത് വിവിധ രോഗപീഡകൾ അദ്ദേഹത്തെ അലട്ടിയിരുന്നു. കാമില, ഗുമ്മൻ, അർശ്ശസ്സ് എന്നീ രോഗങ്ങൾക്കൊപ്പം പ്രമേഹരോഗവും മൂർച്ഛിച്ചാണ് അദ്ദേഹം മരണമടഞ്ഞത്. 

സംസ്കൃതത്തിലും മലയാളത്തിലുമായി നിരവധി കൃതികൾ ഇദ്ദേഹം രചിച്ചിട്ടുണ്ട്. മാത്രമല്ല അക്കാലത്തെ ധാരളം വ്യക്തികൾക്ക് സാഹിത്യരചനയിൽ ഏർപ്പെടാനുള്ള പ്രചോദനവും സഹായവുമായിരുന്നു അദ്ദേഹം. ഉത്തരകേരളത്തിലെ കവികളെ സംഘടിപ്പിച്ച് രൂപവൽക്കരിച്ച കവിസംഘം അദ്ദേഹത്തിന്റെ സാഹിത്യപോഷണത്തിന് ഉത്തമോദാഹരണമാണ്. പുന്നശ്ശേരിനമ്പി നീലകണ്ഠശർമ്മ, കടത്തനാട്ട് കൃഷ്ണവാര്യർ, കടത്തനാട്ട് ശങ്കരവർമ്മരാജ, കടത്തനാട്ട് രവിവർമ്മത്തമ്പുരാൻ, വി.സി ബാലകൃഷ്ണപ്പണിക്കർ, കെ.സി നാരായണൻ നമ്പ്യാർ, തൈങ്ങോളിമഠം രാമൻ നമ്പ്യാർ, നാരങ്ങാപ്പുറത്ത് അപ്പുനമ്പ്യാർ, മണന്തല നീലകണ്ഠശർമ്മ, ചെറുവേറ്റ ഗോവിന്ദൻ നമ്പൂതിരി, നല്ലൂർക്കണ്ടി നാരായണൻ നമ്പൂതിരി, കോളിയോട്ടു മാധവവാര്യർ, നീലഞ്ചേരി ശങ്കരൻ നായർ, നാരങ്ങോളി ചിറയ്ക്കൽ നാരായണൻ നമ്പ്യാർ, തോട്ടക്കാട്ട് ഇക്കാവമ്മ, തോട്ടക്കാട്ട് ഗൗരിക്കെട്ടിലമ്മ, ചുനങ്ങാട്ട് ലക്ഷ്മിക്കുട്ടി അമ്മ, ഇ.കെ ലക്ഷ്മിത്തമ്പുരാട്ടി, മാണിക്കോത്ത് നാരായണി അമ്മ തുടങ്ങിയവരൊക്കെ കവിസംഘത്തിലെ അംഗങ്ങളായിരുന്നു. സംഘത്തിലെ സ്ത്രീ പ്രാതിനിധ്യം പ്രത്യേകം പരാമർശിക്കേണ്ടതുണ്ട്.

ഉദയവർമ്മരാജയുടെ നേതൃത്വത്തിൽ 1904ൽ നടന്ന ഭാരതമഞ്ജരീ വിവർത്തനം എടുത്തുപറയേണ്ട മറ്റൊരു സാഹിത്യസംരംഭമാണ്. പ്രാചീന സംസ്കൃത കവിയായ ക്ഷേമേന്ദ്രന്റെ ഭാരതമഞ്ജരി പല കവികൾക്കായി വീതിച്ചുകൊടുത്ത് അവരെക്കൊണ്ട് ഭാഷാന്തരീകരിക്കുകയായിരുന്നു. 12000ൽ പരം ഗ്രന്ഥങ്ങളുള്ള കൃതിയാണ് ഭാരതമഞ്ജരി. ഇതിൽ ആദിപർവ്വം ഉദയവർമ്മരാജതന്നെയായിരുന്നു തർജ്ജമ ചെയ്തത്. ഇത് ഏതാണ്ട് 1500 ശ്ലോകങ്ങളോളം വരും. കൊടുങ്ങല്ലൂർ കുഞ്ഞിക്കുട്ടൻ തമ്പുരാൻ, കൊട്ടാരത്തിൽ ശങ്കുണ്ണി, വള്ളത്തോൾ നാരായണമേനോൻ, വരവൂർ ശാമുമേനോൻ, ടി. നാരായണൻ നമ്പി, കടത്തനാട്ടു കൃഷ്ണവാര്യർ, പി.വി കൃഷ്ണവാര്യർ, വി.സി ബാലകൃഷ്ണപ്പണിക്കർ, കെ.സി നാരായണൻ നമ്പ്യാർ, ഒടുവിൽ കുഞ്ഞികൃഷ്ണമേനോൻ, കുറ്റിപ്പുറത്ത് കേശവൻനായർ, തൈങ്ങോളിമഠം രാമൻ നമ്പ്യാർ, കടത്തനാട്ട് ശങ്കരവാര്യർ തുടങ്ങിയവരാണ് വിവർത്തനത്തിൽ പങ്കെടുത്തത്. ഈ കൃതി മാസികാരൂപത്തിൽ പന്ത്രണ്ടു ലക്കങ്ങളായി പ്രസിദ്ധീകരിക്കാനാണ് ഉദ്ദേശിച്ചിരുന്നതെങ്കിലും ഉദയവർമ്മയുടെ അകാലചരമം നിമിത്തം മുഴുവനായും പ്രസിദ്ധീകരിക്കാൻ കഴിഞ്ഞില്ല. ശാന്തിപർവ്വം വരെ പ്രസിദ്ധീകരിച്ചതായി ചിലർ രേഖപ്പെടുത്തിയിട്ടുണ്ട്. കൊടുങ്ങല്ലൂർ കുഞ്ഞിക്കുട്ടൻ തമ്പുരാന് മഹാഭാരതം സമ്പൂർണ്ണമായി വിവർത്തനം ചെയ്യാൻ പ്രേരണയായത് ഭാരതമഞ്ജരീവിവർത്തനമയിരുന്നു എന്ന് കെ.സി വീരരായൻരാജ സൂചിപ്പിച്ചിട്ടുണ്ട്.

ഭാഷാപോഷിണി സഭയുടെ തുടക്കം മുതൽ അതിന്റെ അഭ്യുദയകാംക്ഷിയായിരുന്നു അദ്ദേഹം. സ്ഥാപിച്ച് കവികളെ പ്രോത്സാഹിപ്പിച്ചും കവിസമ്മേളനങ്ങൾ നടത്തിയും ഇദ്ദേഹം ഭാഷാസാഹിത്യത്തെ വളർത്തി. കൊല്ലവർഷം 1079 (1904) ചിങ്ങം 26, 27 തിയ്യതികളിൽ തലശ്ശേരി ബ്രണ്ണൻ കോളജിൽ വച്ചുനടത്തിയ ഭാഷാപോഷിണി സഭയുടെയുടെ ഏഴാം വാർഷികസമ്മേളനത്തിന്റെ മുഴുവൻ ചെലവുകളും വഹിച്ചത് ഉദയവർമ്മരാജയാണ്."ഇതിലേക്ക് അവിടേയ്ക്ക് 500ൽ പരം രൂപ ചെലവുവന്നിട്ടുണ്ടെന്നാണ് അറിവ്" എന്ന് കൊട്ടാരത്തിൽ ശങ്കുണ്ണി സൂചിപ്പിക്കുന്നു. സമ്മേളനാനന്തരം അതിൽ പങ്കെടുത്ത മുഴുവൻ സാഹിത്യകാരന്മാരെയും കടത്തനാട്ടിലെ പുറമേരി കോവിലകത്തേക്ക് ക്ഷണിച്ചുവരുത്തുകയും എല്ലാവർക്കും ഓണപ്പുടവ സമ്മാനിക്കകുകയും ചെയ്തു.

മലയാള പത്രപ്രവർത്തന ചരിത്രത്തിൽ കടത്തനാട്ട് ഉദയവർമ്മയുടെ സ്ഥാനം അടയാളപ്പെടുത്തിയവയാണ് ജനരഞ്ജിനി, കവനോദയം, സാരോദയം എന്നീ മാസികകൾ. 189൦-ലാണ് മലബാറിലെ ആദ്യ സാഹിത്യ മാസികയായ ജനരഞ്ജിനി ഇദ്ദേഹം ആരംഭിച്ചത്. കൊ.വ 1065 ൽ പാലക്കാടുനിന്ന് ഒരച്ചുക്കൂടം വിലയ്ക്കുവാങ്ങി ജനരഞ്ജിനി എന്ന പേരിൽ പുറമേരിയിലെ ആറോട്ടുമഠത്തിൽ സ്ഥാപിച്ചു. ജനരഞ്ജിനി പ്രസ്സിൽനിന്നും 1066 കന്നി മാസം (1890) മുതലാണ് ജനരഞ്ജിനി മാസിക പുറത്തിറങ്ങിത്തുടങ്ങിയത്. അന്ന് കേവലം പതിനെട്ടു വയസ്സുമാത്രം പ്രായമുണ്ടായിരുന്ന കെ.സി നാരായണൻ നമ്പ്യാരെയാണ് ഉദയവർമ്മത്തമ്പുരാൻ ജനരഞ്ജിനിയുടെ പത്രാധിപരായി നിയമിച്ചത്. ജനരഞ്ജിനി നമ്പ്യാർ എന്നാണ് അക്കാലത്ത് എല്ലാവരും കെ.സി നാരായണൻ നമ്പ്യാരെ വിളിച്ചിരുന്നത്. . കവിതകൾ, ലേഖനങ്ങൾ, സമസ്യാപൂരണങ്ങൾ, ചിത്രപ്രശ്നങ്ങൾ തുടങ്ങിയവയായിരുന്നു മാസികയിലെ ഉള്ളടക്കങ്ങൾ. ജനരഞ്ജിനി മാസികയുടെ മഹനീയ സേവനങ്ങളെ പുരസ്കരിച്ചുകൊണ്ട് വെള്ളാനിശ്ശേരി വാസുണ്ണി മൂസ്സത് ജനരഞ്ജിനീ വിജയം എന്ന നാടകം എഴുതിയിട്ടുണ്ട്.

ആറുവർഷത്തോളം ഈ പ്രസിദ്ധീകരണം നിലനിന്നിരുന്നതായി രേഖപ്പെടുത്തിയിട്ടുണ്ട്. ജനരഞ്ജിനീ പ്രസ്സിലെ അച്ചുകളുടെ നിലവാരം തീരെ മോശമായപ്പോൾ തമ്പുരാൻ അച്ചടി കോഴിക്കോട്ടേ സ്പെക്ടേറ്റർ പ്രസ്സിലേക്ക് മാറ്റുകയുണ്ടായി. ഭാരതമഞ്ജരീ വിവർത്തനത്തിന്റെ ഏതാനും ഭാഗങ്ങൾ ജനരഞ്ജിനീ പ്രസ്സിൽ നിന്നും മാസികാരൂപത്തിൽ പുറത്തിറക്കിയിരുന്നു. 
കടത്തനാട്ട് ഉദയവർമ്മത്തമ്പുരാൻ 1893ലാണ് കവനോദയം ആരംഭിക്കുന്നത്. ജനരഞ്ജിനി പ്രസ്സിലാണ് ഇത് ആദ്യം അച്ചടിച്ചിരുന്നത്. അത്പിന്നീട് കോഴിക്കോട് സ്പെക്ടേറ്റർ പ്രസ്സിലേക്കുമാറ്റുകയുണ്ടായി. ഒന്നിടവിട്ട മാസങ്ങളിലായിരുന്നു ഇത് പ്രസിദ്ധീകരിച്ചിരുന്നത്. ആദ്യകാലങ്ങളിൽ മാസികയുടെ കവർപേജിൽ "കടത്തനാട്ടു പോർളാതിരി ഉദയവർമ്മ ഇളയതമ്പുരാന്റെ കൽപ്പനപ്രകാരം ഇരുവനാട് കെ. സി നാരായണൻ നമ്പ്യാരും കടത്തനാട്ട് കെ കൃഷ്ണവാര്യരും കൂടി പരിശോധിച്ച് ശരിപ്പെടുത്തുന്നത്" എന്ന് രേഖപ്പെടുത്താറുണ്ടായിരുന്നു. <poem> 
ശ്രീലോകമാതാവനുകമ്പയാ ത-
ന്നാലോകനത്താൽ കവനോദയത്തെ
ഈ ലോകമൊട്ടുക്കു നടത്തിട്ടേ
മാലോകരാനന്ദമിയന്നിടട്ടെ</poem>
എന്നശ്ലോകമാണ് കവനോദയത്തിന്റെ മുദ്രാവാക്യം. ആദ്യ ചില പതിപ്പുകളിലൊഴികെ എല്ലാ പതിപ്പിലും ഈ ശ്ലോകം കവർ പേജിൽ ചേർത്തിരുന്നു. 

പ്രാചീന സാഹിത്യഗ്രന്ഥങ്ങൾ കണ്ടെടുത്തു പ്രസിദ്ധപ്പെടുത്തുന്നതിൽ കവനോദയം പ്രവർത്തകർ പ്രത്യേകം നിഷ്കർഷിച്ചിരുന്നു. മലയാളത്തിലെ അനർഘങ്ങളായ ഒട്ടനവധി ഗ്രന്ഥങ്ങൾ പുറത്തുകൊണ്ടുവന്നത് കവനോദയമാണ്. ചന്ദ്രോത്സവം, ചെല്ലൂർ മാഹാത്മ്യം ചമ്പു, ഭാരതചമ്പു, രാമായണം ചമ്പു, ദക്ഷയാഗം ചമ്പു, ഭാഷാരാമായണം ചമ്പു, ഭാഷാകർണാമൃതം, ദേവീമാഹാത്മ്യം, ഉത്സവവർണ്ണനം തുടങ്ങിയവ ഉദാഹരണങ്ങൾ. മലയാളത്തിലെ ആദ്യ സന്ദേശകാവ്യമായ ഭൃംഗസന്ദേശവും കവനോദയത്തിലാണ് പ്രസിദ്ധീകരിച്ചത്. 

മലയാള ഗദ്യസാഹിത്യ ശാഖയ്ക്കും കവനോദയം നിസ്തുലമായ സംഭാവനകൾനല്കി. സാഹിത്യ-ശാസ്ത്ര വിഷയങ്ങളിൽ ധാരാളം ലേഖനങ്ങൾ കവനോദയത്തിലൂടെ പുറത്തുവന്നു. ഭാഷാഗവേഷണത്തിലും കവനോദയം മികച്ച സംഭാവനകളാണു നല്കിയത്. പ്രാചീനകൃതികളെ അവതരിപ്പിച്ചുകൊണ്ട് അവയുടെ കർത്താവ്, കാലഘട്ടം തുടങ്ങിയവയെപ്പറ്റി ഗവേഷണസ്വഭാവത്തോടുകൂടിയ ധാരാളം ലേഖനങ്ങൾ 'കവനോദയം പ്രവർത്തകർ' എന്ന പേരിൽ പ്രസിദ്ധീകരിച്ചിരുന്നു. മാത്രമല്ല നാണുവയ്യാ ശാസ്ത്രിയുടെ മുത്തുലക്ഷ്മി എന്നൊരു നോവലും കവനോദയത്തിൽ ഖണ്ഡശ്ശ പ്രസിദ്ധീകരിച്ചിരുന്നു. വലിയകൃതികൾ പിന്നീട് പുസ്തകമാക്കാൻ തക്കവണ്ണം ഖണ്ഡം ഖണ്ഡമായിട്ടാണ് പ്രസിദ്ധീകരിച്ചിരുന്നത്. 'വൈദ്യം, ജ്യോതിഷം, കിളിപ്പാട്ട്, തുള്ളൽ, നാടകം, നോവൽ മുതലയ മലയാള ഗ്രന്ഥങ്ങളുടെ സംഗ്രഹമായ ഈ പുസ്തകമാലയിൽ ഓരോകുറി അറുപത്തിനാലു ഭാഗങ്ങളിൽ കൂടി അഞ്ച് കൃതികളിൽ കുറയാതെ ഉണ്ടായിരിക്കും' എന്ന് പുസ്തക ഘടനയെക്കുറിച്ച് കവനോദയത്തിന്റെ തന്നെ ചില ലക്കങ്ങളിൽ പരാമർശിച്ചിട്ടുണ്ട്. പ്രാചീനവും നവീനവുമായി നാൽപ്പതിനേറെ കൃതികൾ കവനോദയത്തിലൂടെ പ്രസിദ്ധീകൃതമായിട്ടുണ്ട്.

വാർത്തകൾക്ക് പ്രാധാന്യം കൊടുത്തുകൊണ്ട് ഉദയവർമ്മത്തമ്പുരാൻ ആരംഭിച്ച പ്രസിദ്ധീകരണമാണ് സാരോദയം. കോഴിക്കോട് സ്പെക്ടേറ്റർ പ്രസ്സിൽ നിന്നാണ് ഇത് അച്ചടിച്ചിരുന്നത്. നീലഞ്ചേരി ശങ്കരൻ നായർ ആയിരുന്നു ഇതിന്റെ പ്രസാധകൻ. കവനോദയത്തിന് സമകാലികമായിട്ടുതന്നെയാണ് സാരോദയവും പുറത്തിറങ്ങിയിരുന്നത്. ഉദയവർമ്മയുടെ മരണത്തിൽ അനുശോചിച്ചുകൊണ്ട് കൊട്ടാരത്തിൽ ശങ്കുണ്ണി എഴുതിയ ശ്ലോകങ്ങളിൽ സാരോദയത്തിന്റെ ഭാവിയെക്കുറിച്ച് അദ്ദേഹം ഇങ്ങനെ ആശങ്കപ്പെടുന്നു.
<poem>'സാരോദയമേ! നിന്നുടെ
സാരോദയവും നിനയ്ക്കിലിനിയെന്തോ!
ധീരോദയവർമ്മാ നിൻ
സാരോദയസത്തരാസ്തമായല്ലോ'</poem>

സംസ്കൃതത്തിലും മലയാളത്തിലുമുള്ള മൗലിക കൃതികൾ, സംസ്കൃത കൃതികളുടെ വിവർത്തനങ്ങൾ എന്നിവയുൾപ്പെടെ പതിനൊന്ന് കൃതികൾ ഉദയവർമ്മത്തമ്പുരാൻ രചിച്ചിട്ടുണ്ട്. ഇതുകൂടാതെ വിവിധ പത്ര മാസികകളിൽ അദ്ദേഹമെഴുതിയ ലേഖനങ്ങളും കവിതകളും മുക്തകങ്ങളും മംഗളാശംസകളും പുസ്തകാഭിപ്രായങ്ങളും ഒട്ടനവധിയാണ്. ഇവയൊന്നും ഇതുവരെ എവിടെയും സമാഹരിക്കപ്പെട്ടിട്ടില്ല. മലയാളമനോരമ, കവനോദയം, ജനരഞ്ജിനി, ഭാഷാപോഷിണി, ലക്ഷ്മീഭായ് തുടങ്ങിയവയിലായിരുന്നു അദ്ദേഹം ഏറെയും എഴുതിയിരുന്നത്. കൂടാതെ കവനോദയം പ്രസിദ്ധീകരിച്ച മിക്ക കൃതികളുടെയും അവതാരികയും അദ്ദേഹമാണ് എഴുതിയത് എന്നും അനുമാനിക്കപ്പെടുന്നു. പുസ്തകരൂപത്തിൽ പ്രസിദ്ധീകരിച്ച ഉദയവർമ്മയുടെ കൃതികൾ 

സ്ത്രീവിദ്യാഭ്യാസം, ഇംഗ്ലീഷ് വിദ്യാഭ്യാസം, ദേശീയപ്രസ്ഥാനം തുടങ്ങിയ ഇടങ്ങളിലും ഉദയവർമ്മത്തമ്പുരാൻ തന്റേതായ ഇടപെടലുകൾ നടത്തിയിരുന്നു. വിദ്യാഭ്യാസം ജാതിനിരപേക്ഷമായിരിക്കണം എന്നായിരുന്നു അദ്ദേഹത്തിന്റെ കാഴ്ചപ്പാട്. താഴ്ന്നജാതിക്കാർക്കും പ്രവേശനമനുവദിക്കുന്ന ഒരു ഇംഗ്ലീഷ് വിദ്യാലയം അദ്ദേഹം 1896ൽ പുറമേരിയിൽ സ്ഥാപിച്ചു. ഇംഗ്ലീഷ് വിദ്യാഭ്യാസം സാധാരണക്കാരിലെത്തിക്കാൻ വേണ്ടി അദ്ദേഹം ആരംഭിച്ച ആ പ്രൈമറി സ്കൂളാണ് ഇന്നത്തെ കടത്തനാട്ട് രാജാസ് ഹയർസെക്കന്ററി സ്കൂൾ. വിവേകോദയം മാസികയിൽ ഉദയവർമ്മരജയെ അനുസ്മരിച്ചുകൊണ്ട് കുമാരനാശാൻ എഴുതിയ ലേഖനത്തിൽ അദ്ദേഹത്തിന്റെ സാമൂഹ്യസേവനങ്ങളെപ്പറ്റി ഇപ്രകാരം രേഖപ്പെടുത്തിയിരിക്കുന്നു:'വിദ്യാപ്രചരണ വിഷയത്തിൽ ഇദ്ദേഹം ചെയ്തിട്ടുള്ള ശ്രമങ്ങൾ അനവധിയാകുന്നു. ഈ കൂട്ടത്തിൽ അപ്രധാനമല്ലാത്ത ഒന്നാണ് കടത്തനാട്ടു രാജകുമാരന്മാർക്കുവേണ്ടി ഇദ്ദേഹം ഒരു ഹൈസ്കൂൾ സ്ഥാപിച്ചത്. രാജകുമാരന്മാർക്ക് എന്നു പറഞ്ഞതുകൊണ്ട് സാമൂറിൻ കോളേജിനെപ്പോലെ ഇത് ഒരു ഇടുങ്ങിയ നോട്ടത്തോടുകൂടി സ്ഥാപിച്ചിട്ടുള്ളതാണെന്ന് വായനക്കാർ തെറ്റിദ്ധരിക്കരുത്. ഈ കടത്തനാട്ടു വിദ്യാശാലയിൽ രാജകുമാരന്മാരോടൊന്നിച്ച് തീയർക്ക് ഇരുന്നു പഠിക്കാം.'

ഇന്ത്യൻ ദേശീയപ്രസ്ഥാനവുമായും അദ്ദേഹം അടുത്ത ബന്ധം പുലർത്തിയിരുന്നു. 1903ൽ ലാൽമോഹൻ ഘോഷിന്റെ അധ്യക്ഷതയിൽ ചേർന്ന ഇന്ത്യൻ നാഷണൽ കോൺഗ്രസ്സിന്റെ പത്തൊമ്പതാം സെഷനിൽ ഉദയവർമ്മ പ്രതിനിധിയായി പങ്കെടുത്തിട്ടുണ്ട്. മാത്രമല്ല ധാരാളം ഉത്തരേന്ത്യൻ യാത്രകൾ നടത്തുകയും ബാലഗംഗാധരതിലകൻ മുതലായ ദേശീയനേതാക്കളെ പരിചയപ്പെടുകയും ചെയ്ചിട്ടുണ്ട്.


</doc>
<doc id="281947" url="https://ml.wikipedia.org/wiki?curid=281947" title="ഞാൻ സ്റ്റീവ് ലോപസ് (മലയാള ചലച്ചിത്രം)">
ഞാൻ സ്റ്റീവ് ലോപസ് (മലയാള ചലച്ചിത്രം)

രാജീവ് രവി സംവിധാനം ചെയ്ത ഒരു മലയാള ചലച്ചിത്രമാണ് ഞാൻ സ്റ്റീവ് ലോപസ്. 2014 ആഗസ്റ്റിൽ ചിത്രം പുറത്തിറങ്ങുമെന്നു കരുതപ്പെടുന്നു. കളക്ടീവ് ഫെയ്സ് വൺ ആണു ചിത്രത്തിന്റെ നിർമ്മാതാക്കൾ. ഒട്ടനവധി അന്താരാഷ്ട്ര ചലച്ചിത്രമേളകളിൽ ശ്രദ്ധ പിടിച്ചുപറ്റിയ ഐ.ഡി. (സംവിധാനം - കമൽ കെ. എം.) എന്ന ഹിന്ദി ചിത്രത്തിനു ശേഷം കളക്ടീവ് ഫെയ്സ് വൺ നിർമ്മിക്കുന്ന രണ്ടാമത്തെ ചലച്ചിത്രമാണ് ഞാൻ സ്റ്റീവ് ലോപസ്. അന്നയും റസൂലും എന്ന ചിത്രത്തിനു ശേഷം രാജീവിന്റെ രണ്ടാമത്തെ സംവിധാനസംരംഭവും ആണിത്. ഈ ചിത്രത്തിന്റെ പശ്ചാത്തലം തിരുവനന്തപുരം നഗരവും ചുറ്റുപാടുകളുമാണ്.


</doc>
<doc id="281948" url="https://ml.wikipedia.org/wiki?curid=281948" title="കരിഞ്ചെമ്പൻ പാറ്റപിടിയൻ">
കരിഞ്ചെമ്പൻ പാറ്റപിടിയൻ

കരിഞ്ചെമ്പൻ പാറ്റപിടിയന്റെ ഇംഗ്ലീഷിലെ പേര് black-and-orange flycatcher എന്നാണ്. ശാസ്ത്രീയ നാമം "Ficedula nigrorufa" എന്നുമാണ്. 

മദ്ധ്യ- ദക്ഷിണ പശ്ചിമഘട്ടത്തിലേയും നീലഗിരി, പഴനി കുന്നുകളിലേയും തദ്ദേശീയ ഇനമാണ്. "Ficedula" പാറ്റപിടിയന്മാരുടെ മുകൾവശത്തിന് ചെമ്പിച്ച നിറമാണ്. 

പശ്ചിമഘട്ടത്തിന്റെ ഉയരമുള്ള ഭാഗങ്ങളിൽ കാണുന്നു. പൂവന് കറുത്ത തലയും കറുത്ത ചിറകുകളും ആണുള്ളത്. പിടയ്ക്ക് കറുപ്പിനു പകരം കടുത്ത തവിട്ടു നിറമാണ്.
മദ്ധ്യ- ദക്ഷിണ പശ്ചിമഘട്ടത്തിലേയും നീലഗിരി, പഴനി കുന്നുകളിലേയും തദ്ദേശീയ ഇനമാണ്. മറ്റൊരിനം കുന്ദ്രേമുഖ് ദേശീയോദ്യനം, ബബബുദൻ കുന്നുകൾ, അസാമ്പു കുന്നുകളുടെ താഴ്വാരം എന്നിവിടങ്ങളിലും കാണുന്നു. Some old records of the species from Maharashtra and Sri Lanka have been considered dubious.

മാർച്ച് മുതൽ മേയ് വരെയാണ് പ്രജനനകാലം. 2 മീറ്റരിൽ താഴെ ഉയരത്തിൽ പറന്ന് പ്രാണികളെ പിടിക്കുന്നു.t) നിലത്തുനിന്നും പ്രാണികളെ പിടിക്കാറുണ്ട്. അതിർത്തി വർഷം മുഴുവനും ഇണകൾ സംരക്ഷിക്കും. ശത്രുവിനെ നേരിടുന്നത് പൂവനാണ്. പിട സഹായിക്കുകയും ചെയ്യും. കൂട് പിടയാണ് ഉണ്ടാക്കുന്നത്. ചാരനിറമുള്ള 2 മുട്ടകൾ ഇടും.


</doc>
<doc id="281949" url="https://ml.wikipedia.org/wiki?curid=281949" title="നീലമേനി പാറ്റപിടിയൻ">
നീലമേനി പാറ്റപിടിയൻ

നീലമേനി പാറ്റപിടിയന്റെ ഇംഗ്ലീഷിലെ പേര്, verditer flycatcher എന്നാണ്. ശാസ്ത്രീയ നാമം "Eumyias thalassinus" എന്നാണ്. തുരിശിന്റെ നിറം ഉള്ളതുകൊണ്ടാണ് ഈ പേര് കിട്ടിയത്. കണ്ണുകൾക്കിടയിലും കൊക്കിനുമുകലിലുമായി ഇരുണ്ട നിറവും ഗുദത്തിൽ ചാരനിറവും ഒഴിച്ച് എല്ലായിടത്തും നല്ല നീല നിറമാണ്. .


</doc>
<doc id="281950" url="https://ml.wikipedia.org/wiki?curid=281950" title="നീലച്ചെമ്പൻ പാറ്റപിടിയൻ">
നീലച്ചെമ്പൻ പാറ്റപിടിയൻ

നീലച്ചെമ്പൻ പാറ്റപിടിയന് ഇംഗ്ലീഷിൽ blue-throated blue flycatcher എന്നാണ് പേര്. ശാസ്ത്രീയ നാമം "Cyornis rubeculoides" എന്നുമാണ്. 

ഇവയെ ഇന്ത്യൻ ഉപഭൂഖണ്ഡത്തിലും ഹിമാലയത്തിലും, പശ്ചിമഘട്ടത്തിലും ബംഗ്ലാദേശ്, റെനെസ്സേറിം കുന്നുകളിലും കാണാറുണ്ട്. 


</doc>
<doc id="281954" url="https://ml.wikipedia.org/wiki?curid=281954" title="എം ക്യു എം">
എം ക്യു എം

പാകിസ്താനിലെ ഒരു രാഷ്ട്രീയ പാർട്ടിയാണ് മുത്താഹിദ ക്വാമി മൂവ്‌മെന്റ് (എം ക്യു എം).ഉറുദു സംസാരിക്കുന്ന മൊഹാജിറുകളാണ് പാർട്ടിയുടെ പ്രധാന ശക്തി കേന്ദ്രം.


</doc>
<doc id="281955" url="https://ml.wikipedia.org/wiki?curid=281955" title="ഏകാത്മക മാനവവാദം">
ഏകാത്മക മാനവവാദം

ഭാരതീയ ചിന്താധാരകളുടെ അന്തഃസത്ത ഉൾക്കൊണ്ട് ദീനദയാൽ ഉപാദ്ധ്യായ അവതരിപ്പിച്ച സാമ്പത്തീക സാമൂഹിക ദർശനമാണ് എകാത്മാ മാനവ ദർശനം. ജനസംഘം 1965-ൽ അവരുടെ തത്ത്വസംഹിതയായി സ്വീകരിച്ചു. ഭാരതീയ ജനതാ പാർട്ടിയുടേയും ഔപചാരിക തത്ത്വസംഹിത ഇതു തന്നെയാണ്.

ഏകാത്മക മാനവവാദം അനുസരിച്ച് വ്യക്തികൾ മനുഷ്യ ശരീരത്തിലെ കോശങ്ങൾ പോലെയാണ്‌, അവ കൂടിചേർന്ന്‌ അവയവങ്ങൾ ഉണ്ടാക്കുന്നത്‌ പോലെ മനുഷ്യർ കൂടിചേർന്ന്‌ സാമാജത്തിൽ വ്യത്യസ്ത വ്യവസ്ഥിതികൾ ഉണ്ടാക്കുന്നു. ഭരണകൂടം, കുടുംബം, കോടതി ഇങ്ങനെ പല വ്യവസ്ഥിതികൾ കൂടിചേർന്ന്‌ രാജ്യം അഥവാ ശരീരം നിർമ്മിക്കപ്പെടുന്നു. ആ ശരീരം രാജ്യത്തിന്റെ ആത്മബോധത്തിന്റെ ചോദനക്കനുസരിച്ച്‌ പ്രവർത്തിക്കുന്നു. ആ ചോദനയെ ധർമ്മം എന്നും ആ ചോദന സൃഷ്ടിക്കുന്ന ആത്മബോധത്തെ ചിതി എന്നും വിളിക്കുന്നു. പുരാതന ഗ്രീസിനെ സംഹരിച്ചതും ആധുനിക അമേരിക്കയെ നിർമ്മിച്ചതും ഒപ്പം ഭാരതത്തെ ഭാരതം ആക്കി നിലനിർത്തിയതും ആ രാജ്യങ്ങളുടെ ചിതിയാണ്‌. അങ്ങനെ വരുമ്പോൾ വ്യക്തിയുടെ ചിതിയിൽ നിന്ന്‌ രാഷ്ട്രത്തിന്റെ ചിതിയിലേക്ക്‌ വ്യക്തി മാറുന്നത്‌ പോലെ രാഷ്ട്രങ്ങളുടെ ചിതികൾ കൂടിചേർന്ന്‌ മാനവീകതയുടെ ആത്മബോധവും അവ ചേർന്ന്‌ പ്രപഞ്ചത്തിന്റെ ആത്മബോധവും സൃഷ്ടിക്കപ്പെടുന്നു. ഈ ആത്മബോധത്തെ മാനവീകതയുടെ മുഴുവൻ ആത്മാവ്‌ എന്ന്‌ വിളിക്കാം. ഈ ബോധം ഉൾക്കൊള്ളുന്നവരാണ്‌ ഏകാത്മമാനവർ. ആ ദർശനമാണ്‌ ഏകാത്മതാ മാനവദർശനം.

വളരെക്കാലത്തെ പഠന മനനങ്ങൾക്കുശേഷം സ്വർഗീയ ദീനദയാൽ ഉപാധ്യായ കണ്ടെത്തിയ ഏകാത്മ മാനവദർശനം സമഗ്രമായ രൂപത്തിൽ ഭാരതീയ ജനസംഘത്തിന്റെ അഖിലഭാരതീയതലത്തിലുള്ള കാര്യകർത്താക്കൾക്ക് മുൻപാകെ അവതരിപ്പിക്കുകയായിരുന്നു. ഗ്വാളിയാറിൽ ചേർന്ന 500 പ്രവർത്തകരുടെ നാലുദിവസത്തെ ചിന്തൻ ശിബിരത്തിലാണ് ദീനദയാൽ തന്റെ സിദ്ധാന്തം അവതരിപ്പിച്ചത്. തന്റെ പ്രബോധനമോരോന്നും കഴിഞ്ഞ് അതേപ്പറ്റി പ്രവർത്തകരുടെ അഭിപ്രായങ്ങളാരാഞ്ഞ് അവയ്ക്ക് വിശദീകരണം നൽകുന്ന ശൈലിയാണദ്ദേഹം സ്വീകരിച്ചത്. ഏകാത്മമാനവ ദർശനത്തിന്റെ അടിസ്ഥാനത്തിൽ ഭാരതീയ ജനസംഘത്തിന്റെ നയലക്ഷ്യങ്ങൾ അടങ്ങുന്ന തത്ത്വവും നയവും തയ്യാറാക്കി അടുത്തവർഷം വിജയവാഡയിൽ നടന്ന ഭാരതീയ പ്രതിനിധിസഭയിൽ അദ്ദേഹം അവതരിപ്പിക്കുകയും അതിലെ ഓരോ വാചകവും ചർച്ചകൾക്കും വിശദീകരണങ്ങൾക്കുംശേഷം സഭ അംഗീകരിക്കുകയും ചെയ്തു. തത്ത്വവും നയവും (സിദ്ധാന്ത് ഔർ നീതി) കരടുരൂപം തയ്യാറാക്കി രാജ്യമെങ്ങുമുള്ള പ്രമുഖ വ്യക്തികൾക്ക് (ബുദ്ധിജീവികൾ, പത്രപ്രവർത്തകർ, രാഷ്ട്രീയ ചിന്തകർ തുടങ്ങിയവർക്ക്) ജനസംഘ പ്രവർത്തകർ എത്തിച്ചുകൊടുത്ത്, അവരുടെ അഭിപ്രായങ്ങൾ അറിയാനും ദീനദയാൽജി ശ്രദ്ധിച്ചിരുന്നു.

ഏറ്റവും ജനാധിപത്യപരമായ വിധത്തിലാണ് ഈ സിദ്ധാന്തം ഔദ്യോഗികമായി സ്വീകരിക്കപ്പെട്ടത്. മുംബൈയിൽ ചേർന്ന പ്രമുഖ വ്യക്തികളുടെയും ചിന്തകന്മാരുടെയും സദസ്സിൽ നാലുദിവസത്തെ പ്രഭാഷണ പരമ്പരയിലൂടെ ദീനദയാൽജി ഏകാത്മമാനവദർശനത്തെ വിശദീകരിച്ചു. ആ പരമ്പരയിലെ പ്രഭാഷണങ്ങൾ ക്രോഡീകരിച്ചു പുസ്തകരൂപത്തിലാക്കിയതാണ് ഏകാത്മമാനവദർശനമെന്ന് അറിയപ്പെടുന്ന പ്രബന്ധം.

അതിന് മുൻപുതന്നെ ജനസംഘത്തിന്റെ സ്ഥാപനകാലത്ത് പാശ്ചാത്യരീതിയനുസരിച്ചുള്ള രാഷ്ട്രീയ, ഭരണ, രീതികളിൽനിന്ന് വ്യത്യസ്തമായി ഭാരതീയ പാരമ്പര്യത്തിനനുസൃതമായി ഇവിടത്തെ പ്രതിഭയ്ക്കും തനിമയ്ക്കും യോജിച്ചതും ആധുനികയുഗത്തിന്റെ ആവശ്യങ്ങൾ നിറവേറ്റാൻ പോന്നതുമായ രീതിക്കായി ദീനദയാൽജി ചിന്തിച്ചു തുടങ്ങിയിരുന്നു. സംഘത്തിന്റെ ദ്വിതീയ സർസംഘചാലക് ഗുരുജി ഗോൾവൽക്കർ, മുതിർന്ന പ്രചാരകനും ചിന്തകനുമായിരുന്ന ദത്തോപന്ത് ഠേംഗ്ഡി, ജനസംഘ സ്ഥാപകാധ്യക്ഷൻ ഡോ.ശ്യാമപ്രസാദ് മുഖർജി തുടങ്ങിയവരുമായി നിരന്തര ചർച്ചകൾ നടത്തിയാണ് ദീനദയാൽജി ഈ ശ്രമത്തെ മുന്നോട്ടു കൊണ്ടുപോയത്. അക്കാലത്തെ സംഘശിക്ഷാവർഗിൽ അദ്ദേഹം നടത്താറുള്ള പ്രഭാഷണങ്ങൾക്ക് വ്യക്തി, സമാജം, അവ തമ്മിലുള്ള ബന്ധം തുടങ്ങിയ വിഷയങ്ങളെക്കുറിച്ച് ആഴത്തിൽ ഉൾക്കാഴ്ച നൽകുന്നവയായിരുന്നു. പ്രകൃതി, സംസ്‌കൃതി, വികൃതി, ചിതി, വിരാട് മുതലായ വിഷയങ്ങളെ അത്യന്തം ലളിതമായ വിധത്തിലാണ് അദ്ദേഹം വിശദീകരിച്ചത്. അതിവിദൂരമായ ഭാവിയിലേക്കുള്ള തെളിമയാർന്ന വീക്ഷണമായിരുന്നു അത്.

ഏകാത്മമാനവദർശനത്തെപ്പറ്റി ധാരാളം പഠനങ്ങളും അതിന്റെ ഫലമായി ഗ്രന്ഥങ്ങളും പ്രബന്ധങ്ങളും പ്രസിദ്ധീകൃതങ്ങളായിട്ടുണ്ട്. സിപിഐ അനുഭാവിയും സാമ്പത്തിക ശാസ്ത്രജ്ഞനുമായ ഡോ.എം.ജി. ബൊക്കാറെയ്ക്ക്, ദത്തോപന്ത് ഠേംഗ്ഡിയുമായുണ്ടായ സമ്പർക്കംമൂലം സ്വന്തം കാഴ്ചപ്പാടിൽ മാറ്റമുണ്ടായി. ഭാരതത്തിന്റെ തനതായ സമ്പദ്‌വ്യവസ്ഥയെക്കുറിച്ച് എന്നൊരു പ്രബന്ധം തന്നെ തയ്യാറാക്കി. ദീനദയാൽജിയാകട്ടെ 1967 ൽ കോഴിക്കോട്ട് സമ്മേളനത്തിൽ ദേശീയാധ്യക്ഷനായി തെരഞ്ഞെടുക്കപ്പെട്ടതിനുശേഷം, ആദ്യത്തെ ബദ്ധപ്പാടുകൾ തീർന്ന്, മുംബൈയിൽ ഏതാനും നാൾ ഏകാന്തവിശ്രമത്തിൽ കഴിഞ്ഞ്, ഏകാത്മമാനവദർശനത്തിന്റെ അടിസ്ഥാനത്തിലുള്ള വിശദമായൊരു പ്രായോഗിക കാര്യപദ്ധതി തയ്യാറാക്കാൻ നിശ്ചയിച്ചിരുന്നു. കോഴിക്കോട് സമ്മേളനത്തിന്റെ ചുമതല വഹിച്ച രാംഭാവു ഗോഡ്‌ബോലെ അതിന് പൂർണമായ വ്യവസ്ഥകളും ചെയ്തിരുന്നു. 

ഏകാത്മമാനവ ദർശനത്തിന്റെ വിവിധ വശങ്ങളെ വിശദീകരിക്കുന്ന 10 വാല്യങ്ങളുള്ള ഒരു പരമ്പര ദൽഹിയിലെ സുരുചി പ്രകാശൻ ഇംഗ്ലീഷിലും ഹിന്ദിയിലും പുറത്തിറക്കി.



</doc>
<doc id="281961" url="https://ml.wikipedia.org/wiki?curid=281961" title="കാട്ടുകർപ്പൂരം">
കാട്ടുകർപ്പൂരം

മക്കിപ്പൂവ്, മാസീപത്രി, അനന്തൻപച്ച, ദയോന എന്നെല്ലാം അറിയപ്പെടുന്ന കാട്ടുകർപ്പൂരം കേരളത്തിൽ എല്ലായിടത്തും തന്നെ കാണപ്പെടുന്ന ഒരു കളയാണ്. . ഇലകൾ ഞെരിച്ചാൽ ഒരു നറുമണം ഉള്ള ഈ ചെടി രണ്ടു മീറ്ററോളം ഉയരത്തിൽ വളരുന്നു. കീടങ്ങളെ തുരത്താൻ കഴിവുണ്ടെന്ന് കരുതപ്പെടുന്ന ഈ ചെടി അതിനാൽത്തന്നെ പെട്ടികളിലും അലമാരികളിലുമെല്ലാം സൂക്ഷിക്കാറുണ്ട്. ചിങ്ങി എന്നറിയപ്പെടുന്ന ഒരു നാടൻ കേശതൈലം ഉണ്ടാക്കി മണിപ്പൂരുകാർ ഉപയോഗിക്കാറുണ്ട്. പലവിധ ഔഷധഗുണങ്ങളുള്ള ഒരു സസ്യമാണ് കാട്ടുകർപ്പൂരം. കൊതുക് നിയന്ത്രണത്തിനും ഈ ചെടി ഉപയോഗിക്കാമെന്ന് പഠനങ്ങൾ കാണിക്കുന്നു. ബാക്ടീരിയകളെ നശിപ്പിക്കാൻ ഇതിന് ആവുമെന്നും ഗവേഷണങ്ങളിൽ കണ്ടെത്തിയിട്ടുണ്ട്.



</doc>
<doc id="281963" url="https://ml.wikipedia.org/wiki?curid=281963" title="അർബിൽ കോട്ട">
അർബിൽ കോട്ട

യുനെസ്‌കോയുടെ ലോകപൈതൃകപദവിയിലിട പിടിച്ച ആറായിരം വർഷത്തെ പഴക്കമുള്ള ഇറാഖിലെ കോട്ടയാണ് അർബിൽ കോട്ട. ലോകത്ത് മനുഷ്യന്റെ ആദ്യകാല ആവാസകേന്ദ്രങ്ങളിലൊന്നാണ് അർബിൽ. ഇറാഖിലെ യുദ്ധവും സംഘർഷങ്ങളും കോട്ടയ്ക്ക് പലപ്പോഴും ക്ഷതമേൽപ്പിച്ചിട്ടുണ്ട്. 2014 ലാണ് ലോകപൈതൃകപദവി ലഭിച്ചത്. 


</doc>
<doc id="281973" url="https://ml.wikipedia.org/wiki?curid=281973" title="വൃദ്ധിമാൻ സാഹ">
വൃദ്ധിമാൻ സാഹ

ഒരു ഇന്ത്യൻ ക്രിക്കറ്റ് താരമാണ് വൃദ്ധിമാൻ സാഹ. വിക്കറ്റ് കീപ്പറും ബാറ്റ്സ്മാനുമാണ്. ഇന്ത്യയ്ക്കുവേണ്ടി ടെസ്റ്റ് മത്സരങ്ങളിൽ കളിച്ചിട്ടുണ്ട്.
1984 ഒക്ടോബർ 24ന് പശ്ചിമ ബംഗാളിൽ ജനിച്ചു.
ഫസ്റ്റ് ക്ലാസ് ക്രിക്കറ്റിൽ ബംഗാളിനു വേണ്ടി കളിക്കുകയാണ്. 2006-2007 സീസൺ രഞ്ജി ട്രോഫിയിൽ അസമിനെതിരെയായിരുന്നു ഏകദിന അരങ്ങേറ്റം. 3 ഏകദിന മത്സരങ്ങളിൽ കിഴക്കൻ മേഖലയ്ക്കു വേണ്ടി ദേവ്ധർ ട്രോഫിയിൽ കളിച്ചിട്ടുണ്ട്. 2007-08 സീസൺ രഞ്ജി ട്രോഫിയിൽ ഹൈദരാബാദിനെതിരെ 111 റൺസ് നേടി.
3 നിയന്ത്രിത മത്സരങ്ങളിൽ ഇന്ത്യ എയ്ക്കു വേണ്ടി കളിച്ചു. ആ പരമ്പര ടീം വിജയിച്ചു. സാഹ ഒരു മത്സരത്തിൽ 85 റൺസ് നേടി.
2010 ജനുവരി 28ന് ദക്ഷിണാഫ്രിക്കക്കുവേണ്ടിയുള്ള ഇന്ത്യൻ ടീമിൽ ദിനേഷ് കാർത്തികിനു പകരക്കാരനായി റിസർവ് ബെഞ്ചിൽ സാഹ ഇടം നേടി. എന്നാൽ അപ്രതീക്ഷിതമായി വി.വി.എസ്. ലക്ഷ്മണിന് പരിക്കേറ്റപ്പോൾ പകരക്കാരനായി സാഹ ടീമിൽ ഇടംനേടി. 2010 ഫെബ്രുവരി 6ന് നാഗ്പൂരിൽ കളിച്ചു. ആദ്യ ഇന്നിങ്സിൽ പൂജ്യത്തിനു പുറത്തായെങ്കിലും രണ്ടാം ഇന്നിങ്സിൽ 36 റൺസ് നേടി. രണ്ട് ഇന്നിങ്സിലും ഡെയ്ൽ സ്റ്റെയ്നാണ് സാഹയുടെ വിക്കറ്റ് വീഴ്ത്തിയത്. 2012ലെ ബോർഡർ ഗവാസ്കർ ട്രോഫിയിൽ ധോണിക്കു പകരമായി കളിച്ചു. ബംഗ്ലാദേശിനെതിരെ 2014ൽ നടക്കുന്ന പരമ്പരയിൽ സാഹ ടീമിലുണ്ട്.
2008ലെ ഐ.പി.എല്ലിൽ സാഹയെ കൊൽക്കത്ത സ്വന്തമാക്കി. എന്നാൽ പിന്നീട് കിങ്സ് ഇലവൻ പഞ്ചാബ് സാഹയെ സ്വന്തമാക്കി. 2014 സീസൺ ഫൈനലിൽ കൊൽക്കത്തക്കെതിരെ 115 റൺസ് നേടി.



</doc>
<doc id="281979" url="https://ml.wikipedia.org/wiki?curid=281979" title="നിംബാർക്കാചാര്യർ">
നിംബാർക്കാചാര്യർ

പതിമൂന്നാം നൂറ്റാണ്ടിൽ ജീവിച്ചിരുന്ന വൈഷ്ണവ സന്യാസിയായിരുന്നു നിംബാർക്കാചാര്യർ. പ്രൊ. രാമബോസിന്റെ അഭിപ്രായത്തിൽ ഇന്നത്തെ ആന്ധ്രാപ്രദേശിൽ ആയിരുന്നു ഇദ്ദേഹം ജനിച്ചത് നിംബാർക്കാചാര്യരാണ് മാധ്വമുഖമർദ്ദന എന്ന ഗ്രന്ഥം രചിച്ചത് എന്ന അനുമാനത്തിലാണ് പ്രൊ. രാമബോസ് പഠനങ്ങൾ നടത്തിയത്. എങ്കിലും നിംബാർക്ക സമ്പ്രദായം എന്ന വൈഷ്ണവ ആരാധനാക്രമം അനുസരിച്ച് നിംബാർക്കാചാര്യർ അയ്യായിരം വർഷം മുൻപ് വരെ ജീവിച്ചിരുന്നു എന്നാണു വിശ്വാസം 

ചരിത്രകാരനായ ശ്രീ ആർ.ജി.ഭണ്ഡാർകർ നിംബാർക്കാചാര്യരുടെ ജീവിതകാലം രാമാനുജാചാര്യരുടെ മരണത്തിനു (CE-1162) ശേഷമാണ് എന്ന് പ്രസ്താവിക്കുന്നു. എന്നാൽ മറ്റു ചിലർ അദ്ദേഹം പതിമൂന്നാം നൂറ്റാണ്ടിൽ ജീവിച്ചിരുന്നു എന്ന് വാദിക്കുന്നു. ശ്രീ എസ് എൻ ദാസ്ഗുപ്ത , നിംബാർക്കാചാര്യർ CE പതിനാലാം നൂറ്റാണ്ടിന്റെ ഉത്തരാർദ്ധത്തിൽ ജീവിച്ചിരുന്നു എന്ന് പറയുന്നു. ഇദ്ദേഹത്തിന്റെ ജീവിത കാലത്തെക്കുറിച്ച് മറ്റു പല ചരിത്രകാരന്മാർക്കും അഭിപ്രായ വ്യത്യാസം ഉള്ളതായി കാണാം . എങ്കിലും പതിനഞ്ചാം നൂറ്റാണ്ടിനു മുൻപാണ് ഇദ്ദേഹത്തിന്റെ ജീവിതകാലം എന്ന് അനുമാനിക്കാം.

"ദ്വൈതാദ്വൈതം" എന്നാണ് "നിംബാർക്കാചാര്യരുടെ സിദ്ധാന്തം" അറിയപ്പെടുന്നത്. ഒരേസമയത്ത് തന്നെ ദ്വൈതവും അദ്വൈതവും നിലനിൽക്കുന്നു എന്നായിരുന്നു അദ്ദേഹം വാദിച്ചിരുന്നത്. 'ചിത്' എന്ന ആത്മാക്കളും 'അചിത്' എന്ന പ്രപഞ്ചവും പിന്നെ ഈശ്വരനും എന്നതായിരുന്നു നിംബാർക്കാചാര്യരുടെ സങ്കൽപം. ഈശ്വരന്റെ നിലനിൽപ് സ്വതന്ത്രവും എന്നാൽ ആത്മാക്കളും, പ്രപഞ്ചവും, ഈശ്വരനുമായി ബന്ധപ്പെട്ട് നിലനിൽക്കുന്നുവെന്ന് നിംബാർക്കാചാര്യർ ഉദ്ഘോഷിക്കുന്നു.

കൃഷ്ണനെയും രാധയേയുമായിരുന്നു ആചാര്യർ ആരാധിച്ചിരുന്നത്. സ്വയം സമർപ്പണമാണ് യഥാർത്ഥ ഭക്തിയെന്നു നിംബാർക്കാചാര്യർ സിദ്ധാന്തിച്ചു. 


</doc>
<doc id="281980" url="https://ml.wikipedia.org/wiki?curid=281980" title="ചുവന്ന പാത (ദില്ലി മെട്രോ)">
ചുവന്ന പാത (ദില്ലി മെട്രോ)

ദില്ലി മെട്രോയുടെ ആദ്യത്തെ പാതയാണ് ചുവന്ന പാത. 21 നിലയങ്ങളും 25.5 കിലോമീറ്റർ നീളവും ഉള്ള ഈ പാതയുടെ ആദ്യഘട്ടം (ശഹ്ദാര - തീസ് ഹസാരി) 2002 ഡിസംബർ 25-ആം തിയതി ഉദ്ഘാടനം ചെയ്തു. പിന്നീട് കിഴക്ക് ദിൽഷദ് ഗാർഡൻസ് മുതൽ പടിഞ്ഞാറ് റിതാല വരെ നീട്ടി. ദില്ലിയുടെ വടക്കുപടിഞ്ഞാറൻ ഭാഗങ്ങളെ വടക്കുകിഴക്കൻ ഭാഗങ്ങളുമായി ബന്ധിപ്പിക്കുന്നു. ദിൽഷദ് ഗാർഡൻസ്, ശഹ്ദാര (ശഹ്ദാര തീവണ്ടി നിലയം), കശ്മീരി ഗേറ്റ് (മഞ്ഞ പാത, വയലറ്റ് പാത), ഇന്ദർലൊക് (പച്ച പാത), റിതാല എന്നിവയാണ് പ്രധാന നിലയങൾ. ബ്രോഡ് ഗേജാണ് പാളങ്ങൾ.


</doc>
<doc id="281982" url="https://ml.wikipedia.org/wiki?curid=281982" title="മഞ്ഞ പാത (ദില്ലി മെട്രോ)">
മഞ്ഞ പാത (ദില്ലി മെട്രോ)

ദില്ലി മെട്രോയുടെ രണ്ടാമത്തെ പാതയായ മഞ്ഞ പാത 2004 ഡിസംബർ 20-ആം തിയതി ഉദ്ഘാടനം ചെയ്തു. 34 നിലയങ്ങളും 45 കിലോമീറ്റർ നീളവുമുണ്ട്. ദില്ലിയുടെ വടക്കുള്ള ജഹാംഗീർപുരിയെ ദില്ലിക്കു തെക്കുള്ള ഗുർഗാവോൺ നഗരത്തിലെ ഹുഡ സിറ്റി സെന്ററുമായി ബന്ധിപ്പിക്കുന്നു. വടക്കുനിന്നും ജഹാംഗീർപുരി, വിശ്വ വിദ്യാലയ (ദില്ലി സർവകലാശാല), വിധാൻ സഭ (ലെജിസ്ലേറ്റിവ് അസംബ്ലി), കാശ്മീരി ഗേറ്റ് (ചുവന്ന പാത), ചാന്ദ്നി ചൗക്ക് (ഓൾഡ് ഡെൽഹി തീവണ്ടി നിലയം), ന്യൂ ഡെൽഹി (ന്യൂ ഡെൽഹി തീവണ്ടി നിലയം, വിമാനത്താവളം പാത), രാജീവ് ചൗക്ക് (നീല പാത), സെക്രട്ടേറിയറ്റ് (വയലറ്റ് പാത), എയിംസ് (ഓൾ ഇന്ത്യാ ഇൻസ്റ്റിറ്റ്യൂട്ട് ഓഫ് മെഡിക്കൽ സയൻസ്, ദില്ലി) കുത്തബ് മിനാർ, ഹുഡ സിറ്റി സെന്റർ എന്നിവയാണ് പ്രധാന നിലയങ്ങൾ. പാളം ബ്രോഡ് ഗേജാണ്. മഞ്ഞ പാതയിലെ പട്ടേൽ ചൗക്ക് നിലയത്തിലാണ് മെട്രോ മ്യൂസിയം സ്ഥിതി ചെയ്യുന്നത്.


</doc>
<doc id="281983" url="https://ml.wikipedia.org/wiki?curid=281983" title="നാംദേവ്">
നാംദേവ്

നാംദേവ് ,സന്ത് നാംദേവ് എന്നും അറിയപ്പെട്ടിരുന്ന ഭക്തകവി ആയിരുന്നു. 1270-1350 കാലഘട്ടത്തിൽ ഇന്നത്തെ മഹാരാഷ്ട്രയിൽ ഇദ്ദേഹം ജീവിച്ചിരുന്നു എന്ന് വിശ്വസിക്കപ്പെടുന്നു..ഹിന്ദുമതത്തിലെ വർക്കാരി സന്യാസി വിഭാഗത്തിലെ പ്രമുഖനായിരുന്നു നാം ദേവ് .
അദ്ദേഹത്തെ സിക്കുകാരും ബഹുമാനിക്കുന്നു.നാംദേവ് ഗൃഹസ്ഥാശ്രമത്തിലൂടെയും മോക്ഷം പ്രാപ്തമാക്കാം എന്ന് ഉപദേശിച്ചു.

നാംദേവിന്റെ ജീവിതത്തെക്കുറിച്ച് വ്യക്തമായ വിവരങ്ങൾ ലഭ്യമല്ല. പൊതുവേ അദ്ദേഹം 1270-1350 കാലഘട്ടത്തിൽ ജീവിച്ചിരുന്നു എന്ന് വിശ്വസിക്കുന്നു. ചില ചരിത്രകാരന്മാർ 1207-1287 , 1309-1372,1450 എന്നിങ്ങനെയുള്ള കാലഗണന അദ്ദേഹത്തിനു നല്കുന്നു.ഒരു തുന്നൽക്കാരൻ ആയിരുന്നു നാംദേവ് എന്ന് ചരിത്രകാരന്മാർ അഭിപ്രായപ്പെടുന്നു. 

വൈഷ്ണവ തത്ത്വചിന്തകളാൽ സ്വാധീനം ഉൾക്കൊണ്ടവയായിരുന്നു അദ്ദേഹത്തിന്റെ രചനകൾ. വിഠോഭ (കൃഷ്ണൻ?)യോടുള്ള ഭക്തി അദ്ദേഹത്തിന്റെ രചനകളിൽ പ്രകടമാണ്. ജ്ഞാനേശ്വർ,തുക്കാറാം എന്നിവരോടൊപ്പം നാംദേവും തന്റെ രചനകളിലൂടെ വർക്കാരി ഭക്തിപ്രസ്ഥാനത്തിനു മഹാരാഷ്ട്രയിൽ അടിത്തറപാകി പന്ത്രണ്ടാം നൂറ്റാണ്ടിൽ 
കർണ്ണാടകയിൽ രൂപംകൊണ്ട ഏകദൈവാധിഷ്‌ഠിതമായ വിഠോഭാ ഭക്തിപ്രസ്ഥാനത്തിനു മഹാരാഷ്ട്രയിലേക്ക് പ്രചാരം ലഭിക്കുന്നതിൽ നാംദേവ് മഹത്തായ പങ്ക് വഹിച്ചു. 

അബ്രാഹ്മണനായിരുന്ന നാംദേവ് മറാഠി ഭാഷയിലായിരുന്നു രചനകൾ നടത്തിയത്. ലളിതമായ പദങ്ങളും സങ്കീർത്തന എന്ന സംഗീതോപകരണവും ഉപയോഗിച്ചായിരുന്നു അദ്ദേഹം വിഠോഭാ കീർത്തനങ്ങൾ ആലപിച്ചിരുന്നത്. അതിനാൽ തന്നെ ജനഹൃദയങ്ങളിൽ അദ്ദേഹത്തിന്റെ കീർത്തനങ്ങൾ സ്ഥാനംപിടിച്ചു. അദ്ദേഹം ജാതിവേർതിരിവുകൾ ഇല്ലാതെ എല്ലാവരെയും വിഠോഭാ ഭക്തിയിലേക്ക് ആനയിച്ചു. ബ്രാഹ്മണമേധാവിത്വത്തിൻ കീഴിൽ വേദങ്ങൾ അപ്രാപ്യമായിരുന്ന സമൂഹത്തിന് സാംസ്കാരികമായ പുരോഗതി കൈവരിക്കാൻ നാംദേവ് അവസരമൊരുക്കി.. സിക്കുകാരുടെ വിശുദ്ധഗ്രന്ഥമായ ആദിഗ്രന്ഥയിൽ നാംദേവിന്റെ രചനകൾ കാണാം.


</doc>
<doc id="281985" url="https://ml.wikipedia.org/wiki?curid=281985" title="വല്ലഭാചാര്യർ">
വല്ലഭാചാര്യർ

ഭക്തിപ്രസ്ഥാനത്തിന്റെ ഉപജ്ഞാതാക്കളിൽ ഒരാളായിരുന്നു വല്ലഭാചാര്യർ (1479–1531 CE) . ഭാരതത്തിൽ പുഷ്ടി വിശ്വാസക്രമം കൊണ്ടുവന്നത് ഇദ്ദേഹമാണ്. കൃഷ്ണദേവരായരുടെ സദസ്സിൽ വച്ച് ബ്രഹ്മവാദം എന്ന പ്രസിദ്ധമായ തർക്കത്തിൽ ഇദ്ദേഹം വിജയിക്കുകയുണ്ടായി. 

ശ്രീകൃഷ്ണനിൽ എല്ലാം അർപ്പിക്കാൻ അദ്ദേഹം ഭക്തരോട് അഭ്യർത്ഥിച്ചിരുന്നു. അദ്വൈത സിദ്ധാന്തത്തിൽനിന്നും വിഭിന്നമായ ശുദ്ധാദ്വൈത സിദ്ധാന്തത്തിന്റെ പ്രയോക്താവായിരുന്നു വല്ലഭാചാര്യർ.

തെലുഗ് വൈദിക ബ്രാഹ്മണരായിരുന്നു വല്ലഭാചാര്യരുടെ മാതാപിതാക്കൾ. അദ്ദേഹത്തിന്റെ പിതാമഹനായിരുന്ന യജ്ഞനാരായണഭട്ടിന്റെ സ്വപ്നത്തിൽ ശ്രീകൃഷ്ണൻ പ്രത്യക്ഷപ്പെട്ട് , നൂറു സോമയാഗങ്ങൾ നടത്തിയാൽ അവരുടെ കുടുംബത്തിൽ താൻ അവതരിക്കുമെന്ന് പറഞ്ഞുവത്രേ. വല്ലഭാചാര്യരുടെ പിതാവിന്റെ സമയത്ത് അദ്ദേഹത്തിന്റെ കുടുംബം നൂറു സോമയാഗങ്ങൾ മുഴുവനാക്കുകയും 1479 വല്ലഭാചാര്യർ ജനിക്കുകയും ചെയ്തു എന്നാണു ഐതിഹ്യം. ചൈത്രമാസത്തിലെ കൃഷ്ണപക്ഷത്തായിരുന്നു ജനനം.ഇളമ്മ എന്നായിരുന്നു മാതാവിന്റെ പേര്.

ഏഴാം വയസ്സിൽ ഇദ്ദേഹം വിദ്യാഭ്യാസം ആരംഭിച്ചു. വേദങ്ങളും ദർശനങ്ങളും അധ്യയനം ചെയ്തു. ശങ്കരാചാര്യർ, രാമാനുജാചാര്യർ,മധ്വാചാര്യർ,നിംബാർക്കാചാര്യർ എന്നിവരുടെ ദർശനങ്ങൾക്ക് പുറമേ ബുദ്ധ-ജൈന ദർശനങ്ങളും ഇദ്ദേഹം പഠിച്ചു.ബാലസരസ്വതി പട്ടം നേടിയ ആചാര്യർ പതിനൊന്നാം വയസ്സിൽ വൃന്ദാവനത്തിലേക്ക് (ഇന്നത്തെ ഉത്തർ പ്രദേശ്‌ )പുറപ്പെട്ടു.

അക്കാലത്ത് കൃഷ്ണദേവരായരുടെ സദസ്സിൽ ദ്വൈത വാദമാണോ അദ്വൈത വാദമാണോ ശരി എന്നതിനെ കുറിച്ച് 
ശൈവരും വൈഷ്ണവരും തർക്കം നടന്നിരുന്നു. അതിൽ വല്ലഭാചാര്യർ വിജയിക്കുകയും , കൃഷ്ണദേവരായർ അദ്ദേഹത്തിനുവേണ്ടി കനകാഭിഷേകം നടത്തുകയും ചെയ്തു. നൂറോളം തൂക്കം സ്വർണം ലഭിച്ചു എങ്കിലും അതെല്ലാം പാവപ്പെട്ട ബ്രാഹ്മണർക്ക് വല്ലഭാചാര്യർ ദാനം ചെയ്തു. അതിൽ കുറച്ചു സ്വർണം കൊണ്ട് അദ്ദേഹം ഗോവർദ്ധനനാഥനു ആഭരണങ്ങൾ നിർമിച്ചു എന്നും പറയപ്പെടുന്നു. 

ഭാരതത്തിലുടനീളം ഇദ്ദേഹം നഗ്നപാദനായി പര്യടനം നടത്തി. 84 സ്ഥലങ്ങളിൽ വച്ച് ഭാഗവതം പാരായണം ചെയ്തു. ആ സ്ഥലങ്ങൾ ഇന്ന് 
ചൌരാസി ബൈഠക്ക് എന്ന പേരിൽ അറിയപ്പെടുന്ന തീർഥാടന കേന്ദ്രങ്ങളാണ്.

മധ്യകാലഘട്ടത്തിലെ ഭക്തിമാർഗ്ഗത്തിന്റെ പ്രധാന പ്രയോക്താവായിരുന്നു വല്ലഭാചാര്യർ.അനുഭാഷ്യം , ശ്രീമദ്‌ ഭാഗവതം തുടങ്ങി നിരവധി 
ഭക്തിമാർഗ്ഗ ഗ്രന്ഥങ്ങൾ വല്ലഭാചാര്യർ രചിച്ചു. 


</doc>
<doc id="281987" url="https://ml.wikipedia.org/wiki?curid=281987" title="നീല പാത (ദില്ലി മെട്രോ)">
നീല പാത (ദില്ലി മെട്രോ)

ദില്ലി മെട്രോയുടെ മൂനാമത്തെ പാതയായ നീല പാതയ്ക്ക് 50 മെട്രോ നിലയങ്ങളും 56.8 കിലോമീറ്റർ നീളവുമുണ്ട്. തെക്കുപടിഞ്ഞാറൻ ദില്ലിയിലെ ദ്വാരക സെക്റ്റർ 21നെ തെക്കുകിഴക്കൻ ദില്ലിയിലെ നോയിഡാ നഗരത്തിലെ നോയിഡാ സിറ്റി സെന്റർ, കിഴക്കൻ ദില്ലിയിലെ വൈശാലി എന്നിവയുമായി ബന്ധിപ്പിക്കുന്നു.കിഴക്കുനിന്നും നോയിഡാ സിറ്റി സെന്റർ, യമുനാ ബാങ്ക്, ഇന്ദ്രപ്രസ്ഥ, പ്രഗതി മൈദാൻ, രാജീവ് ചൗക്ക് (മഞ്ഞ പാത), കീർത്തി നഗർ (പച്ച പാത), ദ്വാരക, ദ്വാരക സെക്റ്റർ 21 എന്നിവയാണ് പ്രധാന നിലയങൾ. യമുന ബാങ്കിൽനിന്നും ആനന്ദ് വിഹർ (ആനന്ദ് വിഹർ തീവണ്ടി നിലയം) വഴി വൈശാലിയിലേക്ക് ഒരു ബ്രാഞ്ച് ലൈനുമുണ്ട്. പാളം ബ്രോഡ് ഗേജാണ്. 


</doc>
<doc id="281990" url="https://ml.wikipedia.org/wiki?curid=281990" title="മധുസൂദന സരസ്വതി">
മധുസൂദന സരസ്വതി

അദ്വൈത സിദ്ധാന്തത്തിന്റെ പ്രയോക്താക്കളിൽ പ്രധാനിയായിരുന്നു മധുസൂദന സരസ്വതി(c.1540–1640) . വിശ്വേശ്വര സരസ്വതിയുടെയും മാധവ സരസ്വതിയുടെയും ശിഷ്യനായിരുന്നു മധുസൂദൻ . ദ്വൈത-അദ്വൈത തർക്കചരിത്രങ്ങളിൽ സുപ്രധാനമായ നാമധേയമായിരുന്നു മധുസൂദന സരസ്വതി. അദ്ദേഹത്തിന്റെ "അദ്വൈതസിദ്ധി" ചിരസമ്മതമായ ഗ്രന്ഥമായി കണക്കാക്കുന്നു.

ബംഗാളിൽ ആയിരുന്നു ഇദ്ദേഹത്തിന്റെ ജനനം. പൂർവാശ്രമത്തിൽ കമലനയന എന്നായിരുന്നു പേര് . ന്യായദർശനം പഠിച്ചുഎങ്കിലും പിൽക്കാലത്ത് അദ്വൈതസന്യാസിയായി മാറി. അദ്വൈതം പഠിക്കുവാൻ പിന്നീട് വരാണസിയിലേക്ക് പോയി. ഗുരുവായ രാമതീർത്ഥയുടെ കീഴിൽ അദ്വൈതവേദാന്തം അഭ്യസിച്ചു.

അദ്വൈതവേദാന്തത്തെക്കുറിച്ച് നിരവധി ഗ്രന്ഥങ്ങൾ അദ്ദേഹം രചിച്ചു. 

എന്നിവ അദ്ദേഹത്തിന്റെ രചനകളാണ്.


</doc>
<doc id="282002" url="https://ml.wikipedia.org/wiki?curid=282002" title="പിസ്താശി">
പിസ്താശി

കശുമാവും മറ്റും ഉൾപ്പെടുന്ന അനാക്കാർഡിയേസീ കുടുംബത്തിൽപ്പെടുന്ന ഒരു ചെറുവൃക്ഷമാണ് പിസ്താശി മരം (pistachio:പിസ്റ്റാഷിഔ ; പിസ്റ്റാചിഔ). ഇതിന്റെ കുരു അണ്ടിപ്പരിപ്പുപോലെ ഭക്ഷ്യ വിഭവമായി ലോകമെങ്ങും ഉപയോഗിച്ചു വരുന്നു. ഈസ്റ്റേൺ മെഡിറ്ററെനിയൻ മുതൽ മധ്യേഷ്യ വരെയുള്ള ഭൂപ്രദേശങ്ങളിലാണ് ഇവ പ്രധാനമായും കാണപ്പെടുന്നത്. 

ഹൃദ്രോഗത്തിന് കാരണമാകുന്ന ചീത്ത കൊളസ്ട്രോൾ കുറച്ചു നല്ല കൊളസ്ട്രോൾ ഉണ്ടാക്കാൻ ഉത്ത്മമം എന്ന് പറയപ്പെടുന്നു


</doc>
<doc id="282007" url="https://ml.wikipedia.org/wiki?curid=282007" title="ഉയ്ഘർ">
ഉയ്ഘർ

മധ്യേഷ്യയിൽ താമസിക്കുന്ന ഒരു തുർക്കി ജനവിഭാഗമാണ് ഉയ്ഘറുകൾ. ഇന്ന് വലിയ ഒരു വിഭാഗം ഉയ്ഘറുകളും ചൈനയിലെ ഷിൻജ്യാങ് പ്രവിശ്യയുടെ ഭാഗമാണ്. അതിൽ തന്നെ 80%ത്തോളവും പേരും പ്രവിശ്യയുടെ തെക്കുപടിഞ്ഞാറൻ ഭാഗമായ താരിൻ ബേസിനിൽ നിന്നാണ്. ഷിൻജ്യാങിന് പുറത്ത് ചൈനയിൽ കൂടുതൽ ഉയ്ഗർ ജനസംഖ്യയുള്ളത് ഹുനാൻ പ്രവിശ്യയുടെ ഭാഗമായ താവൊ യുവാൻ കൻട്രിയിലാണ്.ചൈനയ്ക്ക് പുറത്ത് അയൽ രാജ്യങ്ങളായ കസാക്കിസ്ഥാൻ, കിർഗിസ്ഥാൻ, ഉസ്ബെക്കിസ്ഥാൻ എന്നിവിടങ്ങളിലും ചെറിയൊരു ഭാഗം ഉയ്ഘരുകൾ എത്തപ്പെട്ടിട്ടുണ്ട്.


</doc>
<doc id="282009" url="https://ml.wikipedia.org/wiki?curid=282009" title="ഈസ്റ്റ് തുർക്കിസ്ഥാൻ ഇസ്ലാമിക് മൂവ്‌മെന്റ്">
ഈസ്റ്റ് തുർക്കിസ്ഥാൻ ഇസ്ലാമിക് മൂവ്‌മെന്റ്

ചൈനയിലെ ഉയ്ഘുർ മുസ്ലിങ്ങൾക്കിടയിൽ പ്രവർത്തിക്കുന്ന ഒരു വിഘടനവാദ സംഘടനയാണ് ഈസ്റ്റ് തുർക്കിസ്ഥാൻ ഇസ്ലാമിക് മൂവ്‌മെന്റ്. ഒരു സ്വതന്ത്ര ഈസ്റ്റ് തുർക്കിസ്ഥാൻ സ്ഥാപിക്കുകയാണ് വിഘടന വാദികളുടെ ലക്ഷ്യം. സിൻജിയാങ് പ്രവിശ്യയിലെ പല അക്രമസംഭവങ്ങൾക്കും പിറകിൽ ഇവരാണെന്ന് ചൈന ആരോപിക്കുന്നു. വേൾഡ് ട്രേഡ് സെന്റെർ സംഭവത്തിനു ശേഷം യു.എസ്.എ യും ETIM നെ തീവ്രവാദികളുടെ കരിമ്പട്ടികയിൽ പെടുത്തി. എൻ.ബി.സി ന്യൂസ് പുറത്ത് വിട്ട ഒരു കണക്കുപ്രകാരം 1991നും 2001നും ഇടയിൽ 162മരണങ്ങൾക്കും 440ഓളം പേർക്ക് പരിക്കേൽക്കാനും ഇടയായ 200ഓളം തീവ്രവാദപ്രവർത്തനങ്ങളിൽ ETIM പങ്കുവഹിച്ചതായി ചൂണ്ടിക്കാണിക്കപ്പെടുന്നു.


</doc>
<doc id="282015" url="https://ml.wikipedia.org/wiki?curid=282015" title="കെ.എം അബൂബക്കർ ലബ്ബ">
കെ.എം അബൂബക്കർ ലബ്ബ

ആലപ്പുഴ ജില്ലയിലെ കാഞ്ഞിപ്പുഴ സ്വദേശിയായ കോയിക്കൽ കെ.എം അബൂബക്കർ ലബ്ബയായിരുന്നു 'ദക്ഷിണ'യുടെ വിദ്യാഭ്യാസ പ്രവർത്തനങ്ങളുടെ തുടക്കക്കാരൻ. ഏറെക്കാലം മലബാറിൽ മദ്‌റസാ അധ്യാപകനായിരുന്ന അദ്ദേഹം 'സമസ്ത'യുമായി ബന്ധപ്പെട്ട് പ്രവർത്തിച്ചിരുന്നു. പിന്നീട്, തെക്കൻ കേരളത്തിൽ തിരിച്ചെത്തി ദീനീവിദ്യാഭ്യാസ പ്രവർത്തനങ്ങളിൽ ഏർപ്പെട്ടു. പാഠപുസ്തകങ്ങളും മറ്റും തയ്യാറാക്കി പ്രചരിപ്പിക്കുകയും മദ്‌റസകളെ ഏകീകരിക്കാൻ ശ്രമിക്കുകയും ചെയ്തു. സ്വന്തമായി പണം ചെലവഴിച്ചായിരുന്നു അദ്ദേഹം ഇതെല്ലാം ചെയ്തു തുടങ്ങിയത്. 'വിദ്യാഭ്യാസ ബോർഡ്' രൂപീകരിച്ച് മതവിദ്യാഭ്യാസരംഗം സജീവമാക്കാൻ 'ദക്ഷിണ കേരള ജംഇയ്യത്തുൽ ഉലമ' തീരുമാനിച്ചതോടെ, അബൂബക്കർ ലബ്ബയുടെ പ്രവർത്തനങ്ങൾക്ക് സംഘടിത സ്വഭാവം കൈവന്നു. ലബ്ബയിൽ നിന്ന് സിലബസും പാഠപുസ്തകങ്ങളും മറ്റും 'ദക്ഷിണ' ഏറ്റെടുത്തു.


</doc>
<doc id="282022" url="https://ml.wikipedia.org/wiki?curid=282022" title="ഇസ്ലാമിക് സാൽവേഷൻ ഫ്രണ്ട്">
ഇസ്ലാമിക് സാൽവേഷൻ ഫ്രണ്ട്

അൾജീരിയയിലെ നിരോധിക്കപ്പെട്ട ഒരു രാഷ്ട്രീയപാർട്ടിയാണ് ഇസ്ലാമിക് സാൽവേഷൻ ഫ്രണ്ട്.
1988 നവംബർ 3ന്ന് അൾജീരിയൻ ഭരണഘടന ഭേദഗതി ചെയ്തു. അതുവരെ നാഷണൽ ലിബെറെഷൻ ഫ്രൺറ്റിന്റെ ഏക കക്ഷി ഭരണം നിലനിന്നിരുന്ന അൾജീരിയയിൽ ബഹുകക്ഷി ഭരണ സംവിധാനം നിലവിൽ വരുകയും പുതിയ കക്ഷികൾക്ക് പ്രവർത്തന സ്വാതന്ത്രം കൈവരികയും ചെയ്തു.

1989 ഫെബ്രുവരി 18ന്ന് അൾജിയേർസിലാണ് ഇസ്ലാമിക് സാല്വേഷൻ ഫ്രണ്ട് രൂപീകൃതമാകുന്നത്.മുതിർന്ന സ്വാതന്ത്ര സമര സേനാനിയും മിതവാദ നിലപാടുകൾ പിന്തുടരുന്ന അബ്ബാസി മദനിയും തീവ്രവാദ നിലപാടുകാരനായിരുന്ന ഒരു യുവ മതപുരോഹിതൻ അലി ബെൽഹജ്ജുമായിരുന്നു പ്രധാന നേതാക്കൾ.പാശ്ചാത്യ വിദ്യാഭ്യാസം സിദ്ധിച്ച അബ്ബാസി മദനി പടിപടിയായി ഇസ്ലാമിക നിയമം നടപ്പാക്കാമെന്ന അഭിപ്രായക്കാരനായിരുന്നു.എന്നാൽ ബെൽഹജ്ജ് യാതൊരു വിട്ടുവീഴ്ചകൾക്കും ഒരുക്കമല്ലാത്ത നേതാവായിരുന്നു.

അലി ബെൽഹജ്ജിന്റെ തീപ്പൊരി പ്രസംഗങ്ങൾ അസംതൃപ്തരായ സാധാരണജനങ്ങൾക്കിടയിൽ വലിയ ചലനമുണ്ടാക്കി.പള്ളികളിലൂടെയും മതസ്ഥാപനങ്ങളിലൂടെയും FIS തങ്ങളുടെ അടിത്തറ വിപുലപ്പെടുത്തി.1990ലെ തദ്ദേശഭരണ തിരഞ്ഞെടുപ്പിൽ പകുതിയോളം സീറ്റുകളിൽ വിജയം നേടാൻ FISനു കഴിഞ്ഞു.1990ൽ ഇറാക്കിന്റെ കുവൈറ്റ് അധിനിവേഷത്തോടെ ആരംഭിച്ച ഗൾഫ് യുദ്ധവും തുടർന്ന് അമേരിക്കയുടെ നേതൃത്വത്തിൽ നടന്ന പാശ്ചാത്യാധിനിവേശവും FIS നെ കൂടുതൽ ശക്തിപ്പെടുത്തി.വർദ്ധിച്ചുവരുന്ന ഇസ്ലാമിക് സാൽവേഷൻ ഫ്രണ്ടിന്റെ സ്വാധീനം ദുർബലമാക്കാൻ അൾജീരിയൻ സർക്കാർ മണ്ഡലപുനർ നിർണയം പോലുള്ള പദ്ധതികളുമായി മുന്നോട്ട് പോയി.ഇത് ഗവർമെന്റും FISഉം തമ്മിലുള്ള ബന്ധം വീണ്ടും വഷളാകാൻ കാരണമായി.


</doc>
<doc id="282026" url="https://ml.wikipedia.org/wiki?curid=282026" title="അൽ ഖാഇദ ഇൻ ദ ഇസ്ലാമിക് മഗ്രിബ്">
അൽ ഖാഇദ ഇൻ ദ ഇസ്ലാമിക് മഗ്രിബ്

അൾജീരിയയിൽ പ്രവർത്തിക്കുന്ന ഒരു ഇസ്ലാമിക തീവ്രവാദ സംഘടനയാണ് അൽ ഖാഇദ ഇൻ ദ ഇസ്ലാമിക് മഗ്രിബ്. അൾജീരിയൻ സർക്കാരിനെ അട്ടിമറിക്കുകയും ഒരു ഇസ്ലാമികരാജ്യം സ്ഥാപിക്കുകയുമാണ് സംഘടനയുടെ പ്രഖ്യാപിത ലക്ഷ്യം. 1998-നു ശേഷം നിരവധി കൂട്ടക്കൊലകളും തട്ടിക്കൊണ്ടു പോകലുകളും AQIM നടത്തുകയുണ്ടായി. യു.എസ് ഡിപാർട്ട്മെന്റ് ഒവ് സ്റ്റെയ്റ്റും യൂറോപ്യൻ യൂണിയനും ഈ സംഘടനയെ വിദേശതീവ്രവാദ സംഘടനയുടെ കരിമ്പട്ടികയിൽപ്പെടുത്തിയിട്ടുണ്ട്.

സലഫിസ്റ്റ് ഗ്രൂപ് ഫോർ പ്രീച്ചിങ് ആൻഡ് കോംബാറ്റ്(Salafist Group for Preaching and Combat) എന്ന പേരിലാണ് സംഘടന ആദ്യമായി അറിയപ്പെട്ടിരുന്നത്. 2007 മുതലാണ് GSPC അൽ ഖാഇദ ഇൻ ദ ഇസ്ലാമിക് മഗ്രിബ് എന്ന പേരു സ്വീകരിച്ചത്. അൾജീരിയൻ ആഭ്യന്തരയുദ്ധത്തിന്റെ അവസാനത്തോടെയാണ് GSPC രൂപീകൃതമാകുന്നത്. ആംഡ് ഇസ്ലാമിക് ഗ്രൂപ്പിന്റെ (GIA) കമാണ്ടറായിരുന്ന ഹസ്സൻ ഹത്തബ് അവരുമായി തെറ്റിപ്പിരിഞ്ഞാണ് GSPC രൂപീകരിച്ചത്. അൾജീരിയൻ ആഭ്യന്തരയുദ്ധത്തിൽ GIA സാധാരണക്കാരെ കൂട്ടക്കൊല ചെയ്യുന്നു എന്നാരോപിച്ചായിരുന്നു രാജി. 

GSPC അൽ ഖാഇദയുമായി അടുക്കുന്നത് എതിർത്ത ഹത്തബിന് പിന്നീട് GSPC-ന്റെ നേതൃത്വം നഷ്ടപ്പെട്ടു. പുതിയ നേതൃത്വത്തിന് കീഴിൽ GSPC-നെ അൽ ഖാഇദ വിഴുങ്ങി.

ആ


</doc>
<doc id="282030" url="https://ml.wikipedia.org/wiki?curid=282030" title="അമാമി മുയൽ">
അമാമി മുയൽ

ജപ്പാനിലെ അമാമി, ഓഷിമ, ടോക്കു-നോ-ഷിമ എന്നീ ദ്വീപുകളിലെ കാടുകളിൽ കാണുന്ന ഒരിനം മുയലുകളാണ് അമാമി മുയൽ ("Pentalagus furnessi"; ). ചെറിയ ചെവികളും കാലുകളും ദേഹം മുഴുവൻ കറുത്ത രോമങ്ങളുമാണ് ഇവയുടെ പ്രത്യേകത. പകൽ സമയങ്ങളിൽ മാളങ്ങളിൽ ഉറങ്ങുകയും രാത്രി തീറ്റതേടി പുറത്തിറങ്ങുകയും ചെയ്യുന്ന കൂട്ടരാണിവ. ചെടികളും പഴങ്ങളുമാണ് ഇവയുടെ പ്രധാന ഭക്ഷണം. വർഷങ്ങൾക്കു മുമ്പ് ഭൂമിയിലുണ്ടായിരുന്ന മുയലുകളുടെ തനി രൂപമായതിനാൽ 'ജീവിക്കുന്ന ഫോസിൽ' എന്നും ഇവ അറിയപ്പെടുന്നു. മാംസത്തിനായും മരുന്നിനായും അമാമി മുയലുകളെ ധാരാളമായി കൊന്നൊടുക്കുന്നതു മൂലം ഇവ വംശനാശത്തിന്റെ വക്കിലാണ്.


</doc>
<doc id="282032" url="https://ml.wikipedia.org/wiki?curid=282032" title="വൈറ്റ് മുഗൾസ്">
വൈറ്റ് മുഗൾസ്

വില്ല്യം ഡാൽറിമ്പിൾ എഴുതിയ ഒരു ചരിത്രപ്രധാനമായ പുസ്തകമാണ് വൈറ്റ് മുഗൾസ്. 2002-ൽ പുറത്തിറങ്ങി. പത്തൊമ്പതാം നൂറ്റാണ്ടിന്റെ തുടക്കം വരെയുള്ള കാലത്ത് ഇന്ത്യൻ സംസ്കാരവുമായി ഇടകലർന്നുള്ള ബ്രിട്ടീഷുകാരുടെ ജീവിതവും ഈ സാംസ്കാരികമിശ്രണത്തിന് സംഭവിച്ച പൊടുന്നനെയുള്ള അന്ത്യവുമാണ് പുസ്തകത്തിലെ പ്രധാനപ്രമേയം. വൈറ്റ് മുഗൾസ് അഥവാ വെള്ള മുഗളർ എന്ന പേര്, ഇത്തരം മിശ്രസംസ്കാരത്തിൽ ജീവിച്ച പാശ്ചാത്യരെ സൂചിപ്പിക്കാനാണ് ഗ്രന്ഥകാരൻ ഉപയോഗിക്കുന്നത്.

"ലവ് ആൻഡ് ബിട്രേയൽ ഇൻ എയ്റ്റീൻത്-സെഞ്ച്വറി ഇന്ത്യ" എന്നാണ് പുസ്തകത്തിന്റെ ഉപശീർഷകമെങ്കിലും പത്തൊമ്പതാം നൂറ്റാണ്ടിന്റെ തുടക്കത്തിലുള്ള സംഭവങ്ങളാണ് പ്രധാനമായും ഇതിൽ പരാമർശിക്കപ്പെടുന്നത്. ഹൈദരാബാദ് റെസിഡന്റായിരുന്ന ജെയിംസ് അക്കിലിയെസ് കിർക്പാട്രിക്കും നഗരത്തിലെ ഉന്നതപ്രഭുകുടുംബാംഗമായിരുന്ന ഖൈറുന്നിസയും തമ്മിലുള്ള പ്രണയമാണ് പ്രധാനകഥാതന്തു. ബ്രിട്ടീഷ് ഉന്നതോദ്യോഗസ്ഥരിൽ നിന്നും ഖൈറുന്നിസയുടെ കുടുംബാംഗങ്ങളിൽ നിന്നുമുള്ള എതിർപ്പുകളെ അതിജീവിച്ച അവരുടെ വിവാഹം, അവരുടെ കുടുംബാംഗങ്ങളുടെ ജീവചരിത്രം, പശ്ചാത്തലത്തിലെ രാഷ്ട്രീയചരിത്രം ഇവയെല്ലാം പുസ്തകത്തിൽ വിവരിക്കുന്നു. 1790-കൾ മുതൽ 1880-കൾ വരെയുള്ള ദശകങ്ങളാണ് പുസ്തകത്തിൽ വിവരണവിധേയമാകുന്നതെങ്കിലും പത്തൊമ്പതാം നൂറ്റാണ്ടിന്റെ ആദ്യനൂറ്റാണ്ടാണ് പ്രധാനകഥാകാലം.

ജെയിംസ് കിർക്പാട്രിക്കിന്റെ ജീവിതകഥയുടെ പശ്ചാത്തലത്തിൽ മറ്റു വെള്ളമുഗളൻമാരായ ഡേവിഡ് ഒക്റ്റർലോണി, വില്ല്യം പാർമർ, ഹിന്ദു സ്റ്റ്യുവർട്ട്, ഗാർഡ്നർ കുടുബാംഗങ്ങൾ തുടങ്ങിയവരെക്കുറിച്ചും വിശദീകരിക്കുന്നു.

ഹൈദരാബാദും മറാഠരും തമ്മിൽ 1795-ൽ നടന്ന ഖർദ യുദ്ധത്തിലൂടെയാണ് ഹൈദരാബാദിനെ പുസ്തകത്തിൽ പരിചയപ്പെടുത്തുന്നത്. അന്നത്തെ നിസാംമാർ ആയിരുന്ന നിസാം അലി ഖാൻ, സിക്കന്ദർ ജാ, മന്ത്രിമാരായിരുന്ന അരിസ്റ്റു ജാ, മീർ ആലം തുടങ്ങിയവരെല്ലാം ഈ പുസ്തകത്തിലെ പ്രധാനപ്പെട്ട കഥാപാത്രങ്ങളാണ്.


</doc>
<doc id="282039" url="https://ml.wikipedia.org/wiki?curid=282039" title="ബ്ലൂ മാർലിൻ">
ബ്ലൂ മാർലിൻ

അറ്റ്‌ലാന്റിക്, പസഫിക്, ഇന്ത്യൻ എന്നീ സമുദ്രങ്ങളിൽ കാണപ്പെടുന്ന വലിയ മത്സ്യമാണ് ബ്ലൂ മാർലിൻ. മുകളിൽ നീലനിറവും താഴെ വെള്ളിനിറവും കുന്തംപോലെ കൂർത്ത മേൽത്താടിയെല്ലും ഇവയുടെ പ്രത്യേകതയാണ്. ഇവയ്ക്ക് ആയിരത്തോളം കിലോ ഭാരവും നാലര മീറ്ററോളം നീളവുമുണ്ട്. ഇഷ്ടപ്പെട്ട ജലാശയങ്ങൾ തേടി ഇവ മൈലുകളോളം സഞ്ചരിക്കാറുണ്ട്. ഏറ്റവും വേഗതയുള്ള മത്സ്യങ്ങളുടെ കൂട്ടത്തിലാണ് ഇവയുടെ സ്ഥാനം.


</doc>
<doc id="282040" url="https://ml.wikipedia.org/wiki?curid=282040" title="ഗാങ്-ഗാങ് കൊക്കറ്റോ">
ഗാങ്-ഗാങ് കൊക്കറ്റോ

ആസ്ട്രേലിയയിൽ കാണപ്പെടുന്ന ഒരിനം തത്തകളാണ് ഗാങ്-ഗാങ് കൊക്കറ്റോകൾ. ഇവയുടെ ആൺപക്ഷിയുടെ തലയിൽ ഒരു ചുവന്ന തൂവൽക്കീരിടമുണ്ട്. മരത്തിൽ പൊത്തുകൾ തുരന്നാണ് ഇവ കൂടുകൂട്ടുക. ഇന്ത്യൻ തത്തകളേക്കാൾ വലിപ്പമുള്ള ഇവ പൂക്കളും വിത്തുകളും പഴങ്ങളും ചെറുപ്രാണികളുമൊക്കെ ആഹാരമാക്കുന്നു. 30-60 സെന്റീമീറ്റർ നീളവും 800 ഗ്രാം വരെ ഭാരവും ഇവയ്ക്ക് ഉണ്ടാവാറുണ്ട്.


</doc>
<doc id="282041" url="https://ml.wikipedia.org/wiki?curid=282041" title="അമേരിക്കൻ മാർട്ടൻ">
അമേരിക്കൻ മാർട്ടൻ

അലാസ്കയിലേയും കാനഡയിലേയും കാടുകളിൽ കാണപ്പെടുന്ന കീരി വർഗ്ഗത്തിൽ പെട്ട ഒരു ജീവിയാണ് അമേരിക്കൻ മാർട്ടൻ. മരത്തിൽ അള്ളിപ്പിടിച്ച് കയറാൻ സഹായിക്കുന്ന കൂർത്ത നഖങ്ങളും, മഞ്ഞിലൂടെ നടക്കാൻ സഹായിക്കുന്ന വലിയ പരന്ന പാദങ്ങളും ഇവയ്ക്കുണ്ട്. മിശ്രഭുക്കാണിവ. ഒരു പൂച്ചയോളം വലിപ്പമുള്ള ഇവയ്ക്ക് 1.5 കി.ഗ്രാം. ഭാരവും 55 സെ.മീ. നീളവും ഉണ്ടാവാറുണ്ട്. മിനുത്ത് തിളങ്ങുന്ന രോമപ്പുതപ്പിനായി വ്യാപകമായി വേട്ടയാടപ്പെടുന്നതിനാൽ ഇവ വംശനാശ ഭീഷണിയിലാണ്.


</doc>
<doc id="282050" url="https://ml.wikipedia.org/wiki?curid=282050" title="അരാപൈമ">
അരാപൈമ

ലോകത്തിലെ വലിപ്പം കൂടിയ ശുദ്ധജല മത്സ്യങ്ങളിലൊന്നും തെക്കേ അമേരിക്കയിലെ ഏറ്റവും വലിയ ശുദ്ധജല മത്സ്യവുമാണ് അരാപൈമ. ഉഷ്ണമേഖലാ പ്രദേശങ്ങളിലാണ് ഇവ കണ്ടു വരുന്നത്. പത്തടി വരെ നീളവും ഇരുന്നൂറ് കിലോഗ്രാം വരെ ഭാരവും ഇവയ്ക്ക് ഉണ്ടാകാം. അന്തരീക്ഷ വായുവിലെ ഓക്സിജനാണ് ഇവ ശ്വസിക്കുന്നത്. ഇതിനായി ഇടയ്ക്കിടെ വെള്ളത്തിനു മുകളിൽ വരും. ഇരുപതു മിനിറ്റോളം വെള്ളത്തിനടിയിൽ ശ്വാസമെടുക്കാതെ നിൽക്കാനും അരാപൈമകൾക്ക് കഴിയും.


</doc>
<doc id="282057" url="https://ml.wikipedia.org/wiki?curid=282057" title="അന്ത്രക്കോസുകസ്">
അന്ത്രക്കോസുകസ്

മൺ മറഞ്ഞു പോയ ഒരു ഭാഗിക ജലജീവി ആണ് അന്ത്രക്കോസുകസ് . പേര് വരുന്നത് ഗ്രീക്ക് ഭാഷയിൽ നിന്നും ആണ് അർഥം കൽകരി മുതല എന്ന് ആണ് . മുതലകളുടെ അതെ ജീവ ശാഖയിൽ പെട്ടവ ആണ് ഇവ. ടൈറ്റാനോബൊവ ജീവിച്ചിരുന്ന അതെ കാലഘട്ടത്തിൽ ആണ് ഇവ ജീവിച്ചിരുന്നത്.


</doc>
<doc id="282076" url="https://ml.wikipedia.org/wiki?curid=282076" title="കപില മഹർഷി">
കപില മഹർഷി

ഭാരതീയ യുക്തിവാദ ദർശനങ്ങളുടെ പിതാവ് എന്നറിയപ്പെടുന്ന കപില മഹർഷിയാണ് (Hindi: कपिल ऋषि)) സാംഖ്യദർശനസൂത്രങ്ങളുടെ രചയിതാവ്. ഇദ്ദേഹത്തിന്റെ ജീവിതകാലത്തെ പറ്റി വ്യക്തമായ തെളിവുകൾ ലഭ്യമായിട്ടില്ല.

ഹിന്ദുമത വിശ്വാസികൾ കപിലനെ വിഷ്ണുവിന്റെ അംശാവതാരമായിട്ടാണ് കാണുന്നത്. ശ്രീമഹാഭാഗവതത്തിൽ ഇദ്ദേഹത്തിന്റെ ദർശനങ്ങളുടെ ആസ്തിക വകഭേദം കാണാവുന്നതാണ്. ബുദ്ധമത ഗ്രന്ഥങ്ങൾ കപിലമുനിയെ ഒരു മികച്ച തത്ത്വചിന്തകനായി കണക്കാക്കുന്നു. അദ്ദേഹത്തിന്റെ ശിഷ്യരാണ് കപിലവസ്തു നഗരം നിർമ്മിച്ചത്. ആ നഗരത്തിലാണ് ശ്രീബുദ്ധൻ ആദ്യകാല ജീവിതം നയിച്ചിരുന്നത്. ബുദ്ധനുമായി കപില മഹർഷിക്ക് സാമ്യത കാണാവുന്നതാണ്. കഷ്ടതകൾ അകറ്റാൻ ധ്യാനം ചെയ്യുക എന്ന് കപിലനും ബുദ്ധനും പറഞ്ഞതായി കാണാം. വേദകാല ദേവതകളേയും ബ്രാഹ്മണ്യ ആരാധനാ രീതികളേയും ഇവർ രണ്ടുപേരും ഒരേപോലെ നിരാകരിക്കുന്നു. 

ഭഗവദ് ഗീതയിൽ ഇങ്ങനെ ഒരു പരാമർശം കാണാം. 

"മരങ്ങളിൽ ഞാൻ ആൽ മരവും, മഹർഷികളിൽ ഞാൻ നാരദനും, ഗന്ധർവന്മാരിൽ ഞാൻ ചിത്രരഥനും, ഏറ്റവും മികച്ചവരിൽ ഞാൻ കപിലനുമാണ് "

ചില ബുദ്ധമത ഗ്രന്ഥങ്ങൾ ബുദ്ധന്റെ പൂർവ്വ ജന്മമായി കപിലനെ കണക്കാക്കുന്നു. അശ്വഘോഷ എഴുതിയ ബുദ്ധചരിതമാനസത്തിൽ സാംഖ്യം ബൗദ്ധ തത്ത്വചിന്തയായി കണക്കാക്കുന്നു.

ദാമോദർ ധർമാനന്ദ കോസംബിയുടെ മിത്തും യാദാർഥ്യവും (1962 Myth and Reality: Studies in the Formation of Indian Culture Popular Prakashail, Bombay) എന്ന പുസ്തകം കൂടുതൽ വായനയ്ക്ക് നിർദ്ദേശിക്കപ്പെടുന്നു. അദ്ദേഹത്തിന്റെ അഭിപ്രായത്തിൽ കപില മഹർഷിയെ പറ്റിയുള്ള പരാമർശങ്ങൾ ഗീതയിൽ പിന്നീട് ചേർക്കപ്പെട്ടതാണ്.


</doc>
<doc id="282088" url="https://ml.wikipedia.org/wiki?curid=282088" title="വേൾപാരി">
വേൾപാരി

സംഘകാലത്ത് പറമ്പ് നാട് ഭരിച്ചിരുന്ന രാജാവായിരുന്നു വേൾപാരി. സംഘകവിയായ കപിലർ ഇദ്ദേഹത്തിന്റെ സുഹൃത്തും ഉപദേശകനുമായിരുന്നു. 300 ഊരുകളും, നിരവധി സമ്പത്തും, കീർത്തി കേട്ട കുന്തപ്പടയും ‌‌ആനപ്പടയും ഉണ്ടായിരുന്ന വേൾ പാരി താനിരിക്കുന്ന മലയൊഴികെ ബാക്കിയെല്ലാം ആട്ടവും പാട്ടും കവിതയുമായി വന്ന് തന്നെ പ്രീതിപ്പെടുത്തുന്നവർക്ക് ദാനം നൽകിയതായി പുറനാനൂറിൽ പറഞ്ഞിരിക്കുന്നു. ശത്രുക്കൾക്ക് ഭയങ്കരനും കലയെ സ്നേഹിക്കുന്നവർക്ക് മധുര സ്വഭാവിയുമായിരുന്നു പാരി. പാണരുടെ പാത്രങ്ങൾ പാരിയുടെ കാലത്ത് മധു നിറഞ്ഞു തുളുമ്പുമായിരുന്നുവത്രെ. മുളനെല്ലും ചക്കയും വള്ളിക്കിഴങ്ങും തേനും തിനയും സമൃദ്ധമായുള്ള നാടായിരുന്നു പറമ്പ് നാട്. പോരിൽ ഏതിർത്ത് തോൽപ്പിക്കാനാകാത്ത വേൾ പാരിയെ മൂവേന്തരുടെ(ചേര, ചോള, പാണ്ഡ്യരാജാക്കൻമാർ) സംഘം ചതിയിൽ കൊലപ്പെടുത്തുകയായിരുന്നു. പറമ്പ് നാടെന്നാൽ ഇന്നത്തെ ഗോപിച്ചെട്ടിപ്പാളയം ആണെന്നാണ് നിഗമനം. 

മൂവേന്തരായ ചേര ചോള പാണ്ഡ്യ രാജാക്കന്മാർക്ക് പോലും പോരിലൂടെ കീഴടക്കാനാകാത്ത പാരിയെ ചതിച്ചു കൊന്നതാണെന്ന് പുറനാനൂറ് സാക്ഷ്യപ്പെടുത്തുന്നു. മൂവേന്തരുടെ രഹസ്യ സംഘം യാചകരുടെ വേഷത്തിലെത്തി പാരിയെ കൊലപ്പെടുത്തുകയായിരുന്നു. പാരിയുടെ മരണ ശേഷം അദ്ദേഹത്തിന്റെ രണ്ട് പുത്രിമാരുടെ സംരക്ഷണം കപിലർ ഏറ്റെടുത്തു. അച്ഛന്റെ മരണത്തിൽ ദുഖിക്കുന്ന ആ പുത്രിമാരുടെ പാട്ടും പുറനാനൂറിലുണ്ട്.. സദ്ഭരണത്തിലായിരുന്ന പറമ്പ് നാട് പാരിയുടെ മരണ ശേഷം ശോചനീയാവസ്ഥയിലെത്തിയതിനെപ്പറ്റി കപിലർ വർണ്ണനകൾ നടത്തുന്നുണ്ട്. പക്ഷിമൃഗവൃക്ഷലതഫലമൂലാദികൾ നിറഞ്ഞ മലയിലെ യുവതികൾ പാരിയെ എതിർക്കാൻ വരുന്ന രാജാക്കന്മാരുടെ കുതിര വണ്ടികളെ എണ്ണി വിനോദിച്ചിരുന്നിടത്ത് ഇപ്പോൾ ചവറ് കൂമ്പാരത്തിൽ നിന്നുകൊണ്ട് വ്യാപാരികളുടെ ഉപ്പ് വണ്ടികളെണ്ണി തീർക്കുകയാണെന്ന് കപിലർ പരിതപിക്കുന്നു. 

പാരിയുടെ മരണ ദുഃഖത്തിൽ നിന്ന് സ്വയം കരകയറാനാകാതെയും, പറമ്പ് നാടിന്റെ ദയനീയാവസ്ഥയിൽ മനം നൊന്തും, ഇതര രാജാക്കന്മാരിൽ നിന്നുള്ള അവമതിയാലും കപിലർ വടക്കിരുന്ന് മരിച്ചു. അപമാനത്തിൽ നിന്ന് രക്ഷനേടാൻ വടക്കോട്ട് ദർശനമായി ഇരുന്ന് ഭക്ഷണമുപേക്ഷിച്ച് ആത്മാഹുതി ചെയ്യുന്ന രീതിയാണ് വടക്കിരിക്കൽ. തന്റെ മരണത്തിന് മുന്നെ വേൾ പാരിയുടെ പുത്രിമാരുടെ സംരക്ഷണം കപിലർ ചില ബ്രാഹ്മണരുടെ കൈയ്യിൽ ഏൽപ്പിച്ചു. തുടർന്ന് സംഘകാല തമിഴ് കവയിത്രിയായ ഔവ്വയാർ പാരിയുടെ പുത്രിമാരുടെ സംരക്ഷണം ഏറ്റെടുത്തു. ഔവ്വയാർ അവരെ പിന്നീട് മലൈയമ്മാൻ തിരുമുടി കാരി എന്ന രാജാവിന് വിവാഹം ചെയ്തു കൊടുത്തു.



</doc>
<doc id="282094" url="https://ml.wikipedia.org/wiki?curid=282094" title="ഓപ്പറേഷൻ കുബേര">
ഓപ്പറേഷൻ കുബേര

2014-ൽ കേരളത്തിന്റെ ആഭ്യന്തരമന്ത്രി രമേശ് ചെന്നിത്തലയുടെ തീരുമാനത്തിൽ സംസ്ഥാന വ്യാപകമായി നടപ്പാക്കിയ ഒരു നിയമനടപടിയാണ് ഓപ്പറേഷൻ കുബേര എന്നറിയപ്പെടുന്നത്. റിസർവ് ബാങ്ക് അനുവദിച്ചിരിക്കുന്നതിലും ഉയർന്ന പലിശയ്ക്ക് പണം കടമായി നൽകുകയും അവ ഈടാക്കാൻ വളഞ്ഞവഴികൾ സ്വീകരിക്കുകയും ചെയ്തവർക്കെതിരെയാണ് ഈ നടപടികൾ അരങ്ങേറിയത്. ഈ നടപടിയിൽ ചെറുകിടക്കാർ മുതൽ വമ്പന്മാർ വരെ നിയമനടപടി നേരിടേണ്ടിവന്നു. ജില്ലകൾ വേർതിരിച്ചായിരുന്നു ഇതിൽ അന്വേഷണവും റെയിഡും നടന്നിരുന്നത്.


</doc>
<doc id="282111" url="https://ml.wikipedia.org/wiki?curid=282111" title="ഷാങ് രാജവംശം">
ഷാങ് രാജവംശം

ഷാങ് രാജവംശം () അല്ലെങ്കിൽ യിൻ രാജവംശം (), 
പരമ്പരാഗത ചരിത്രബോധമനുസരച്ച്, മഞ്ഞനദിയുടെ തീരപ്രദേശങ്ങൾ ബി.സി. രണ്ടാം സഹദ്രാബ്ദത്തിൽ ഭരിച്ചിരുന്നു. സിയ രാജവംശത്തിനു ശേഷമാണ് ഷാങ് രാജവംശം 
നിലവിൽ വന്നത്. ഷാങ് രാജവംശത്തിനു ശേഷം ഷൗ രാജവംശം ഭരണത്തിലെത്തി. ഷാങ് രാജവംശത്തെപ്പറ്റിയുള്ള പരമ്പരാഗത അറിവുകൾ "ക്ലാസ്സിക് ഓഫ് ഹിസ്റ്ററി", "ബാം‌ബൂ അനൽസ്" 
"റെക്കോഡ്സ് ഓഫ് ദി ഗ്രാന്റ് ഹിസ്റ്റോറിയൻ" എന്നീ ഗ്രന്ഥങ്ങളിൽ നിന്നാണ് ലഭിക്കുന്നത്. ഉദ്ദേശം 2,000 വർഷ‌ങ്ങൾക്കു മുൻപ് [Liu Xin|ലിയു സിൻ]] നടത്തിയ കണക്കുകൂട്ടലുകളനുസരിച്ച് ഷാങ് ഭരണകാലം 
1766 ബി.സി. മുതൽ 1122 ബി.സി. വരെയായിരുന്നു. പക്ഷേ "ബാംബൂ അനൽസ്" എന്ന ഗ്രന്ഥത്തിന്റെ ഇപ്പോഴത്തെ വ്യാഖ്യനം അനുസരിച്ച് 1556 ബി.സി. മുതൽ 1046 ബി.സി. വരെയായിരുന്നു ഇവർ ഭരിച്ചിരുന്നത്. 
ഷിയ-ഷാങ്-ഷൗ ക്രോണോളജി പ്രോജക്റ്റ് അനുസരിച്ച് 1600 ബി.സി. മുതൽ 1046 ബി.സി. വരെയായിരുന്നു ഇവരുടെ ഭരണകാലം.

അന്യാങിനടുത്തുള്ള യിൻ നഷ്ടാവശിഷ്ടങ്ങളിൽ നിന്നും ലഭിച്ച തെളിവുകളനുസരിച്ച് ഇത് ഷാങ് രാജവംശത്തിന്റെ തലസ്ഥാനമായി നിർണ്ണയിക്കപ്പെട്ടിട്ടുണ്ട്. ഇവിടെനിന്ന് പതിനൊന്ന് പ്രധാന യിൻ രാജവംശ കല്ലറകൾ ലഭിച്ചിട്ടുണ്ട്. 
കൊട്ടാരങ്ങളുടെയും ചടങ്ങുകൾ നടക്കുന്ന സ്ഥലങ്ങളുടെയും അസ്ഥിവാരങ്ങളും ഇവിടെ നിന്ന് ലഭിച്ചിട്ടുണ്ട്. ആയുധങ്ങളും മൃഗങ്ങളെയും മനുഷ്യരെയും ബലി കൊടുത്തതിന്റെ ലക്ഷണങ്ങളും ഇവിടെ നിന്നും ലഭിച്ചിട്ടുണ്ട്. പതിനായിരക്കണക്കിന് ഓട്, 
ജേഡ്, ശില, അസ്ഥി, സെറാമിക് അവശിഷ്ടങ്ങളൂം ഇവിടെ നിന്ന് ലഭിച്ചിട്ടുണ്ട്. ഓട്ടു വസ്തുക്കളുടെ നിർമ്മാണത്തിൽ നിന്ന് സാംസ്കാരികമായ ഉന്നതി മനസ്സിലാക്കാവുന്നതാണ്.
ഇവിടെനിന്ന് ലഭ്യമായതിൽ ഏറ്റവും പഴക്കമുള്ള ചൈനീസ് എഴുത്തുകൾ ലഭിച്ചിട്ടുണ്ട്. ഒറാക്കിൾ അസ്ഥികളിലെയും ആമത്തോടുകളിലെയും കാളയുടെ തോളെല്ലിലെയും പ്രവചനങ്ങൾ, എന്നിവയാണ് പ്രധാനമായും ഇവ.
1920കളിലെയും 1930കളിലെയും പര്യവേഷണങ്ങളിൽ 20000-ലധികം വസ്തുക്കൾ ഇവിടെ നിന്ന് ലഭിച്ചിട്ടുണ്ട്. രാഷ്ട്രീയം, സാമ്പത്തികരംഗം, മതവിശ്വാസം, കല, വൈദ്യശാസ്ത്രം എന്നിവ സംബന്ധിച്ച വിവരങ്ങ‌ൾ ഇതിൽ നിന്ന് ലഭ്യമാണ്.




</doc>
<doc id="282114" url="https://ml.wikipedia.org/wiki?curid=282114" title="സിയ രാജവംശം">
സിയ രാജവംശം

സിയ രാജവംശം (; ; 
ഉദ്ദേശം 2070 – 1600 ബി.സി.) "ബാംബൂ ആനൽസ്", "ക്ലാസിക് ഓഫ് ഹിസ്റ്ററി" "റിക്കോഡ്സ് ഓഫ് ദി ഗ്രാന്റ് ഹിസ്റ്റോറിയൻ" 
തുടങ്ങിയ പുരാതന ചരിത്ര ഗ്രന്ഥങ്ങളിൽ പ്രസ്താവിക്കപ്പെട്ട ആദ്യ ചൈനീസ് രാജവംശമാണ്.
ഈ രാജവംശം സ്ഥാപിച്ചത് ഐതിഹാസികപരികേഷമുള്ള മഹാനായ യു ആണ്. അഞ്ച് ചക്രവർത്തികളിൽ അവസാനത്തെയാളായ ഷൺ 
തന്റെ സിംഹാസനം ഇദ്ദേഹത്തിനു നൽകുകയായിരുന്നു. സിയ രാജവംശ‌ത്തെത്തുടർന്ന് അധികാരത്തിലെത്തിയത് ഷാങ് രാജവംശമാണ് (1600–1046 ബി.സി.).

ലിയു സിനിന്റെ കണക്കുകൂട്ടലുകളനുസരിച്ചുള്ള കാലഗണനയിൽ സിയ രാജവംശം ഭരിച്ചിരുന്നത് ബി.സി. 2205-നും 1766-നും ഇടയിലാണ്. "ബാംബൂ അനൽസ്" അനുസരിച്ചുള്ള കാലഗണനയിൽ ഇവരുടെ ഭരണകാലം ബി.സി. 
1989-നും 1558-നും ഇടയിലായിരുന്നു. സിയ ഷാങ് ഷൗ ക്രോണോളജി പദ്ധതി നിർണ്ണയിച്ചത് സിയ രാജവംശം ബി.സി. 2070-നും 1600-നും ഇടയിലായിരുന്നു ഭരണം നടത്തിയിരുന്നത് എന്നാണ്. 
ചൈനയുടെ രാഷ്ട്രീയ ചരിത്രം ആദ്യകാല വീരചക്രവർത്തിമാരിൽ നിന്ന് സിയ രാജവംശത്തിലേയ്ക്കും പിൽക്കാല‌ത്ത് ഭരിച്ച രാജവംശങ്ങളിലേയ്ക്കും നീട്ടുന്നത് സ്വർഗ്ഗത്തിൽ നിന്നുള്ള അനുമതി എന്ന സിദ്ധാന്തത്തിലുള്ള വിശ്വാസം കാരണമാണ്. 
ഇതനുസരിച്ച് നിയമാനുസൃതമായ ഒറ്റ രാജവംശത്തിനേ ഒരു സമയത്ത് നിലനിൽക്കാൻ സാധിക്കുകയുള്ളൂ. കിഴക്കൻ ഷൗ കാലത്തെ കൺഫ്യൂഷ്യൻ ചിന്താധാരയാണ് ഈ വിശ്വാസം പ്രചരിപ്പിച്ചത്. പിൽക്കാലത്ത് 
രാജകീയ ചരിത്രങ്ങളിലെയും വിശ്വാസങ്ങളിലെയും പ്രധാന അടിത്തറയായി ഈ വിശ്വാസം മാറി. ആദ്യകാല ചൈനീസ് ചരിത്രത്തിൽ സിയ ഒരു പ്രധാന ഘടകമാണെങ്കിലും ബി.സി. പതിമൂന്നാം നൂറ്റാണ്ടിനു മുൻപുള്ള ചൈനീസ് ചരിത്രത്തെപ്പറ്റി
വിശ്വസനീയമായ വിവരങ്ങൾ ഉദ്ഘനനത്തിൽ നിന്നും മാത്രമേ ലഭ്യമാകുന്നുള്ളൂ. അധികകാലം നിലനിൽക്കുന്ന മാദ്ധ്യമത്തിൽ എഴുതുന്ന ആദ്യ ചൈനീസ് സംവിധാനം ഓറക്കിൾ ബോൺ ലിപി ആ സമയം വരെ നിലവിലുണ്ടായിരുന്നില്ല എന്നതാണ്
ഇതിനു കാരണം. 
സിയ നിലവിലുണ്ടായിരുന്നു എന്നത് സംശയലേശമന്യേ ഇതുവരെ തെളിയിക്കാാൻ സാധിച്ചിട്ടില്ല. ഓട്ടു യുഗത്തിലെ ഏർലിറ്റൗ ഉദ്ഘനനപ്രദേശവുമായി സിയ രാജവംശത്തെ ബന്ധിപ്പിക്കാൻ ചൈനീസ് ചരിത്രകാരന്മാർ ശ്രമിക്കുന്നുണ്ട്.




</doc>
<doc id="282118" url="https://ml.wikipedia.org/wiki?curid=282118" title="തിരുവയ്യാർ">
തിരുവയ്യാർ

തമിഴ്‌നാട്ടിലെ തഞ്ചാവൂർ ജില്ലയിലെ ഒരു പഞ്ചായത്താണ് തിരുവയ്യാർ (Thiruvaiyaru).(Tamil: திருவையாறு). തഞ്ചാവൂരിൽ നിന്നും 13 കിലോമീറ്റർ അകലെയുള്ള ഈ ഗ്രാമം കാവേരിയുടെ തീരത്താണ്. ഇവിടെയുള്ള പുരാതന ശിവക്ഷേത്രമായ പഞ്ചനദീശ്വരക്ഷേത്രത്തിൽ വർഷം മുഴുവൻ വിശ്വാസികൾ എത്തുന്നു. കർണ്ണാടക സംഗീതത്തിലെ തൃമൂർത്തികളായ ത്യാഗരാജർ, മുത്തുസ്വാമി ദീക്ഷിതർ, ശ്യാമ ശാസ്ത്രി എന്നിവരോടു ബന്ധപ്പെട്ടാണ് ഇന്ന് ഈ ഗ്രാമം കൂടുതലായി അറിയപ്പെടുന്നത്. തിരുവയ്യാർ എന്ന് വച്ചാൽ പവിത്രമായ അഞ്ചു നദികൾ എന്നാണ്. അവ അരശലർ നദി, വെണ്ണാർ, വെട്ടാർ, കുദമുരുത്തിയാർ, കാവേരി എന്നിവയാണ്.

ശിവക്ഷേത്രത്തിന്റെ അടുത്തുതന്നെയുള്ള ഒരു ഒറ്റമുറി ഭവനമാണ് ത്യാഗരാജ സ്വാമികളുടേത്. കാവേരിയുടെ കരയിലാണ് അദ്ദെഹത്തിന്റെ സമാധി. ഇവിറ്റെയാണ് എല്ലാ വർഷവും ജനുവരിയിൽ ത്യാഗരാജ ആരാധന നടക്കുന്നത്.


</doc>
<doc id="282122" url="https://ml.wikipedia.org/wiki?curid=282122" title="ഭാഷാശേഷി സംബന്ധമായ പഠനവൈകല്യം">
ഭാഷാശേഷി സംബന്ധമായ പഠനവൈകല്യം

ശ്രദ്ധിച്ചു കേൾക്കുവാനും, ചിന്തിക്കുവാനും സംസാരിക്കുവാനും, വായിക്കുവാനും എഴുതുവാനും കണക്കുകൂട്ടാനുമുള്ള ചെറിയ കുട്ടികൾക്കുള്ള കഴിവിനെ ബാധിക്കുന്ന തരം അസുഖങ്ങളെയാണ് ഭാഷാശേഷി സംബന്ധമായ പഠനവൈകല്യങ്ങൾ (ലാംഗ്വേജ് ബേസ്ഡ് ലേണിംഗ് ഡിസെബിലിറ്റീസ്) എന്നുവിളിക്കുന്നത്. ചലനം, ഏകോപനം, ശ്രദ്ധ ചെലുത്തുവാനുള്ള കഴിവ് എന്നിവയുമായും ഈ അവസ്ഥയ്ക്ക് കാര്യമായ ബന്ധമുണ്ട്. കുട്ടികൾ സ്കൂളിലെത്തും വരെ ഇത് ശ്രദ്ധിക്കപ്പെടാറില്ല. ഈ അവസ്ഥയുള്ള കുട്ടികളിൽ ഭൂരിപക്ഷവും ആശയവിനിമയം നടത്തുവാൻ ബുദ്ധിമുട്ട് നേരിടുന്നവരാണ്. ഇവർ പറയുന്ന പല കാര്യങ്ങളും മനസ്സിലാക്കിയെടുക്കുവാൻ ബുദ്ധിമുട്ടായിരിക്കും. തലച്ചോറിനേൽക്കുന്ന പരിക്ക്, ജനനസമയത്തും മറ്റും ഉണ്ടായേക്കാവുന്ന തലച്ചോറിന്റെ ഘടനാപരമായ പ്രശ്നങ്ങൾ എന്നിവ ഇതിന് കാരണമായേക്കാം. ഒരേ കുടുംബത്തിൽ പാരമ്പര്യമായി ഇത് സാധാരണഗതിയിൽ കാണപ്പെടാറുണ്ട്.

സംസാരവുമായി ബന്ധമില്ലാത്തതും (നോൺ വെർബൽ) ബന്ധമുള്ളതും (വെർബൽ) എന്നിങ്ങനെ രണ്ടുതരത്തിൽ ഈ അവസ്ഥ കാണപ്പെടാറുണ്ട്.



</doc>
<doc id="282128" url="https://ml.wikipedia.org/wiki?curid=282128" title="പ്ലൈവുഡ്">
പ്ലൈവുഡ്

വുഡ് വെനീർ എന്ന കനം കുറഞ്ഞ പാളികൾ ചേർത്തുണ്ടാക്കുന്ന കൃത്രിമ പലകകളാണ് പ്ലൈവുഡ് എന്നറിയപ്പെടുന്നത്. പാളികൾ പരസ്പരം ഒട്ടിച്ചുചേർക്കുകയാണ് ചെയ്യുന്നത്. അടുത്തടുത്തുള്ള പാളികളിലെ നാരുകളുടെ ദിശ (വുഡ് ഗ്രെയിൻ) 90 ഡിഗ്രി വരെ തിരിച്ചാണ് ഒട്ടിക്കപ്പെടുന്നത്.formaldehyde എന്ന മാരകമായ കെമിക്കൽ ചേർത്താണിത് ഒട്ടിക്കുന്നത് കാൻസർ പോലുള്ള മരഗമായ രോഖങ്ങൾക്കിതു നിമിത്തമാകുന്നു വെന്നു പഠനം തെളിയിച്ചിട്ടുണ്ട്



</doc>
<doc id="282130" url="https://ml.wikipedia.org/wiki?curid=282130" title="കോംഗോ മയിൽ">
കോംഗോ മയിൽ

മയിൽ വിഭാഗത്തിൽപെട്ട ഒരു സ്പീഷീസാണ് കോംഗോ മയിൽ ("Afropavo congensis"). ഡെമോക്രാറ്റിക് റിപബ്ലിക്ക് ഓഫ് കോംഗോയിലെ കാടുകളിലാണ് ഇവയെ കണ്ടുവരുന്നത്. ഡെമോക്രാറ്റിക് റിപബ്ലിക്ക് ഓഫ് കോംഗോയുടെ ദേശീയപക്ഷിയും കൂടിയാണിത്.


</doc>
<doc id="282134" url="https://ml.wikipedia.org/wiki?curid=282134" title="വഴി കുലുക്കി">
വഴി കുലുക്കി

വാലുകുലുക്കി കുടുംബത്തിലെ ചെറിയ അംഗമാണ് വഴികുലുക്കി. മഞ്ഞ വാലുകുലുക്കിയോട് സാമ്യമുണ്ട്. എന്നാൽ ഇവയ്ക്ക് അടിവശത്തുള്ള മഞ്ഞ നിറം കഴുത്തുവരെ മാത്രമെ ഉള്ളു. പ്രജനന കലത്ത് പൂവന് കഴുത്ത് കറുപ്പു നിറമായിരിക്കും. 
പല ഉപവിഭാഗങ്ങളും യൂറോപ്പിലും ഏഷ്യയിലും നിന്ന് തണുപ്പുകാലത്ത് ഏഷ്യയിലെ ഭൂമദ്ധ്യരേഖയോടറ്റുത്ത ഭാഗങ്ങളിലേക്കും ആഫ്രിക്കയിലേക്കും ദേശാടനം നടത്തുന്നു. ഇവ തുറന്ന ചതുപ്പുകളിലും പുൽമേടുകളിലും ഒറ്റ്യ്ക്കൊ ജോടിയായോ ഇര തേടുന്നു. 
അപൂർവയി അലാസ്കയുടെ പടിഞ്ഞാറുള്ള ദ്വ്വീപുകളിലും കാലിഫോർണിയയിലും കാണുന്നുണ്ട്.

കനം കുറഞ്ഞ ഈ പക്ഷിയുടെ കണ്ണിനു ചുറ്റുമുള്ള വെള്ള വളയം പൂർണ്ണമല്ല. മുകൾവശം ചാരനിറമാണ്. ഗുദത്തിന് മഞ്ഞനിറമുണ്ട്. അടിവശം വെള്ള നിറമാണ്. ഇതുപയോഗിച്ച് ഇവയെ തിരിച്ചറിയാം. പ്രജനന കലത്ത് പൂവന് ക്ഴുത്ത് കറുത്തതായിരിക്കും. മീശപോലുള്ള വെള്ള വരകളുണ്ടായിരിക്കും. 
ഇവ ഒറ്റ്യ്ക്കൊ ജോടികളായോ ഇര തേടുന്നു. പുൽമേടുകളിലും ആഴം കുറഞ്ഞ ചതുപ്പുകളിലും വെള്ളത്തിലെ പാരകളിലും മരങ്ങളിലും ഇര തേടാറുണ്ട്. .

ഇവ ഏപ്രിൽ മുതൽ ജൂലായ് വരെ പ്രജനനം നടത്തുന്നു. നല്ല ഒഴുക്കുള്ള അരുവികളുടേയീ പുഴകളുടേയോ അടുത്താണ് കൂട് ഒരുക്കുന്നത്. കല്ലുകൾക്കും വേരുകളും ഇടയിലുള്ള ഒരു സ്ഥലമാണ് കൂറ്റിന് തിരഞ്ഞെടുക്കുന്നത്. . 
യൂറോപ്പിൽ മനുഷ്യ നിർമ്മിതികളിലെ പൊത്തുകളിലാണ് കൂട് ഉണ്ടാക്കുന്നത്. 3-6 മുട്ടകളിടും. .
വെള്ളത്തിലെ നട്ടെല്ലില്ലാത്ത ജീവികൾ, പ്രാണികൾ ചീവീടുകൾ എന്നിവയാണ് ഭക്ഷണം. 
തണുപ്പുകാലത്ത് ഇവ ചെറുകൂട്ടങ്ങളായാണ് ചേക്കേറുക. തണുപ്പുകലത്ത് ഇവ ഒരേ സ്ഥലത്തേക്കാണ് തിരിച്ചുവരുന്നത്. 


</doc>
<doc id="282135" url="https://ml.wikipedia.org/wiki?curid=282135" title="വലിയവരമ്പൻ">
വലിയവരമ്പൻ

വലിയവരമ്പൻ എന്ന ഈ പക്ഷിയെ ഇംഗ്ലീഷിൽ Richard's Pipit എന്ന് വിളിക്കുന്നു. ശാസ്ത്രീയ നാമം "Anthus richardi" എന്നാണ്. ഫ്രഞ്ച് പ്രകൃതിവിദഗ്ദ്നയിരുന്ന Monsieur Richard നോടുള്ള ബഹുമാന സൂചകമായാണ് ഈ പേര്. 
ഇവ വടക്കെ ഏഷ്യയിലെ തുറന്ന പുൽമേടുകളിൽ പ്രജനനം നടത്തുന്നു.

17-20 സെ.മീ നീളവും 25-33 ഗ്രാം തൂക്കവും വരുന്നപക്ഷിയാണ്. ചിറകുകളുടെ അറ്റം തമ്മിൽ 29-33 സെ.മീ അകലമുണ്ട്. നിവർന്നു നിൽക്കുന്ന പക്ഷിയാണ്. നീണ്ട മഞ്ഞ കലർന്ന തവിട്ടുനിറമുള്ള കാലുകൾ ഉണ്ട്. നീളമുള്ള വാലിന്റെ അരികിലെ തൂവലുകൾക്ക് വെള്ള നിറമാണ്. നീളമുള്ള ഇരുണ്ട കൊക്കുണ്ട്. താഴെയുള്ള കൊക്കിന്റെ കടഭാഗം മഞ്ഞകലർന്നതാണ്. മുകളിൽ തവിട്ടു നിറവും താഴെ മങ്ങിയ നിറവും ആണ്. മുകളിലും നെഞ്ചിലും വരകളുണ്ട്. വയറും വശങ്ങളും അടയാളങ്ങളില്ലാത്തതാണ്. 
ദൂര ദേശങ്ങളിലേക്ക് , ഇന്ത്യൻ ഉപഭൂഖണ്ഡം, തെക്കുകിഴക്കൻ ഏഷ്യ, പടിഞ്ഞാറൻ യൂറോപ്പ് എന്നിവിടങ്ങളിലേക്ക് ദേശാടനം നടത്തുന്നു. 

പുല്ലുകളും മോസുകളും കൊണ്ട് പുല്ലുകൾക്കിടയിലാണ് കൂട് ഉണ്ടാക്കുന്നത്.

പുൽമേടുകളിലും കൃഷിയിടങ്ങളിലും ഇരതേടുന്നു. പ്രാണികളാണ് പ്രധാന ഭക്ഷണാം. നിലത്തു നടന്നാണ് ഇര തേടുന്നത്. ചെറുതായി പറന്ന് പറക്കുന്ന പ്രാണികളെ പിടിക്കാറുണ്ട്. വിത്തുകളും ഭക്ഷിക്കാറുണ്ട്.


</doc>
<doc id="282136" url="https://ml.wikipedia.org/wiki?curid=282136" title="വയൽവരമ്പൻ">
വയൽവരമ്പൻ

വയൽവരമ്പന്റെ ഇംഗ്ളീഷ് നാമം Paddyfield Pipit അല്ലെങ്കിൽ Oriental Pipit എന്നാണ്.ശാസ്ത്രീയ നാമം "Anthus rufulus" എന്നാണ്. ഫിലിപ്പീൻസ്ന് കിഴക്ക് തെക്കേഏഷ്യയിലെ തദ്ദേശവാസിയാണ്.

ഈ പക്ഷിക്ക് 15 സെ.മീ നീളമുണ്ട്. വരകളോടുകൂടിയ ചാരനിറം കലർന്ന തവ്വിട്ടുനിറം മുകൾ ഭാഗവും മങ്ങിയ അടിവശവും ഉണ്ട്. നെഞ്ചിൽ വരകളുണ്ട്. നീളമുള്ള കാലുകൾ, നീളമുള്ള വാൽ, നീളമുള്ള ഇരുണ്ട കൊക്ക് എന്നിവയുണ്ട്. വടക്കുകിഴക്കൻ ഇന്ത്യ്യിൽ കാണപ്പെടുന്ന ഇന്ത്തേക്കാൾ പശ്ചിമഘട്ടത്തിലുള്ളവയ്ക്ക് വലിപ്പം കൂടുതലുണ്ട്. നെഞ്ചിലെ വരകൾ കൂടുതൽ തെളിഞ്ഞതാണ്. 
ഇവയ്ക്ക് മലവരമ്പനോട് സാമ്യമുണ്ട്.
ചെറിയ പുല്പ്രദേശങ്ങളിലും തുറസ്സായ സ്ഥലങ്ങളിലും കാണുന്ന ഇവ നിലത്താണ് ഇര തേടുന്നത്. ഇവ അധിക ദൂറം പറക്കാറില്ല. 
പുല്ലുകളും ഇലകളും ചേർത്ത് മിടഞ്ഞുണ്ടാക്കുന്ന കോപ്പയുടെ ആകൄതിയിലുള്ള കൂട് നിലത്താണ് ഉണ്ടാക്കുന്നത്. മഴയില്ലാത്ത കാലത്ത് വർഷം മുഴുവൻ പ്രജനനം നടത്താറുണ്ട്. 3-4 മുട്ടകളിടും. കുടിന് അടുത്തു വരുന്ന ശത്രുക്കളെ ജോടികൾ ആക്രമിക്കും. 
പ്രാണികൾ, പാറ്റകൾ, ചെറിയ ഒച്ചുകൾ, പറക്കുന്ന കൊതുകുകൾ, ഈയാമ്പാറ്റകൾ എന്നിവയെ ഭക്ഷണമാക്കാറുണ്ട്. 
വേനൽക്കാലത്താണ് വരമ്പൻ പ്രജനനം നിർവഹിക്കുക.അക്കാലത്തു ആൺ പക്ഷികൾ വീണ്ടും വീണ്ടും പറന്നുപൊന്തി അമ്പത്തറുപത്തടി ഉയരത്തെത്തിയ ശേഷം ചിറകു വിറപ്പിച്ചുക്കൊണ്ട് പിറ്റ് -പിപിറ്റ് എന്ന് അഞ്ചാറു തവണ ആവർത്തിച്ച ശേഷം 'പിലു പിലു' എന്ന് കുറെ നേരത്തേക്ക് ശബ്‌ദിക്കും. പക്ഷേ വാനമ്പാടിയെ പോലെ വളരെ നേരത്തേക്ക് ധാരമുറിയാതെ പാടുന്ന സ്വാഭാവക്കാരല്ല  ഇവർ   അൽപ്പനേരം പാടിയ ശേഷം ഒന്ന് ചുറ്റിപറക്കുകയോ പെട്ടെന്ന് താഴോട്ടിറങ്ങി ഇരിക്കുകയോ ചെയ്യും.വരമ്പും പറമ്പുകളും അങ്ങിങ്ങു കാണാവുന്ന ചേരുമെടുക്കലുമാണ് വരമ്പന് ഇഷ്ട്ടം. സർവ്വേ കല്ലുകളും ഇവ ഇരിപ്പിടമായി ഉപയോഗിക്കാറുണ്ട്. വൈദ്യുത കമ്പികളിലും അപൂർവമായി ഇവയെ കാണാറുണ്ട്. പക്ഷേ ഇവയെ മരങ്ങളിൽ ഇരിക്കുന്നതായി കാണാറില്ല.


</doc>
<doc id="282137" url="https://ml.wikipedia.org/wiki?curid=282137" title="ബ്ലയ്ത്ത് വരമ്പൻ">
ബ്ലയ്ത്ത് വരമ്പൻ

ബ്ലയ്ത്ത് വരമ്പന് ഇംഗ്ലീഷിൽ Blyth's Pipit എന്നാണ് പേര്. ശാസ്ത്രീയ നാമം"Anthus godlewskii" എന്നാണ്. ഇംഗ്ലീഷ് ജന്തുശാസ്ത്രജ്ഞനായ എഡ്വേഡ് ബ്ലിത്തിന്റെ അനുസ്മരണയ്ക്കായാണ് ഈ പേര്.
മംഗോളിയയിലും പരിസരങ്ങളിലും പ്രജനനം നടത്തുന്നു. തണുപ്പുകാലത്ത് തെക്കേഏഷ്യയിലേക്ക് ദേശാടനം നടത്തുന്നു, അപൂർവമായി പടിഞ്ഞാറൻ യൂറോപ്പിലേക്കും. 
മുകൾഭാഗത്ത് തവിട്ടുനിറം, അടിവശത്ത് മങ്ങിയ നിറം. വയൽ വരമ്പനോട് സാമ്യമുണ്ട്. വയല്വരമ്പനേക്കാൾ വലിപ്പം കുറവ്, ചെറിയ കാലുകൾ, ചെറിയ ഉരുണ്ട കൊക്കുകൾ എന്നിവയുണ്ട്. 
പ്രധാന ഭക്ഷണം പ്രാണികളാണ്.


</doc>
<doc id="282142" url="https://ml.wikipedia.org/wiki?curid=282142" title="കമ്മ്യൂണിസ്റ്റ് ഭീകരത">
കമ്മ്യൂണിസ്റ്റ് ഭീകരത

കമ്യൂണിസത്തിന്റെയോ ഈ ആശയവുമായി ബന്ധമുള്ള ലെനിനിസം, മാവോയിസം, സ്റ്റാലിനിസം എന്നിവയുടെയോ മുന്നേറ്റത്തിനായോ അതല്ലെങ്കിൽ ഈ വിഭാഗങ്ങ‌ളിൽ പ്രവർത്തിക്കുന്നവരാലോ നടത്തെപ്പെടുന്ന ഭീകരപ്രവർത്തനത്തെയാണ് കമ്യൂണിസ്റ്റ് ഭീകരവാദം എന്ന് വിശേഷിപ്പിക്കുന്നത്. വടക്കൻ കൊറിയ, കംബോഡിയ എന്നീ രാജ്യങ്ങളിൽ ഇത് ഭരണകൂടഭീകരതയുടെ രൂപമെടുത്തിട്ടുണ്ട്.

ശീതയുദ്ധത്തിന്റെ അന്ത്യവും സോവിയറ്റ് യൂണിയന്റെ തകർച്ചയും ഇത്തരം ഭീകരവാദത്തിന്റെ അളവിൽ വലിയ കുറവുണ്ടാകുന്നതിന് കാരണമായി. ഇൻസ്റ്റിറ്റ്യൂട്ട് ഓഫ് ദ സ്റ്റഡി ഓഫ് കോൺഫ്ലിക്റ്റിന്റെ സ്ഥാപക ഡയറക്ടറായ ബ്രയാൻ ക്രോസിയർ ഭരണകൂട ഭീകരതയുടെയും ഭരണകൂടേതര ശക്തികളാൽ നടത്തപ്പെടുന്ന ഭീകരപ്രവർത്തനങ്ങളുടെയും ഏറ്റവും വലിയ ഉറവ കമ്യൂണിസമാണെന്ന് അഭിപ്രായപ്പെട്ടിട്ടുണ്ട്.



</doc>
<doc id="282153" url="https://ml.wikipedia.org/wiki?curid=282153" title="കമ്പർ">
കമ്പർ

കമ്പർ (Tamil: கம்பர்) (1180-1250 തഞ്ചാവൂർ) മധ്യകാല ഇന്ത്യയിലെ തമിഴ് കവിയും "കമ്പരാമായണം" എന്ന് അറിയപ്പെട്ടിരുന്ന രാമാവതാരം എന്ന കൃതിയുടെ രചയിതാവുമായിരുന്നു. ഇത് രാമായണത്തിന്റെ തമിഴ് പതിപ്പായി അറിയപ്പെടുന്നു. ഇത് കൂടാതെ "ഈരേഴ് പത്ത് " , സിലൈഎഴുപതു, കങ്കൈ പുരാണം, സഡകോപർ അന്താതി, തിരുക്കൈ വഴക്കം, മുമ്മണിക്കോവൈ തുടങ്ങിയ കൃതികളും കമ്പർ രചിച്ചിട്ടുണ്ട് കമ്പർ, കവിചക്രവർത്തി എന്ന് അറിയപ്പെടുന്നു.


</doc>
<doc id="282161" url="https://ml.wikipedia.org/wiki?curid=282161" title="ഒരു ഹിമാലയയാത്ര">
ഒരു ഹിമാലയയാത്ര

മലയാളത്തിലെ ആദ്യഹിമാലയ യാത്രാ വിവരണഗ്രന്ഥമാണ് ഒരു ഹിമാലയയാത്ര . 1927ലാണ് ഈ പുസ്തകം ആദ്യ പതിപ്പായി പ്രസിദ്ധീകരിച്ചത്. കെ. മാധവനാരാണ് ഇതിനിറെ കർത്താവ്.
കാശിയിൽ നിന്ന് യാത്ര തുടങ്ങുന്ന മാധവനാർ, കാശിയും സാരനാഥും കണ്ട്, നേരേ ഹൃഷീകേശിലേക്കെത്തുന്നു. ദേവപ്രയാഗയും രുദ്രപ്രയാഗയും തപ്തകുണ്ഡവും കേദാർനാഥും വഴി ഹരിദ്വാറിലും ബദരീനാഥിലുമെത്തി രാമനഗറിലേക്കു മടങ്ങുന്നു. 


</doc>
<doc id="282164" url="https://ml.wikipedia.org/wiki?curid=282164" title="ഹിമവാന്റെ മുകൾത്തട്ടിൽ">
ഹിമവാന്റെ മുകൾത്തട്ടിൽ

രാജൻ കാക്കനാടൻ രചിച്ച ഹിമാലയൻ യാത്രാ വിവരണ ഗ്രന്ഥമാണ് ഹിമവാന്റെ മുകൾത്തട്ടൽ .

ഹരിദ്വാറിൽനിന്ന്‌ കേദാർനാഥ്‌, ബദരിനാഥ്‌, തുംഗനാഥ്‌ എന്നിവിടങ്ങളിലേക്ക്‌ രാജൻ കാക്കനാടൻ, 1975 ജൂണിൽ നടത്തിയ കാൽനടയാത്രയുടെ വിവരണമാണ്‌ ഹിമവാന്റെ മുകൾത്തട്ടിൽ.


</doc>
<doc id="282169" url="https://ml.wikipedia.org/wiki?curid=282169" title="കെ.മാധവനാർ">
കെ.മാധവനാർ

മലയാള പത്ര പ്രവർത്തകനും സാഹിത്യകാരനുമാണ് മാധവനാർ എന്ന പേരിൽ അറിയപ്പെടുന്ന കെ. മാധവൻനായർ(ജനനം : 1903). മാതൃഭൂമി പത്രാധിപ സമിതിയിൽ സേവനമനുഷ്ഠിച്ചിട്ടുണ്ട്. 
1903 ൽ വള്ളിക്കുന്നിൽ ജനിച്ച മാധവൻനായർ കെ.പി.സി.സി. സെക്രട്ടറി എന്ന നിലയിലും ശ്രദ്ധേയനായിരുന്നു. 'എന്റെ സത്യാന്വേഷണ പരീക്ഷകൾ' എന്ന ഗാന്ധിജിയുടെ കൃതി മലയാളത്തിൽ വിവർത്തനം ചെയ്ത് പ്രസിദ്ധീകരിച്ചിട്ടുണ്ട്. മലയാളത്തിലെ ആദ്യഹിമാലയ യാത്രാ വിവരണഗ്രന്ഥമായ ഒരു ഹിമാലയയാത്ര രചിച്ചത് ഇദ്ദേഹമാണ്.


</doc>
<doc id="282186" url="https://ml.wikipedia.org/wiki?curid=282186" title="വിജയം (ത്രിശൂലം)">
വിജയം (ത്രിശൂലം)

ഹൈന്ദവ പുരാണത്തിലുള്ള ശിവന്റെ ത്രിശൂലം എന്ന ആയുധത്തിന്റെ പേരാണ് "വിജയം". വിജയമെന്ന ത്രിശൂലധാരിയായ ശിവനെ അതിനാൽ വിജയൻ എന്നും വിളിക്കുന്നു. മഹാശിവപുരാണം എന്ന ഗ്രന്ഥത്തിൽ രുദ്രസംഹിത-യുദ്ധഖണ്ഡത്തിൽ ശംഖചൂഡൻ എന്ന അസുരനെ വധിക്കുന്ന സന്ദർഭത്തിൽ ശിവന്റെ ത്രിശൂലത്തിന്റെ നാമം "വിജയം" എന്നാണെന്നു പറയുന്നു. 
ശിവൻ ശംഖചൂഡനെ വധിക്കുന്നതിനായി ഉദ്ദീപ്തമായ തന്റെ ത്രിശൂലം കയ്യിലേന്തി. ശങ്കരന്റെ 'വിജയം' എന്നു പേരായ ത്രിശൂലം അതിന്റെ ദിവ്യപ്രകാശം പ്രസരിപ്പിച്ചുകൊണ്ടിരുന്നു. അതുനിമിത്തം എല്ലാദിക്കുകളും ഭൂമിയും ആകാശവും പ്രകാശമാനമായി. അതു കോടി മദ്ധ്യാഹ്ന സൂര്യനു തുല്യവും പ്രളയാഗ്നിജ്വാലയോളം തിളക്കമേറിയതുമായിരുന്നു. അതിനെ തടയുകയെന്നതു ആരാലും സാദ്ധ്യമല്ലായിരുന്നു. അത് ദുർധർഷവും ഒരിക്കലും പാഴാവാത്തതും ശത്രുസംഹാരിയും ആയിരുന്നു. അത് തേജസ്സുകളുടെ അത്യുഗ്ര സമാഹാരവും സകലവിധ ആയുധജാലങ്ങൾക്കും ആധാരവും സഹായകവും ആയിരുന്നു. ഭയംകരമായ ആ ദിവ്യായുധം ദേവ, അസുരർക്കുപോലും ദുസ്സഹവുമായിരുന്നു. അത് ഒരു സ്ഥലത്തുതന്നെയിരുന്ന് ശിവലീലയെ ആശ്രയിച്ച് ബ്രഹ്മാണ്ഡ്ത്തെ മുഴുവൻ സംഹരിക്കുന്നതിനു തയ്യാറാകുംപോലെ ജ്വലിച്ചിരുന്നു. അതിന്റെ നീളം ആയിരം വില്ലും, വീതി നൂറു കയ്യും ആയിരുന്നു. ജീവ-ബ്രഹ്മസ്വരൂപമായ ആ ത്രിശൂലം ആരും നിർമ്മിച്ചതായിരുന്നില്ല. ആകാശത്ത് വട്ടം കറങ്ങി ആ ത്രിശൂലം ശിവാജ്ഞയനുസരിച്ച് ശംഖചൂഡനു മേൽ പതിച്ചു. അതേക്ഷണം തന്നെ അയാള്-ഭസ്മമായിക്കഴിഞ്ഞിരുന്നു. മഹേശ്വരന്റെ ആ ത്രിശൂലം മനസ്സിനു തുല്യം വേഗമേറിയതായിരുന്നു. അതു തന്റെ ജോലി നിർവ്വഹിച്ചശേഷം ശങ്കരന്റെ അടുക്കൽ വന്നുചേർന്നു.

ശ്രീ പരമശിവന്റെ കൈവശം പിനാകം എന്ന ഒരു വില്ലുണ്ട്. എപ്പോഴും വിഷം ചീറ്റുന്ന ഏഴു തലയുള്ള ഒരു ഉഗ്ര സർപ്പമാണു പിനാകം. മഹാഭാരതംത്തിൽ പിനാകത്തെക്കുറിച്ചു പറയുന്നതിങ്ങനെയാണ്. ഒരിക്കൽ പരമപിതാവായ ശിവന്റെ കരത്തിൽ നിന്നും വിജയം വഴുതിവീണു. നിലം തൊട്ടപ്പോൾ അതു വില്ലുപോലെ വളഞ്ഞു. ശിവൻ നാഗരാജാവായ വാസുകിയെ അതിന്റെ ഞാണാക്കി ബന്ധിച്ചു. അതാണു പിനാകം എന്ന ലോകത്തിലെ പ്രഥമ ധനുസ്സ്. പിനാകത്തിൽ നിന്നും നിരവധി ശ്രേഷ്ഠ ധനുസ്സുകൽ ഉദ്ഭവിച്ചു. അവയിൽ ത്ര്യംബകം, കോദണ്ഡം, കാളപൃഷ്ടം എന്നീ വില്ലുകൾ ശിവൻ തന്റെ ശിഷ്യൻ ഭാർഗ്ഗവരാമനു നൽകി. പ്രശുരാമൻ പിന്നീടു ത്ര്യംബകം മിഥിലാനരേശൻ ജനകനും, കോദണ്ഡം ശ്രീരാമനും, കാളപൃഷ്ടം ശിഷ്യൻ കർണ്ണനും സമ്മാനിച്ചു.

മഹാദേവന്റെ ത്രിശൂലം ത്രിത്വങ്ങളെ പ്രതിനിധീകരിക്കുന്നു എന്നാണ് വിശ്വാസം. സത്വ, രജ, തമോ ഗുണങ്ങളുടെ പ്രതീകമാണ്. മൂന്നു കാലങ്ങളും ഇതിൽനിന്നു തന്നെ.
ഒരിക്കൽ പ്രയോഗിച്ചാൽ മഹാദേവ അവതാരമായ രുദ്രനു പോലും സ്വയം ഇതിനെ നിയന്ത്രിക്കാൻ സാധ്യമല്ലെന്നു പുരാണങ്ങൾ പറയുന്നു. പുത്രനായ വിനായകന്റെ നേരെ ത്രിശൂലം പ്രയോഗിച്ചതു പുരാണകഥയാണ്.


</doc>
<doc id="282188" url="https://ml.wikipedia.org/wiki?curid=282188" title="നൃത്തശാല">
നൃത്തശാല

രൂപവാണി ഫിലിംസിനു വേണ്ടി ശോഭന പരമേശ്വരൻ നായർ നിർമിച്ച മലയാളചലച്ചിത്രമാണ് നൃത്തശാല. വിമലാ റിലീസിംഗ് കമ്പനി വിതരണം നടത്തിയ ഈ ചിത്രം 1972 സെപ്റ്റംബർ 9-ന് കേരളത്തിൽ പ്രദർശനം തുടങ്ങി.






</doc>
<doc id="282190" url="https://ml.wikipedia.org/wiki?curid=282190" title="വൈറ്റക്സ് ല്യസൻസ്">
വൈറ്റക്സ് ല്യസൻസ്

വൈറ്റക്സ് ല്യൂസൻസ് അഥവാ പ്യൂറിറി എന്നറിയപ്പെടുന്നത് ന്യൂസിലാന്റിൽ തദ്ദേശീയമായി കാണപ്പെടുന്ന നിത്യഹരിത സസ്യമാണ്. ലാമിയേഷ്യേ എന്ന ഫാമിലിയിലാണ് ഇതുൾപ്പെടുന്നത്. ഇരുപത് മീറ്റർ ഉയരത്തിൽ വളരുന്ന ഇവ ഒന്നര മീറ്റർ വരെ വ്യാസമുള്ള തടികളുണ്ടാക്കുന്നു. കടും പച്ചനിറമുള്ള ഇലകളാണിവയ്ക്ക്. പാൽമേറ്റ് രീതിയിലുള്ള ഇലകളുടെ വിന്യാസവുമുണ്ട്. 


</doc>
<doc id="282194" url="https://ml.wikipedia.org/wiki?curid=282194" title="ഗാലിഫോർമിസ്">
ഗാലിഫോർമിസ്

മയിലുകൾ, കോഴികൾ, കാടകൾ, കാടക്കോഴികൾ, പാർട്രിഡ്ജുകൾ, ഗ്രൗസ് എന്നിവ ഉൾപെടുന്ന പക്ഷിവർഗ്ഗമാണ് ഗാലിഫോർമിസ്.


</doc>
<doc id="282197" url="https://ml.wikipedia.org/wiki?curid=282197" title="പിസിഫോർമിസ്">
പിസിഫോർമിസ്

മരംകൊത്തികളും ബാർബറ്റുകളും ഉൾപെടുന്ന പക്ഷികുലമാണ് പിസിഫോർമിസ്.


</doc>
<doc id="282198" url="https://ml.wikipedia.org/wiki?curid=282198" title="കൊറാസിഫോർമിസ്">
കൊറാസിഫോർമിസ്

പൊന്മാൻ, മീൻകൊത്തി, വേലിത്തത്ത, പനങ്കാക്ക എന്നിവയടങ്ങിയ പക്ഷിവർഗ്ഗമാണ് കൊറാസിഫോർമിസ്.


</doc>
<doc id="282200" url="https://ml.wikipedia.org/wiki?curid=282200" title="കുക്കുലിഫോർമിസ്">
കുക്കുലിഫോർമിസ്

കുയിലുകൾ, ചെമ്പോത്ത്, പച്ചച്ചുണ്ടൻ എന്നിവയടങ്ങിയ പക്ഷിവർഗ്ഗമാണ് കുക്കുലിഫോർമിസ്. ആറു കുടുംബങ്ങളിൽ ആയി 143 പക്ഷികൾ ഈ വർഗത്തിൽ ഉണ്ട്. 

ചതുപ്പ് നിലങ്ങൾ, മരുഭൂമികൾ, മഴക്കാടുകൾ തുടങ്ങി വൈവിദ്യമാർന്ന ആവാസവ്യവസ്ഥകളിൽ ഇവ കാണപെടുന്നുണ്ട്.ആസ്ത്രേലിയ, തെക്കേ അമേരിക്ക, ഏഷ്യ, ആഫ്രിക്ക എന്നിവിടങ്ങളിൽ ഇവ കാണപെടുന്നുണ്ട് 

ഈ വർഗത്തിലെ പക്ഷികൾ പൊതുവേ കറുപ്പ്, ചാരം അലെങ്കിൽ ബ്രൌൺ നിറം ഉള്ളവയാണ്. ഇവയ്ക് നീണ്ട വാലും ചെറിയ കൊക്കും നാല് വിരലും പൊതുവേ കാണുന്നു. 


</doc>
<doc id="282212" url="https://ml.wikipedia.org/wiki?curid=282212" title="സുവർണ്ണ ഓക്കിലശലഭം">
സുവർണ്ണ ഓക്കിലശലഭം

ഇന്ത്യയിലും ആസ്ത്രേലിയയിലും കാണപ്പെടുന്ന ഒരിനം രോമപാദ ചിത്രശലഭമാണ് സുവർണ്ണ ഓക്കിലശലഭം - Doleschallia bisaltide. Autumn Leaf എന്നാണ് ആംഗലേയ നാമം. ഇതിനെ ആസ്ത്രേലിയയിൽ ലീഫ്‌വിങ് എന്ന് വിളിക്കുന്നു.

ഇതിന്റെ പുഴുവിന് കറുപ്പ് നിറമാണ്.മുതുകിനോടൊട്ടിയ ഭാഗങ്ങളിൽ വെള്ള കുത്തുകൾ കാണാം.തലയിൽ ശാഖകളുള്ള സ്പര്ശിനികൾ കാണാം.ചുട്ടിമുല്ലയാണ് ലാർവകളുടെ ഭക്ഷ്യസസ്യം. അത് കൂടാതെ ആർട്ടോകാർപസ് തുടങ്ങിയ സസ്യങ്ങളേയും ലാർവകൾ ആഹരിക്കുന്നത് കാണാം. ഇതിന്റെ പ്യൂപ്പയ്ക്ക് മഞ്ഞനിറമാണ് . ഇടയ്ക്കിടെ കറുപ്പ് കുത്തുകളും കാണാം. ശലഭത്തിന്റെ ചിറകുകൾക്ക് തീജ്വാലകളുടെ നിറമാണ്. ചിറകുകൾ മടക്കിവയ്ക്കുമ്പോൾ ഉണങ്ങിയ ഇലപോലെ കാണാം. 


</doc>
<doc id="282222" url="https://ml.wikipedia.org/wiki?curid=282222" title="മാടായിക്കാവ് ഭഗവതിക്ഷേത്രം">
മാടായിക്കാവ് ഭഗവതിക്ഷേത്രം

കണ്ണൂർജില്ലയിലാണ് ഉത്തരകേരളത്തിലെ ഏറ്റവും പ്രസിദ്ധമായ മാടായിക്കാവ് ഭദ്രകാളിക്ഷേത്രം. കണ്ണൂരിൽനിന്നും പഴയങ്ങാടിവഴിയുള്ള പയ്യന്നൂർ റൂട്ടിൽ എരിപുരത്താണ് ക്ഷേത്രം. ജില്ലാതലസ്ഥാനമായ കണ്ണൂരിൽനിന്നും 22 കിലോമീറ്ററാണ് ക്ഷേത്രത്തിലേക്കുള്ള ദൂരം. കേരളത്തിലെ ആദ്യത്തെ ഭദ്രകാളിക്ഷേത്രം കൊടുങ്ങല്ലൂരും രണ്ടാമത്തെ ഭദ്രകാളിക്ഷേത്രം മാടായിയിലുമാണെന്നാണ് പുരാവൃത്തം. ഈ രണ്ടു ക്ഷേത്രങ്ങളിൽനിന്നും ആവാഹിച്ചുകൊണ്ടുപോയി പ്രതിഷ്ഠിച്ച അനേകം ക്ഷേത്രങ്ങൾ കേരളത്തിലങ്ങോളമിങ്ങോളം കാണാം. ചിറയ്ക്കൽ കോവിലകത്തിന്റെ പരദേവതയാണ് മാടായിക്കാവിലമ്മ.

മാടായി തിരുവർക്കാട്ടുകാവ് എന്നാണ് ക്ഷേത്രം അറിയപ്പെടുന്നത്. ഇപ്പോഴുള്ള ക്ഷേത്രം പുതുക്കി പണിതീർത്തതാണ്. ടിപ്പുവിന്റെ പടയോട്ടത്തിൽ നശിപ്പിച്ച ക്ഷേത്രം ചിറയ്ക്കൽ കോവിലകത്തെ “കൂനൻ’ രാജാവിന്റെ കാലത്ത് പുതുക്കിപ്പണിതു എന്നും തുകലശ്ശേരി കുഴിക്കാട്ട് ഗൃഹത്തിൽ ജനിച്ച മഹേശ്വരൻ ഭട്ടതിരിപ്പാടിന്റെ നേതൃത്വത്തിൽ കടുശർക്കരയോഗവിധിപ്രകാരം തയ്യാറാക്കിയ വിഗ്രഹം പ്രതിഷ്ഠിച്ചു എന്നുമാണ് പുരാവൃത്തം.


</doc>
<doc id="282239" url="https://ml.wikipedia.org/wiki?curid=282239" title="ഒരു സുന്ദരിയുടെ കഥ">
ഒരു സുന്ദരിയുടെ കഥ

എക്സൽ പ്രൊഡക്ഷൻസിന്റെ ബാനറിൽ എം. കുഞ്ചാക്കോ നിർമിച്ച മലയാളചലച്ചിത്രമാണ് ഒരു സുന്ദരിയുടെ കഥ. തിരുമേനി പിക്ചേഴ്സ് വിതരണം ചെയ്ത ഈ ചിത്രം 1972 ജൂലൈ 28-ന് കേരളത്തിൽ പ്രദർശനം തുടങ്ങി.






</doc>
<doc id="282246" url="https://ml.wikipedia.org/wiki?curid=282246" title="അഷ്ദോദ്">
അഷ്ദോദ്

ഇസ്രയേലിന്റെ തെക്ക് ഭാഗത്ത് മെഡിറ്ററേനിയൻ കടലിന്റെ തീരത്ത് സ്ഥിതി ചെയ്യുന്ന ഒരു വ്യാവസായികനഗരമാണ് അഷ്ദോദ് (ഹീബ്രു: אַשְׁדּוֹד അറബി: اشدود‎). ഇസ്രേലിന്റെ മെഹോസ് ഹദാരൊം (ഹീബ്രു: מחוז הדרום‎) എന്ന തെക്കൻ ജില്ലയിലെ ഏറ്റവും വലിയ നഗരവും ഇസ്രേലിലെ അഞ്ചാമത്തെ വലിയ നഗരവുമാണിത്. അഷ്ദോദ് തുറമുഖം ഇസ്രായേലിലെ ഏറ്റവും വലിയ തുറമുഖമാണ്. ഇസ്രായേലിന്റെ അറുപത് ശതമാനം വാണിജ്യ ഇറക്കുമതി കയറ്റുമതി നടക്കുന്നത് ഈ തുറമുഖം വഴിയാണ്. പലസ്തീനിലെ ഗാസ പ്രദേശവുമായുള്ള സാമീപ്യം കാരണം ആഷ്ദോദ് നഗരം പലപ്പോഴും ഗാസയിൽ നിന്നുള്ള റോക്കറ്റ് ആക്രമണത്തിനിരയാകാറുണ്ട്.
ആഷ്ദോദ് വളരെ പ്രാചീനമായൊരു നഗരമാണ്. ബി സി പതിനേഴാം നൂറ്റാണ്ടിലെ കാനാനൈറ്റ് സംസ്കാരത്തിന്റെ കാലത്ത് നിലവിലുണ്ടായിരുന്ന ഒരു നഗരമാണിതെന്നാണ് ആർക്കിയോളജിക്കൽ ഗവേഷണങ്ങൾ സൂചിപ്പിക്കുന്നത്


</doc>
<doc id="282253" url="https://ml.wikipedia.org/wiki?curid=282253" title="പടയപ്പ">
പടയപ്പ

1999ൽ കെ.എസ്. രവികുമാർ സംവിധാനം ചെയ്ത തമിഴ് ചലച്ചിത്രമാണ് പടയപ്പ. രജനീകാന്ത്, സൗന്ദര്യ, രമ്യ കൃഷ്ണൻ, ശിവാജി ഗണേശൻ, എന്നിവരാണ് പ്രധാന വേഷം അവതരിപ്പിച്ചത്.
മെക്കാനിക്കൽ എഞ്ചിനീയറായ പടയപ്പ (രജനീകാന്ത്) അമ്മാവന്റെ മകന്റെയും തന്റെ അനുജത്തിയുടെയും വിവാഹത്തിന് നാട്ടിലെത്തുന്നു. ഈ സമയം പടയപ്പയുടെ അച്ഛന്റെ സഹോദരൻ (മണിവണ്ണൻ) സ്വത്തിലെ തന്റെ വിഹിതം ആവശ്യപ്പെടുന്നു. സ്വത്ത് ഭാഗിക്കാൻ പാടില്ല എന്നു പറഞ്ഞ് പടയപ്പയുടെ അച്ഛൻ (ശിവാജി ഗണേശൻ) എല്ലാ സ്വത്തും സഹോദരനു നൽകി. അവർ വീടുവിട്ടിറങ്ങി. ഈ ആഘാതത്തിൽ പടയപ്പയുടെ അച്ഛൻ മരിച്ചു. സ്വത്ത്നഷ്ടപ്പെട്ടതിനാൽ പടയപ്പയുടെ അനുജത്തിയുടെ കല്യാണം മുടങ്ങി. പകരം ശിവാജി ഗണേശന്റെ സഹോദരന്റെ മകളെ വിവാഹം ചെയ്യുന്നു. എന്നാൽ നീലാംബരി (രമ്യ കൃഷ്ണൻ) പടയപ്പയെ സ്നേഹിച്ചിരുന്നു. ശേഷം മലയുള്ള ഒരു സ്ഥലം പടയപ്പ കണ്ടെത്തി. ഗ്രാനൈറ്റ് മലയായ അത് കൊണ്ട് വ്യവസായം ചെയ്ത് സമ്പന്നരാകുകയും പാവപ്പെട്ടവരെ സഹായിക്കുകയും ചെയ്തു. ഒപ്പം കടബാദ്ധ്യത ഉണ്ടായ അച്ഛന്റെ സഹോദരനെ സഹായിച്ചു. പടയപ്പ നീലാംബരിയുടെ സഹായിയായ വസുന്ധരയെ (സൗന്ദര്യ) സ്നേഹിച്ചിരുന്നു. ഇതറിഞ്ഞ് നീലാംബരി ദേഷ്യപ്പെട്ടു. നീലാംബരിയുടെ അച്ഛൻ പടയപ്പയെ വിവാഹം ചെയ്യാൻ ആവശ്യപ്പെട്ടു. തന്റെ അമ്മയുടെ വാക്കുകൾ പടയപ്പ അനുസരിച്ചു. എന്നാൽ പടയപ്പയുടെ ഇഷ്ടം മനസ്സിലാക്കിയ അമ്മ പടയപ്പയെ വസുന്ധരയ്ക്ക് വിവാഹം ചെയ്തു നൽകി. പടയപ്പയുടെ വിവാഹം കഴിഞ്ഞ ശേഷം 18 വർഷം സഹോദരന്റെ വീട്ടിലെ മുറിയിൽ കിടന്നു. ഈ സമയം പടയപ്പയ്ക്ക് 2 മക്കൾ ഉണ്ടായി. നീലാബംരിയുടെ സഹോദരനും ഒരു മകൻ ഉണ്ട്, ചന്ദ്രു എന്ന ചന്ദ്രപ്രകാശ് (അബ്ബാസ്). ചന്ദ്രുവും പടയപ്പയുടെ മകളുടെ (പ്രീത വിജയകുമാർ) കോളേജിലാണ് പഠിക്കുന്നത്. പടയപ്പയുടെ മകളെ പ്രണയിക്കാൻ ചന്ദ്രുവിനോട് നീലാംബരി ആവശ്യപ്പെട്ടു. എന്നാൽ പടയപ്പ മകളെ സഹോദരിയുടെ മകന് വിവാഹം ചെയ്യാനാണ് തീരുമാനിച്ചത്. ചന്ദ്രു സത്യത്തിൽ പടപ്പയുടെ മകളെ പ്രണ​യിച്ചു. ഇത് മനസ്സിലാക്കി പടയപ്പ ചന്ദ്രുവിനെ കൂട്ടിക്കൊണ്ടു പോയി. പടയപ്പയ്ക്കു പിന്നാലെ ചെന്ന നീലാബംരിയുടെ സഹോദരൻ അപകടത്തിൽ മരിച്ചു. കല്യാണസ്ഥലത്തെത്തിയ നീലാംബരി പടയപ്പയെ കൊല്ലാൻ ശ്രമിച്ചെങ്കിലും പടയപ്പ രക്ഷപെട്ടു. എന്നാൽ അവിടെവച്ചുതന്നെ നീലാംബരി സ്വയം വെടിവെച്ചു മരിച്ചു.

വൈരമുത്തുവാണ് രചന നിർവഹിച്ചത്. എ.ആർ. റഹ്മാൻ സംഗീതം നിർവഹിച്ചു.

1999 ഏപ്രിൽ 9ന് ഈ ചിത്രം പുറത്തിറങ്ങി.
മികച്ച തമിഴ് നടിക്കുള്ള ഫിലിംഫെയർ പുരസ്കാരം: രമ്യ കൃഷ്ണൻ


</doc>
<doc id="282255" url="https://ml.wikipedia.org/wiki?curid=282255" title="ആന്ധ്ര ലൊയോള കോളേജ്">
ആന്ധ്ര ലൊയോള കോളേജ്

1954ൽ സ്ഥാപിതമായ ഒരു കോളേജാണ് ആന്ധ്ര ലൊയോള കോളേജ്. ആന്ധ്രപ്രദേശിലെ വിജയവാഡയിൽ സ്ഥിതി ചെയ്യുന്ന കോളേജിന്റെ നടത്തിപ്പ് ഈശോസഭയ്ക്കാണ്.


</doc>
<doc id="282269" url="https://ml.wikipedia.org/wiki?curid=282269" title="മുഹമ്മദ് താഹിർ അൽ ഖദ്രി">
മുഹമ്മദ് താഹിർ അൽ ഖദ്രി

പാകിസ്താൻ,കനേഡിയൻ ഇരട്ട പൗരത്വമുള്ള സൂഫി പണ്ഡിതനും പാകിസ്താൻ അവാമി തെഹ്രിക്ക് എന്ന രാഷ്ട്രീയപാർട്ടിയുടെ സ്ഥാപകനുമാണ് മുഹമ്മദ് താഹിർ അൽ ഖദ്രി.പഞ്ചാബ് യൂനിവേഴ്സിറ്റിയുലെ നിയമാധ്യാപകനായിരുന്നു.മിൻഹജ് ഉൽ ഖുറാൻ എന്ന ആഗോള സംഘടനയുടെ സ്ഥാപക ചെയന്മാനുമാണ്.

വർദ്ധിച്ചുവരുന്ന അഴിമതി തടയണമെന്നും തിരഞ്ഞെടുപ്പ് പരിഷ്കരണം വേണമെന്നും ആവശ്യപ്പെട്ട് 
2013 ജനുവരി 14 മുതൽ 17 വരെ ലാഹോറിൽ നിന്നും ഇസ്ലാമബാദിലേക്ക് അദ്ദേഹം മാർച്ച് സംഘടിപ്പിച്ചു.


</doc>
<doc id="282282" url="https://ml.wikipedia.org/wiki?curid=282282" title="ഷാജി ഹനീഫ്">
ഷാജി ഹനീഫ്

പുലാമന്തോൾ വളപ്പിൽ മുഹമ്മദ്‌ ഹനീഫിന്റെയും കൊടംബിയകത്ത് സാറയുടെയും മകൻ.ന്യൂ എൽ പി സ്കൂൾ,ഏ വി ഹൈസ്കൂൾ,എം ഇ എസ് കോളേജ് എന്നിവിടങ്ങളിൽ വിദ്യാഭ്യാസം.ബിസിനസ്സും സാഹിത്യ സാംസ്കാരിക പ്രവർത്തനങ്ങളുമായി കുടുംബസമേതം ദുബായിൽ.
അറേബ്യ സാഹിത്യ പുരസ്കാരം,അക്ഷരം അവാർഡ്‌,അറ്റ്ലസ് കൈരളി അവാർഡ്‌,പാം അക്ഷരതൂലിക അവാർഡ്‌,യുവകലാസാഹിതി,കെ എം സി സി,വടകര എൻ ആർ ഇ അസോസിയേഷൻ ,ബിഷപ്‌ മൂർ കോളേജ് ,തനിമ കഥാ പുരസ്കാരങ്ങൾ കൂടാതെ ദുബൈ പോലീസിന്റെ വിശിഷ്ട സേവന പുരസ്കാരവും ലഭിച്ചിട്ടുണ്ട്.

കൃതികൾ :ആഹിർഭൈരവ് (കഥാസമാഹാരം),മൺചെരാതും മണൽപ്പാതകളും ,മരുപ്പച്ച (സംയുക്ത സമാഹാരങ്ങൾ).

</doc>
<doc id="282293" url="https://ml.wikipedia.org/wiki?curid=282293" title="വയലപ്ര">
വയലപ്ര

കണ്ണൂർ ജില്ലയിലെ ചെറുതാഴം പഞ്ചായത്തിലെ ഒരു ഗ്രാമമാണ് വയലപ്ര.
കേവലം വിരലിൽ എണ്ണാവുന്ന വീടുകളാണ് പഴയ കാലത്ത് വയലപ്രയിൽ ഉണ്ടായിരുന്നത്.ഇന്ന് ഇത് ഇരുന്നൂറ്റി അമ്പതോളം ആയി തീർന്നു.
കൃഷിയെ ആശ്രയിച്ചുള്ള ജീവിതമാണ്‌ ആദ്യകാലങ്ങളിൽ വയലപ്രനിവാസികളുടെത്.വിരലിൽ എണ്ണാവുന്ന കൃഷിക്കാരും മഹാഭൂരിപക്ഷം വരുന്ന കർഷക തൊഴിലാളികളും(ആൺ/പെൺ)ഉൾപ്പെടുന്നതാണ് ഇവിടത്തെ കാർഷിക സമൂഹം. കോറോക്കാരൻ കുട്ടിയപ്പ,പാറയിൽ മാതി,പാണചിറമ്മൽ ഉറുവാടൻ ഗുരുക്കൾ തുടങ്ങിയ ഭൂവുടമകളുടെ കയ്യിലായിരുന്നു വയപ്രയിലെ കൃഷിയിടങ്ങളിൽ ഭൂരിഭാഗവും.രണ്ടും മൂന്നും കണ്ടങ്ങൾക്ക് ഉടമകളായ ചുരുക്കം കർഷക-കർഷക തൊഴിലാളികളും ഇവിടെ ഉണ്ടായിരുന്നു.ആദ്യകാലത്ത് കൃഷി കഴിഞ്ഞാൽ മറ്റു തൊഴിൽ മേഖലകൾ ചൈനക്ലേ കമ്പനിയും കൈത്തറി നെയ്ത്തും തെങ്ങ് ചെത്തും ആയിരുന്നു. എന്നാൽ അവസാനത്തെ 25 വർഷത്തെ ചരിത്രം പരിശോധിക്കുമ്പോൾ വയലപ്രയിലെ തൊഴിൽ ഘടനയിൽ കാതലായ മാറ്റം വന്നതായി കാണാം.കാലത്തിന്റെ കുത്തൊഴുക്കിൽ ഈ കാർഷിക സംസ്കാരം മാറിമറിയുകയും കൃഷി ഒരു അലങ്കാരത്തിനുള്ള പ്രവൃത്തി മാത്രം ആയിത്തീരുകയും ചെയ്തു.ഇത് നാടിന്റെ തൊഴിൽ സംസ്കാരം തന്നെ മാറ്റി മറിച്ചു.ഗൾഫിൽ ജോലി തേടി പോയും,കേന്ദ്ര-സംസ്ഥാന സർക്കാർ സർവിസുകളിൽ ജോലി നേടിയും,സ്വകാര്യ സ്ഥാപനങ്ങളിൽ ജോലിയിൽ പ്രവേശിച്ചും,നിർമ്മാണ മേഖലയിൽ തൊഴിൽ തേടിയും ഉപജീവനം നടത്തുകവഴി കാർഷിക പാരമ്പര്യം പൂർണ്ണമായും ഇല്ലാതാക്കി.

വയലപ്രയുടെ സ്ഥലനാമത്തെക്കുറിച്ച് 
ഇതുവരെ 3 നിഗമനങ്ങൾ 
ഉണ്ടായി
1)വയലറ എന്ന പദത്തിൽ നിന്ന്...
2)വയൽപ്പുറം എന്ന പദത്തിൽ നിന്ന്...
3)ഏതു ഭാഗത്ത്‌ നിന്ന് നോക്കിയാലും വയൽ അപ്പുറമായി
കാണുന്നതിനാൽ 'വയൽ അപ്പുറം' എന്നും ഇത് ലോപിച്ച് 'വയലപ്ര' ആയതും.
മുൻകാലങ്ങളിൽ വ്യാപകമായി പറഞ്ഞിരുന്നതും ഇപ്പോൾ ജനങ്ങൾ മറന്നു കൊണ്ടിരിക്കുന്നതുമായ വയലപ്രയിലുള്ള ചില സ്ഥലനാമങ്ങൾ ഇവിടെ
പരാമർശിക്കട്ടെ.പടിഞ്ഞാറ് നിന്ന് തുടങ്ങിയാൽ ആറോന്റെ ചിറ, പുത്തരിക്കുണ്ട്,കുണ്ടുവളപ്പ്,'പോതീടെ'കയ്പ്പാട്,കരിങ്കൽതാഴെ,കിഴക്കേവയൽ,തെക്കേ വയൽ,കണിയാട്ടി വളപ്പ് കണിയാൻ വളപ്പ്,മലിയിരിക്കുന്നവളപ്പ്, കളരി വളപ്പും മന്ദൻ കുണ്ട് വളപ്പ്,ചാലിയൻ വളപ്പ്,നാവിലെ വളപ്പ്,തൈവളപ്പ്,മാങ്ങാട്ട് വളപ്പ്,വണ്ണാത്തി കുളം,ആശാരി കുളം, മഞ്ചേരി തട്ട്..ഇങ്ങനെ പോകുന്നു സ്ഥല നാമങ്ങൾ.

ഭൂമി ശാസ്ത്രപരമായി തന്നെ പുഴയാലും കുന്നിനാലും സംരക്ഷിക്കപ്പെട്ട പ്രദേശമാണ് ഇത്.സമീപത്തുള്ള പ്രദേശങ്ങൾ അടുത്തില,വെങ്ങര,കൊവ്വൽ,കുഞ്ഞിമംഗലം,എരിപുരം,ഏഴോം തുടങ്ങിയവയാണ്

വയലപ്രയിലെ ഏക വിദ്യാഭ്യാസ സ്ഥാപനം 1966 ൽ സ്ഥാപിതമായ ശ്രീ വയലപ്ര അണിയക്കര പൂമാല ഭഗവതി ക്ഷേത്രം ദേവസ്വം എൽ.പി. സ്കൂളാണ്.
ഈ സ്കൂൾ സ്ഥാപിതമാകുന്നത്തിനു മുന്നേ അടുത്തില L.P.സ്കൂളിനെ ആശ്രയിച്ചായിരുന്നു പ്രാഥമിക വിദ്യാഭ്യാസം.ആദ്യകാലത്ത് വിരലിലെണ്ണാവുന്നവർ മാത്രമേ ഉയർന്ന വിദ്യാഭ്യാസം നേടിയിരുന്നുള്ളൂ.കൊറോക്കാരൻ കുട്ടിയപ്പ എന്നയാൾ സൗജന്യമായി നൽകിയ ഭൂമിയിലാണ് ശ്രീ വയലപ്ര അണിയക്കര പൂമാല ഭഗവതി ക്ഷേത്രം ദേവസ്വം എൽ.പി സ്കൂൾ പണിതിരിക്കുന്നത്.ആദ്യകാലത്ത് ഇവിടുത്തെ എല്ലാ കുരുന്നുകളും ആദ്യാക്ഷരം കുറിച്ചത് വയലപ്ര കളരി ദേവസ്ഥാനത്തിൽ ആണ്.

ആദ്യകാലത്ത് വയലപ്ര അണിയക്കര ക്ഷേത്ര പരിസരത്ത് ദേവീവിലാസം വായന ശാല സ്ഥാപിക്കപെടുകയും പിന്നീടു കാലത്തിന്റെ കുത്തൊഴുക്കിൽ അത് നിർജ്ജീവമാകുകയും ചെയ്തു.എന്നാൽ പുരോഗമന ചിന്താഗതിക്കാരായ ഒരുകൂട്ടം ആളുകളുടെ പരിശ്രമ ഫലമായി പടുത്തുയർത്തിയ കൃഷ്ണപ്പിള്ള സ്മാരക വായന ശാല ഇന്ന് എല്ലാരംഗത്തും സജീവമാണ്. പൂർണമായും ശ്രമ ദാനത്തിൽ ആയിരുന്നു ഈ വായനശാലയുടെ നിർമ്മാണ പ്രവർത്തനങ്ങൾ എന്നത് ഈ നാടിന്റെ സാമൂഹിക കൂട്ടായ്മയുടെ തെളിവായി കാണാം

ഒരു നാട്ടിൽ ഒരു ക്ഷേത്രം എന്നത് ശരി വയ്ക്കുന്നതാണ് ഈ ക്ഷേത്രം.വയലപ്രയുടെ ചരിത്രം അണിയക്കരയുടെത് കൂടിയാണ്.ക്ഷേത്ര ഉത്സവത്തോടനുബന്ധിച്ചുള്ള "മരക്കലപ്പാട്ടിലും" "പൂരക്കളി"പാട്ടിലും ക്ഷേത്രവുമായി ബന്ധപ്പെട്ട ഒരു മിത്ത്(myth) നിറഞ്ഞു നിൽക്കുന്നുണ്ട്.
ആര്യാവർത്തത്തിന്റെ അധിപനായ "ആര്യരാജൻ" തന്റെ മകൾ ദേവതയാണെന്ന് തിരിച്ചറിയുകയും മകളുടെ ആഗ്രഹപ്രകാരം ദൈവത്തിന്റെ സ്വന്തം നാടായ കേരളം കാണാൻ യാത്ര തിരിക്കുന്നതിനു അനുമതി നൽകുകയും ചെയ്തു.ഇതിനുവേണ്ടി വലിയൊരു മരക്കലം [കപ്പൽ] നിർമ്മിക്കുകയും ദേവിക്ക് അകമ്പടിയായി 1000 ഭടന്മാരെ ഏർപ്പെടുത്തുകയും ചെയ്തു.നാടായ നാടുകൾ സഞ്ചരിച്ചു യാത്ര തുടരവേ അറബി നാട്ടിൽ വച്ച് കടൽ "കൊള്ളക്കാരായ അറബികൾ" ദേവിയുടെ" മരക്കലം" ആക്രമിക്കാൻ വന്നപ്പോൾ അവരെ അട്ടഹാസം കൊണ്ട് അകറ്റി ഓടിച്ചു ദേവി. യാത്രാ വഴിയെ ദേവ നിയോഗമാനുസരിച്ച് ശിവംശാമായ "പൂമാരുതൻ"ഭൂതം അംഗരക്ഷകനായി കപ്പലിൽ കയറി. അതായതു "ശക്തി"യും "ശക്തനും"ഒന്നിച്ചു;ശത്രുശല്യം ഇല്ലാതായി.വഴിയിൽ "കൂർമ്പ"തുടങ്ങിയ ദേവാംശങ്ങൾ യാത്രയിൽ പങ്കുചേർന്നു. 107 അഴിമുഖങ്ങളും താണ്ടി ഏഴിമലയിൽ ദേവി കപ്പലടുപ്പിച്ചു. അവിടെ ആദ്യം ദർശിച്ചത് ഒരു "ചെത്ത്‌"കാരനെ ആയിരുന്നു.അയാൾ ദേവിക്ക് ഇളനീർ കൊടുത്തു സൽക്കരിച്ചു. അതുവഴി ദേവി "തീയ്യരുടെ" ഇഷ്ട ദൈവമായി. തുടർന്ന് ദേവി "കുഞ്ഞിമംഗലം" വഴി വിശാലമായ ആഴിപ്പരപ്പിൽ വയലപ്ര പരപ്പ് എത്തി. അവിടെ നൂറ്റിഎട്ടാമത്തെ അഴിയിൽ കപ്പൽ അടുപ്പിച്ചു. തുടർന്ന് മടായിക്കാവിലും രാമപുരം ക്ഷേത്രത്തിലും പോയി അനുമതി നേടി വയലപ്രയിൽ കുടിയിരുന്നു.



</doc>
<doc id="282300" url="https://ml.wikipedia.org/wiki?curid=282300" title="ബോണിൻ മരപ്രാവ്">
ബോണിൻ മരപ്രാവ്

വടക്കുപടിഞ്ഞാറൻ ശാന്തസമുദ്രത്തിലെ ബോണിൻ ദ്വീപുകളിൽ ജീവിച്ചിരുന്ന വംശനാശം സംഭവിച്ച ഒരു പ്രാവിനമാണ് ബോണിൻ മരപ്രാവ് . മനുഷ്യകുടിയേറ്റമാണ് ഇതിന്റെ കാരണമെന്ന് പറയപ്പെടുന്നു. 1889-ൽ നകോൻഡൊ ഷിമ എന്ന ദ്വീപിൽനിന്ന് പിടിച്ച പ്രാവാണ് ഈ ഇനത്തിലെ അവസാനത്തേതെന്ന് കരുതപ്പെടുന്നു.


</doc>
<doc id="282301" url="https://ml.wikipedia.org/wiki?curid=282301" title="ചിലുചിലപ്പൻ മൂങ്ങ">
ചിലുചിലപ്പൻ മൂങ്ങ

ന്യൂസിലാന്റിൽ ജീവിച്ചിരുന്ന വംശനാശം സംഭവിച്ചു കഴിഞ്ഞ ഒരു മൂങ്ങയിനമാണ് ചിലുചിലപ്പൻ മൂങ്ങ (). ദക്ഷിണദ്വീപ് ചിലുചിലപ്പൻ, ഉത്തരദ്വീപ് ചിലുചിലപ്പൻ എന്നിങ്ങനെ രണ്ടു തരം ചിലുചിലപ്പൻ മൂങ്ങകളുണ്ട്. ദ്വീപുകളിൽ മനുഷ്യർ കുടിയേറിയതോടെയാണ് ഈ മൂങ്ങകൾക്ക് വംശനാശം സംഭവിച്ചത്. 1900 ആയപ്പോഴേക്കും ചിലുചിലപ്പൻ മൂങ്ങകൾ ഈ ദ്വീപുകളൊന്നിലും ഇല്ലാതായി.


</doc>
<doc id="282302" url="https://ml.wikipedia.org/wiki?curid=282302" title="പണിമുടക്ക് (ചലച്ചിത്രം)">
പണിമുടക്ക് (ചലച്ചിത്രം)

മേനോൻ പ്രൊഡക്ഷൻസിന്റെ ബാനറിൽ എം.ബി. പിഷാരടിയും പി.എൻ. മേനോനും ചേർന്നു തയ്യാറാക്കിയ മലയാളചലച്ചിത്രമാണ് പണിമുടക്ക്. ജിയോപിക്ചേഴ്സ് വിതരണം ചെയ്ത ഈ ചിത്രം 1972 ഫെബ്രുവരി 05-ന് കേരളത്തിൽ പ്രദർശനം തുടങ്ങി.






</doc>
<doc id="282304" url="https://ml.wikipedia.org/wiki?curid=282304" title="റോഡ്രിഗ്വെസ് ഏകാകിപ്പക്ഷി">
റോഡ്രിഗ്വെസ് ഏകാകിപ്പക്ഷി

ഡോഡോ പക്ഷികളുടെ കുടുംബക്കാരായ, പറക്കാൻ കഴിയാത്ത ഒരു പക്ഷിയാണ് റോഡ്രിഗ്വെസ് ഏകാകിപ്പക്ഷി (). മൗറീഷ്യസിൽ നിന്ന് 480 കിലോമീറ്റർ കിഴക്കുമാറിയുള്ള റോഡ്രിഗ്വെസ് ദ്വീപിലാണ് ഇവ ജീവിച്ചിരുന്നത്. 1780-നു ശേഷം ഇവയിൽ ഒന്നിനെപ്പോലും കണ്ടെത്തിയിട്ടില്ല.


</doc>
<doc id="282308" url="https://ml.wikipedia.org/wiki?curid=282308" title="കദംബ ലിപി">
കദംബ ലിപി

കദംബ ലിപി (അഥവാ പ്രാചീന കന്നഡ ലിപി) കന്നഡ ഭാഷയിൽ സ്വതന്ത്രമായ ഒരു ലിപിയുടെ സാന്നിദ്ധ്യത്തിന് തുടക്കം കുറിക്കുന്നു. ആബുഗിഡ വർഗ്ഗത്തിൽ പെട്ട ബ്രാഹ്മി ലിപിയിൽ ജന്യമാണ് "കദംബ ലിപി". "കളിംഗ ലിപി"യോട് വളരെ അടുത്തതാണ് "കദംബ ലിപി". ക്രിസ്ത്വബ്ദം4-6 നൂറ്റാണ്ട് കാലഘട്ടത്തിലെ കദംബ രാജഭരണ കാളത്താണ് "കദംബ" ലിപി രൂപംകൊണ്ടത്. പിൽക്കാലത്ത് കദംബ ലിപി കദംബരുടെ ഭരണത്തിന് അന്യമായ പ്രദേശങ്ങളിൽ വ്യാപിക്കുകയും ഇന്ന് "ഗോവ" സംസ്ഥാനം എന്ന് അറിയപ്പെടുന്ന പ്രദേശങ്ങളിൽ കന്നഡ കൂടാതെ സംസ്കൃതം, കൊങ്കണി, മറാഠി തുടങ്ങിയ ഭാഷകൾ എഴുതാൻ ഈ ലിപിയാണ് ഉപയോഗിച്ചച്ചിരുന്നത്. 

"കദംബ ലിപി" ബ്രാഹ്മി ലിപിയിൽ നിന്ന് ഉണ്ടായ ലിപികളിൽ വെച്ച് ഏറ്റവും കൂടുതൽ പഴക്കം ഉള്ള ലിപിയാണ്. ക്രിസ്ത്വബ്ദം അഞ്ചാം നൂറ്റാണ്ടോടെ കദംബ ലിപി ബ്രാഹ്മിയിൽ നിന്ന് വേർതിരിയുകയും ഇന്നത്തെ കർണാടകയും ആന്ധ്രയും ആകുന്ന ഭൂപ്രദേശങ്ങളിൽ എഴുത്തിൽ ഉപയോഗിക്കപ്പെട്ടു. ക്രിസ്ത്വബ്ദം പത്താം നൂറ്റാണ്ടോടെ ഈ ലിപി "പഴയ കന്നഡ ലിപി" എന്ന് അറിയപ്പെട്ട് കന്നഡയും തെലുങ്കും എഴുതാൻ ഉപയോഗിക്കപ്പെട്ടു.

"പ്യൂ ലിപി"യെ പോലുള്ള പല ലിപികൾ കദംബ ലിപിയിൽ നിന്ന് രൂപപ്പെട്ടു.

ക്രിസ്ത്വബ്ദം 325 തൊട്ട് 550 വരെയുള്ള കാലഘട്ടത്തിൽ കദംബ ഭരണത്തിനിടെ ബ്രാഹ്മി ലിപിയിൽ ഒരുപാട് മാറ്റങ്ങൾ സംഭവിച്ച് "കദംബ-കന്നഡ" ലിപി നിലവിൽ വന്നു. ഇങ്ങനെ ഉണ്ടായ പുതിയ ലിപിയിൽ അക്ഷരങ്ങൾ ചെറിയതും ഉരുണ്ടവയും ആയിരുന്നു. ക്രിസ്ത്വബ്ദം 325 തൊട്ട് 1000 വരെയുള്ള ഗംഗ രാജഭരണ കാലത്തിൽ കർണാടകയിലെ തെക്കൻ ഭാഗങ്ങളിലെ ശിലാശാസനങ്ങളിലും ചെമ്പോല എഴുത്തുകളിലും വിഭിന്നമായി ("ഗംഗ ലിപിയെന്നും" പേരുണ്ട്) ഉപയോഗിക്കപ്പെട്ടു. 

ക്രിസ്ത്വബ്ദം ആറ് തൊട്ട് പത്താം നൂറ്റാണ്ട് വരെയുള്ള കാലഘട്ടത്തിൽ കന്നഡ ലിപി ബാദാമി ചാലുക്യരുടെയും ) രാഷ്ട്രകൂടരുടെയും ഭരണത്തിനിടെ ചാലുക്യ ലിപി എന്ന പേരും പ്രാപിച്ച് ഏതാണ് ഒരു രൂപത്തിൽ നിലനിന്നു. 

പഴയ കന്നഡ അല്ലെങ്കിൽ "ഹളഗന്നഡ" ലിപി തെലുങ്കും എഴുതാൻ ഉപയോഗിച്ചിരുന്ന "കദംബ ലിപിയുടെ" തുടർച്ച തന്നെയായിരുന്നു. "പഴയ കന്നഡ" ലിപിയ്ക്ക് "തെലുഗു-കന്നഡ ലിപി" എന്ന പേരും ഉണ്ടായിരുന്നു.

ബ്രാഹ്മി ലിപി -> കദംബ ലിപി -> പഴയ കന്നഡ ലിപി -> കന്നഡ, തെലുഗു സ്വതന്ത്ര ലിപികൾ

സിന്ധൂ ലിഖിതങ്ങളിൽ ഉപയോഗിക്കപ്പെട്ട ലിപിയുമായി കന്നഡ, തെലുങ്ക്, തമിഴ്, സംസ്കൃതം, പ്രാകൃതം എന്നിങ്ങനെയുള്ള ഭാഷകൾ എഴുതാൻ ഉപയോഗിക്കുന്ന ലിപികൾക്ക് വളരെ അടുത്ത ബന്ധമാണ് ഉള്ളത്. ഇത്തരം ഭാഷകളിലെ "വ്യഞ്ജനങ്ങൾക്ക്" "(മെയ്യെഴുത്തുക്കൾ)" സിന്ധൂ ലിപിയിലെ വ്യഞ്ജനങ്ങളുമായി സാദൃശ്യമുണ്ടെന്ന് വിദഗ്ദ്ധർക്ക് അഭിപ്രായമുണ്ട്. ഇത്തരം ഭാഷകൾ എഴുതാൻ ഉപയോഗിക്കുന്ന ലിപികളുടെ സ്രോതസ്സ് വാസ്തവത്തിൽ സിന്ധൂ ലിപിയിലാണ്. കന്നഡയിലെയും തമിഴിലെയും സങ്കേതങ്ങൾ "സിന്ധൂ ലിപിയിൽ" തിരിച്ചറിയാൻ സാധിച്ചിട്ടുണ്ട്. "comb and arrow signs identified with medial vowel signs in Kannada". സിന്ധൂ ലിപിയിലെയും കന്നഡയിലെയും മത്സ്യ മാതൃകയിലുള്ള സങ്കേതങ്ങൾക്ക് തമ്മിൽ സാദൃശ്യമൂണ്ടെന്ന് കാണിച്ചുതരുന്നു.

കദംബ ലിപിയുമായി ഗോയ്ക്കനദി, ഭട്ടിപ്രോളു ലിപി, ശാലന്കായന ലിപി, പല്ലവ ലിപി, ഗുപ്ത ലിപി എന്നിവ കൂടാതെ തുളു ലിപി ഉൾപ്പെടുന്ന ആല്ഫാസിലബറികൾ അല്ലെങ്കിൽ ആബുഗിഡ എന്ന് അറിപ്പെടുന്ന ഭാഷാസമൂഹത്തിലെ ചില ഭാഷകളുടെ ലിപികൾക്ക് സാദൃശ്യമുള്ളത് തെളിഞ്ഞിട്ടുണ്ട്. 

"സിംഹള ലിപി" ഗ്രന്ഥ ലിപിയോടും പഴയ ഖമേർ (കദംബ-പല്ലവ ലിപിയോട് വളരെ അടുത്തതായ) ലിപിയോടും ബന്ധപ്പെട്ടതാണ്. കദംബ ലിപിയിലെ പല അംശങ്ങൾ "സിംഹള ലിപി" കടം കൊണ്ടു.

ഇന്ത്യൻ എഴുത്തു വിധാനങ്ങൾ തമ്മിലെ തുലനം

പല്ലവ ഭരണാധികാരികൾ ബ്രാഹ്മി ലിപിയിൽ അധിഷ്ഠിതമായ ആകാര സൌഷ്ടവത്തിലും എഴുത്തിലും ബ്രാഹ്മി ലിപിയോട് സാമ്യമുള്ള ഒരു പുതിയ ലിപി ആവിഷ്കരിച്ചു. ഇതാണ് "കദംബ-പല്ലവ ലിപി". പിൽക്കാലത്ത് പ്രശസ്തമായ പല്ലവ ലിപിയോട് അടുത്ത ബന്ധമുള്ളതാണ് "കദംബ-പല്ലവ ലിപി". "ചാലുക്യരുടെ" കാലത്തും,"കദംബരുടെ" കാലത്തും, "ഇൿഷ്വാകു" രാജഭരണ കാലത്തെ "വെംഗിയിലും" "കദംബ-പല്ലവ ലിപി" പ്രചാരത്തിൽ ഉണ്ടായിരുന്നു. ബ്രാഹ്മി അക്ഷരവിന്യാസം "ചോളരുടെയും", "പാണ്ഡ്യരുതെയും", "ചേരരുടെയും" ലിപികളിൽ നിന്ന് വ്യത്യസ്തമായിരുന്നു. മതപരവും രാജനൈതികവുമായ എല്ലാ വിധത്തിലുള്ള എഴുത്തുകൾക്കും യോജിച്ച ലിപിയായിരുന്നു "കദംബ-പല്ലവ ലിപി" ലിപി. "കദംബ-പല്ലവ" ലിപിയാണ് പിൽക്കാലത്ത് "തെലുഗു-കന്നഡ ലിപി" എന്ന് അറിയപ്പെട്ട "പഴയ കന്നഡ ലിപി"യിലേക്ക് രൂപാന്തരം കൊണ്ടത്. ഇലകളിലും കടലാസിലും എഴുത്തുന്ന ശീലം വർദ്ധിച്ചതോടെ അക്ഷരങ്ങൾ കൂടുതൽ ഉരുണ്ടവയും കൂട്ടക്ഷരങ്ങളുമായി മാറി. പല്ലവ രാജഭരണ കാലത്ത് കദംബ-പല്ലവ ലിപിയെ സന്തൻമാരും ശാസ്ത്രജ്ഞൻമാരും വ്യാപാരികളും തെക്ക്-കിഴക്ക് ഏഷ്യയിലേക്ക് പ്രസരിപ്പിച്ചു. 

പ്യൂ ലിപി "കദംബ-പല്ലവ" ലിപിയിൽ നിന്ന് ഉണ്ടായ ഒരു ലിപിയാണ്. അത് കൂടാതെ മോണ് ഭാഷ, കാവി ഭാഷ, ലന്ന, ഥാം, ഖോം, ഖമേർ, ഥായി, ലാവൊ, തായ് ല്യൂ എന്നീ ഭാഷകളുടെ ലിപികളും "കദംബ-പല്ലവ" ലിപിയിൽ നിന്ന് രൂപാന്തരപ്പെട്ട ലിപികളാണ് ഉപയോഗിക്കുന്നത്.


ദക്ഷിണേന്ത്യയിലെയും ബന്ധപ്പെട്ടവയുമായുള്ള ലിപികൾ 



</doc>
<doc id="282311" url="https://ml.wikipedia.org/wiki?curid=282311" title="വയലറ്റ് പാത (ദില്ലി മെട്രോ)">
വയലറ്റ് പാത (ദില്ലി മെട്രോ)

ദില്ലി മെട്രോയുടെ അഞാമത്തെ പാതയാണ് വയലറ്റ് പാത. 16 നിലയങ്ങളും 20.16 കിലോമീറ്റർ നീളവും ഉള്ള ഈ പാതയുടെ ആദ്യഘട്ടം (കേന്ദ്ര സെക്രട്ടേറിയറ്റ് - സരിതാ വിഹാർ) 2010 ഒക്റ്റോബർ 3-ആം തിയതി ഉദ്ഘാടനം ചെയ്തു. പിന്നീട് തെക്ക് ബദർപ്പൂർ വരെ നീട്ടി. വടക്ക് കശ്മീരി ഗേറ്റ് വരെ നീട്ടാനും പദ്ധതിയുണ്ട്. ദില്ലിയുടെ തെക്കുകിഴക്കൻ ഭാഗങ്ങളെ കേന്ദ്ര ഭാഗങ്ങളുമായി ബന്ധിപ്പിക്കുന്നു. കശ്മീരി ഗേറ്റ് (മഞ്ഞ പാത, ചുവന്ന പാത), മണ്ടി ഹൗസ് (നീല പാത), കേന്ദ്ര സെക്രട്ടേറിയറ്റ് ((മഞ്ഞ പാത), ഓഖ്ലാ, സരിതാ വിഹാർ, ബദർപ്പൂർ എന്നിവയാണ് പ്രധാന നിലയങൾ. സ്റ്റാൻഡേർഡ് ഗേജാണ് പാളങ്ങൾ.


</doc>
<doc id="282319" url="https://ml.wikipedia.org/wiki?curid=282319" title="പച്ച പാത (ദില്ലി മെട്രോ)">
പച്ച പാത (ദില്ലി മെട്രോ)

ദില്ലി മെട്രോയുടെ നാലാമത്തെ പാതയും ആദ്യ സ്റ്റാൻഡേർഡ് ഗേജ് പാതയുമാണ് പച്ച പാത. 17 നിലയങ്ങളും 18.46 കിലോമീറ്റർ നീളവും ഉള്ള ഈ പാതയുടെ ആദ്യഘട്ടം (ഇന്ദർലോക് - മുന്ദ്കാ) 2010 ഏപ്രിൽ 3-ആം തിയതി ഉദ്ഘാടനം ചെയ്തു. പിന്നീട് കിഴക്ക് കീർത്തി നഗർ (നീല പാത, കീർത്തി നഗർ തീവണ്ടി നിലയം) വരെ നീട്ടി. ഭാവിയിൽ ഹരിയാനയിലെ ബഹദൂർഗാർ വരെ നീട്ടാനും പദ്ധതിയുണ്ട്. ഈ പാത ദില്ലിയുടെ പടിഞ്ഞാറൻ ഭാഗങ്ങളെ കേന്ദ്ര ഭാഗങ്ങളുമായി ബന്ധിപ്പിക്കുന്നു. മുന്ദ്കാ, നങ്ലോയ് തീവണ്ടി നിലയം, അശോക് പാർക് മെയിൻ, ഇന്ദർലോക് (ചുവന്ന പാത) എന്നിവയാണ് പ്രധാന നിലയങൾ. അശോക് പാർക്കിൽനിന്നും സത്ഗുരു രാംസിംഗ് മാർഗ് (പട്ടേൽ നഗർ തീവണ്ടി നിലയം) വഴി കീർത്തി നഗറിലേക്ക് ഒരു ബ്രാഞ്ച് പാതയുമണ്ട്. 2.9 മീറ്ററാണ് തീവണ്ടികളുടെ വീതി. (മറ്റ് ദില്ലി മെട്രോ തീവണ്ടികളുടെ വീതി 3.2 മീറ്ററും സാധാരണ തീവണ്ടികളുടെ വീതി 3.66 മീറ്ററുമാണ്.)


</doc>
<doc id="282329" url="https://ml.wikipedia.org/wiki?curid=282329" title="ഫസൽ അലി">
ഫസൽ അലി

ഫസൽ അലി എന്ന് പൊതുവെ അറിയപ്പെടുന്ന സയ്യിദ് സർ ഫസൽ അലി (സെപ്റ്റംബർ 19, 1886 - ആഗസ്റ്റ് 22, 1959) ഇന്ത്യൻ സംസ്ഥാനങ്ങളായ ആസ്സാമിന്റെയും ഒഡീഷയുടെയും ഗവർണറായിരുന്നു. ഇന്ത്യയിൽ സംസ്ഥാനങ്ങളെ ഭാഷയുടെ അടിസ്ഥാനത്തിൽ പുനസംഘടിപ്പിക്കാൻ നിയോഗിച്ച കമ്മീഷന്റെ ചെയർമാനായിരുന്നു ഫസൽ അലി. ഇന്ത്യാ ഗവണ്മെന്റ് ഇദ്ദേഹത്തിന് പത്മവിഭൂഷൻ പുരസ്കാരം നൽകി ബഹുമാനിച്ചിട്ടുണ്ട്. സുപ്രിം കോടതിയിൽ ന്യായാധിപനായി സ്വാതന്ത്ര്യത്തിനു മുമ്പും ശേഷവും സേവനമനുഷ്ടിച്ചിട്ടുണ്ട്.


</doc>
<doc id="282336" url="https://ml.wikipedia.org/wiki?curid=282336" title="കീർത്തി സുരേഷ്">
കീർത്തി സുരേഷ്

മലയാള ചലച്ചിത്ര രംഗത്ത് പ്രവർത്തിക്കുന്ന ഒരു അഭിനേത്രിയാണ് കീർത്തി സുരേഷ്. ഇവർ, പ്രശസ്ത ചലച്ചിത്ര നിർമ്മാതാവ് സുരേഷ് കുമാറിന്റേയും പഴയകാല ചലച്ചിത്ര നടി മേനകയുടെയും മകളാണ്. 2000-ൽ ബാലതാരമായി ചലച്ചിത്രങ്ങളിൽ അഭിനയിച്ച കീർത്തി, പഠനവും ഫാഷൻ ഡിസൈനിൽ ബിരുദവും നേടിയ ശേഷം മുഖ്യകഥാപാത്രങ്ങളെ അവതരിപ്പിച്ചു കൊണ്ട് ചലച്ചിത്രരംഗത്തേക്ക് തിരിച്ചു വന്നു. 2013-ൽ പ്രിയദർശൻ-മോഹൻലാൽ കൂട്ടുകെട്ടിൽ പിറന്ന ഗീതാഞ്ജലി എന്ന ചിത്രമാണ് നായികയായുള്ള കീർത്തിയുടെ ആദ്യ ചലച്ചിത്രം.

കീർത്തി സുരേഷ് 1992 ൽ തിരുവനന്തപുരത്ത് ജനനം അച്ഛൻ പ്രശസ്ത ചലച്ചിത്ര നിർമ്മാതാവ് സുരേഷ്കുമാർ അമ്മ ചലച്ചിത്ര നടി മേനകയുംമാണ് .സഹോദരി രേവതി എന്നിവരാണ്‌. 2002 ൽ കുബേരൻ (ചലച്ചിത്രം) എന്ന ചിത്രത്തിലുടെ ബാലതാരമായിട്ടാണ് കീർത്തി മലയാള ചലച്ചിത്ര രംഗത്തേക്ക് കടന്നു വന്നത് ഇതിനു ശേഷം ഒട്ടേറെ ചിത്രത്തിൽ അഭിനയിച്ചു 2013 ൽ പ്രിയദർശൻ മോഹൻലാൽ കുട്ടുകെട്ടിൽ പിറന്ന ഗീതാഞ്ജലി (2013 മലയാള ചലച്ചിത്രം)എന്ന ചിത്രത്തിലുടെ നായിക സ്ഥാനത്തേക്ക് വന്നു. 

പ്രാഥമികവിദ്യാഭ്യാസം തിരുവനന്തപുരത്ത് പട്ടം എന്ന സ്ഥലത്തെ കേന്ദ്രിയവിദ്യാലയത്തിൽ ആയിരുന്നു.സ്കൂളിൽ വെച്ച് നിന്തൽ മത്സരത്തിൽ ചാമ്പ്യൻ പട്ടം ലഭിച്ചിട്ടുണ്ട് .സ്കൂൾ വിദ്യാഭ്യാസത്തിനു ശേഷം ന്യൂ ഡൽഹിയിൽ പിയരെൽ അക്കാദമിയിൽ നിന്നും ഫാഷൻ ഫാഷൻ ഡിസൈനിങ്ങിൽ ബിരുദമെടുത്തു.ഫാഷൻ ഡിസൈനിങ്ങിൽ താൽപരിയം ഉള്ളതുകൊണ്ട് ലെണ്ട്നിൽനിന്നുംമായി ഫാഷൻ ഡിസൈനിഗ് പഠനം പൂർത്തിയാക്കി.

sent voice voice].


</doc>
<doc id="282338" url="https://ml.wikipedia.org/wiki?curid=282338" title="ഇ-ഭരണനിർവ്വഹണം">
ഇ-ഭരണനിർവ്വഹണം

ഇ-ഭരണനിർവ്വഹണം അഥവാ ഇ-ഗവേണൻസ് എന്നതു കൊണ്ടുദ്ദേശിക്കുന്നത് ഭരണനിർവ്വഹണമേഖലയിൽ, അതിന്റെ ലാളിത്യം, ഗുണനിലവാരം, സുതാര്യത, സേവനങ്ങളുടെ വേഗത, ആധികാരികത, നൈതികത എന്നിവ മെച്ചപ്പെടുത്തുന്നതിനായി വിവര സാങ്കേതിക സംവിധാനങ്ങളും മാർഗ്ഗങ്ങളും ഉപയോഗിക്കുക എന്നതാണ്. ഇരുപത്തി ഒന്നാം നൂറ്റാണ്ടിന്റെ തുടക്കകാലത്ത് പ്രചാരത്തിൽ വന്ന ഈ സങ്കല്പത്തിന് പല നിർവ്വചനങ്ങൾ ലഭ്യമാണ്. ഇ-ഗവണ്മെന്റ് അഥവാ ഇ-ഭരണകൂടം എന്നും ചിലപ്പോൾ ഈ ആശയത്തെ സൂചിപ്പിക്കാറുണ്ട്. 

ലോകബാങ്കിന്റെ നിർവ്വചനം:


</doc>
<doc id="282342" url="https://ml.wikipedia.org/wiki?curid=282342" title="ഓർബിറ്റിംഗ് കാർബൺ ഒബ്സർവേറ്ററി">
ഓർബിറ്റിംഗ് കാർബൺ ഒബ്സർവേറ്ററി

ഭൗമാന്തരീക്ഷത്തിലെ കാർബൺ ഡയോക്സൈഡ്(CO) നിരീക്ഷിക്കുന്നതിനു വേണ്ടി നാസ വിക്ഷേപിച്ച ബഹിരാകാശ പേടകമാണ് ഓർബിറ്റിംഗ് കാർബൺ ഒബ്സർവേറ്ററി(OCO). 2009 ഫെബ്രുവരി 24൹ നടത്തിയ ആദ്യവിക്ഷേപണം പരാജയപ്പെട്ടിരുന്നു. ഇതിനെ തുടർന്ന് ഓർബിറ്റിംഗ് കാർബൺ ഒബ്സർവേറ്ററി-2 (OCO-2) എന്ന രണ്ടാമത്തെ പേടകം 2014 ജൂലൈ 1൹ വിക്ഷേപിക്കാനാണ് ഇപ്പോൾ പദ്ധതിയിട്ടിരിക്കുന്നത്.

കാർബൺ ഡയോക്സൈഡിന്റെ ഉൽഭവവും വിതരണവും നിരീക്ഷിക്കുക എന്നതാണ് ഈ ദൗത്യത്തിന്റെ പ്രധാന ഉദ്ദേശ്യം. ഈ വിവരങ്ങൾ ആഗോള കാർബൺ ചംക്രമണത്തെ കുറിച്ചു കൂടുതൽ മനസ്സിലാക്കുന്നതിൻ വളരെ സഹായകമാവും. പ്രകൃതിയിലെ സ്വാഭാവിക പ്രവർത്തനങ്ങളും മനുഷ്യന്റെ ഇടപെടലുകളും ഹരിതഗൃഹ വാതകങ്ങളുടെ വ്യാപനത്തിൽ എത്രത്തോളം സ്വാധീനം ചെലുത്തുന്നു എന്നു മനസ്സിലാക്കുന്നതിനും ഓർബിറ്റിംഗ് കാർബൺ ഒബസർവേറ്ററിയുടെ പ്രവർത്തനം സഹായിക്കും. കാർബൺ ഡിയോക്സൈഡ് തുടങ്ങിയ ഹരിതഗൃഹ വാതകങ്ങളുടെ വ്യാപനം ഭാവിയിൽ ഭൂമിയുടെ അന്തരീക്ഷത്തെയും കാലാവസ്ഥയെയും എത്രത്തോളം സ്വാധീനിക്കും എന്നു മനസ്സിലാക്കി വേണ്ട മുൻകരുതലുകളെടുക്കുന്നതിനും ഈ ദൗത്യം സഹായകമാവും.
ഓർബിറ്റൽ സയൻസ് കോർപ്പറേഷ ആണ് ഈ പേടകം നിർമ്മിച്ചു നൽകിയിട്ടുള്ളത്. രണ്ടു വർഷത്തെ കാലാവധിയാണ് ഇതിനു പ്രതീക്ഷിക്കുന്നത്. ധ്രുവങ്ങൾക്കു മുകളിലൂടെ ഭൂമിയെ പ്രദക്ഷിണം ചെയ്യുന്ന ഓർബിറ്റിംഗ് കാർബൺ ഒബ്സർവേറ്ററി പതിനാറു ദിവസത്തിലൊരിക്കൽ ഭൂമിയുടെ പ്രതലത്തെ പൂർണ്ണമായും വിശകലനത്തിനു വിധേയമാക്കുന്നുണ്ട്. എ-ട്രെയിൻ എന്ന പേരിലറിയപ്പെടുന്ന ഉപഗ്രഹസഞ്ചയത്തിൽ ഇതിനെ കൂടി ഉൾപ്പെടുത്താനാണ് ഉദ്ദേശിക്കുന്നത്. ഇതിലൂടെ OCO വിവരങ്ങൾ പഠിക്കുന്ന ശാസ്ത്രജ്ഞർക്ക് മറ്റു വിവരങ്ങൾ ശേഖരിക്കുന്നതിന് മറ്റു ഉപഗ്രഹങ്ങളിലെ ഉപകരണങ്ങൾ കൂടി ഉപയോഗപ്പെടുത്താൻ കഴിയും. ഈ ദൗത്യത്തിനു വേണ്ടിവരുന്ന ആകെ ചെലവ് 25 കോടി അമേരിക്കൻ ഡോളർ ആണ്. നാസയുടെ ജെറ്റ് പ്രൊപ്പൽഷൻ ലബോറട്ടറി ആണ് OCOയെ നിയന്ത്രിക്കുന്നത്.

ഭൗമാന്തരീക്ഷത്തിലെ കാർബൺ ഡയോക്സൈഡിന്റെ അളവ് കൃത്യമായി രേഖപ്പെടുത്തുന്നതിനുള്ള ഒറ്റ ഉപകരണം എന്ന രീതിയിലാണ് ഓർബിറ്റിംഗ് കാർബൺ ഒബ്സർവേറ്ററി രൂപകൽപന ചെയ്തിട്ടുള്ളത്. ഇതിൽ ഉയർന്ന റസലൂഷനിലുള്ള മൂന്ന് സ്പെക്ട്രോമീറ്ററുകൾ സമാന്തരമായി ഘടിപ്പിച്ചിട്ടുണ്ട്. ഈ മൂന്നു സ്പെക്ട്രോമീറ്ററുകളും പൊതുവായി ഒരു ദൂരദർശിനിയാണ് ഉപയോഗിക്കുന്നത്.

അന്തരീക്ഷത്തിലെ വിവിധയിനം വാതകങ്ങളുടെ തന്മാത്രകൾ പ്രകാശസ്പെക്ട്രത്തിലെ പ്രത്യേകഭാഗങ്ങളിലെ ഘടകവർണ്ണങ്ങൾ ആഗിരണം ചെയ്യുന്നുണ്ട്. ഒരു വാതകതന്മാത്ര ഒരു ഘടകാവർണ്ണത്തെയോ അല്ലെങ്കിൽ ആ ഘടകവർണ്ണത്തിന്റെ വ്യത്യസ്തമായ തരംഗദൈർഘ്യങ്ങളിൽ പെടുന്ന ഏതെങ്കിലും ഒരു ഭാഗത്തെയോ ആണ് ആഗിരണം ചെയ്യുന്നത് എങ്കിൽ മറ്റൊരു വാതകത്തിന്റെ തന്മാത്രകൽ മറ്റൊരു തരംഗദൈർഘ്യത്തിലുള്ള പ്രകാശഭാഗത്തെയായിരിക്കും ആഗിരണം ചെയ്യുന്നത്. ഒരു പ്രകാശസ്പെക്ട്രം പരിശോധിക്കുമ്പോൾ ഏതെങ്കിലും പ്രത്യേക തരംഗദൈർഘ്യത്തിലുള്ള പ്രകാശഘടകം കാണുന്നില്ല എങ്കിൽ ആ പ്രകാശം കടന്നു വന്ന അന്തരീക്ഷത്തിൽ ആ കണത്തെ ആഗിരണം ചെയ്യുന്ന വാതകം ഉണ്ട് എന്നു മനസ്സിലാക്കാം. ഈ സങ്കേതം ഉപയോഗിച്ചാണ് ഓർബിറ്റിംഗ് കാർബൺ ഒബ്സർവേറ്ററി പ്രവർത്തിക്കുന്നത്. ഭൂമിയിൽ നിന്നും പ്രതിഫലിക്കുന്ന പ്രകാശത്തിന്റെ വർണ്ണരാജി ആണ് ഇത് പരിശോധിക്കുക. 


</doc>
<doc id="282355" url="https://ml.wikipedia.org/wiki?curid=282355" title="കിരൺ റിജജു">
കിരൺ റിജജു

ഭാരതീയ ജനതാ പാർട്ടി നേതാവും പതിനാറാം ലോക്സഭയിലെ ആഭ്യന്തര വകുപ്പ് സഹമന്ത്രിയുമാണ് കിരൺ റിജജു.
1971 നവംബർ 19ന് അരുണാചൽ പ്രദേശിൽ ജനിച്ചു. സ്ക്കൂൾ കാലത്തു തന്നെ സാമൂഹ്യ പ്രവർത്തകനായിരുന്നു. ഹൻസരാജ് കോളേജിൽ പഠിച്ചിട്ടുണ്ട്.
2000 നുതൽ 2005 വരെ ഖാദി ആന്റ് വില്ലേജ് ഇന്റസ്ട്രീസ് കമ്മീഷനിലെ അംഗമായിരുന്നു.
ഇന്ത്യയിലെ നാലാമത്തെ വലിയ ലോക്സഭാമണ്ഡലമായ അരുണാചൽ പ്രദേശ് വെസ്റ്റ് ലോക്സഭാ മണ്ഡലത്തിൽ നിന്നും വിജയിച്ചു.

2009ൽ നടന്ന തെരഞ്ഞെടുപ്പിൽ 1314 വോട്ടുകൾക്ക് പരാജയപ്പെട്ടു.
2014ൽ നടന്ന തെരഞ്ഞെടുപ്പിൽ 2ആം തവണ അതേ മണ്ഡലത്തിൽ നിന്ന് തെരഞ്ഞെടുക്കപ്പെട്ടു. 41,738 വോട്ടുകൾക്കാണ് അന്ന് വിജയിച്ചത്.
2014ലെ മോദി മന്ത്രിസഭയിലെ ആഭ്യന്തര വകുപ്പ് സഹമന്ത്രിയാണ്.
2004ൽ ജോറം റിന റിജജുവിനെ വിവാഹം ചെയ്തു.



</doc>
<doc id="282361" url="https://ml.wikipedia.org/wiki?curid=282361" title="കൃഷൻപാൽ">
കൃഷൻപാൽ

ഭാരതീയ ജനതാ പാർട്ടി നേതാവും പതിനാറാം ലോക്സഭയിലെ ഗതാഗതം, ദേശീയപാത, ഷിപ്പിങ് വകുപ്പു സഹമന്ത്രിയുമാണ് കൃഷൻപാൽ.
ബി.എ, എൽ.എൽ. ബി എന്നിവ പാസായിട്ടുണ്ട്. അഭിഭാഷകനാണ്. നിർമ്മല ദേവിയെ വിവാഹം ചെയ്തു.
2014ൽ ഹരിയാനയിലെ ഫരിയാബാദ് ലോക്സഭാമണ്ഡലത്തിൽ നിന്നും വിജയിച്ചു.
2014 മേയ് 26ന് മോദി മന്ത്രിസഭയിൽ ഗതാഗതം, ദേശീയപാത, ഷിപ്പിങ് വകുപ്പ് സഹമന്ത്രിയായി ചുമതലയേറ്റു.



</doc>
<doc id="282371" url="https://ml.wikipedia.org/wiki?curid=282371" title="മോട്ടോറോള">
മോട്ടോറോള

അമേരിക്ക ആസ്ഥാനമായി പ്രവർത്തിക്കുന്ന ഒരു ബഹുരാഷ്ട്ര ടെലിക്കമ്മ്യൂണിക്കേഷൻ കമ്പനി ആണ് മോട്ടോറോള ഇൻകോർപ്പറേഷൻ. 2007 മുതൽ 2009 വരെ നേരിട്ട വൻ സാമ്പത്തിക നഷ്ടത്തെ തുടർന്ന്, 2011 ജനുവരി 4 -നു ഈ കമ്പനി മോട്ടോറോള മോബിലിറ്റി, ‎മോട്ടോറോള സൊല്യൂഷൻസ് എന്നിങ്ങനെ രണ്ടു സ്വതന്ത്ര കമ്പനികളായി പിളർന്നു.

മോട്ടോറോളയുടെ "വയർലെസ്സ് ടെലിഫോണുകൾ" നിർമ്മിക്കുന്ന വിഭാഗം സെല്ലുലാർ ഫൊണുകളുടെ അഗ്രഗാമിയാണ്. "പേർസണൽ കമ്യൂണികേഷൻ സെക്ടർ" എന്നാണ് മുൻകാലങ്ങളിൽ ഇത് അറിയപെട്ടിരുന്നത്. 
1989 -ൽ പുറത്തിറക്കിയ "മൈക്രോജാക്", 1996 -ൽ പുറത്തിറക്കിയ "സ്റ്റാർജാക്" എന്നീ സെല്ലുലാർ ഫോണുകൾ വൻ വിജയമായിരുന്നു . ഏതാണ്ട് 60 ദശലക്ഷം "സ്റ്റാർജാക്" ഫോണുകൾ വിറ്റുപോയി.

സമീപകാലത്ത് ആൻഡ്രോയ്ഡ് ഓപ്പറേറ്റിംഗ് സിസ്റ്റത്തിൽ അധിഷ്‌ഠിതമായ സ്മാർട്ട്ഫോണുകളിൽ ശ്രദ്ധയൂന്നിയ മോട്ടോറോള, 2009 നവംബർ 26 -നു ആൻഡ്രോയ്ഡ് 2.0 -ൽ പ്രവർത്തിക്കുന്ന "മോട്ടോറോള ഡ്രോയിഡ്" എന്ന ഒരു ഹാൻഡ്‌സെറ്റ് വിപണിയിൽ എത്തിച്ചു.

2011 ഓഗസ്റ്റ്‌ 15 -നു ഗൂഗിൾ, യു.എസ് $12.5 ബില്ല്യൺ -നു "മോട്ടോറോള മോബിലിറ്റി"യെ ഏറ്റെടുക്കും എന്ന് പ്രഖ്യാപിച്ചിരുന്നു. എന്നാൽ, 2012 മെയ്‌ 22 -നു ഗൂഗിൾ സി.ഇ.ഒ ലാറി പേജ് നടത്തിയ പ്രസ്താവനയിൽ മോട്ടോറോള മോബിലിറ്റിയെ ഏറ്റെടുക്കാനുള്ള നീക്കം അവസാനിപ്പിക്കുന്നതായി അറിയിച്ചു; അതിനുശേഷം 2014 ജനുവരി 29 -നു ലാറി പേജ് നടത്തിയ ഔദ്യോഗിക പ്രസ്താവനയിൽ മോട്ടോറോള മോബിലിറ്റിയെ ചൈനീസ് കമ്പനി ആയ ലെനോവോ, യു.എസ് $2.91 ബില്ല്യൺ-നു ഏറ്റെടുക്കും എന്നും വ്യക്തമാക്കി.

ചിക്കാഗോയിലെ ഇല്ലിനോയ്സിൽ "ഗാൽവിൻ മന്യുഫാക്ചറിംഗ് കോർപറേഷൻ" എന്ന പേരിൽ 1928 -ൽ ആണ് മോട്ടോറോള ഇൻകോർപറേഷൻ പ്രവർത്തനം ആരംഭിക്കുന്നത്. 1930 -ൽ "ഗാൽവിൻ മന്യുഫാക്ചറിംഗ് കോർപറേഷൻ" ലോകത്തിലെ എറ്റവും ഗംബീരമായി വിറ്റഴിക്കപ്പെട്ട കാർ റേഡിയോ ആയ "മോട്ടോറോള റേഡിയോ" വിപണിയിലെത്തിച്ചു.
1930 -ൽ മോട്ടോറോള എന്ന പേരും വ്യാപാര മുദ്രയും സ്വീകരിക്കപെട്ടു. 
മോട്ടോറോളയുടെ ഉത്പന്നങ്ങൾ ഒട്ടുമിക്കതും വിക്ഷേപിണീയന്ത്രവിദ്യയെ അടിസ്ഥാനമാക്കിയുള്ളവ ആയിരുന്നു. 1940 -ൽ ലോകത്തിലെ ആദ്യ വാക്കീ-ടോക്കീ നിർമിച്ചത് മോട്ടോറോളയാണ്.
രണ്ടാം ലോക മഹായുദ്ധ കാലത്ത് കയ്യിൽ കൊണ്ട്നടക്കാവുന്ന എ എം എസ്സി ആർ-536 റേഡിയോ നിർമ്മിച്ച മോട്ടോറോള, അമേരിക്കൻ ഐക്യനാടുകളിൽ യുദ്ധ സാമഗ്രികളുടെ നിർമ്മാണ മേഖലയിൽ 94 -ആം സ്ഥാനത്തായിരുന്നു.

1973 -ൽ മാർട്ടിൻ കൂപ്പറിന്റെ നേതൃത്തത്തിൽ ലോകത്തിലെ ആദ്യത്തെ കൊണ്ടുനടക്കാവുന്ന
മൊബൈൽഫോൺ നിർമിച്ചതു മോട്ടോറോളയാണ്.



</doc>
<doc id="282373" url="https://ml.wikipedia.org/wiki?curid=282373" title="കന്നഡ ലിപി">
കന്നഡ ലിപി

കന്നഡ ലിപി (ಕನ್ನಡ ಲಿಪಿ) ബ്രാഹ്മിക്ക് ഭാഷാകുടുംബത്തിലെ ആബുഗിഡ ഭാഷാസമൂഹത്തിൽ പെട്ട ലിപിയാണ്. മുഖ്യമായും കന്നഡ ഭാഷ എഴുതാനായി ഉപയോഗിക്കുന്ന ലിപിയാണിത്. തുളു, കൊങ്കിണി, കൊഡവ എന്നീ ഭാഷകളും എഴുതാനായി കന്നഡ ലിപി ഉപയോഗിക്കുന്നുണ്ട്. തുളുവും കൊങ്കണിയും എഴുതാൻ കന്നഡ ലിപി ഉപയോഗിക്കുന്നു. അതേ പോലെ തന്നെ "ഗോയ്ക്കനാഡി" എന്ന് പേരുള്ള കദംബ ലിപിയുമായി സാമ്യമുള്ള കന്നഡ ലിപിയാണ് ഇന്ന് ഗൊവ എന്ന് അറിയപ്പെടുന്ന പ്രദേശങ്ങളിൽ കൊങ്കണി എഴുതാൻ ഉപയോഗിച്ചിരുന്നത്.

കന്നഡ ലിപി ഏതാണ്ട് പത്താം ശതകത്തിൽ വികസിച്ച പഴയ കന്നഡ ലിപിയിൽ നിന്നാണ് രൂപംകൊണ്ടത്. പഴയ കന്നഡ ലിപി ക്രിസ്ത്വബ്ദം നാലാം ശതകത്തിൽ വികസിച്ച കദംബ ലിപിയുടെ തുടർച്ച തന്നെയാണ്. "കദംബ ലിപി" "പ്രാചീന-പഴയ-കന്നഡ" ലിപിയിൽ നിന്നാണ് രൂപം കൊണ്ടത്. 

"പ്രധാന ലേഖനം" വർണ്ണമാല

"പ്രധാന ലേഖനം" ലിപി സാദൃശ്യങ്ങൾ




</doc>
<doc id="282375" url="https://ml.wikipedia.org/wiki?curid=282375" title="സ്വിറ്റ്സർലാന്റ് ദേശീയ ഫുട്ബോൾ ടീം">
സ്വിറ്റ്സർലാന്റ് ദേശീയ ഫുട്ബോൾ ടീം

അന്താരാഷ്ട്ര തലത്തിലും അസോസിയേഷൻ തലത്തിലും സ്വിറ്റ്സർലാന്റിനെ പ്രധിനിധാനം ചെയ്യുന്ന ടീം ആണ് സ്വിറ്റ്സർലാന്റ് ദേശീയ ഫുട്ബോൾ ടീം.


</doc>
<doc id="282379" url="https://ml.wikipedia.org/wiki?curid=282379" title="ഒരു ഇന്ത്യൻ പ്രണയകഥ">
ഒരു ഇന്ത്യൻ പ്രണയകഥ

ഇക്ബാൽ കുറ്റിപ്പുറത്തിന്റെ രചനയിൽ സത്യൻ അന്തിക്കാട് സംവിധാനം ചെയ്ത് , 2013 ൽ പുറത്തിറങ്ങിയ മലയാളചലച്ചിത്രമാണ് ഒരു ഇന്ത്യൻ പ്രണയകഥ. ഫഹദ് ഫാസിൽ, അമലാ പോൾ , തുടങ്ങിയവരാണ് പ്രധാന കഥാപാത്രങ്ങളെ അവതരിപ്പിക്കുന്നത്.അയ്മനം സിദ്ധാർത്ഥൻ എന്ന യുവ രാഷ്ട്രീയ നേതാവിന്റെ വേഷമാണ് ഈ ചിത്രത്തിൽ ഫഹദ് ഫാസിലിന്



</doc>
<doc id="282383" url="https://ml.wikipedia.org/wiki?curid=282383" title="ഭരണകൂടവും വിപ്ലവവും">
ഭരണകൂടവും വിപ്ലവവും

വി.എ. ലെനിന്റെ ഒരു കൃതിയാണ് ഭരണകൂടവും വിപ്ലവവും (The State and Revolution). ഭരണകൂടത്തിന് സമൂഹത്തിൽ ഉള്ള സ്വാധീനവും തൊഴിലാളി വർഗ്ഗ വിപ്ലവത്തിന്റെ ആവശ്യകതയും ലെനിൻ ഈ കൃതിയിൽ വിവരിക്കുന്നു. ലെനിന്റെ കൃതികളിൽ ഏറ്റവും പ്രശസ്തമായതും രാഷ്ട്രീയ സിദ്ധാന്തത്തിന് ധാരാളം സംഭാവനകൾ നൽകിയതുമായ കൃതിയാണിത്. 1917 ആഗസ്റ്റ് സെപ്റ്റംബർ മാസങ്ങളിലാണ് ലെനിൻ ഭരണകൂടവും വിപ്ലവും രചിക്കുന്നത്.


</doc>
<doc id="282391" url="https://ml.wikipedia.org/wiki?curid=282391" title="ഗാന്ധി-ഇർവ്വിൻ ഉടമ്പടി">
ഗാന്ധി-ഇർവ്വിൻ ഉടമ്പടി

1931 മാർച്ച് 5ന് ഇന്ത്യൻ ദേശീയപ്രസ്ഥാനത്തിന്റെ നേതാവായിരുന്ന ഗാന്ധിയും ബ്രിട്ടീഷ് വൈസ്രോയ് ആയിരുന്ന ഇർവ്വിൻ പ്രഭുവും തമ്മിൽ ഒപ്പു വച്ച ഉടമ്പടി ആണ് ഗാന്ധി-ഇർവ്വിൻ ഉടമ്പടി എന്നറിയപ്പെടുന്നത്. രണ്ടാം വട്ടമേശ സമ്മേളനത്തിനു മുമ്പായിട്ടാണ് ഈ ഉടമ്പടി ഒപ്പു വെച്ചത്. ഇന്ത്യക്ക് സ്വയംഭരണ പദവി നൽകുമെന്ന് 1929 ൽ ഇർവ്വിൻ പ്രഭു പ്രഖ്യാപിച്ചിരുന്നു. ഗാന്ധിയും, ഇർവ്വിനും എട്ടു തവണ ചർച്ചകൾ നടത്തിയതിനുശേഷമാണ് ഉടമ്പടി ഒപ്പു വെക്കുന്നത്.നിയമലംഘനപ്രസ്ഥാനം നിറുത്തിവെക്കുന്നതും, രാഷ്ട്രീയ തടവുകാരെ യാതൊരു ഉപാധികളും കൂടാതെ വിട്ടയക്കുന്നതും ഉടമ്പടിയിലെ സുപ്രധാന നിർദ്ദേശങ്ങളായിരുന്നു.

ഉടമ്പടിയെ തുടർന്ന് ബ്രിട്ടീഷ് സർക്കാർ എല്ലാ രാഷ്ട്രീയ തടവുകാരെയും മോചിപ്പിക്കാം എന്നു സമ്മതിച്ചു. എന്നാൽ ചില പ്രധാന വിപ്ലവകാരികളെ വിട്ടയച്ചില്ല. ഭഗത് സിംഗ്, രാജ്ഗുരു, സുഖ്ദേവ് എന്നീ വിപ്ലവകാരികളുടെ വധശിക്ഷ പിൻ‌വലിച്ചില്ല. ഇത് കോൺഗ്രസിനെതിരായ പ്രതിഷേധം കോൺഗ്രസിനുള്ളിലും കോൺഗ്രസിനു പുറത്തും വർദ്ധിപ്പിച്ചു. ഇതിനു പകരമായി ഗാന്ധിനിസ്സഹകരണ പ്രസ്ഥാനം നിർത്തലാക്കാം എന്നും ലണ്ടനിൽ 1931 സെപ്റ്റംബറിൽ നടക്കാനിരിക്കുന്ന രണ്ടാം വട്ടമേശ സമ്മേളനത്തിൽ കോൺഗ്രസിന്റെ ഏക പ്രതിനിധി ആയി പങ്കെടുക്കാം എന്നും സമ്മതിച്ചു. ഈ സമ്മേളനം 1931 ഡിസംബറിൽ പരാജയത്തിൽ കലാശിച്ചു. ഗാന്ധി ഇന്ത്യയിൽ തിരിച്ചെത്തി, 1932 ജനുവരിയിൽ നിസ്സഹകരണപ്രസ്ഥാനം പുനരാരംഭിക്കാൻ തീരുമാനിച്ചു.


ബ്രിട്ടന്റെ കോളനിയിൽ ബ്രിട്ടീഷ് ഭരണത്തെ അവസാനിപ്പിക്കാൻ നോക്കുന്ന ഒരു രാഷ്ട്രീയപാർട്ടിയുമായി കരാറുണ്ടാക്കുന്നതിൽ ബ്രിട്ടനിലും, പുറത്തും ഒട്ടേറെ എതിർപ്പുകളുണ്ടായിരുന്നു. അർദ്ധനഗ്നനായ ഒരു ഫക്കീർ, ബ്രിട്ടീഷ് സാമ്രാജ്യത്തെ അവരുടെ കൊട്ടാരത്തിൽ വന്ന് തുല്യാവകാശങ്ങൾക്കു വേണ്ടി സംസാരിക്കുന്നതിന്റെ ഔചിത്യം വിൻസ്റ്റൺ ചർച്ചിൽ കഠിനമായി വിമർശിച്ചിരുന്നു.

ബ്രിട്ടൻ അംഗീകരിച്ച നിർദ്ദേശങ്ങൾ.


</doc>
<doc id="282395" url="https://ml.wikipedia.org/wiki?curid=282395" title="മോട്ടോറോള മോബിലിറ്റി">
മോട്ടോറോള മോബിലിറ്റി

അമേരിക്ക ആസ്ഥാനമായി പ്രവർത്തിക്കുന്ന ഒരു ബഹുരാഷ്ട്ര ടെലിക്കമ്മ്യൂണിക്കേഷൻ ഉപകരണ നിർമ്മാണ കമ്പനി ആണ് മോട്ടോറോള മോബിലിറ്റി. മോട്ടോറോള, ഇൻകോർപ്പറേഷന്റെ സെല്ലുലാർ ഫോൺ വിഭാഗം ആയിരുന്ന "പേർസണൽ കമ്യൂണികേഷൻ സെക്ടർ" ആണ് പിന്നീട് മോട്ടോറോള മോബിലിറ്റിയായി മാറിയത്.

അടിസ്ഥാന സൗകര്യങ്ങളുള്ള മൊബൈലുകൾ, ഗൂഗ്ളിന്റെ ആൻഡ്രോയ്ഡ് ഓപ്പറേറ്റിംഗ് സിസ്റ്റത്തിൽ പ്രവർത്തിക്കുന്ന സ്മാർട്ട് ഫോണുകൾ, ടാബ്‌ലെറ്റ് കമ്പ്യൂട്ടറുകൾ, കേബിൾ മോഡം, സെറ്റ്-ടോപ് ബോക്സ്, ഉപഗ്രഹ ടെലിവിഷൻ എന്നിവയുടെ നിർമ്മാണത്തിൽ ആയിരുന്നു ആദ്യകാലങ്ങളിൽ ശ്രദ്ധയൂന്നിയിരുന്നത്.

2011 -നു മോട്ടോറോള, ഇൻകോർപ്പറേഷൻ പിളർന്നതിനു ശേഷം, മൊബൈൽ ഫോൺ നിർമ്മാണ വിഭാഗവും, സെറ്റ്-ടോപ്‌ ബോക്സ്‌ നിർമ്മാണ വിഭാഗവും ലയിച്ച് മോട്ടോറോള മോബിലിറ്റി എന്ന പേരിൽ പുതിയൊരു കമ്പനി ആവുകയായിരുന്നു. പിളർപ്പിനു ശേഷം അധികം വൈകാതെ 2011 ഓഗസ്റ്റ്‌ -നു മോട്ടോറോള മോബിലിറ്റിയെ ഗൂഗിൾ ഏറ്റെടുത്തിരുന്നെങ്കിലും, 2014 ജനുവരിയിൽ ചൈനീസ് കമ്പനി ആയ ലെനോവോക്ക് യു.എസ് $2.91 ബില്ല്യൺ -നുവിൽക്കുകയായിരുന്നു. 2014 ഒക്ടോബർ 30 -നു മോട്ടോറോള മോബിലിറ്റിയെ ലെനോവോ പൂർണ്ണമായും സ്വന്തമാക്കി.

മോട്ടോറോള പുറത്തിറക്കിയ ഹാൻഡ്‌സെറ്റ് മാതൃക ആണ് റേസർ. 2004 -ന്റെ പകുതിയോടെ ആദ്യ പതിപ്പായ റേസർ വി3 പുറത്തിറക്കി. ഇത് ആന്നുവരെ ഇറങ്ങിയ മൊബൈൽ ഫോണ്കളിൽ വെച്ച് ഒരു പുതുമോടി ആയിരുന്നു. 50 ദശലക്ഷം യുണിറ്റുകൾ വിറ്റഴിച്ച റേസർ വി3 -ക്കുപുറമേ റേസർ വി3 സി, റേസർ വി3 ഐ, റേസർ വി 3 എക്സ്, റേസർ വി3 എക്സ് എക്സ്, റേസർ മാക്സ് വി6 എന്നിങ്ങനെ തുടർച്ചയായി പതിപ്പുകൾ വിപണിയിൽ എത്തിച്ച മോട്ടോറോള നാല് വർഷം കൊണ്ട് ലോകത്താകമാനം 130 ദശലക്ഷം "റേസർ" യുണിറ്റുകൾ വിറ്റഴിച്ചു.

നിലവിൽ ഉണ്ടായിരുന്ന പ്രപ്റൈറ്റെറി ഓപ്പറേറ്റിങ്‌ സിസ്റ്റം മാറ്റി പകരം ഗൂഗിളിന്റെ ആൻഡ്രോയ്ഡ് ഓപ്പറേറ്റിങ്‌ സിസ്റ്റത്തിൽ പ്രവർത്തിക്കുന്ന ഡ്രോയിഡ് എന്ന സ്മാർട്ട് ഫോൺ 2009 നവംബറിൽ പുറത്തിറക്കി. ശേഷം ഡ്രോയിഡ് എക്സ്, ഡ്രോയിഡ് 2 എന്നീ പതിപ്പുകൾ വിപണിയിൽ എത്തി. ഡ്രോയിഡ് ഒരു വൻ വിജയമായിരുന്നു.

2011 ഫെബ്രുവരി 22 -നു പുറത്തിറക്കിയ അറ്റ്രിക്സ് 4G, ലോകത്തിലെ ആദ്യ ഡ്യുവൽ-കോർ പ്രൊസസ്സറും 1 ഗിഗാബൈറ്റ് റാൻഡം ആക്സസ് മെമ്മറിയും ഉള്ള സ്മാർട്ട് ഫോൺ ആയിരുന്നു.

മൂന്ന് ദിവസങ്ങൾക് ശേഷം, ഫെബ്രുവരി 24 -നു ലോകത്തിലെ ആദ്യത്തെ ആൻഡ്രോയ്ഡ് 3.0 -ൽ പ്രവർത്തിക്കുന്ന മോട്ടോറോള ക്സൂം എന്നൊരു ടാബ്‌ലെറ്റ് കമ്പ്യൂട്ടറും കമ്പനി പുറത്തിറക്കി.

2011 രണ്ടാം പകുതിയോടെ, ഡ്രോയിഡ് റേസർ എന്നൊരു സ്മാർട്ട്ഫോണും ആയി വിപണിയിൽ പുതുമകൾ എത്തിച്ചു. ആ സമയത്തെ എറ്റവും കനം കുറഞ്ഞ സ്മാർട്ട് ഫോൺ ആയിരുന്ന ഡ്രോയിഡ് റേസറിന് 7.1 എം.എം കനമേ ഉണ്ടായിരുന്നുള്ളു. കൂടാതെ ഗോറില്ല ഗ്ലാസ്സും ഉൾപ്പെടുത്തിയിട്ടുണ്ട്.

2013 ഓഗസ്റ്റ്‌ -ൽ അമേരിക്കൻ ഐക്യനാടുകളിലും, കാനഡയിലും വില്പനയ്ക്കെത്തിയ മോട്ടോ എക്സ് ജനശ്രദ്ധ പിടിച്ചു പറ്റിയ ഒരു പ്രീമിയം സ്മാർട്ട് ഫോൺ ആയിരുന്നു.


</doc>
<doc id="282409" url="https://ml.wikipedia.org/wiki?curid=282409" title="പിതൃബലി">
പിതൃബലി

കർക്കിടകമാസവും വാവുബലി അഥവാ പിത്രുബലിയും തമ്മിൽ അഭേദ്യമായ ബന്ധമാണ് ഉള്ളത്. ഇത് മനസ്സിലാക്കുവാൻ പുരാണ സംബന്ധമായ പ്രപഞ്ചവിന്യാസം അറിഞ്ഞിരിക്കണം. പ്രപഞ്ചത്തിൽ പാതാളം മുതൽ സത്യലോകം വരെ പതിന്നാല് ലോകങ്ങളിൽ മദ്ധ്യഭാഗത്ത്‌ ഭൂമി, മുകളിൽ ഭുവർലോകം, അതിനു മുകളിൽ സ്വർഗ്ഗലോകം എന്നിങ്ങനെ ആവുന്നു. ഭുവർലോകം പിത്രുക്കളുടെയും സ്വർഗ്ഗം ദേവന്മാരുടെയും ലോകമാകുന്നു.

പഞ്ചഭൂതങ്ങളിൽ ഭൂമി നമ്മുടെ സ്ഥലമാണ്. ഇവിടെ സ്തൂലരൂപത്തിലുള്ള ആഹാരമാണ് കഴിക്കുവാൻ സാധിക്കുക. അതിനാൽ പാകപ്പെടുത്തിയ ആഹാരം കഴിച്ചു നമ്മൾ തൃപ്തിപ്പെടുന്നു.

ശരീരത്തിനുള്ളിൽ സൂക്ഷ്മശരീരമുണ്ട്‌. ഇത് പ്രാണമയമാണ്. ശരീരം വിടുന്ന ജീവൻ പ്രാണമാത്രമായി, സ്ഥൂലദേഹമില്ലാത്തവനായി പിതൃലോകത്ത് വസിക്കുന്നു. പിത്രുലോകമായ ഭുവർലോകം ഭൂമിക്കു മുകളിൽ സങ്കൽപ്പിക്കുന്ന ജലതത്വമാകുന്നു. പ്രാണനും ജലതത്വം തന്നെ. അതിനാൽ പിതൃക്കൾക്ക് ജലത്തിലൂടെ മാത്രമേ ഭക്ഷണം കഴിക്കാനാകൂ. ഈ സങ്കൽപ്പത്തിലാണ് കർക്കിടകമാസം കറുത്തവാവിന് പിതൃതർപ്പണം അഥവാ പിതൃബലി നടത്താറുള്ളത്. 

ദക്ഷിണായനം പിതൃക്കൾക്കും ഉത്തരായനം ദേവന്മാർക്കും ഉള്ളതാണ് എന്ന് ശാസ്ത്രം. ദക്ഷിണായനത്തിലെ കറുത്ത പക്ഷത്തിൽ പിതൃക്കൾ ഉണരുന്നു. ഭൂമിയിലെ ഒരു മാസം അവർക്ക് ഒരു ദിവസമാകുന്നു. അന്ന് പിതൃക്കൾക്ക് അന്നം എത്തിച്ചുകൊടുക്കണം. അതാണ്‌ വാവുബലി. വാവുബലി മുടക്കുന്നവരോട് പിതൃക്കൾക്ക് അതൃപ്തിയും, അത് ശാപവും ആയി മാറുന്നു. പിതൃക്കളുടെ അനുഗ്രഹം ലഭിക്കുവാൻ കർക്കിടകവാവിന് ബലിതർപ്പണം നൽകി പ്രാർഥിക്കുന്നു.

</doc>
<doc id="282420" url="https://ml.wikipedia.org/wiki?curid=282420" title="പ്രേമ (നടി)">
പ്രേമ (നടി)

അറിയപ്പെട്ട ഒരു മലയാള ചലച്ചിത്രനടിയായിരുന്നു പ്രേമ. അറുപത്, എഴുപത് കാലഘട്ടങ്ങളിൽ ഇറങ്ങിയ മലയാളചലച്ചിത്രങ്ങളിൽ ഇവർ സഹനടിയായും അമ്മയായും അഭിനയിച്ചു വന്നു. അൻപതിൽ പരം ചിത്രങ്ങളിൽ അവർ അഭിനയിച്ചു. അവാർഡ് വിന്നിങ്ങ് അഭിനേത്രി ശോഭ ഇവരുടെ പുത്രി ആയിരുന്നു.

മലയാളത്തിലെ പ്രശസ്ത എഴുത്തുകാരൻ എസ്.കെ. പൊറ്റക്കാട് പ്രേമയുടെ അമ്മാവൻ ആയിരുന്നു. കെ.പി. മേനോനെ അവർ വിവാഹം കഴിച്ചു. മകളെപ്പോലെ അമ്മയും 1984 ആത്മഹത്യ ചെയ്യുകയായിരുന്നു 



</doc>
<doc id="282478" url="https://ml.wikipedia.org/wiki?curid=282478" title="മോട്ടോറോള സൊല്യൂഷൻസ്">
മോട്ടോറോള സൊല്യൂഷൻസ്

അമേരിക്ക ആസ്ഥാനമായി പ്രവർത്തിക്കുന്ന ഒരു ടെലിക്കമ്മ്യൂണിക്കേഷൻ ഉപകരണ നിർമ്മാണ കമ്പനി ആണ് മോട്ടോറോള സൊല്യൂഷൻസ്, ഇൻകോർപ്പറേഷൻ. ചിക്കാഗോയിലെ പട്ടണമായ ഇല്ലിനോയ്സിൽ ആണിതിന്റെ മുഖ്യകാര്യാലയം.

മോട്ടോറോള സൊല്യൂഷൻസിന് മുൻപുണ്ടായിരുന്ന ഒരു വയർലസ്-നെറ്റ്‌വർക്ക്സ് സാമഗ്രി വിഭാഗത്തെ നോക്കിയ സീമെൻസ്‌ നെറ്റ്‌വർക്ക്സിന് 2010 ജൂലൈ 19-ന് വിൽക്കുകയുണ്ടായി.

മോട്ടോറോള ഇൻകോർപ്പറേഷൻ പിളരുന്നതിനു മുൻപ് എന്റർപ്രൈസ് മോബിലിറ്റി സൊല്യൂഷൻസ്, പബ്ലിക്‌ സേഫ്റ്റി വിഭാഗം എന്നിവ ചേർന്നതായിരുന്നു മോട്ടോറോള സൊല്യൂഷൻസ്.പിളർപ്പിനു ശേഷം മോട്ടോറോള സൊല്യൂഷൻസ് എന്ന പേര് സ്വീകരിച്ച് ഒരു സ്വതന്ത്ര കമ്പനി ആയി മാറുകയായിരുന്നു.


</doc>
<doc id="282488" url="https://ml.wikipedia.org/wiki?curid=282488" title="പോസ്റ്റ്മാനെ കാണാനില്ല">
പോസ്റ്റ്മാനെ കാണാനില്ല

ഉദയായുടെ ബാനറിൽ എം. കുഞ്ചാക്കോ നിർമിച്ച മലയാളചലച്ചിത്രമാണ് പോസ്റ്റ്മാനെ കാണാനില്ല. ജിയോ പിക്ചേഴ്സ് വിതരണം ചെയ്ത ഈ ചിത്രം 1972 ഡിസംബർ 22-ന് കേരളത്തിൽ പ്രദർശനം തുടങ്ങി.







</doc>
<doc id="282496" url="https://ml.wikipedia.org/wiki?curid=282496" title="മൊബൈൽ വേൾഡ് കോൺഗ്രസ്സ്">
മൊബൈൽ വേൾഡ് കോൺഗ്രസ്സ്

മൊബൈൽ വ്യവസായ മേഖലയിലെ ഏറ്റവും വലിയ പൊതുപ്രദർശനമാണ് മൊബൈൽ വേൾഡ് കോൺഗ്രസ്സ്. ഈ പ്രദർശനത്തിൽ ലോകത്തെപാടുനിന്നും ഉള്ള മൊബൈൽ ഹാൻഡ്‌സെറ്റ് നിർമ്മാതാക്കൾ, മൊബൈൽ ഓപ്പറേറ്റെർസ്, സാങ്കേതികവിദ്യ ലഭ്യമാക്കുന്നവർ, വിൽപ്പനക്കാർ എന്നീ മേഖലകളിൽ നിന്നുമുള്ള പ്രമുഖരായ ഭാരവാഹികളാണ് പങ്കെടുക്കാറ്.

തുടക്കത്തിൽ ഈ സമരംഭത്തിന്റെ പേര് 3 ജി.എസ്.എം വേൾഡ് കോൺഗ്രസ്സ് എന്നായിരുന്നു; പിന്നീട് 3 ജി.എസ്.എം വേൾഡ് എന്ന് പുനർനാമകരണം ചെയ്യപ്പെട്ടു. 3 ജി.എസ്.എം എന്നും, 3 ജി.എസ്.എം വേൾഡ് എന്നുമെല്ലാം ഈ പ്രദർശനം അറിയപ്പെടുന്നു.

സ്‌പെയിനിലെ ബാഴ്സലോണയെ ജി.എസ്.എം വേൾഡ് കോൺഗ്രസ്സിന്റെ ലോക ആസ്ഥാനമായി പ്രഖ്യാപിച്ചത് 2011 -ൽ ആണ്. കുടാതെ 2018 വരെയുള്ള മൊബൈൽ വേൾഡ് കോൺഗ്രസ്സിന്റെ പൊതുപ്രദർശനവും ബാഴ്സലോണയിൽ തന്നെ ആയിരിക്കും.


</doc>
<doc id="282505" url="https://ml.wikipedia.org/wiki?curid=282505" title="വൺ-ഡ്രൈവ്">
വൺ-ഡ്രൈവ്

മൈക്രോസോഫ്റ്റിന്റെ ഉടമസ്ഥതയിൽ ഉള്ള ഒരു "ഫയൽ ഹോസ്റ്റിംഗ് സേവനമാണ്" വൺ-ഡ്രൈവ്. ആവശ്യമായ ഫയലുകൾ മൈക്രോസോഫ്റ്റിന്റെ സെർവർ കംപ്യൂട്ടറിൽ സൂക്ഷിക്കാനും, ആവശ്യമുള്ളപ്പോൾ എവിടെനിന്നും ഏതു കമ്പ്യൂട്ടറിൽ നിന്നും ഇന്റർനെറ്റ്‌ സഹായത്തോടെ ആ ഫയലുകൾ ഉപയോഗിക്കാനും ഉപയോക്താവിനെ സഹായിക്കുന്ന ഒരു സേവനം ആണിത്. മൈക്രോസോഫ്റ്റ് അക്കൗണ്ട്‌ ഉള്ള ഏതൊരു ഇന്റർനെറ്റ്‌ ഉപയോക്താവിനും ഈ സേവനം ലഭ്യമാണ്.

ആദ്യകാലത്ത് സ്കൈഡ്രൈവ് എന്നും പിന്നീട് വിൻഡോസ് ലൈവ് സ്കൈ‌ഡ്രൈവ് എന്നും അതിനു ശേഷം വിൻഡോസ് ലൈവ് എന്നിങ്ങനെ പേരുണ്ടായിരുന്ന ഈ സേവനത്തിനു വൺ-ഡ്രൈവ് എന്ന് നാമകരണം ചെയ്യപ്പെട്ടത് 2014 ജനുവരി -ൽ ആണ്.


</doc>
<doc id="282506" url="https://ml.wikipedia.org/wiki?curid=282506" title="അഹമ്മദ് കത്രാദ">
അഹമ്മദ് കത്രാദ

ദക്ഷിണാഫ്രിക്കയിലെ ഒരു രാഷ്ട്രീയനേതാവും, വർണ്ണവിവേചനത്തിനെതിരേ സമരം നയിച്ച നേതാവുമാണ് കാത്തി എന്നറിയപ്പെട്ടിരുന്ന അഹമ്മദ് കത്രാദ(ജനനം - 21 ഓഗസ്റ്റ് 1929). ആഫ്രിക്കൻ നാഷണൽ കോൺഗ്രസ്സിലൂടെയാണ് കത്രാദ വർണ്ണവിവേചനത്തിനെതിരേയുള്ള തന്റെ സമരം ആരംഭിക്കുന്നത്. കുപ്രസിദ്ധമായ റിവോണ വിചാരണയിലൂടെ ശിക്ഷിക്കപ്പെട്ട് റോബൻ ദ്വീപിലുള്ള പോൾസ്മോർ ജയിലിൽ തടവിൽ കഴിഞ്ഞു. 1990 ൽ ജയിൽ വിമോചിതനാക്കപ്പെട്ടു. ആഫ്രിക്കൻ നാഷണൽ കോൺഗ്രസ്സിനെ പ്രതിനിധീകരിച്ച് തിരഞ്ഞെടുപ്പിൽ മത്സരിച്ച് പാർലമെന്റംഗമായി.

ദക്ഷിണാഫ്രിക്കയിലെ പശ്ചിമ ട്രാൻസ്വാളിലുള്ള, ഷ്വീസർ-റെനേക്കെ എന്ന കൊച്ചു ഗ്രാമത്തിലാണ് അഹമ്മദ് ജനിച്ചത്. ദക്ഷിണാഫ്രിക്കയുടെ തലസ്ഥാനമായ ജോഹന്നസ്ബർഗിൽ നിന്നും 200 മൈൽ അകലെയായിരുന്നു ഈ ഗ്രാമം. ഗുജറാത്തിലെ സൂറത്തിൽ നിന്നും വർഷങ്ങൾക്കു മുമ്പ് ദക്ഷിണാഫ്രിക്കയിലേക്കു കുടിയേറിയ ഒരു മുസ്ലിം കുടുംബത്തിലെ ആറു മക്കളിൽ നാലാമനായിരുന്നു അഹമ്മദ്.

വർണ്ണവിവേചനം മൂലമുള്ള കടുത്ത നിയമങ്ങൾ മൂലം, പരിസരത്തുള്ള ഒരു സ്കൂളിൽ പോലും പഠിക്കാൻ അഹമ്മദിനു സാധിച്ചിരുന്നില്ല. വിദ്യാഭ്യാസം നേടുന്നതിനായി ഏറ്റവും അടുത്തുള്ള നഗരമായ ജോഹന്നസ്ബർഗിലേക്ക് അഹമ്മദിനു പോവേണ്ടി വന്നു. ജോഹന്നസ്ബർഗിലെ കാലഘട്ടത്തിലാണ് ട്രാൻസ്വാൾ ഇന്ത്യൻ കോൺഗ്രസ്സിൽ അഹമ്മദ് ആകൃഷ്ടനായി. ട്രാൻസ്വാൾ ഇന്ത്യൻ കോൺഗ്രസ്സിന്റെ നേതാക്കളായ ഡോക്ടർ.യൂസഫ് ഡാഡൂ, ഐ.സി.മീർ, മൗലവി, യൂസഫ് ചാചാലിയ, ജെ.എൻ.സിങ് എന്നിവർ അഹമ്മദിൽ സ്വാധീനം ചെലുത്തി. തന്റെ 12 ആമത്തെ വയസ്സിൽ അഹമ്മദ് രാഷ്ട്രീയ പ്രവർത്തനത്തിലേക്കിറങ്ങി. യങ് കമ്മ്യൂണിസ്റ്റ് ലീഗിലാണ് അഹമ്മദ് ആദ്യം അംഗമായി ചേരുന്നത്. ലഘുലേഖകൾ കൈമാറുക, ചെറിയ രീതിയിലുള്ള സന്നദ്ധപ്രവർത്തനം എന്നിവയായിരുന്നു ആദ്യകാലഘട്ടത്തിലെ രാഷ്ട്രീയ പ്രവർത്തനം. രണ്ടാം ലോകമഹായുദ്ധ കാലത്ത് യൂറോപ്യൻ യൂണിയനെതിരേ ദക്ഷിണാഫ്രിക്കയിൽ നടന്ന യുദ്ധവിരുദ്ധ പോരാട്ടത്തിൽ പങ്കാളിയായി.

അഹമ്മദ് തന്റെ പതിനേഴാമത്തെ വയസ്സിൽ വിദ്യാഭ്യാസമുപേക്ഷിച്ച് മുഴുവൻ സമയ രാഷ്ട്രീയത്തിലേക്കിറങ്ങി. ഏഷ്യാറ്റിക്ക് ലാന്റ് ടെന്യൂർ ആന്റ് ഇന്ത്യൻ റെപ്രസന്റേഷൻ ആക്ട് നടപ്പിലാക്കുന്നതിനെതിരേയുള്ള സമരത്തിലാണ് അഹമ്മദ് ആദ്യമായി പങ്കെടുക്കുന്നത്. ഇന്ത്യൻ വംശജർക്ക് പരിമിതമായ അധികാരങ്ങൾ മാത്രം നൽകുന്നതും, അവർ എവിടെ താമസിക്കണം എന്നുമൊക്കെ തീരുമാനിക്കുന്നതിനുവേണ്ടിയുള്ള ഒരു നിയമമായിരുന്നു അത്. ഈ സമരത്തിൽ പങ്കെടുത്ത രണ്ടായിരത്തോളം വരുന്ന സന്നദ്ധപ്രവർത്തകരിൽ ഒരാളായിരുന്നു അഹമ്മദ്, പ്രക്ഷോഭത്തെത്തുടർന്ന് സമരക്കാരെ അറസ്റ്റു ചെയ്യുകയും, ഡർബൻ ജയിലിലടക്കുകയും ചെയ്തു. ഒരു മാസത്തോളം അഹമ്മദ് ഈ ജയിലിൽ തടവുശിക്ഷയനുഭവിച്ചു. പോലീസിന്റെ പക്കൽ അഹമ്മദ് തന്റെ ജനനതീയതി തെറ്റായി ആണ് പറഞ്ഞിരുന്നത്, തന്നെ പ്രായപൂർത്തിയാവാത്തവരുടെ കൂടെ ചേർക്കാതിരിക്കാനായിരുന്നു ഇത്. ജയിൽ ശിക്ഷക്കുശേഷം പുറത്തു വന്ന അഹമ്മദ് മുഴുവൻ സമയ രാഷ്ട്രീയപ്രവർത്തകനായി മാറുകയും, പിന്നീട് ട്രാൻസ്വാൾ ഇന്ത്യൻ യൂത്ത് കോൺഗ്രസ്സിന്റെ സെക്രട്ടറി ജനറലായി തിരഞ്ഞെടുക്കപ്പെടുകയും ചെയ്തു.

വിറ്റ്വാട്ടർസാൻഡ് സർവ്വകലാശാലയിൽ വിദ്യാർത്ഥിയായിരിക്കേ, ബെർലിനിൽ വെച്ചു നടന്ന വേൾഡ് യൂത്ത് കോൺഗ്രസ്സിൽ ട്രാൻസ്വാൾ ഇന്ത്യൻ യൂത്ത് കോൺഗ്രസ്സിനെ പ്രതിനിധീകരിച്ച് അഹമ്മദ് പങ്കെടുക്കുകയുണ്ടായി. ഈ കോൺഗ്രസ്സിൽ ദക്ഷിണാഫ്രിക്കൻ സംഘത്തെ നയിച്ചത് അഹമ്മദായിരുന്നു. പിന്നീട് ഏതാണ്ട് ഒമ്പതു മാസക്കാലം, അഹമ്മദ് ബുഡാപെസ്റ്റിലുള്ള വേൾഡ് ഫെഡറേഷൻ ഓഫ് ഡെമോക്രാറ്റിക്ക് യൂത്ത് എന്ന സംഘടനയിൽ പ്രവർത്തിച്ചു.

1950കളിൽ അഹമ്മദ് ആഫ്രിക്കൻ നാഷണൽ കോൺഗ്രസ്സിന്റെ നേതാക്കളായ നെൽസൺ മണ്ടേല, വാൾട്ടർ സിസുലു തുടങ്ങിയവരുമായി കൂടിച്ചേർന്നു പ്രവർത്തിക്കാൻ തുടങ്ങി. ട്രീസൺ വിചാരണയിൽപ്പെട്ട് ശിക്ഷ അനുഭവിക്കേണ്ടി വന്ന 156 പേരിൽ ഒരാളായിരുന്നു അഹമ്മദ് കത്രാദ. 1956 മുതൽ 1961 വരെ ജയിൽ ശിക്ഷ അനുഭവിച്ചുവെങ്കിലും, പിന്നീട് ഇവർ കുറ്റക്കാരല്ലെന്നു കണ്ട് കോടതി ശിക്ഷ റദ്ദാക്കുകയായിരുന്നു. 1960 ൽ വർണ്ണവിവേചനത്തിനെതിരേയുള്ള എല്ലാ മുന്നേറ്റങ്ങളും നിരോധിച്ചപ്പോൾ, അഹമ്മദ് തന്റെ പ്രവർത്തനങ്ങൾ തുടർന്നുവെങ്കിലും, അത് പിന്നീട് വീട്ടു തടങ്കലിലേക്കെത്തുകയായിരുന്നു. 1963 ൽ അദ്ദേഹം ഒളിവിൽപോവുകയും, അവിടെയിരുന്നാണ് തന്റെ രാഷ്ട്രീയപ്രവർത്തനങ്ങൾ തുടർന്നുകൊണ്ടു പോയത്.

ആഫ്രിക്കൻ നാഷണൽ കോൺഗ്രസ്സിന്റെ സൈനിക വിഭാഗത്തിന്റെ ഉയർന്ന കാര്യാലയത്തിൽ നിന്നും 1963 ജൂലൈ 11 ന് അഹമ്മദിനെ ഉൾപ്പെടെയുള്ളവരെ അറസ്റ്റു ചെയ്തു. ഉംഖോണ്ടോ വി സിസ്വെ എന്ന ഈ സൈനിക വിഭാഗത്തിൽ അംഗമല്ലാതായിരുന്നിട്ടും, അഹമ്മദിനേയും ഈ കേസുമായി ബന്ധപ്പെട്ട് പ്രതിസ്ഥാനത്ത് നിറുത്തുകയായിരുന്നു. രാജ്യത്തെ തകർക്കാനുള്ള വിധ്വംസനപ്രവർത്തനത്തിൽ ഏർപ്പെട്ടതിനും, ഉത്തരവാദിത്തപ്പെട്ട ഭരണത്തെ പുറത്താക്കാൻ ഗൂഢാലോചന നടത്തിയതിനുമായിരുന്നു അഹമ്മദ് പ്രതിയാക്കപ്പെട്ടത്. 1963 ൽ ആരംഭിച്ച വിചാരണ അവസാനിച്ചത് 1964 ൽ ആയിരുന്നു. അഹമ്മദിനെ കൂടാതെ നെൽസൺ മണ്ടേല, വാൾട്ടർ സിസുലു, ഗോവൻ മ്‌ബേകി, ആൻഡ്രൂ മ്‌ളാങ്ങേനി, റയ്‌മണ്ട്‌ മ്‌ലാബ, എലിയാസ്‌ മൊട്‌സൊഅലേദി, വാൾട്ടർ മ്‌ക്വായി, ആർതർ ഗോൾഡ്‌റൈയ്ച്‌, ഡെന്നീസ്‌ ഗോൽഡ്ബർഗ്‌, ലയണൽ ബേൺസ്‌റ്റീൻ എന്നിവർ കൂടി പ്രതിയായിരുന്ന കേസിൽ ഇവർക്കെല്ലാം ജീവപര്യന്തം തടവു ശിക്ഷയാണ് കോടതി വിധിച്ചത്.

തടവുശിക്ഷയുടെ ആദ്യത്തെ പതിനെട്ടു കൊല്ലക്കാലം, എല്ലാവരേയും റോബൻ ദ്വീപിലെ കടുത്ത സുരക്ഷയുള്ള ജയിലിലായിരുന്നു പാർപ്പിച്ചിരുന്നത്. 1982 ൽ അഹമ്മദിനെ കേപ് ടൗണിനടുത്തുള്ള പോൾസ്മൂർ ജയിലിലേക്കു മാറ്റി. ഇതിനു മുമ്പു തന്നെ മണ്ടേലയേയും, സിസുലുവിനേയുമെല്ലാം പോൾസ്മൂർ ജയിലിലേക്കു മാറ്റിയിരുന്നു. ജയിൽ ജീവിതത്തിൽ വെച്ച് തന്റെ വിദ്യാഭ്യാസം പുനരാരംഭിക്കാനാണ് അഹമ്മദ് ശ്രമിച്ചത്. ദക്ഷിണാഫ്രിക്കൻ സർവ്വകലാശാലയുടെ കീഴിൽ നിന്നും മൂന്നു വിഷയങ്ങളിൽ അഹമ്മദ് ബിരുദം കരസ്ഥമാക്കി. ബിരുദാനന്തരബിരുദത്തിനായി ശ്രമിക്കാൻ സഹതടവുകാർ നിർബന്ധിച്ചെങ്കിലും, ജയിലധികൃതർ അഹമ്മദിന്റെ അപേക്ഷ നിരസിക്കുകയായിരുന്നു.

1989 ഒക്ടോബർ 15 ന് മറ്റു ഏതാനും തടവുകാരോടൊപ്പം, അഹമ്മദ് കത്രാദയും ജയിൽ നിന്നും ശിക്ഷ കഴിഞ്ഞ് സ്വതന്ത്രനാക്കപ്പെട്ടു. 26 വർഷവും, മൂന്നു മാസവുമാണ് അഹമ്മദ് ജയിൽ ശിക്ഷ അനുഭവിച്ചത്. തന്റെ അറുപതാമത്തെ വയസ്സിലാണ് അദ്ദേഹം ജയിൽ മോചിതനായത്.

1989ൽ ജയിൽ മോചിതനായശേഷം അഹമ്മദ് മുഴുവൻ സമയ രാഷ്ട്രീയ പ്രവർത്തകനായി മാറി. അദ്ദേഹം, ആഫ്രിക്കൻ നാഷണൽ കോൺഗ്രസ്സിന്റെ വിവിധ ചുമതലകൾ വഹിക്കുകയുണ്ടായി. 1994 നടന്ന പൊതു തിരഞ്ഞെടുപ്പിൽ മത്സരിച്ച് അഹമ്മദ് പാർലമെന്റംഗമായി. പ്രസിഡന്റ് നെൽസൺ മണ്ടേലയുടെ രാഷ്ട്രീയ ഉപദേശകരിലൊരാളായി പുതുതായി സൃഷ്ടിക്കപ്പെട്ട പാർലിമെന്ററി കൗൺസിൽ എന്ന സ്ഥാനം ഏറ്റെടുത്തു. 1994 ലും 1995 ലും റോബൻ ദ്വീപ് കൗൺസിലിലേക്ക് അദ്ദേഹം തിരഞ്ഞെടുക്കപ്പെട്ടിരുന്നു. 1999 ൽ പാർലിമെന്ററി രാഷ്ട്രീയത്തോട് അദ്ദേഹം വിടപറഞ്ഞു.

1992 ൽ അദ്ദേഹം ഹജ്ജ് നിർവ്വഹിക്കുന്നതിനായി സൗദി അറേബ്യയിലെ മക്കയിലേക്ക് തീർത്ഥാടനം നടത്തിയിരുന്നു.



</doc>
<doc id="282523" url="https://ml.wikipedia.org/wiki?curid=282523" title="വിൻഡോസ് ഫോൺ 7">
വിൻഡോസ് ഫോൺ 7

വിൻഡോസ് ഫോണിൽ ഉപയോഗിക്കുന്ന ഒരു ഓപ്പറേറ്റിങ്‌ സിസ്റ്റം ആണ് വിൻഡോസ് ഫോൺ 7. 2010 ഒക്ടോബർ 10 -നു ലോകവ്യാപകമായി പുറത്തിറക്കിയ ഈ പതിപ്പിന്റെ നവീകരിച്ച പതിപ്പായ വിൻഡോസ് ഫോൺ 7.8 പുറത്തിറക്കിയത് 2013 ജനുവരി -ൽ ആണ്. ഉപയോക്താവിന്റെ ഇഷ്ടത്തിന് അനുസരിച്ച് മാറ്റാവുന്ന "ഹോം സ്ക്രീൻ" ഉള്ളതായിരുന്നു വിൻഡോസ് ഫോൺ 7.8 പതിപ്പ്. തുടർന്ന് വന്ന വിൻഡോസ് ഫോൺ 8 എന്ന പതിപ്പിനോട് ഒപ്പമെത്തില്ലെങ്കിലും അതിനേക്കാൾ ഒട്ടും മോശമല്ലാത്ത ഒരു പതിപ്പായിരുന്നു വിൻഡോസ് ഫോൺ 7.8

വിൻഡോസ് ഫോൺ 7 ഓപ്പറേറ്റിങ്‌ സിസ്റ്റത്തിനുള്ള എല്ലാ വിധ പിന്തുണകളും സെപ്റ്റംബർ 9, 2014 -നു മൈക്രോസോഫ്റ്റ് നിർത്തലാക്കും.

2010 ഫെബ്രുവരി 5 -നു നടന്ന മൊബൈൽ വേൾഡ് കോൺഗ്രസ്സിൽ മൈക്രോസോഫ്റ്റ് ഔദ്യോഗികമായി വിൻഡോസ് ഫോൺ 7 മൊബൈൽ ഓപ്പറേറ്റിംഗ് സിസ്റ്റം പുറത്തിറക്കി.,

എച്ച് ടി സി, സാംസങ്ങ്, ഡെൽ, എൽ ജി എന്നീ മൊബൈൽ ഹാൻഡ്‌സെറ്റ് നിർമ്മാണ കമ്പനികളുമായി ചേർന്ന് വിൻഡോസ് ഫോൺ 7 -ൽ പ്രവർത്തിക്കുന്ന 10 സ്മാർട്ട് ഫോണുകൾ 2010 ഒക്ടോബറോടെ വിപണിയിൽ എത്തിയ്ക്കും എന്ന് മൈക്രോസോഫ്റ്റ് തലവൻ സ്റ്റീവ് ബാൾമർ ഔദ്യോഗികമായി പ്രഖ്യാപിക്കുകയുണ്ടായി. ആദ്യ ഘട്ടത്തിൽ 30 രാജ്യങ്ങളിൽ വിൽപന നടന്നു.

2011 -ലെ മൊബൈൽ വേൾഡ് കോൺഗ്രസ്സിൽ, 
വിൻഡോസ് ഫോൺ 7 -ന്റെ പുതിയ പതിപ്പായ വിൻഡോസ് ഫോൺ 7.5 ഔദ്യോഗികമായി പുറത്തിറക്കുകയായിരുന്നു. "മംഗോ" എന്നായിരുന്നു ഈ പതിപ്പ് അറിയപ്പെട്ടിരുന്നത്. 

2012 -ൽ "ടാൻഗോ" എന്നൊരു ചെറിയ പരിഷ്കരണവും പുറത്തിറങ്ങി.

2013 ജനുവരി -ൽ വിൻഡോസ് ഫോൺ 7.8 എന്ന പുതുക്കലോടെ മൈക്രോസോഫ്റ്റ് വിൻഡോസ് ഫോൺ 8 -ഇന്റെ പുറത്തിറക്കലിൽ ശ്രദ്ധയൂന്നി.


</doc>
<doc id="282530" url="https://ml.wikipedia.org/wiki?curid=282530" title="കർണ്ണാട്ടിക് യുദ്ധങ്ങൾ">
കർണ്ണാട്ടിക് യുദ്ധങ്ങൾ

18-ാം നൂറ്റാണ്ടിന്റെ മദ്ധ്യകാലഘട്ടത്തിൽ ഇന്ത്യാ ഉപഭൂഖണ്ഡത്തിൽ ബ്രിട്ടീഷുകാരും ഫ്രഞ്ചുകാരും തമ്മിൽ നടന്ന യുദ്ധങ്ങളുടെ പരമ്പരകളാണ് കർണ്ണാട്ടിക് യുദ്ധങ്ങൾ. ഇംഗ്ലണ്ടിന്റെയും ഫ്രാൻസിന്റെയും ഇന്ത്യയിലെ വ്യാപാര താൽപ്പര്യങ്ങളാണ് ഈ യുദ്ധങ്ങൾക്ക് കാരണമായത്.ഇന്നത്തെ തമിഴ്‌നാടിന്റെ ഭൂരിഭാഗം പ്രദേശങ്ങളിലാണ് ഈ bgffhkgfffgghhiiydsdcvvയുദ്ധങ്ങൾ നടന്നത്.1746 മുതൽ 1763 വരെയുള്ള വർഷങ്ങളിലായി മൂന്ന് കർണ്ണാട്ടിക് യുദ്ധങ്ങളാണ് നടന്നത്.1744 മുതൽ 1763 വരെയാണെന്ന അഭിപ്രായവവും ഉണ്ട്.ഈ പോരാട്ടങ്ങളിൽ നിരവധി നാമമാത്രമായ സ്വതന്ത്ര ഭരണാധികാരികളെയും അവരുടെ സാമന്താനാടുകളെയും പിന്തുടർന്ന് നിലനിന്നിരുന്ന പ്രസ്ഥാനങ്ങൾ, ഫ്രഞ്ച് ഈസ്റ്റ് ഇന്ത്യാ കമ്പനിയും ബ്രിട്ടീഷ് ഈസ്റ്റ് ഇന്ത്യാ കമ്പനിയുമായുള്ള ഒരു നയതന്ത്ര, സൈനിക പോരാട്ടവും ഇതിൽ ഉൾപ്പെട്ടു. ഹൈദരാബാദിലെ നൈസാമുമായി ഗോദാവരി ഡെൽറ്റയിലേക്ക് ആധിപത്യം പുലർത്തിയ ഇന്ത്യൻ പ്രദേശങ്ങളിൽ അവർ പ്രധാനമായും യുദ്ധം ചെയ്തിരുന്നു. ഈ സൈനിക മത്സരങ്ങളുടെ ഫലമായി ബ്രിട്ടീഷ് ഈസ്റ്റ് ഇന്ത്യാ കമ്പനി ഇന്ത്യയിൽ ഉള്ള യൂറോപ്യൻ വ്യാപാര കമ്പനികളുടെ ആധിപത്യം സ്ഥാപിച്ചു. ഫ്രഞ്ച് കമ്പനിയെ ഒരു മൂലയിലേക്ക് തള്ളിയിട്ടാണ് പ്രാഥമികമായി പോണ്ടിഞ്ചേരിയിൽ എത്തിച്ചേർന്നത്. ഈസ്റ്റ് ഇന്ത്യാ കമ്പനിയുടെ ആധിപത്യം ഇന്ത്യയുടെ മിക്ക ഭാഗങ്ങളിലും ബ്രിട്ടീഷ് കമ്പനിയുടെ നിയന്ത്രണത്തിലാക്കുകയും ബ്രിട്ടീഷ് രാജ് സ്ഥാപിക്കുകയും ചെയ്തു.

പതിനെട്ടാം നൂറ്റാണ്ടിൽ തീരദേശ കർണ്ണാട്ടിക് പ്രദേശം ഹൈദരാബാദിൻെറ ആശ്രിതത്തിലായിരുന്നു. 1746 നും 1763 നും ഇടയിൽ മൂന്നു കർണ്ണാട്ടിക് യുദ്ധങ്ങൾ നടന്നുകൊണ്ടിരിക്കുകയായിരുന്നു..


</doc>
<doc id="282540" url="https://ml.wikipedia.org/wiki?curid=282540" title="പ്രതികാരം">
പ്രതികാരം

ശ്രീകുമാർ പ്രൊഡക്ഷസിന്റെ ബാനറിൽ അവർതന്നെ നിർമിച്ച മലയാളചലച്ചിത്രമാണ് പ്രതികാരം. കുമാരസ്വാമി ആൻഡ് കമ്പനി വിതരണം ചെയ്ത ഈ ചിത്രം 1972 ജനുവരി 14-ന് കേരളത്തിൽ പ്രദർശിപ്പിച്ചു തുടങ്ങി.






</doc>
<doc id="282550" url="https://ml.wikipedia.org/wiki?curid=282550" title="കർകടകശ്രിംഘി">
കർകടകശ്രിംഘി

കശുമാവിന്റെ വർഗ്ഗത്തിൽ പെട്ട പിസ്ത ജനുസ്സിൽ പെടുന്ന, ആയുർവേദശാസ്ത്രത്തിൽ ഔഷധമായി ഉപയോഗിക്കുന്ന ഒരു സസ്യമാണ് കർകടകശ്രിംഘി. ഏഷ്യയാണ് ഇതിന്റെ ജന്മസഥലവും പ്രധാനമായും കാണപ്പെടുന്നതും. ശ്രിംഘി എന്ന് വിളിക്കുന്ന ഒരുതരം വളർച്ച ഈ മരത്തിൽ നിന്ന് ലഭിക്കുന്നു. ഇത് വിഷകരമായാണ് ശുശ്രുതൻ രേഖപ്പെടുത്തിയിരിക്കുന്നത്. ഈ മരത്തെ ആക്രമിക്കുന്ന ഒരു പ്രത്യേകതരം പുഴുക്കൾക്കെതിരായി പുറപ്പെടുവിക്കുന്ന കുരു പോലെ കാണപ്പെടുന്ന ഒന്നാണ് ശ്രിംഘി. 
ഇന്ത്യ, ശ്രീലങ്ക, തായ്‌ലാൻഡ് തുടങ്ങിയ ഏഷ്യൻ രാജ്യങ്ങളിൽ കാണുന്നു. 


</doc>
<doc id="282554" url="https://ml.wikipedia.org/wiki?curid=282554" title="വയലപ്ര അണിയക്കര പൂമാല ഭഗവതി ക്ഷേത്രം">
വയലപ്ര അണിയക്കര പൂമാല ഭഗവതി ക്ഷേത്രം

കണ്ണൂർ ജില്ലയിൽ ചെറുതാഴം പഞ്ചായത്തിൽ പെടുന്ന വയലപ്ര എന്ന സ്ഥലത്തുള്ള ദേവി ക്ഷേത്രമാണ് വയലപ്ര അണിയക്കര പൂമാല ഭഗവതി ക്ഷേത്രം. വയലപ്ര, കൊവ്വൽ, വെങ്ങര എന്നിവിടുത്തെ ജനങ്ങളാണ് ഇവിടുത്തെ ഉത്സവങ്ങൾ നടത്തുന്നത്. പൂമാല ഭഗവതി മുഖ്യ പ്രതിഷ്ഠയാണ് ഇവിടെ. കൂടെ ശ്രീ ഭൂതവും. മകരമാസത്തിലെ പട്ടുൽസവവും, കുംഭത്തിലെ കളിയട്ടവും, മീനത്തിലെ പൂരോത്സവവും പ്രസിദ്ധമാണ്.

</doc>
<doc id="282557" url="https://ml.wikipedia.org/wiki?curid=282557" title="മരക്കലപ്പാട്ട്">
മരക്കലപ്പാട്ട്

വടക്കെ മലബാറിലെ പൂമാല കാവുകളിൽ പട്ടുൽസവത്തോനുബന്ധിച്ചു കണിയാൻ സമുദായക്കാർ അവതരിപ്പിക്കുന്ന അനുഷ്ടാന ഗാനമാണിത്. ‘മരക്കലത്തമ്മ’ എന്നപേരിൽ അറിയപ്പെടുന്ന ശ്രീശൂലകുഠാരിയുടെ തോറ്റം പാട്ടിന്‌ ‘മരക്കലത്തോറ്റം’ എന്നാണ്‌ പേര്‌. തോറ്റംപാട്ടുകളിൽ പ്രകീർത്തിക്കപ്പെടുന്ന ആയിത്തിഭഗവതി, ആര്യപ്പൂങ്കന്നി, ആര്യപ്പൂമാല, ആര്യക്കര ഭഗവതി, ആയിരംതെങ്ങിൽ ഭഗവതി, ചുഴലിഭഗവതി, ഭദ്രകാളി, ചീറുമ്പമാർ, അസുരാളൻ, വടക്കേൻ കോടിവീരൻ, പൂമാരുതൻ തുടങ്ങിയ ദേവതമാർ മരക്കലമേറി വിളയാടിയവരാണെന്നാണ്‌ സങ്കല്പം. വടക്കൻ പാട്ടുകഥകൾ, കോതാമൂരിപ്പാട്ടുകളിൽപ്പെട്ട അന്നപൂർണ്ണേശ്വരീ ചരിതം എന്നിവയിലും മരക്കലത്തെപ്പറ്റിയുളള വർണ്ണനകൾകാണാം.

മരംകൊണ്ടുളള വലിയ കപ്പലുകളെയാണ്(Ship) ‘മരക്കലം’ എന്ന് വിളിച്ചിരുന്നത്‌. വലിയ പായക്കപ്പലുകളായിരുന്നു അവ.



</doc>
<doc id="282562" url="https://ml.wikipedia.org/wiki?curid=282562" title="കോണിംഗ് ഇൻകോർപ്പറേറ്റഡ്">
കോണിംഗ് ഇൻകോർപ്പറേറ്റഡ്

കോണിംഗ് ഇൻകോർപ്പറേറ്റഡ്, ഗ്ലാസ്‌, സെറാമിക്സ് എന്നീ വസ്തുക്കളും കൂടാതെ ഇവയോട് സാമ്യമുള്ള മറ്റു അനുബന്ധ വസ്തുക്കളും നിർമ്മിക്കുന്ന ഒരു അമേരിക്കൻ കമ്പനിയാണ്. 1989 വരെ കോർണിംഗ് ഗ്ലാസ്‌ വർക്സ് എന്നായിരുന്നു ഈ സ്ഥാപനത്തിന്റെ പേര്.<ref name="Corning-Jan-1994-S-3/A"></ref>
ഡിസ്പ്ലേ ടെക്നോളജി, എൻവിറോൺമെന്റൽ ടെക്നോളജി, ലൈഫ് സയൻസ്, ടെലികമ്മ്യൂണിക്കേഷൻ, സ്പെഷ്യാലിറ്റി മെറ്റീരിയൽസ് എന്നിവയാണ് കോർണിംഗ് -ന്റെ പ്രധാന വാണിജ്യ മേഖലകൾ.

2007 -ൽ നാനോസാങ്കേതികവിദ്യ ഉപയോഗിച്ച്, ക്ലിയർ കർവ് എന്നൊരു ഒപ്റ്റിക്കൽ ഫൈബർ സങ്കേതം കോണിംഗ് അവതരിപ്പിച്ചിരുന്നു. 

കോണിംഗിന്റെ മറ്റൊരു സവിശേഷ ഉൽപ്പന്നമായിരുന്നു ഗോറില്ല ഗ്ലാസ്‌. ടച്ച്‌ സ്ക്രീൻ മൊബൈൽ ഡിസ്പ്ലേയിൽ ഉപയോഗിക്കുന്ന കനം തീരെകുറഞ്ഞ ഒരു തരം അലുമിനൊസിലിക്കേറ്റ് ഗ്ലാസ്‌ ആയിരുന്നു ഇത്. ഗോറില്ല ഗ്ലാസ്‌ ഉൾപ്പെടുത്തിയിട്ടുള്ള മൊബൈലുകളുടെ ഡിസ്പ്ലേ എളുപ്പത്തിൽ കൊറലുകലും മറ്റും വന്നു കേടുപാടുകൾ സംഭവിക്കില്ല എന്നതായിരുന്നു ഇതിന്റെ പ്രത്യേകത. 2007 -ൽ പുറത്തിറങ്ങിയ ആദ്യത്തെ ഐഫോണിൽ ഗോറില്ല ഗ്ലാസ്‌ ഉൾപ്പെടുത്തിയിരുന്നു.

ഓ.എൽ.ഇ.ഡി, എൽ.സി.ഡി ഡിസ്പ്ലേകളിൽ ഉപയോഗിക്കാവുന്ന പരിസ്ഥിതി സൗഹാർദമായ ലോട്ടസ് ഗ്ലാസ്‌ എന്നൊരു സങ്കേതം 2011 ഒക്ടോബർ, 15 -നു കോണിംഗ് പുറത്തിറക്കി.


</doc>
<doc id="282565" url="https://ml.wikipedia.org/wiki?curid=282565" title="തെക്കൻ പാത (ചെന്നൈ സബർബൻ റെയിൽവേ)">
തെക്കൻ പാത (ചെന്നൈ സബർബൻ റെയിൽവേ)

ചെന്നൈ സബർബൻ റെയിൽവേയുടെ ആദ്യ പാതയായ തെക്കൻ പാത 1931-ൽ തുറന്നു. ചെന്നൈ ബീച്ചിൽനിന്നും ചെങ്കൽപട്ട് വരെ സബർബൻ (എമു) തീവണ്ടികളും വിഴുപ്പുരം വരെ മെമു തീവണ്ടികളും ഓടുന്നു. ചെന്നൈ ബീച്ച്, ചെന്നൈ പാർക്ക് (ചെന്നൈ സെൻട്രൽ), ചെന്നൈ എഗ്മോർ എന്നീ തീവണ്ടി നിലയങ്ങളും ചെന്നൈയുടെ തെക്കൻ, തെക്കുപടിഞ്ഞാറൻ ഭാഗങ്ങളും ബന്ധിപ്പിക്കുന്നു.


</doc>
<doc id="282589" url="https://ml.wikipedia.org/wiki?curid=282589" title="മാർട്ടിൻ ഷൂൾസ്">
മാർട്ടിൻ ഷൂൾസ്

യൂറോപ്യൻ യൂണിയൻ പാർലമെന്റ് പ്രസിഡന്റാണ് മാർട്ടിൻ ഷൂൾസ്. ജർമനിയിൽ നിന്നുള്ള സോഷ്യലിസ്റ്റ് നേതാവായ മാർട്ടിൻ 2014 ൽ യൂറോപ്യൻ യൂണിയന്റെ പാർലമെന്റ് പ്രസിഡന്റായി വീണ്ടും തിരഞ്ഞെടുക്കപ്പെട്ടു.
രഹസ്യബാലറ്റിലൂടെയായിരുന്നു തിരഞ്ഞെടുപ്പ് നടന്നത്. 314-നെതിരെ 409 വോട്ടുകൾക്കാണ് ഷൂൾസിന്റെ വിജയം.



</doc>
<doc id="282592" url="https://ml.wikipedia.org/wiki?curid=282592" title="ചെമ്പല്ലിക്കുണ്ട്">
ചെമ്പല്ലിക്കുണ്ട്

ദേശാടന പക്ഷികളുടെ പറുദീസയാണ് ചെറുതാഴം പഞ്ചായത്തിലെ ചെമ്പല്ലിക്കുണ്ട് തണ്ണീർതടങ്ങൾ . മാടായിപാറയിലെത്തുന്ന ദേശാടന പക്ഷികൾ കൂടുതലായും ഈ പ്രദേശങ്ങളിലാണ് തമ്പടിക്കുന്നത്. രാമപുരം പുഴ വയലപ്രയുടെ അതിർത്തിയിലൂടെ രണ്ടു കി.മീ. ദൂരം ഒഴുകി വയലപ്ര പരപ്പിന്റെ ഭാഗമായി തീരുകയും തുടർന്ന് ചെമ്പല്ലിക്കുണ്ട് വഴിചെമ്പല്ലിക്കുണ്ട് പുഴയായി കുറച്ചു ദൂരം ഒഴുകി അറബിക്കടലിൽ പതിക്കുന്നു. ദേശാടനപക്ഷികളായ ഓറിയെന്റൽവൈറ്റ് ഐബിഎസ്, ഗ്ലോഡിഐബിഎസ്, ഓപ്പൺബിൽഡ് സ്റ്റോർക്ക്, ഗ്രേ സ്റ്റോർക്ക്, ലാർജ് എഗ്രെറ്റ്, മീൻപരുന്ത് തുടങ്ങി നൂറിലേറെ ഇനം പക്ഷികൾ ഇവിടെയെത്താറുണ്ട്. കൂടാതെ കേരളത്തിൽ രണ്ട് സ്ഥലങ്ങളിൽ മാത്രം കാണപെടുന്ന പക്ഷിയായ പവിഴക്കാലിയെ ചെമ്പല്ലികുണ്ട് പ്രദേശത്താണ് ആദ്യമായികണ്ടെത്തിയത്. ആയിരക്കണക്കിന് കുളകൊക്കുകളും നീർക്കാക്കളും ചേരക്കോഴികളുടെയും പ്രജനനകേന്ദ്രം കൂടിയാണ് ഈ തണ്ണീർതടം. പയ്യന്നൂരിൽനിന്ന് കണ്ണൂരിലേക്കുള്ള തീവണ്ടിയാത്രയിൽ ചെമ്പല്ലിക്കുണ്ടിന്റെ മനോഹരദൃശ്യം കാണാനാകും. 


</doc>
<doc id="282593" url="https://ml.wikipedia.org/wiki?curid=282593" title="ശ്രീ വയലപ്ര അണിയക്കര പൂമാല ഭഗവതി ക്ഷേത്രം">
ശ്രീ വയലപ്ര അണിയക്കര പൂമാല ഭഗവതി ക്ഷേത്രം

വടക്കേ മലബാറിലെ പൂമാല കാവുകളിൽ ഒന്നായ ശ്രീ വയലപ്ര അണിയക്കര പൂമാല ഭഗവതി ക്ഷേത്രം കണ്ണൂർ ജില്ലയിൽ ചെറുതാഴം പഞ്ചായത്തിൽ പെടുന്ന വയലപ്ര പരപ്പിന് സമീപമാണ് സ്ഥിതിചെയ്യുന്നത്. പൂമാല ഭഗവതിയാണ് പ്രധാന ദേവത. കൂർമ്പ ഭഗവതിക്കും ശ്രീ ഭൂതത്തിനും ഇവിടെ സ്ഥാനം ഉണ്ട്. ഇതിനു പുറമേ ഉപദൈവങ്ങളായ വീരൻ, വീരർകാളി, വിഷ്ണുമൂർത്തി, മടയിൽ ചാമുണ്ടി, പുതിയ ഭഗവതി എന്നിവർക്കും പ്രധാന ക്ഷേത്രത്തിനു പുറത്തു പള്ളിയറകൾ ഉണ്ട്.

പാട്ടുത്സവം, കളിയാട്ടം,പൂരോത്സവം തുടങ്ങിയവയാണ് പ്രധാന ഉത്സവങ്ങൾ.

ഒരു നാട്ടിൽ ഒരു ക്ഷേത്രം എന്നത് ശരി വയ്ക്കുന്നതാണ് ഈ ക്ഷേത്രം.വയലപ്രയുടെ ചരിത്രം അണിയക്കരയുടെത് കൂടിയാണ്.ക്ഷേത്ര ഉത്സവത്തോടനുബന്ധിച്ചുള്ള മരക്കലപ്പാട്ടിലും പൂരക്കളിപാട്ടിലും ക്ഷേത്രവുമായി ബന്ധപ്പെട്ട ഒരു മിത്ത്(myth) നിറഞ്ഞു നിൽക്കുന്നുണ്ട്. ആര്യാവർത്തത്തിന്റെ അധിപനായ ആര്യരാജൻ തന്റെ മകൾ ദേവതയാണെന്ന് തിരിച്ചറിയുകയും മകളുടെ ആഗ്രഹപ്രകാരം ദൈവത്തിന്റെ സ്വന്തം നാടായ കേരളം കാണാൻ യാത്ര തിരിക്കുന്നതിനു അനുമതി നൽകുകയും ചെയ്തു.ഇതിനുവേണ്ടി വലിയൊരു മരക്കലം കപ്പൽ നിർമ്മിക്കുകയും ദേവിക്ക് അകമ്പടിയായി 1000 ഭടന്മാരെ ഏർപ്പെടുത്തുകയും ചെയ്തു.നാടായ നാടുകൾ സഞ്ചരിച്ചു യാത്ര തുടരവേ അറബി നാട്ടിൽ വച്ച് കടൽ കൊള്ളക്കാരായ അറബികൾ ദേവിയുടെ മരക്കലം ആക്രമിക്കാൻ വന്നപ്പോൾ അവരെ അട്ടഹാസം കൊണ്ട് അകറ്റി ഓടിച്ചു ദേവി. യാത്രാ വഴിയെ ദേവ നിയോഗമാനുസരിച്ച് ശിവംശാമായ പൂമാരുതൻഭൂതം അംഗരക്ഷകനായി കപ്പലിൽ കയറി. അതായതു ശക്തിയും ശക്തനുംഒന്നിച്ചു;ശത്രുശല്യം ഇല്ലാതായി.വഴിയിൽ കൂർമ്പതുടങ്ങിയ ദേവാംശങ്ങൾ യാത്രയിൽ പങ്കുചേർന്നു. 107 അഴിമുഖങ്ങളും താണ്ടി ഏഴിമലയിൽ ദേവി കപ്പലടുപ്പിച്ചു. അവിടെ ആദ്യം ദർശിച്ചത് ഒരു ചെത്ത്‌കാരനെ ആയിരുന്നു.അയാൾ ദേവിക്ക് ഇളനീർ കൊടുത്തു സൽക്കരിച്ചു. അതുവഴി ദേവി തീയ്യരുടെ ഇഷ്ട ദൈവമായി. തുടർന്ന് ദേവി കുഞ്ഞിമംഗലം വഴി വിശാലമായ ആഴിപ്പരപ്പിൽ വയലപ്ര പരപ്പ് എത്തി. അവിടെ നൂറ്റിഎട്ടാമത്തെ അഴിയിൽ കപ്പൽ അടുപ്പിച്ചു. തുടർന്ന് മടായിക്കാവിലും രാമപുരം ക്ഷേത്രത്തിലും പോയി അനുമതി നേടി വയലപ്രയിൽ കുടിയിരുന്നു.


</doc>
<doc id="282607" url="https://ml.wikipedia.org/wiki?curid=282607" title="സാമ്പ്രാണി">
സാമ്പ്രാണി

ഫ്രാങ്കിൻസെൻസ്() ഒലിബാനം() എന്നിങ്ങനെ ആംഗലേയ പേരുകളിലും അറിയപ്പെടുന്ന ഒരു പ്രകൃതി ദത്ത കറയാണ് (റെസിൻ) സമ്പ്രാണി. സുഗന്ധം പുറപ്പെടുവിക്കുന്ന സമ്പ്രാണി സുഗന്ധത്തിരികളിലും പെർഫ്യൂമുകളിലും ഉപയോഗിക്കുന്നു. ബോസ്വെലിയ() എന്ന ജനുസ്സിൽ പെട്ട മരങ്ങളിൽ നിന്നും ലഭിക്കുന്ന മരക്കറയാണ് സാമ്പ്രാണി. ഇന്ത്യയിൽ കുന്തിരിക്കം എന്നറിയപ്പെടുന്ന മരക്കറയും ഇതേ ജനുസ്സിലെ മരമാണുണ്ടാക്കുന്നത്. പ്രധാനമായും നാലു ജാതി മരങ്ങളിൽ നിന്നുമാണ് സാമ്പ്രാണി ലഭിക്കുന്നത്. ഇവയെല്ലാം തന്നെ പല ഗുണനിലവാരത്തിൽ ലഭ്യമാണ്. ഗുണനിലവാരം ഉറപ്പുവരുത്താൻ ഇപ്പോഴും ആളുകൾ സാമ്പ്രാണി കൈകൊണ്ടു തന്നെ തരംതിരിക്കുകയാണ് പതിവ്. എല്ലാ മതങ്ങളിലും, മതപരമായ ചടങ്ങുകളിൽ വളരെയേറെ പ്രാധാന്യമുള്ള സാമ്പ്രാണിയെ - "യേശു ജനിച്ചപ്പോൾ പണ്ഡിതന്മാർ കൊണ്ടുവന്ന മൂന്നിൽ ഒരു കാഴ്ചവസ്തുവായി ബൈബിളിൽ പ്രതിപാദിച്ചിരിക്കുന്നു".

സാമ്പ്രാണിയിൽ അടങ്ങിയിരിക്കുന്ന പ്രധാനമായ രാസ വസ്തുക്കൾ ഇവയാണ്

വിവിധതരം സാമ്പ്രാണികളിലെ രാസസംയുകതങ്ങളുടെ വർഗ്ഗീകരണത്തിനും പഠനത്തിനും ഇവിടെ കൊടുത്തിട്ടുള്ള അവലംബങ്ങളിലെ വിവരങ്ങൾ പര്യാപ്തമായിരിക്കും:.



</doc>
<doc id="282609" url="https://ml.wikipedia.org/wiki?curid=282609" title="വെങ്കടേശ സുപ്രഭാതം">
വെങ്കടേശ സുപ്രഭാതം

ദൈവങ്ങളെ പ്രഭാതത്തിൽ ഉറക്കത്തിൽ നിന്ന് ഉണർത്തുന്നതിനെ പള്ളിയുണർത്ത് എന്നും തമിഴിൽ ഇതിനെ തിരുപ്പള്ളിയുലൂക്കീ ( திருப்பள்ளியெழுச்சி), എന്നും പറയുന്നു. 

ഒരുപാട് ഭക്തകവികളും സന്യാസിമാരും മഹാവിഷ്ണുവിനേയും പരമശിവനേയും ഉൺർത്തുവാനുള്ള കാവ്യങ്ങൾ രചിച്ചിട്ടുണ്ട്. തൊണ്ടാരഡിപ്പൊടി ആൾവാർ രചിച്ച ശ്രീ രംഗനാഥനെ കുറിച്ചുള്ളതും മണിക്കവചക്കാറുടെ ശിവനെ കുറിച്ചുള്ളതുമാണ് പ്രശസ്തം. 
രാമാനുജത്തിന്റെ പരമ്പരയിൽ പെട്ട ആചാര്യന്മാർ ഇവയെ സംസ്കൃതത്തിലേക്ക് ആവാഹിച്ചു. 

കൗസല്യസുപ്രജ രാമ പൂർവ സന്ധ്യ പ്രവർദ്ധതേ|<br> 
ഉത്തിഷ്ഠ നരശാർദ്ദൂല കർത്തവ്യം ദൈവമഹ്നികം|| <br>

എന്നു തുടങ്ങുന്നതാണ് വെങ്കിടേശ സുപ്രഭാതം.

വാല്മീകി രാമായണത്തിൽ ബാലകാണ്ഡത്തിലേക്കാണ് ഇത് കൈചൂണ്ടുന്നത്. .യാഗം കഴിഞ്ഞ് സരയൂ നദിയുടെ തീരത്ത് ഉറങ്ങുന്ന ശ്രീരാമനേയും ലക്ഷ്മണാനേയും ഉണർത്താൻ വിശ്വാമിത്ര മഹർഷി കാവ്യം ചൊല്ലുന്നുണ്ട്.
വൈഷ്ണവനായിരുന്ന മണവാള മാമുനിയുടെ ശിഷ്യനായിരുന്ന കാഞ്ചീപുരത്ത് 1361 മുതൽ 1454 വരെ ജീവിച്ചിരുന്ന [ഹസ്ത്യാദ്രിനാഥൻ]] എന്ന ഭക്തകവി രചിച്ചതാണെന്നും. 1430 ൽ പ്രതിവതി ഭയങ്കര ശ്രീ അനന്താചാര്യൻ എന്നും അണ്ണങ്കരാചാര്യർ എന്നും പ്രതിവതി ഭയങ്കരം അണ്ണങ്കരാചാര്യർ എന്നും അറിയുന്ന രാമാനുജാചാര്യർ രചിച്ചതാണെന്നും പറയുന്നു.

തിരുപ്പതി ദേവസ്ഥാനം 1962ൽ വി.വി.അനന്തനാരായണൻ ആലപിച്ച വെങ്കടേശ സുപ്രഭാതം റെക്കോഡ് ചെയ്യുകയുണ്ടായി. എന്നാൽ ഇതിന് വേണ്ടത്ര പ്രചാരം കിട്ടിയില്ല. 

എം.എസ്.സുബ്ബലക്ഷ്മി ആലപിച്ച വെങ്കടേശ സുപ്രഭാതം, ഗ്രാമഫോൺ കമ്പനി പുറത്തിറക്കിയത് 1963ലാണ്. ഇതിൽ 70 ശ്ളോകങ്ങളാണ് ഉള്ളത്. ഏറ്റവും കൂടുതൽ പ്രചാരത്തിലുള്ളതും ഇതാണ്.ഈ പതിപ്പിന്റെ ശബ്ദകാസറ്റുകളാണ് എച്ച് എം വി വിറ്റുകൊണ്ടിരിക്കുന്നത്. 

തെക്കേഇന്ത്യയിലെ ഒരു പ്രശസ്ത ഗ്രാമഫോൺ കമ്പനി എം.എൽ.വസന്തകുമാരിയുടെ ശബ്ദത്തിൽ റെക്കോഡ് ചെയ്യാൻ ശ്രമിച്ചെങ്കിലും എം.എസ്.സുബ്ബലക്ഷിയേക്കാൾ നന്നാവില്ലെന്നു പറഞ്ഞ് ഒഴിയുകയാണ് ഉണ്ടായത്.



</doc>
<doc id="282610" url="https://ml.wikipedia.org/wiki?curid=282610" title="പാറനിരങ്ങൻ">
പാറനിരങ്ങൻ

പാറനിരങ്ങന് Long-billed Pipit എന്നും Brown Rock Pipit എന്നും പേരുണ്ട്. ശാസ്ത്രീയ നാമം "Anthus similis" എന്നുമാണ്. 
ഇവയ്ക്ക് ആഫ്രിക്ക, അറേബ്യൻ ഉപഭൂഖണ്ഡം, തെക്കേ ഏഷ്യ എന്നിവിടങ്ങളിൽ ഒരുപാട് ഉപവിഭാഗങ്ങൾ ഉണ്ട്. ഈ പക്ഷി തദ്ദേശവാസിയോ ചെറുദൂരത്തേക്ക് ദേശാടനം നടത്തുന്നവയോ ആണ്. 

ഇടത്തരം വലിയ പക്ഷിയാണ്. 16-17.5 സെ.മീ നീളമുണ്ട്. നിലത്തിരുന്നാൾ പെട്ടെന്ന് തിരിച്ചറിയാൻ പറ്റില്ല. മുകൾവശം ചരനിറം കലർന്ന തവിട്ടുനിറമാണ്. വെള്ളയോ മങ്ങിയ വയ്ക്കോലിന്റെ നിറമാണ് അടിവശത്തിന്. 
ഇവയുടെ ഭക്ഷണം വിത്തുകളും പ്രാണികളുമാണ്.
വൃത്താകൃതിയിലുള്ള കൂട്, ചെരിവുള്ള പാറകളിലോ ചെടികൾക്കിടയിൽ തുറന്ന സ്ഥലത്താണ് ഉണ്ടാക്കുന്നത്. 2-4 മുട്ടകളിടും.



</doc>
<doc id="282611" url="https://ml.wikipedia.org/wiki?curid=282611" title="വെൺനീലി">
വെൺനീലി

വെൺനീലിയ്ക്ക് ആംഗലത്തിൽ Black-naped Monarch , Black-naped Blue Flycatcher എന്നൊക്കെയാണ് പേര്. ശാസ്തീയ നാമം "Hypothymis azurea" എന്നാണ്. 

16 .സെമീ. നീളമുണ്ട്. മങ്ങിയ നീലനിറമാണ്, പൂവന്. തല്യ്ക്ക് പുറകിൽ കറുത്ത അടയാളവും കഴുത്തിൽ നെക്ലേസ് പോലെ വീതി കുറഞ്ഞ കറുത്ത അടയാളവുമുണ്ട്. പിടയുടെ ചിറകും പുറകുവശവും ചാര നിറം കലർന്ന തവിട്ടു നിറമാണ്. നിറങ്ങളിൽ വ്യത്യാസമുള്ള ഉപ്വിഭാഗങ്ങളുണ്ട്. 


ഇവ ഭൂമദ്ധ്യരേഖയോടടുത്ത തെക്കേഏഷ്യയിൽ ഇന്ത്യയും ശ്രീലങ്കയും തൊട്ട് കിഴക്ക് ഇന്തോനേഷ്യ, ഫീലിപ്പീൻസ് വരെ കാണുന്നു. ഉൾക്കാടുകളിലാണ് സാധാരണ കാണുന്നത്. 
ഇന്ത്യയിൽ പ്രജനന കാലം മേയ് മുതൽ ജൂലായ് വരെയാണ്. 2-3 മുട്ടകളിടും. ചെടിയുടെ കവരങ്ങളിൽ കോപ്പപോലെയുള്ള കൂടാണ് ഉണ്ടാക്കുന്നത്. കൂടുകൾ ചിലന്തിയുടെ മുട്ടപ്പൊതികൾ കൊണ്ടാണ് അലങ്കരിക്കുന്നത്. .
പിടയാണ് കൂടൊരുക്കുന്നത്. ആണ് കാവലിരിക്കും. മുട്ടകൾ 12 ദിവസംകൊണ്ട് വിരിയും. അടയിരിക്കുന്നതും കുഞ്ഞുങ്ങൾക്ക് തീറ്റകൊടുക്കുന്നതും പൂവനും പിടയും കൂടിയാണ്. .


</doc>
<doc id="282612" url="https://ml.wikipedia.org/wiki?curid=282612" title="അസുരക്കിളി">
അസുരക്കിളി

അസുരക്കിളിയുടെ ഇംഗ്ലീഷിലെ പേര് bay-backed shrike എന്നും ശാസ്ത്രീയ നാമം "Lanius vittatus" എന്നുമാണ്. ഈ പക്ഷി തെക്കേ ഏഷ്യയിലെ തദ്ദേശ വാസിയാണ്.

17 സെ.മീ. നീളമുണ്ട്. കരിംചുവപ്പൂകലർന്ന തവിട്ടു നിറമാണ് മുകൾഭാഗത്തിന്. അടിവശം വെള്ളയാണ്. വാലിന് കറുപ്പു നിറമാണ്. കണ്ണിനു ചുറ്റും കറുത്ത മുഖംമൂടിയുണ്ട്. കലും കൊക്കും കടുത്ത ചാരനിറമാണ്..
പിടയും പൂവനും കാഴ്ചയ്ക്ക് ഒരു പോലെയാണ്.

കുറ്റിക്കാടുകളിലാണ് ഇര തേടുന്നത്. പല്ലികൾ. വലിയ പ്രാണികൾ, ചെറിയ പക്ഷികൾ എന്നിവയാണ് ഭക്ഷണം. .
അഫ്ഘാനിസ്ഥാൻ, പാകിസ്താൻ, ഇന്ത്യ എന്നിവിടങ്ങളിൽ പ്രജനനം നടത്തുന്നു. 3-5 മുട്ടകളിടും.


</doc>
<doc id="282613" url="https://ml.wikipedia.org/wiki?curid=282613" title="പ്രീതി (ചലച്ചിത്രം)">
പ്രീതി (ചലച്ചിത്രം)

കെ.കെ. ഫിലിംസ് കംബൈൻസിന്റെ ബാനറിൽ കെ.കെ.എസ്. കൈമൾ നിർമിച്ച മലയാളചലച്ചിത്രമാണ് പ്രീതി. കാർമൽ പിക്ചേഴ്സ് വിതരണം ചെയ്ത ഈ ചിത്രം 1972 ഏപ്രിൽ 05-ന് കേരളത്തിൽ പ്രദർശനം തുടങ്ങി.





</doc>
<doc id="282623" url="https://ml.wikipedia.org/wiki?curid=282623" title="മഞ്ചൂറിയ">
മഞ്ചൂറിയ

വടക്കു കിഴക്കേ ഏഷ്യയിലെ ചരിത്രപരമായ പ്രധാന്യമുള്ള ഒരു വലിയ ഭൂപ്രദേശമാണ് മഞ്ചൂറിയ ().


</doc>
<doc id="282628" url="https://ml.wikipedia.org/wiki?curid=282628" title="ഡബിൾ ഡെക്കർ ബസ്">
ഡബിൾ ഡെക്കർ ബസ്

രണ്ടുനിലയായി പണിചെയ്തിട്ടുള്ള ബസ്സുകളെയാണ് ഡബിൾ ഡെക്കർ ബസ്സുകൾ എന്നു പറയുയന്നത്. ഇവയിൽ മുകൾനിലയിലും യാത്രക്കാർക്ക് സഞ്ചരിക്കാൻ സാധിക്കും. മുകളിലെ തട്ടിലേക്ക് കയറുവാനായി പിൻ ഭാഗത്തെ പടിയോട് ചേർന്ന് ഒരു പടിത്തട്ടുകൂടിയുണ്ടായിരിക്കും. യുണൈറ്റഡ് കിങ്ഡത്തിൽ ഇവ വലിയ തോതിൽ പൊതുഗതാഗതത്തിന് ഉപയോഗിക്കുന്നു. ലണ്ടനിലെ ചുവന്ന ഡബിൾ ഡെക്കറുകൾ വളരെ പ്രശസ്തമാണ്. യൂറോപ്പ്, ഏഷ്യ, കാനഡ എന്നീ ഭൂഖണ്ഡങ്ങളിലെ വിവിധ രാജ്യങ്ങളിൽ ഡബിൾ ഡെക്കർ ബസ്സുകൾ വ്യാപകമായി ഉപയോഗിച്ചുവരുന്നു. ഭൂരിഭാഗം ഡബിൾ ഡെക്കർ ബസ്സുകളും ഒറ്റ ഷാസിയിലാണ് നിർമ്മിക്കപ്പെടുന്നത്.

മുകൾവശം തുറന്ന തരത്തിലുള്ള ഡബിൾ ഡെക്കർ ബസ്സുകൾ പ്രധാനമായും വിനോദസഞ്ചാര ആവശ്യങ്ങൾക്കാണ് ഉപയോഗിക്കുന്നത്.
ഡബിൾ ഡെക്കർ ബസ്സുകൾ വളരെ ഉയരം കുറഞ്ഞ പാലങ്ങളുമായി കൂട്ടിമുട്ടി അപകടങ്ങൾ ഉണ്ടാവാറുണ്ട്. സിംഗിൾ ഡെക്കർ ബസ്സുകൾ ഓടിച്ച് ശീലമുള്ള ഡ്രൈവർമാർ ഇവയുടെ ഉയരം മറന്നുപോവുന്നതാണ് പല അപകടങ്ങൾക്കും കാരണം. 2010 സെപ്തംബറിൽ വടക്കേ അമേരിക്കയിൽ വളരെ ഗുരുതരമായ ഒരു ഡബിൾ ഡെക്കർ ബസ്സപകടം ഉണ്ടായി.

സമ്മർ ഹോളിഡേ എന്ന ചിത്രത്തിൽ ക്ലിഫ് റിച്ചാഡും കൂട്ടരും ഒരു ഡബിൾ ഡെക്കർ ബസ് യൂറോപ്പ് മുഴുവനും ഓടിക്കുന്നതായി ചിത്രീകരിച്ചിരിക്കുന്നു.

ഹാരിപോട്ടർ ആന്റ് പ്രിസ്ണർ ഓഫ് അസ്ക്കബാൻ എന്ന ചിത്രത്തിലെ നൈറ്റ് ബസ് എന്നത് ഒരു ട്രിപ്പിൾ ഡെക്കർ ബസ്സാണ്.

2012 ഒളിമ്പിക്സിന് വേണ്ടി ചെക്ക് കലാകാരനായ ഡേവിഡ് സെർണി ലണ്ടൻ ബൂസ്റ്റർ എന്ന ഡബിൾ ഡെക്കർ ബസ്സ്നിർമ്മിക്കുകയുണ്ടായി. ലണ്ടൻബൂസ്റ്റർ അതിന്റെ ഹൈഡ്രോളിക് കൈകൾ ഉപയോഗിച്ച് പുഷ്-അപ്പുകൾ എടുക്കുമായിരുന്നു. 
ഇത് ചെക് ഒളിമ്പിക് ഹൗസിന് മുന്നിലായാണ് സ്ഥാപിച്ചിരുന്നത്.


</doc>
<doc id="282631" url="https://ml.wikipedia.org/wiki?curid=282631" title="ഗ്രിമ്മിന്റെ കഥകൾ">
ഗ്രിമ്മിന്റെ കഥകൾ

ജർമൻ സഹോദരന്മാരായ ജേക്കബ് ലുഡ്വിംഗ് കാറൽ ഗ്രിം, വിൽഹെം കാറൽ ഗ്രിം എന്നിവർ ശേഖരിച്ച കഥകളുടെ ശേഖരമാണ് ഗ്രിമ്മിന്റെ കഥകൾ. മാർബർഗ് യൂണിവേഴ്സിറ്റിയിൽ വിദ്യാർഥികളായിരുന്ന കാലത്തു നാടോടിക്കഥകൾ ശേഖരിച്ചു ശാസ്ത്രീയമായി വിശകലനം ചെയ്തു പ്രസിദ്ധീകരിക്കുകയായിരുന്നു. 1812 മുതൽ 1822 വരെയുള്ള കാലഘട്ടത്തിൽ മൂന്നു വാല്യമുള്ള ഗ്രിംസ് ഫെയറി ടെയിൽസ് പ്രകാശനം ചെയ്തു. മലയാളത്തിലും ഇത് പരിഭാഷപ്പെടുത്തിയിട്ടുണ്ട്.



</doc>
<doc id="282634" url="https://ml.wikipedia.org/wiki?curid=282634" title="സോണി മൊബൈൽ കമ്മ്യൂണിക്കേഷൻസ്">
സോണി മൊബൈൽ കമ്മ്യൂണിക്കേഷൻസ്

സോണി മൊബൈൽ കമ്മ്യൂണിക്കേഷൻസ് എബി, ജപ്പാനിലെ ടോക്കിയോ ആസ്ഥാനമായി പ്രവർത്തിക്കുന്ന ഒരു ബഹുരാഷ്ട്ര മൊബൈൽ നിർമ്മാണ കമ്പനിയാണ്. ഈ കമ്പനി ആദ്യം അറിയപ്പെട്ടിരുന്നത് സോണി എറിക്സ്സൺ മൊബൈൽ കമ്മ്യൂണിക്കേഷൻസ് എബി എന്നായിരുന്നു. സോണിയുടെയും, എറിക്സ്സൺ എന്ന സ്വീഡിഷ് കമ്പനിയുടെയും ഉടമസ്ഥതയിലായിരുന്ന സോണി എറിക്സ്സൺ മൊബൈൽ കമ്മ്യൂണിക്കേഷൻസ് എബി എന്ന കമ്പനി, 2011 ഒക്ടോബർ 1 -നു സ്ഥാപിതമായി. എറിക്സ്സൺ എന്ന കമ്പനിക്ക്‌ ഉണ്ടായിരുന്ന ഷെയർ മുഴുവനായും 2011 ഫെബ്രുവരി 16 -നു സോണി വാങ്ങി. തുടർന്നാണ്‌ സോണി മൊബൈൽ കമ്മ്യൂണിക്കേഷൻസ് എബി എന്ന പേര് സ്വീകരിച്ചത്.

പുതിയ ഉൽപന്നങ്ങളുടെ ഗവേഷണത്തിനും വികസനത്തിനുമായി ജപ്പാനിലെ, ടോക്കിയോ, ഇന്ത്യയിലെ ചെന്നൈ, സ്വീഡനിലെ ലുണ്ട്, ചൈനയിലെ ബെയ്‌ജിങ്ങ്‌, യു.എസ്.എ.യിലെ സിലികൺ വാലി എന്നിങ്ങനെ ലോകത്തിന്റെ പല ഭാഗങ്ങളിലായി സൗകര്യമുള്ള സോണി മൊബൈൽ കമ്മ്യൂണിക്കേഷൻസ് 2012 -ൽ ലോകത്തില ഏറ്റവും കൂടുതൽ സ്മാർട്ട്‌ ഫോണുകൾ വിറ്റഴിക്കുന്ന കമ്പനികളുടെ പട്ടികയിൽ 5 -ആം സ്ഥാനത്തായിരുന്നു.

ഒട്ടേറെ സവിശേഷതകളുമായി പുറത്തിറങ്ങിയ സോണി എക്സ്പീരിയ Z2 എന്ന പ്രീമിയം സ്മാർട്ട് ഫോൺ ടെക് ലോകം ഒരുപാട് ശ്രദ്ധിച്ച ഒന്നായിരുന്നു.


</doc>
<doc id="282639" url="https://ml.wikipedia.org/wiki?curid=282639" title="അഖോരി സിൻഹ">
അഖോരി സിൻഹ

ഇന്ത്യൻ വംശജനായ അമേരിക്കൻ ശാസ്ത്രജ്ഞനാണ് അഖോരി സിൻഹ. മിനസോട്ട സർവകലാശാലയിലെ ജനിതക-കോശ ശാസ്ത്രവിഭാഗം പ്രൊഫസറായ അഖോരി സിൻഹയുടെ ബഹുമാനാർഥം അന്റാർട്ടിക്കയിലെ പർവതത്തിന് ഇദ്ദേഹത്തിന്റെ പേരു നൽകിയിരുന്നു. യുഎസ് ജിയോളജിക്കൽ സർവേയും അന്റാർട്ടിക്ക് നെയിംസ് ഉപദേശകസമിതിയും ചേർന്നാണ് അന്റാർട്ടിക്കയിലെ പർവതത്തിന് "മൗണ്ട് സിൻഹ" എന്ന് പേരിട്ടത്. 
ഡൽഹിയിൽനിന്ന് ബിഹാറിലേക്ക് കുടിയേറിയതാണ് പ്രൊഫസർ സിൻഹയുടെ കുടുംബം. അലഹബാദ് സർവകലാശാലയിൽനിന്ന് 1954ലാണ് സിൻഹ ബിരുദം നേടുന്നത്. പട്ന സർവകലാശാലയിൽനിന്ന് 1956ൽ ജന്തുശാസ്ത്രത്തിൽ എം.എസ്സി നേടിയശേഷം അന്റാർട്ടിക്ക് നാഷണൽ ഫൗണ്ടേഷൻ ക്ഷണപ്രകാരം അങ്ങോട്ടേക്ക് പോയി. 

അന്റാർട്ടിക്കയിലെ ബെല്ലിങ്ഷായുസൻ, അമുണ്ട്സെൻ സമുദ്രങ്ങളിലെ തിമിംഗിലങ്ങളും പക്ഷികളും നീർനായകളും ഉൾപ്പെടെയുള്ള മൃഗസമൂഹങ്ങളെ കുറിച്ചുള്ള പഠനങ്ങൾക്ക് നിർണായകമായ സംഭാവന നൽകി. ശാസ്ത്രപര്യവേക്ഷണത്തിനിടയ്ക്ക് 1971-72 കാലയളവിൽ നടത്തിയ കണ്ടെത്തലുകൾക്കാണ് അമേരിക്ക അദ്ദേഹത്തെ ആദരിച്ചത്. 990 മീറ്റർ ഉയരമുള്ള സിൻഹ പർവതം ഗൂഗിളോ മറ്റ് സെർച്ച് എൻജിനുകളോ ഉപയോഗിച്ച് ലോകത്തെവിടെയുള്ളവർക്കും കാണാൻ കഴിയും.


</doc>
<doc id="282641" url="https://ml.wikipedia.org/wiki?curid=282641" title="സിൻഹ പർവതം">
സിൻഹ പർവതം

990 മീറ്റർ ഉയരമുള്ള അന്റാർട്ടിക്കയിലെ പർവതമാണ് സിൻഹ പർവതം എന്ന മൗണ്ട് സിൻഹ. യുഎസിലെ ഇന്ത്യൻ വംശജനായ ശാസ്ത്രജ്ഞൻ അഖൌരി സിൻഹയുടെ പേരാണ്, യുഎസ് ജിയളോജിക്കൽ സർവേ ഇതിനിട്ടിരിക്കുന്നത്. മിനസോട്ട സർവകലാശാലയിലെ ജനിതക, സെൽ ബയോളജി വിഭാഗത്തിൽ പ്രഫസറായ അഖോരി സിൻഹ അന്റാർട്ടിക്ക മേഖലയിൽ നടത്തിയ പര്യവേക്ഷണങ്ങൾ ഇവിടത്തെ ജീവികളെ സംബന്ധിച്ച ഒട്ടേറെ പ്രധാന വിവരങ്ങൾ ലോകത്തിനു നൽകിയിരുന്നു. 1972ലും 1974ലും ആണ് ഇദ്ദേഹം ഒരുസംഘം ഗവേഷകരോടൊപ്പം അന്റാർട്ടിക്കയിൽ പര്യടനം നടത്തി. സിൻഹപർവതം ഗൂഗിളോ മറ്റ് സെർച്ച് എൻജിനുകളോ ഉപയോഗിച്ച് ലോകത്ത് എവിടെയുള്ളവർക്കും കാണാൻ കഴിയും. 


</doc>
<doc id="282644" url="https://ml.wikipedia.org/wiki?curid=282644" title="ടെലികോം റെഗുലേറ്ററി അതോറിറ്റി ഓഫ് ഇന്ത്യ">
ടെലികോം റെഗുലേറ്ററി അതോറിറ്റി ഓഫ് ഇന്ത്യ

ഇന്ത്യയിലെ ടെലിക്കമ്മ്യൂണിക്കേഷൻ വ്യവസായ മേഖലയെ നിയന്ത്രിക്കുന്ന ഒരു സ്വതന്ത്ര സംഘടനയാണ് ടെലികോം റെഗുലേറ്ററി അതോറിറ്റി ഓഫ് ഇന്ത്യ(ട്രായ്). 

ഇന്ത്യൻ പാർലമെന്റ് പാസ്സാക്കിയ ടെലികോം റെഗുലേറ്ററി അതോറിറ്റി ഓഫ് ഇന്ത്യ ആക്ട്‌ 1997 പ്രകാരം 1997 ഫെബ്രുവരി 20 -നു ട്രായ് നിലവിൽവന്നു. ടെലിക്കമ്മ്യൂണിക്കേഷൻ മേഖലയിലെ സേവനങ്ങൾക്ക് ഈടാക്കുന്ന തുക നിജപ്പെടുത്താനും, ടെലികോം കമ്പനികൾ നൽകുന്ന സേവനങ്ങൾ നിരീക്ഷിക്കാനും, നിയന്ത്രിക്കാനും അധികാരമുള്ള സ്വതന്ത്ര സംഘടനയാണ് ട്രായ്.

ഐയുസി


</doc>
<doc id="282649" url="https://ml.wikipedia.org/wiki?curid=282649" title="വിഷുവം">
വിഷുവം

സൂര്യൻ ഖഗോളമദ്ധ്യരേഖ കടന്നു പോകുന്ന ജ്യോതിശാസ്ത്ര സംബന്ധിയായ പ്രതിഭാസത്തിനെയാണ്‌ വിഷുവം (Equinox) എന്നു പറയുന്നത്. ഇതു മാർച്ച് 20നും സെപ്റ്റംബർ 23നും ആണ് സംഭവിക്കുന്നത്. സാങ്കേതികമായി പറഞ്ഞാൽ ക്രാന്തിവൃത്തവും (ecliptic) ഖഗോളമദ്ധ്യരേഖയും (ഘടികാമണ്ഡലം) (celestial equator) കൂട്ടി മുട്ടുന്ന ഇടത്തിലുള്ള ബിന്ദുക്കളെയാണ്  വിഷുവങ്ങൾ എന്ന്‌ പറയുന്നത്‌. ഈ ദിവസങ്ങളിൽ പകലിനും രാത്രിക്കും ഏകദേശം തുല്യനീളമാണ്. 
ഭൂമധ്യരേഖ ഖഗോളത്തെ ഛേദിക്കുമ്പോൾ ലഭിക്കുന്ന മഹാവൃത്തത്തിന്‌ ഖഗോളമധ്യ രേഖ (celestial equator) അഥവാ ഘടികാമണ്ഡലം എന്ന്‌ പറയുന്നു. രാശിചക്രത്തിലൂടെ സൂര്യൻ സഞ്ചരിക്കുന്ന പാതയെ ക്രാന്തിവൃത്തം (ecliptic) എന്നും പറയുന്നു.
ഭൂമിയുടെ അച്ചുതണ്ട്‌ 23.5° ചെരിഞ്ഞാണ്‌ കറങ്ങുന്നത്‌ . അപ്പോൾ ഖഗോളമധ്യ രേഖയും ക്രാന്തിവൃത്തവും തമ്മിൽ 23.5° യുടെ ചരിവ്‌ ഉണ്ട്‌. അതിനാൽ ഈ രണ്ട്‌ മഹാവൃത്തങ്ങൾ തമ്മിൽ രണ്ട്‌ ബിന്ദുക്കളിൽ മാത്രമേ കൂട്ടിമുട്ടുന്നുള്ളൂ‌. ഈ ബിന്ദുക്കളെ വിഷുവങ്ങൾ (Equinox)എന്ന് വിളിക്കുന്നു. Equinox എന്ന വാക്കിന്റെ മൂല പദം ലാറ്റിൻ ഭാഷയിൽ നിന്നുള്ള ഒരു പദമാണ്‌. Equal night എന്നാണ്‌ അതിന്റെ അർത്ഥം. സൂര്യൻ ഈ രണ്ട്‌ ബിന്ദുക്കളിലുള്ളപ്പോൾ രാത്രിക്കും പകലിനും തുല്യദൈർഘ്യമായിരിക്കും.

സൂര്യൻ അതിന്റെ സഞ്ചാരമധ്യേ തെക്ക്‌ നിന്ന്‌ വടക്കോട്ട്‌ ഘടികാമണ്ഡലത്തെ മുറിച്ച്‌ കടക്കുന്നതായി നമുക്ക് അനുഭവപ്പെടുന്ന ബിന്ദുവിനെ മേഷാദി അഥവാ മഹാവിഷുവം (Vernal Equinox) എന്ന് വിളിക്കുന്നു. അതേ പോലെ സൂര്യൻ വടക്ക്‌ നിന്ന്‌ തെക്കോട്ട്‌ ഘടികാമണ്ഡലത്തെ മുറിച്ചു കിടക്കുന്ന ബിന്ദുവിനെ തുലാദി, തുലാവിഷുവം അഥവാ അപരവിഷുവം (Autumnal Equinox) എന്ന്‌ വിളിക്കുന്നു. മഹാവിഷുവം മാർച്ച്‌ 20-നും അപരവിഷുവം സെപ്റ്റംബർ 23-നും ആണ്‌ സംഭവിക്കുന്നത്‌.

സൂര്യൻ ഒരു വർഷത്തിൽ ഇപ്രകാരം പരമാവധി വടക്കോട്ട് ഉത്തരായനരേഖ വരെയും തെക്കോട്ട് ദക്ഷിണായനരേഖ വരെയും നീങ്ങുന്നതായി അനുഭവപ്പെടുന്നു. ഈ മാറ്റത്തിനിടയിൽ രണ്ട് പ്രാവശ്യം സൂര്യൻ ഭൂമധ്യരേഖയെ കടക്കുന്നു ദിവസങ്ങളെ വിഷുവങ്ങളെന്നു വിളിക്കുന്നു. ഈ ദിവസങ്ങളിൽ പകലും രാത്രിയും തുല്യമായിരിക്കുന്നതിനാൽ ഇവയെ (മാർച്ച് 21, സെപ്റ്റംബർ 23) സമരാത്ര ദിവങ്ങളെന്നും വിളിക്കുന്നു.

സൂര്യൻ ക്രാന്തിവൃത്തത്തിലൂടെ(ecliptic) സഞ്ചരിക്കുമ്പോൾ എത്തുന്ന ഏറ്റവും തെക്കും വടക്കും ഉള്ള രണ്ട് ബിന്ദുക്കളെ ആണ് അയനാന്തങ്ങൾ എന്നു പറയുന്നത്. അയനാന്തങ്ങൾ ദക്ഷിണ അയനാന്തവും ഉത്തര അയനാന്തവും ആണ്.

സൂര്യചന്ദ്രന്മാർ ഭൂമിയിൽ ചെലുത്തുന്ന ഗുരുത്വ ആകർഷണം മൂലം ഭൂമിയുടെ അച്ചുതണ്ട്‌ അതിന്റെ സ്വാഭാവികമായുള്ള കറക്കത്തിന്‌ പുറമേ 26,000 വർഷം കൊണ്ട്‌ പൂർത്തിയാകുന്ന വേറൊരു ഭ്രമണവും ചെയ്യുന്നുണ്ട്‌. ഇത്‌ പുരസ്സരണം (precission) എന്ന പേരിൽ അറിയപ്പെടുന്നു.

ഭൂമിയുടെ അച്ചുതണ്ടിന്റെ പുരസ്സരണം മൂലം ഘടികാമണ്ഡലം ഓരോ വർഷവും 50.26‘’ (50.26 ആർക്‌ സെക്കന്റ് ) വീതം കറങ്ങികൊണ്ടിരിക്കുന്നു. അതിന്റെ ഫലമായി വർഷം തോറും വിഷുവങ്ങളുടെ സ്ഥാനവും ഇത്രയും ദൂരം മാറുന്നു. ഏകദേശം 71 വർഷം കൊണ്ട്‌ ഒരു ഡിഗ്രിയുടെ മാറ്റം ഉണ്ടാകും.

മഹാവിഷുവം, തുലാ വിഷുവം, ഉത്തര അയനാന്തം, ദക്ഷിണ അയനാന്തം തുടങ്ങിയ ക്രാന്തിവൃത്തത്തിലെ വിവിധ ബിന്ദുക്കൾക്ക് പുരസ്സരണം കാരണം സംഭവിക്കുന്ന സ്ഥാനചനത്തിനു അയനം എന്നു പറയുന്നു. ഈ ബിന്ദുക്കളെല്ലാം വർഷം തോറും 50.26" ആർക് സെക്കന്റ്‌ വീതം നീങ്ങി കൊണ്ടിരിക്കുന്നു.

സായന രീതി അനുസരിച്ച് വിഷുവം വരുന്ന മാർച്ച് 21 അടിസ്ഥാനമാക്കി കണക്കാക്കി മേടമാസം കണക്കാക്കേണ്ടി വരും. എന്നാൽ പഞ്ചാംഗവും നമ്മുടെപല കലണ്ടറുകളും ഗണിച്ചിരിക്കുന്നത് നിരയന രീതി അനുസരിച്ചാണ്. അതാണ് വിഷുവും വിഷുവവും രണ്ടു വെവ്വേറെ ദിവസങ്ങളാവാൻ കാരണം.

പണ്ട്‌ (ഏതാണ്ട്‌ 1000 വർഷങ്ങൾക്ക്‌ മുൻപ്‌) മേഷാദി മേടമാസത്തിലായിരുന്നു. സൂര്യൻ മേഷാദിയിൽ വരുന്ന ദിവസം ആയിരുന്നു കേരളത്തിൽ വിഷുവായി ആഘോഷിച്ചിരുന്നത്‌. എന്നാൽ വിഷുവങ്ങളുടെ പുരസ്സരണം നിമിത്തം മേഷാദി ഇപ്പോൾ മീനം രാശിയിൽ ആണ്‌. എങ്കിലും ഇപ്പോഴും വിഷു ആഘോഷിക്കുന്നത്‌ മേടത്തിൽ തന്നെയാണ്‌. ഇതേ പോലെ തുലാദി ഇപ്പോൾ കന്നി രാശിയിൽ ആണ്‌.


</doc>
<doc id="282654" url="https://ml.wikipedia.org/wiki?curid=282654" title="സമുദ്ര ജൈവവൈവിധ്യ രജിസ്റ്റർ (കേരളം)">
സമുദ്ര ജൈവവൈവിധ്യ രജിസ്റ്റർ (കേരളം)

തിരുവനന്തപുരം വലിയതുറ മുതൽ പുതുക്കുറിച്ചി വരെ 20 കിലോമീറ്റർ തീരത്തിലാണ് പഠനം നടത്തി, സംസ്ഥാന ജൈവവൈവിധ്യ ബോർഡ് പുറത്തിറക്കിയ ആധികാരിക ഗ്രന്ഥമാണ് സമുദ്ര ജൈവവൈവിധ്യ രജിസ്റ്റർ (കേരളം) . തീരത്തുനിന്ന് പത്ത് കിലോമീറ്റർ നീളത്തിൽ നടത്തിയ പഠനത്തിൽ സമുദ്ര, തീരദേശജൈവവൈവിധ്യത്തിനു പുറമെ പ്രാദേശിക ജനവിഭാഗങ്ങളുടെ പരമ്പരാഗത വിജ്ഞാനം, സമുദ്രത്തിലെ കാലാവസ്ഥാ പ്രതിഭാസങ്ങൾ എന്നിവയും ഉൾപ്പെടുത്തിയിട്ടുണ്ട്. 
തീരത്തുനിന്ന് പത്ത് കിലോമീറ്റർ നീളത്തിൽ നടത്തിയ പഠനത്തിൽ സമുദ്ര, തീരദേശജൈവവൈവിധ്യത്തിനു പുറമെ പ്രാദേശിക ജനവിഭാഗങ്ങളുടെ പരമ്പരാഗത വിജ്ഞാനം, സമുദ്രത്തിലെ കാലാവസ്ഥാ പ്രതിഭാസങ്ങൾ എന്നിവയും ഉൾപ്പെടുത്തിയിട്ടുണ്ട്. അമിതമായ മത്സ്യബന്ധനത്തിന്റെ ദോഷങ്ങളും സമുദ്രസമ്പത്തുകളുടെ ശോഷണവും പഠനവിധേയമാക്കി. കടലിലെ ജീവജാലങ്ങളുടെയും വസ്തുക്കളുടെയും ചിത്രവും വിശദാംശങ്ങളും വിവരണങ്ങളും ഇതിലുണ്ട്. 


</doc>
<doc id="282666" url="https://ml.wikipedia.org/wiki?curid=282666" title="തോട്ടക്കാട്">
തോട്ടക്കാട്

കേരളത്തിലെ കോട്ടയം ജില്ലയിലെ ഒരു ചെറിയ ഗ്രാമമാണു തോട്ടക്കാട്. കോട്ടയം പട്ടണത്തിൽ നിന്നും 14 കി.മീ. അകലെയായി ഇതു സ്ഥിതി ചെയ്യുന്നു. ചരിത്രപ്രസിദ്ധമായ ശ്രീ ശങ്കരനാരായണ സ്വാമി ക്ഷേത്രം സ്ഥിതി ചെയുന്നത് തോട്ടയ്ക്കാട്ടാണ്.

തോട്ടക്കാടിന് ഈ പേര് കിട്ടിയതിനുപിന്നിൽ പല അഭിപ്രായങ്ങളും നിലനിൽക്കുന്നു.ഹിന്ദുക്കളും ക്രിസ്ത്യൻ വിഭാഗങ്ങളുമാണ് ജനസംഖ്യയിൽ ഏറെയും.

ഗീവർഗീസ് പുണ്യവാളന്റെ നാമേധയത്തിലുള്ള ക്രിസ്ത്യൻ പളളിയും അനുബന്ധ കുരിശുപ്പള്ളികളും ഇവിടെ സ്ഥിതി ചെയ്യുന്നു. ധാരാളം ക്ഷേത്രങ്ങളും, ക്രിസ്ത്യൻ പളളികളും ഇവിടെ ഉണ്ട്. തോട്ടകാട് പള്ളി, ഊളക്കൽ പള്ളി,മാതാവിന്റെ നാമത്തിലുള്ള തോട്ടക്കാട് സെന്റ്‌ മേരീസ്‌ ബെതെലഹേം ഓർത്തഡോൿസ്‌ ചർച് , പുളിമൂട്ടിൽ പള്ളി, ഇരവുചിറ പള്ളി, രാജമറ്റം പള്ളി, തോട്ടയ്ക്കാട് ശ്രീ ശങ്കരനാരായണ സ്വാമി മഹാക്ഷേത്രം ,കുരുതികാമൻ കാവ് ക്ഷേത്രം,ഗുരുദേവ ക്ഷേത്രം എന്നിവയാണ് ഇവയിൽ പ്രധാനമായത്. [വിഷ്ണു സമേതനായ ശിവ പ്രതിഷ്ഠയാൽ പ്രസിദ്ധമായ ശ്രീ ശങ്കരനാരായണ സ്വാമി ക്ഷേത്രം സ്ഥിതി ചെയ്യുന്നത് തോട്ടയ്ക്കാട്ടാണ് ഇവിടുത്തെ പത്തുദിവസത്തെ ശിവരാത്രി മഹോത്സവം വിശ്വ പ്രസിദ്ധമാണ്. അന്യ നാടുകളിൽ നിന്നും അനേകം ഭക്തജനങ്ങൾ ഇവിടെ എത്താറുണ്ട്. തിരുവുത്സവ നാളുകളിൽ പതിനായിരക്കണക്കിന് ഭക്തരാണ് ഇവിടക്കക്ക് എത്തുക. തിരുവിതാംകൂർ ദേവസ്വം ബോർഡിന്റെ നിയന്ത്രണത്തിലുള്ള ഇ ക്ഷേത്രം കോട്ടയം ജില്ലയിലെ മധ്യകേരളത്തിലെ ഏറ്റവും വലിയ ക്ഷേത്രങ്ങളുടെ ഗണത്തിൽ പെടുന്നു]


തോട്ടയ്ക്കാട് ഗവണ്മെന്റ് ആശുപത്രി. 75കിടക്കകൾ ഉള്ള 24 മണിക്കൂർ പ്രവർത്തിക്കുന്ന എല്ലാവിധ സൗകര്യങ്ങളോടും കൂടിയ ആശുപത്രി തോട്ടയക്കാട്ടുണ്ട്.ഓപ്പറേഷൻ തീയേറ്റർ, കാഷ്യലിറ്റി,ലാബ്, പേ വാർഡ് ഡിപ്പാർട്മെന്റ് ഒ പി സെക്ഷൻ, ആംബുലൻസ്, തുടങ്ങിയവ ഉണ്ട്. പ്രതിദിനം ഒ പി യിൽ 750-800 ആളുകൾ എത്തുന്നു.കോട്ടയം പുനലൂർ ഹൈവേയിലെ പ്രധാന സർക്കാർ ആശുപത്രി ആണിത്. ആതുര ശുശ്രൂഷാ രംഗത്ത് സജീവമായ നിരവധി ആരോഗ്യചികിത്സാകേന്ദ്രങ്ങൾ ഇവിടെയുണ്ട് . ഇവയിൽ പ്രധാനമാണ് തോട്ടയ്ക്കാട് ഗവ. ആശുപത്രി

കേരളത്തിലെ മിക്ക ഗ്രാമങ്ങളിലേയും പോലെ തോട്ടയ്ക്കാട്ടും നെല്ല് പ്രധാന കൃഷി ആയിരുന്നു. തെങ്ങ്, വാഴ, ജാതി, ഗ്രാമ്പു, ഇഞ്ചി, മഞ്ഞൾ പച്ചകറികൾ, കിഴങ്ങുവർഗ്ഗങ്ങൾ എന്നിവയും ഇവിടെ ധാരാളമായി കൃഷി ചെയ്തിരുന്നു. തൈപറമ്പ് തോടായിരുന്നു പ്രധാന ജലസ്രോതസ്സ്. കിഴക്കൻ മേഖലകളിലെ വയലുകൾ നികത്തുന്നതിനു വലിയതോതിൽ ഇവിടത്തെ മണ്ണ് എടുത്തുകൊണ്ടുപോവുകയും ഇവിടെത്തന്നെ യുള്ള വയലുകളും നീർത്തടങ്ങളും നികത്തുകയും ചെയ്തതോടെ റബ്ബർ ഒഴികെയുള്ള വിളകളുടെ കാര്യം കഷ്ടത്തിലായി. നെൽകൃഷി തീർത്തും നിലച്ചു.




</doc>
<doc id="282678" url="https://ml.wikipedia.org/wiki?curid=282678" title="വിൻഡോസ് ഫോൺ 8">
വിൻഡോസ് ഫോൺ 8

മൈക്രോസോഫ്റ്റ് വിൻഡോസ് ഫോൺ മൊബൈൽ ഓപ്പറേറ്റിംഗ് സിസ്റ്റത്തിന്റെ മൂന്നാം തലമുറയാണ് വിൻഡോസ് ഫോൺ 8. 2012 ഒക്ടോബർ 22 -നു പുറത്തിറങ്ങിയ ഇതിന്റെ പ്രധാന ആകർഷണം മോഡേൺ യൂസർ ഇന്റെർഫെയ്സ് ആയിരുന്നു.

വിൻഡോസ് ഫോൺ 7 -ന്റെ പിൻഗാമിയായി വന്ന ഇതിന്റെ ഘടന വളരെ അധികം വ്യത്യസ്തമാണ്. അതിനാൽ വിൻഡോസ് ഫോൺ 7 ഓപ്പറേറ്റിംഗ് സിസ്റ്റത്തിൽ പ്രവർത്തിക്കുന്ന സ്മാർട്ട് ഫോണുകൾക്ക് വിൻഡോസ് ഫോൺ 8 അപ്ഡേഷൻ ലഭ്യമല്ല. മാത്രവുമല്ല, വിൻഡോസ് ഫോൺ 8 -നു വേണ്ടി സജ്ജമാക്കിയിട്ടുള്ള ആപ്ലിക്കേഷനുകൾ ഒന്നും തന്നെ വിൻഡോസ് ഫോൺ 7 -ൽ പ്രവർത്തിക്കില്ല. വിഷ്വൽ സ്റ്റുഡിയോ ഉപയോഗിച്ചാണ്‌ വിൻഡോസ് ഫോൺ 7 -നും വിൻഡോസ് ഫോൺ 8 -നും വേണ്ടിയുള്ള ആപ്ലിക്കേഷനുകൾ തയ്യാറാക്കുന്നത്.
നോക്കിയ, എച്ച് ടി സി, സാംസങ്ങ്, ഹുവായ്‌ എന്നീ മൊബൈൽ നിർമ്മാണ കമ്പനികളാണ് വിൻഡോസ് ഫോൺ 8 മൊബൈലുകൾ പുറത്തിറക്കുന്നത്.


</doc>
<doc id="282692" url="https://ml.wikipedia.org/wiki?curid=282692" title="ഹാമെസ് റോഡ്രിഗസ്">
ഹാമെസ് റോഡ്രിഗസ്

കൊളംബിയൻ ദേശീയ ടീമിനും സ്പാനിഷ്‌ ക്ലബ്‌ റയൽ മാഡ്രിഡിനും വേണ്ടി കളിക്കുന്ന ഒരു ഫുട്ബോൾ കളിക്കാരനാണ് ഹാമെസ് റോദ്രിഗസ് (സ്പാനിഷ് ഉച്ചാരണം : ˈxames roˈðɾiɣes; ജനനം: 12 ജൂലൈ 1991).അറ്റാക്കിംഗ് മിഡ്ഫീൽഡർ / വിങ്ങർ ആയാണ്‌ ഹേമസ് കളിക്കുന്നത് .നിലവിൽ ലോകത്തിലെ ഏറ്റവും മികച്ച യുവപ്രതിഭകളിൽ ഒരാളാണ്‌ ഹേമസ് .കൊളംബിയൻ ഇതിഹാസം കാർലോസ് വാൽദെറമയുടെ പിൻഗാമിയായാണ് ഹേമസ് അറിയപ്പെടുന്നത്.മൊണാക്കോയിൽ നിന്ന് 80 മില്യൺ യൂറോയ്ക്കാണ് ഹേമസ് 2014 ൽ റയലിലേക്ക് ചേക്കേറിയത്.

2011-ലെ അണ്ടർ-20 ലോകകപ്പിൽ കൊളംബിയയുടെ ക്യാപ്റ്റനായിരുന്നു. 2014-ലെ ഫിഫ ലോകകപ്പിൽ കളിച്ച അഞ്ച് മത്സരങ്ങളിൽ നിന്ന് ആറ് ഗോളുകൾ നേടി ഗോൾഡൻ ബൂട്ട് സ്വന്തമാക്കി.



</doc>
<doc id="282694" url="https://ml.wikipedia.org/wiki?curid=282694" title="ചാലക്കുടി എൻ.എസ്. നാരായണസ്വാമി">
ചാലക്കുടി എൻ.എസ്. നാരായണസ്വാമി

പ്രസിദ്ധ വയലിൻ വാദകനായിരുന്നു ചാലക്കുടി എൻ.എസ്. നാരായണസ്വാമി. 

അമ്മാവൻ എൻ.കെ. അഖിലേശ്വര ഭാഗവതരിൽ നിന്നാണ് അദ്ദേഹം സംഗീതം അഭ്യസിച്ചത്. പിന്നീട് അദ്ദേഹം ശെമ്മാങ്കുടി ശ്രീനിവാസ അയ്യരുടെ ശിഷ്യനായി. 
1981ൽ യുഎസിലെ അരിസോണ സർവകലാശലയുടെ ഡോക്ടറേറ്റ് നേടി. കേന്ദ്ര-കേരള സംഗീത നാടക അക്കാദമി പുരസ്കാരങ്ങൾ നേടിയിട്ടുണ്ട്. 

തിരുവനന്തപുരം സ്വാതി തിരുനാൾ സംഗീത കോളേജിലെയും പാലക്കാട് ചെമ്പൈ സ്മാരക സംഗീത കോളേജിലെയും പ്രിൻസിപ്പൽ ആയും പ്രവർത്തിച്ചിട്ടുണ്ട്. തിരുവനന്തപുരം ആകാശവാണി നിലയത്തിലെ വയലിൻ വിദ്വാൻ ആയിരുന്നു. 

സ്വാതിതിരുനാൾ രചിച്ചതും എന്നാൽ ചിട്ടപ്പെടുത്താത്തതുമായ ചില കൃതികൾ ചാലക്കുടി നാരായണസ്വാമി കമ്പോസ് ചെയ്ത് 'സ്വാതിതിരുനാളിന്റെ അപൂർവ കൃതികൾ' എന്ന പേരിൽ സി.ഡി. പുറത്തിറക്കിയിരുന്നു. 

2003 ഫിബ്രവരി 24-ആം തിയതി 78-ആം വയസ്സിൽ ഹൃദ്രോഗം മൂലം തിരുവനന്തപുരത്തെ അദ്ദേഹത്തിന്റെ വസതിയിൽ വെച്ച് അന്തരിച്ചു.


</doc>
<doc id="282695" url="https://ml.wikipedia.org/wiki?curid=282695" title="വാവെയ്">
വാവെയ്

ചൈനയിലെ ഷെഞ്ജെൻ ആസ്ഥാനമായി പ്രവർത്തിക്കുന്ന ഒരു ബഹുരാഷ്ട്ര ടെലികമ്മ്യൂണിക്കേഷൻ ഉപകരണ നിർമ്മാതാക്കളാണ് വാവെയ്(ഹുവാവി, ഹുവാവെ,ഹ്വാവെ എന്നിങ്ങനെയും ഉച്ചരിക്കപ്പെടാറൂണ്ട്) ടെക്നോളജീസ് കമ്പനി ലിമിറ്റഡ്. 2012 -ൽ എറിക്സ്സൺ എന്ന സ്വീഡിഷ് കമ്പനിയെ പുറകിലാക്കിയ വാവെയ്, നിലവിൽ ലോകത്തിലെ ഏറ്റവും വലിയ ടെലികമ്മ്യൂണിക്കേഷൻ ഉപകരണ നിർമ്മാതാക്കളാണ്. ലോകത്തിന്റെ പലഭാഗങ്ങളിലായി ഗവേഷണത്തിനും വികസനത്തിനുമായി 21 കേന്ദ്രങ്ങളുള്ള വാവെയ് ടെക്നോളജീസ് 500 കോടി ഡോളറാണ് ഗവേഷണങ്ങൾക്കായി നിക്ഷേപിച്ചത്.അമേരിക്ക, കാനഡ, യുകെ, പാകിസ്താൻ, ഇന്ത്യ, ജർമ്മനി, ഫ്രാൻസ്, ബെൽജിയം, റഷ്യ, തുർക്കി, സ്വീഡൻ, അയർലണ്ട് എന്നീ രാജ്യങ്ങൾ കമ്പനിക്ക് സ്വന്തമായ റിസർച്ച് സെന്ററുകളൂണ്ട്. ഇന്ത്യയിലെ റിസ്ർച്ച് സെന്റെർ ബഗളുരുവിലാണ് പ്രവർത്തിക്കുന്നത്.

ഇന്ന്, 140 -ൽ അധികം രാജ്യങ്ങളിലായി സേവന മേഖലയുള്ള വാവെയ് ടെക്നോളജീസ് കമ്പനി ലിമിറ്റഡ് ലോകത്തിലെ എറ്റവും വലിയ ടെലികോം ഓപ്പറേറ്റർമാരുടെ പട്ടികയിലുള്ള 45 കമ്പനികളുമായി ചേർന്നു പ്രവർത്തിക്കുന്നു..മൊബൈൽ ഫോണുകൾ, മൊബൈൽ ടവർ ഉപകരണങ്ങൾ, ഇന്റെർ നെറ്റ് കണക്റ്റിവിറ്റി ഉപകരണങ്ങൾ മുതലായവയുടെ നിർമ്മാണമാണ് മുഖ്യമായും ഹുവാവെ നടത്തുന്നത്. ലോകത്തെ ഒട്ടുമിക്ക മൊബൈൽ സേവനധാതാക്കളും ഇവരുടെ ഉത്പന്നങ്ങൾ ഉപയോഗിക്കുകയോ വിൽക്കുകയോ ചെയ്യുന്നുണ്ട്.
1987 -ൽ ചൈനയിലെ പീപ്പിൾ ലിബറേഷൻ ആർമിയിനിന്നും വിരമിച്ച റെൻ സെങ്ങ്ഫായ് എന്ന ഉദ്യോഗസ്ഥൻ മുൻകയ്യെടുത്ത് രൂപീകരിച്ച ഈ കമ്പനി പൂർണ്ണമായും ജീവനക്കാരുടെ ഉടമസ്ഥതയിൽ പ്രവർത്തിക്കുന്നതാണ്.. പീപ്പിൾ ലിബറേഷൻ ആർമിയുമായുള്ള കമ്പനിയുടെ ഈ ബന്ധം പല വിമർശനങ്ങൾക്കും കാരണമായിടുണ്ട്.



</doc>
<doc id="282697" url="https://ml.wikipedia.org/wiki?curid=282697" title="ഭദ്രാചലം രാമദാസ്">
ഭദ്രാചലം രാമദാസ്

17-ആം നൂറ്റാണ്ടിൽ ജീവിച്ചിരുന്ന ഒരു തെലുഗു ഭക്തകവിയായിരുന്നു ഭദ്രാചലം രാമദാസ്, ഭക്ത രാമദാസ് എന്നീ പേരുകളിൽ പ്രസിദ്ധനായിരുന്ന കഞ്ചർല ഗോപണ്ണ. തികഞ്ഞ രാമഭക്തനായിരുന്ന അദ്ദേഹമാണ് പ്രസിദ്ധമായ ഭദ്രാചലം ശ്രീരാമസ്വാമിക്ഷേത്രത്തിന്റെ പുനരുദ്ധാരണപ്പണി നടത്തിയത്.

ത്യാഗരാജ സ്വാമികളുടെ ജീവിതകാലത്തിനും മുമ്പേയായിരുന്നു രാമദാസിന്റെ കാലഘട്ടം. 1620-ൽ ഇന്നത്തെ തെലങ്കാന സംസ്ഥാനത്തെ ഭദ്രാദി-കോത്തഗുഡം ജില്ലയിലെ ഭദ്രാചലത്തിനടുത്തുള്ള നെലകൊണ്ടപള്ളി ഗ്രാമത്തിൽ ഒരു ബ്രാഹ്മണകുടുംബത്തിൽ അദ്ദേഹം ജനിച്ചു. കഞ്ചർല ലിംഗണ്ണ മന്ത്രിയും കാമാംബയുമായിരുന്നു മാതാപിതാക്കൾ. രാമഭക്തനായിരുന്ന അദ്ദേഹം ആദ്യകാലത്ത് ഭദ്രാചലത്തിലെ തഹസിൽദാരായിരുന്നു എന്നു വിശ്വസിക്കപ്പെടുന്നു. അവിടത്തെ മന്ത്രിമാരായിരുന്ന അക്കണ്ണയുടെയും മാഡണ്ണയുടെയും അനന്തരവനായിരുന്നു അദ്ദേഹം. നികുതി പിരിക്കുന്ന കണക്കുപുസ്തകത്തിന്റെ അരികിലിരുന്നാണ് അദ്ദേഹം തന്റെ കീർത്തനങ്ങൾ രചിച്ചിരുന്നതെന്നും പറയപ്പെടുന്നു. നികുതി പിരിച്ചു കിട്ടിയ പണം കൊണ്ട് അദ്ദേഹം ഭദ്രാചലം ക്ഷേത്രത്തിന്റെ പുനരുദ്ധരണം നടത്തിയെന്നും പണം വകമാറ്റി ചെലവിട്ടതിന് രാജാവ് അദ്ദേഹത്തെ ഗോൽക്കൊണ്ട കോട്ടയിൽ തടവിലിട്ടിരുന്നു എന്നും പറയപ്പെടുന്നു. തടവറയിൽ കിടന്നും തന്റെ കീർത്തനരചന തുടർന്നതായും വിശ്വസിക്കപ്പെടുന്നു. തുടർന്ന്, വേഷം മാറിവന്ന ശ്രീരാമനും ലക്ഷ്മണനും ചേർന്നാണത്രേ അദ്ദേഹത്തെ മോചിപ്പിച്ചത്. 68 വർഷം അദ്ദേഹം ജീവിച്ചു. 1688-ൽ അദ്ദേഹം ഉടലോടെ വൈകുണ്ഠലോകം പൂകി എന്നാണ് പറയപ്പെടുന്നത്. ത്യാഗരാജസ്വാമികളുടെ പ്രസിദ്ധമായ 'ക്ഷീരസാഗരശയന' എന്ന കീർത്തനത്തിൽ അദ്ദേഹത്തെക്കുറിച്ച് പരാമർശമുണ്ട്.



</doc>
<doc id="282707" url="https://ml.wikipedia.org/wiki?curid=282707" title="ഫിലുമെനി">
ഫിലുമെനി

തീപ്പെട്ടികൾ, തീപ്പെട്ടിപ്പടങ്ങൾ തുടങ്ങി തീയുമായി ബന്ധപ്പെട്ട സാധന സാമഗ്രികൾ ശേഖരിക്കുന്ന കൗതുകമാണ് ഫിലുമെനി. 1943-ൽ ബ്രിട്ടീഷ് മാച്ച് ബോക്‌സ് ലേബൽ ആന്റ് ബുക്‌ലെറ്റ് സൊസൈറ്റിയുടെ അധ്യക്ഷയായിരുന്ന മാർജറി ഇവാൻസ് എന്ന മഹിളയാണ് ഈ കൊതുകത്തിന്റെ തുട്കകാരി. തീപ്പെട്ടിയുണ്ടാവും മുമ്പേ ഫിലുമെനി ഉണ്ടായിരുന്നു. പലതരം ലേബലുകൾ ശേഖരിക്കുന്ന കൗതുകമായി. തീപ്പെട്ടിക്കൂടും തീപ്പെട്ടിപ്പടവും പിന്നീട് കൂട്ടത്തിൽ ചേർന്നതാണ്.



</doc>
<doc id="282741" url="https://ml.wikipedia.org/wiki?curid=282741" title="സോണി പിക്ച്ചേഴ്സ് എന്റർടെയ്ൻമെന്റ്">
സോണി പിക്ച്ചേഴ്സ് എന്റർടെയ്ൻമെന്റ്

സോണി പിക്ച്ചേഴ്സ് എന്റർടെയ്ൻമെന്റ്, ഇൻകോർപ്പറേഷൻ, ഒരു അമേരിക്കൻ വിനോദ വ്യവസായ കമ്പനിയാണ്. ജപ്പാനിലെ ബഹുരാഷ്ട്രകമ്പനിയായ സോണി കോർപ്പറേഷന്റെ അനുബന്ധമായ സോണി പിക്ച്ചേഴ്സ് എന്റർടെയ്ൻമെന്റ്, ഇൻകോർപ്പറേഷൻ, കാലിഫോർണിയയിലെ കൾവർ സിറ്റി അടിസ്ഥാനമായി പ്രവർത്തിക്കുന്നു. സോണിയുടെ ചലച്ചിത്രം, ടെലിവിഷൻ നിർമ്മാണം, ഡിജിറ്റൽ ഡിസ്ട്രിബ്യൂഷൻ എന്നീ ഘടകങ്ങളെ വലയം ചെയ്തതാണ് ഇതിന്റെ പ്രവർത്തന മേഖല.

സോണി പിക്ച്ചേഴ്സ് എന്റർടെയ്ൻമെന്റ് നിർമ്മിച്ച്‌ വിതരണം ചെയ്ത ചിത്രങ്ങളായ ദ അമേസിങ് സ്പൈഡർ-മാൻ, മെൻ ഇൻ ബ്ലാക്ക്‌ (ചലച്ചിത്രം), അണ്ടർവേൾഡ്, റെസിഡന്റ് ഈവിൾ ബോക്സ്‌ ഓഫീസിൽ വൻ വിജയമായിരുന്നു. സോണി പിക്ച്ചേഴ്സ് എന്റർടെയ്ൻമെന്റ് മോഷൻ പിക്ച്ചർ അസ്സോസിയേഷൻ ഓഫ് അമേരിക്കയിൽ അംഗമാണ്.


</doc>
<doc id="282748" url="https://ml.wikipedia.org/wiki?curid=282748" title="ഒപ്പിസ്തകോമിഡേ">
ഒപ്പിസ്തകോമിഡേ

കോഴിയെ പോലുള്ള പക്ഷികൾ ഉൾപ്പെടുന്ന ഗാലിഫോർമീസ് പക്ഷി ഗോത്രത്തിലെ ഒരു കുടുംബമാണു് ഒപ്പിസ്തകോമിഡേ. ഈ കുടുബത്തിലെ ഒരേയൊരു സ്പീഷീസാണ് ഹോറ്റ്സിൻ.

2014--ൽ മേയർ & ഡി പീറ്റരിയുടെ പ്രവർത്തനത്തെ അടിസ്ഥാനമാക്കി .


</doc>
<doc id="282765" url="https://ml.wikipedia.org/wiki?curid=282765" title="ഖബർ ലഹാരിയ">
ഖബർ ലഹാരിയ

സ്ത്രീകളുടെ വിദ്യാഭ്യാസത്തിനും അവകാശങ്ങൾക്കുമായി ഡൽഹി ആസ്ഥാനമായി പ്രവർത്തിക്കുന്ന നിരന്തർ എന്ന എൻ.ജി.ഒ. 2002-ൽ ഉത്തർ പ്രദേശിലെ ചിത്രകൂടിൽ ആരംഭിച്ച പത്രമാണ് ഖബർ ലഹാരിയ. 2014 ൽ 'ഖബർ ലഹാരിയ'യുടെ ഓൺലൈൻ പതിപ്പിന് ജർമൻ മാധ്യമസ്ഥാപനമായ ഡോയ്‌ചെ വെലെയുടെ ഗ്ലോബൽ മീഡിയാഫോറം പുരസ്‌കാരം ലഭിച്ചു. 
പുതുതരംഗം എന്നർഥം വരുന്ന ഖബർ ലഹാരിയ എട്ട് പേജുള്ള ആഴ്ചപ്പത്രമായാണിറങ്ങുന്നത്. 40 ഗ്രാമീണ വനിതകളാണ് ഇതിലെ പത്രപ്രവർത്തകർ. ഉത്തർപ്രദേശിലെയും ബിഹാറിലെയും 600 ഗ്രാമങ്ങളിൽ വിതരണംചെയ്യുന്ന പത്രത്തിന് 80,000ത്തോളം വായനക്കാരുണ്ട്. 
പിന്നാക്ക, ന്യൂനപക്ഷവിഭാഗങ്ങളിലെ സ്ത്രീകളാണ് വാർത്തകൾ ശേഖരിക്കുന്നതും ഫോട്ടോകളെടുക്കുന്നതും അവ എഡിറ്റ് ചെയ്യുന്നതും പത്രം രൂപകൽപ്പന ചെയ്തിറക്കുന്നതും. ഔപചാരിക വിദ്യാഭ്യാസമില്ലാത്തവരാണ് ഇവരിൽ പലരും. നിരന്തർ ആണ് ഇവർക്ക് ഇതിനായുള്ള പരിശീലനം നൽകുന്നത്. മുഖ്യധാരാ പത്രങ്ങളിൽ ഇടംപിടിക്കാത്ത പ്രാദേശിക വിഷയങ്ങളും സ്ത്രീവിഷയങ്ങളുമാണ് 'ഖബർ ലഹാരിയ'യിൽ ഇടം നേടുന്നത്. 

ബുന്ദേൽഖണ്ഡിലെ ബന്ദ, ബിഹാർ എന്നിവിടങ്ങളിലും എഡിഷനുള്ള, പത്രം ബുന്ദേലി, ഭോജ്പൂരി, ആവാധി, ഹിന്ദുസ്ഥാനി, ബജ്ജിക ഭാഷകളിൽ പുറത്തിറങ്ങുന്നുണ്ട്.



</doc>
<doc id="282807" url="https://ml.wikipedia.org/wiki?curid=282807" title="സംഗീതമുദ്രകൾ">
സംഗീതമുദ്രകൾ

കർണ്ണാടക സംഗീതത്തിലെ സാഹിത്യരചനകളായ കീർത്തനങ്ങളിൽ രചയിതാക്കളും അവരുടേതായ ചില മുദ്രകൾ അവശേഷിപ്പിച്ചിട്ടുണ്ട്. ഈ മുദ്രകളെയാണ് സംഗീതമുദ്രകൾ അല്ലെങ്കിൽ കീർത്തനമുദ്രകൾ എന്നുപറയുന്നത്. ഈ മുദ്രകളിൽ ഏറ്റവും പ്രധാനം വാഗ്ഗേയകാര മുദ്രയാണ്. ഈ മുദ്രകൾ കൃതികളെ അവയുടെ രചയിതാവിനോടു ബന്ധിപ്പിക്കുന്നതിനും രചനയുടേയും രചയിതാവിന്റേയും ചരിത്രം സൂചിപ്പിക്കുന്നതിനും സഹായിക്കുന്നു.

സാധാരണയായി ഉപയോഗത്തിലിരിക്കുന്ന സംഗീത മുദ്രകൾ ഇവയാണ്.
രചയിതാവിന്റെ മുദ്ര. ഇതു രണ്ടൂ രീതിയിൽ കണ്ടുവരുന്നു.
തിരുജ്ഞാനസംബന്ധർ, ജയദേവ, നാരായണതീർഥ, ത്യാഗരാജ, ചെങ്കൽ വരായശാസ്ത്രി, രാമനാട് ശ്രീനിവാസ അയ്യങ്കാർ തുടങ്ങിയവർ വാഗ്ഗേയകാരന്റെ തന്നെ പേര് മുദ്രയായി സ്വീകരിച്ചിരിക്കുന്നു. 
വാഗ്ഗേയകാരന്മാർ ഭജിക്കുന്ന ദൈവത്തിന്റെയോ ജനിച്ച സ്ഥലത്തിന്റെയോ പേരുകളാകാം. ഉദാ: ഗർഭപുരി, ധർമപുരീശ മുതലായവ. പട്ടം സുബ്രഹ്മണ്യയ്യർ (വെങ്കിടേശ), സുബ്ബരായശാസ്ത്രി (കുമാര), മുത്തുസ്വാമിദീക്ഷിതർ (ഗുരുഗുഹ), അനയ്യ (ഉദാദാസ) തുടങ്ങിയവർ ഈ രീതി പിന്തുടർന്നവരാണ്.
ലക്ഷണഗീതങ്ങളിലും രാഗമാലികകളിലും താളമാലികകളിലും സാധാരണയായി കണ്ടുവരുന്ന ഒന്നാണ് രാഗമുദ്ര. ഒരു സംഗീതരചനയുടെ ഏതെങ്കിലും ഒരു വരിയിൽ ഇതു കാണപ്പെടുന്നു. സാഹിത്യത്തിന്റെ അർഥത്തിനു പൊരുത്തപ്പെട്ടോ സാധാരണഗതിയിലോ മുദ്രകൾ ഉപയോഗിച്ചിട്ടുള്ളതായി കാണാം. കോടീശ്വര അയ്യരുടെ 72 മേളകർത്താ കൃതികളിലും രാഗമുദ്ര ഉപയോഗിച്ചിട്ടുള്ളതായി കാണാം. രാഗമുദ്ര അർഥത്തിനോടൊപ്പം ഉപയോഗിച്ച മഹാനാണ് ദീക്ഷിതർ . അദ്ദേഹത്തിന്റെ ഒട്ടുമിക്ക കൃതികളിലും ഇതു ദൃശ്യമാണ്. ഉദാഹരണമായി ആരഭി രാഗത്തിൽ രചിച്ചിട്ടുള്ള "ശ്രീസരസ്വതീ നമോസ്തുതേ". സമഷ്ഠിചരണത്തിൽ "സംസാരഭീത്യാപഹേ" എന്ന ഭാഗത്ത് ആരഭിയെന്നും അതിനോടൊപ്പം സംസാരഭീതിയെ ഇല്ലാതാക്കുന്നവൾ എന്ന അർഥവും വരുന്നു. ഇതുപോലെ അനേകം ഉദാഹരണങ്ങൾ എടുത്തു കാണിക്കുവാൻ കഴിയും.

രാഗമുദ്രകൾ രണ്ടുവിധത്തിൽ കാണാം. ശുദ്ധമെന്നും സൂചിതമെന്നും. 
ഒരു രാഗനാമം വളരെ വ്യക്തമായും സ്വതന്ത്രമായുമായാണ് നിൽക്കുന്നതെങ്കിൽ അതിനെ ശുദ്ധമെന്നു പറയാം. ഉദാഹരണം: മഹാവൈദ്യനാഥയ്യരുടെ രചനയായ "പാഹിമാം ശ്രീ രാജരാജേശ്വരി"യിൽ "ജനരഞ്ജനി" എന്ന രാഗനാമം വ്യക്തമാണ്. 
നിർദ്ദേശരൂപത്തിലും രാഗനാമങ്ങൾ കാണപ്പെടാറുണ്ട്. "സാനന്ദം" എന്ന ഒരു രാഗമാലിക സ്വാതിതിരുനാൾ രചിച്ചിട്ടുണ്ട്. അതിൽ ശുദ്ധ തരംഗിണി എന്ന രാഗത്തെ സൂചിപ്പിക്കാൻ അദ്ദേഹം നൽകിയിരിക്കുന്നത് ക്ഷീരതരംഗിണി എന്നാണ്. 
ഉപയോഗപ്പെടുത്തിയിട്ടുള്ള താളത്തിന്റെ പേര് ഒരു കൃതിയിൽ ഉൾക്കൊള്ളിച്ചിട്ടുണ്ടെങ്കിൽ അത് താളമുദ്ര. താളമാലികയിൽ ഇതൊരു അനിവാര്യഘടകമാണ്. രാഗതാളമാലികയിൽ രാഗനാമവും താളനാമവും ചേർത്തിട്ടുള്ളതായി കാണാം. രാമസ്വാമിദീക്ഷിതർ രചിച്ചിട്ടുള്ള 108 രാഗതാളമാലികയിൽ ആദ്യത്തെ ഖണ്ഡത്തിൽത്തന്നെ നാട്ട (രാഗം) ധ്രുവം (താളം) എന്നിങ്ങനെ രാഗനാമവും താളനാമവും ചേർത്തിരിക്കുന്നു.
ചില വാഗ്ഗേയകാരന്മാർ ഗുരുവിന്റെ നാമം സ്വന്തം രചനകളിൽ ചേർത്തിരിക്കുന്നതായി കാണാം. ഉദാഹരണമായി പൈദാല ഗുരുമൂർത്തിശാസ്ത്രിയുടെ നാട്ടരാഗത്തിലുള്ള സപ്തതാളഗീതത്തിൽ "ഗാനവിദ്യാധുരന്തര വെങ്കടസുബ്ബയ്യഗുരോ" എന്നു ചേർത്തിരിക്കുന്നു. പൊന്നയ്യാപിള്ളയുടെ മായാമാളവഗൗള കൃതിയായ "മായാതീത സ്വരൂപിണി"യിൽ അദ്ദേഹം തന്റെ ഗുരു, മുത്തുസ്വാമിദീക്ഷിതരെ പരാമർശിച്ചിരിക്കുന്നു. ആറുമുതൽ 102 വരെയുള്ള പദ്യസംഹിതയിൽ ഭദ്രാചലം രാമദാസ് തന്റെ ഗുരുനാഥനായ രഘുനാഥ ഭട്ടാചാര്യയെക്കുറിച്ച് പറഞ്ഞിരിക്കുന്നു. "ദേവദേവം ക്വേതിതം" എന്ന കൃഷ്ണലീലാതരംഗിണിയിലെ ദരുവിൽ നാരായണതീർഥർ തന്റെ ഗുരുവായ ശിവരാമതീർഥരെ പ്രകീർത്തിച്ചിരിക്കുന്നു.
ഒരുകാലത്ത് കലയെ കാത്തുസൂക്ഷിച്ചിരുന്ന അനേകം രക്ഷാധികാരികൾ ഉണ്ടായിരുന്നു. അവരുടെ പേരുകൾ തങ്ങളുടെ രചനകളിൽ ചേർത്തിട്ടുള്ള വാഗ്ഗേയകാരന്മാരുമുണ്ട്. 
തങ്ങൾ ഏതു വംശത്തിലും ഗോത്രത്തിലുമാണ് ഭൂജാതനായത് എന്നു പരാമർശിക്കുന്ന മുദ്രകളുമുണ്ട്. ത്യാഗരാജസ്വാമികളുടെ ശിഷ്യനാണ് വലജപത് വെങ്കിടരമണ ഭാഗവതർ . ഗുരുവായ ത്യാഗരാജസ്വാമികളെ സ്തുതിച്ചുകൊണ്ട് അദ്ദേഹം "മംഗളശതകം" രചിച്ചിട്ടുണ്ട്. അതിൽ തന്റെ ഗുരു "കകർല" വംശജനാണെന്നു പറഞ്ഞിരിക്കുന്നു. "ദൊരഗുണ ഇടുവണ്ടി സേവ" എന്ന കൃതിയിൽ ത്യാഗരാജസ്വാമികൾ താൻ രാമബ്രഹ്മത്തിന്റെ മകനാണെന്ന് വെളിപ്പെടുത്തിയിട്ടുണ്ട്. അദ്ദേഹത്തിന്റെതന്നെ വസന്തരാഗത്തിൽ രചിച്ചിട്ടുള്ള "സീതമ്മ മായമ്മ" കൃതിയിൽ പല്ലവിയിൽത്തന്നെ തന്റെ മാതാപിതാക്കളുടെ പേരുകൾ പറഞ്ഞിരിക്കുന്നു.ദാശരഥി ശതകത്തിലെ 103-ാം പദ്യത്തിൽ ഭദ്രാചലം രാമദാസ് തന്റെ ഗോത്രത്തെയും കുലത്തെയുംകുറിച്ച് പറഞ്ഞിട്ടുണ്ട്. 
ഏതു പ്രബന്ധമാണോ എഴുതിയിട്ടുള്ളത്, അതിന്റെ നാമത്തെ കുറിക്കുന്ന മുദ്ര അടങ്ങിയിട്ടുണ്ടെങ്കിൽ അത് പ്രബന്ധമുദ്ര. മധ്യകാലഘട്ടത്തിൽ ധാരാളം രചനകളിൽ പ്രബന്ധമുദ്ര ദൃശ്യമാണ്. അരുണഗിരിനാഥർ "തിരുപ്പുഗഴിൽ" സിനട്ടവർ , ഭക്തിയാൽ ഉന്നെ എന്ന ഭാഗത്ത് പ്രബന്ധമുദ്ര ഉപയോഗിച്ചിട്ടുണ്ട്. വെങ്കിട്ടരാമശാസ്ത്രി തന്റെ കൈവാര പ്രബന്ധത്തിൽ തൊട്ഗിഡം ധിമി എന്ന ഭാഗത്തും ത്യാഗരാജ തന്റെ ശതരാഗരത്നമാലികയിൽ രാഗരത്നമാലികചേ എന്ന ഭാഗത്തും ഇത്തരത്തിൽ പ്രബന്ധമുദ്ര ഉപയോഗിച്ചിട്ടുള്ളതായി കാണാം.

പദങ്ങളിൽ സാധാരണയായി കണ്ടുവരുന്ന മുദ്രയാണിത്. പദരചയിതാവ് അവർക്കിഷ്ടപ്പെട്ട നായകനെ തെരഞ്ഞെടുത്ത് അത് സ്വന്തം രചനയിൽ പ്രയോഗിക്കുന്നു. നായകൻ രചയിതാവ് മൂവഗോപാല ക്ഷേത്രജ്ഞർ രാജഗോപാല മൂവലൂർ സഭാപതി അയ്യർ വേണുഗോപാല ശാരങ്ഗപാണി മന്നരുരംഗ ഘനം ശീനയ്യ മുത്തുക്കുമാര വൈദീശ്വരംകോവിൽ സുബ്ബരാമഅയ്യർ 
സ്ഥലമുദ്ര (ക്ഷേത്രമുദ്ര): ചില കൃതികളുടെ സാഹിത്യത്തിൽ ഏതെങ്കിലും ക്ഷേത്രത്തിലെ ദേവനെ പ്രകീർത്തിക്കുന്നതിനൊപ്പം ആ ക്ഷേത്രത്തിന്റെ നാമംകൂടി ചേർത്തിരിക്കുന്നതായി കാണാം. തേവാരത്തിലും തിരുപ്പുകഴിലും തിരുവാചകത്തിലും ഇത്തരം മുദ്രകൾ കാണുന്നു. ത്യാഗരാജസ്വാമികൾ സന്ദർശിച്ചിട്ടുള്ള ക്ഷേത്രങ്ങളിലെ ദേവതകളെ പ്രകീർത്തിക്കുന്ന ചില പഞ്ചരത്ന കൃതികളിൽ അദ്ദേഹം ദേവതാമുദ്രയോ സ്ഥലമുദ്രയോ ഉപയോഗിച്ചിട്ടുള്ളതായി കാണാം. ഉദാഹരണം: കോവൂർ പഞ്ചരത്നം, തിരുവൊട്ടിയൂർ പഞ്ചരത്നം തുടങ്ങിയവ. മുത്തുസ്വാമിദീക്ഷിതരുടെ പഞ്ചലിംഗ സ്ഥലകൃതികളിലും ശ്യാമാശാസ്ത്രിയുടെ നവരത്നമാലികയിലും വീണകുപ്പയ്യരുടെ കാളഹസ്തീശ പഞ്ചരത്നത്തിലും ഇതുപോലുള്ള മുദ്രകൾ കാണുവാൻ കഴിയും.
വാഗ്ഗേയകാരന് ലഭിച്ച ബിരുദങ്ങൾ ചിലപ്പോൾ സാഹിത്യത്തിൽ ചേർത്തിരിക്കുന്നതായി കാണാം. മുമ്പു നൽകിയ സപ്തതാളഗീതത്തിലുള്ള ഗാനവിദ്യാധുരന്തര ഇതിനുദാഹരണമായി വർത്തിക്കുന്നു.
രചയിതാവിനു മനസ്സിലാക്കാൻ കഴിഞ്ഞിട്ടുള്ള ലക്ഷണഗ്രന്ഥത്തെക്കുറിച്ച് അദ്ദേഹം പരാമർശിക്കുമ്പോൾ ഉപയോഗിക്കുന്ന മുദ്രയാണിത്. ത്യാഗരാജസ്വാമികൾ രചിച്ചിട്ടുള്ള ശങ്കരാഭരണരാഗത്തിലുള്ള സ്വരരാഗസുധ എന്ന കൃതിയിൽനിന്നും അദ്ദേഹത്തിന് സ്വരാർണവം എന്ന ലക്ഷണഗ്രന്ഥത്തെപ്പറ്റി അറിവുള്ളതായി നാം മനസ്സിലാക്കുന്നു.
ചില തെലുങ്കുപദങ്ങളിൽ ഏതു ഛന്ദസ്/തോത്/മീറ്ററിലാണോ അതെഴുതിയിട്ടുള്ളത് അതിന്റെ പേര് ഉപയോഗിച്ചിരിക്കുന്നതായി കാണാം. ജയദേവ അഷ്ടപദിയിലും ഇതുപോലുള്ള ഛന്ദസ് മുദ്രകൾ ദൃശ്യമാണ്.
ഭഗവാനെ നവവിധഭക്തിയെന്നറിയപ്പെടുന്ന - ശ്രവണം, കീർത്തനം, സ്മരണം, പാദസേവനം, അർച്ചനം, വന്ദനം, ദാസ്യം, സഖ്യം, ആത്മനിവേദനം എന്നീ ഒമ്പതുമാർഗങ്ങളിൽ കൂടി സേവിക്കാൻ കഴിയും. പ്രത്യക്ഷമായോ പരോക്ഷമായോ ഈ മുദ്രകൾ കൃതികളിൽ ദർശിക്കാം. സ്വാതിതിരുനാളിന്റെ നവരത്നമാലിക കീർത്തനങ്ങൾ ഇവയ്ക്കുദാഹരണങ്ങളാണ്.
ദേവിയെ ഉപാസിക്കുമ്പോൾ ദേവിയുടെ വിവിധ രൂപങ്ങളെക്കുറിച്ചു പ്രകീർത്തിക്കാറുണ്ട്. വിവിധ ചക്രങ്ങളെ ഇവയിൽ പ്രതിപാദിക്കാറുമുണ്ട്. മുത്തുസ്വാമിദീക്ഷിതരുടെ കമലാംബ നവാവരണത്തിൽ ചക്രമുദ്രകൾ കാണപ്പെടുന്നു. രണ്ടാമത്തെ ആവരണകൃതിയായ കമലാംബാം ഭജരേയിൽ "സർവസപരിപൂരക ചക്ര" എന്നെടുത്തു പറഞ്ഞിരിക്കുന്നു.
ഗ്രഹങ്ങളെ പ്രതിപാദിച്ചുകൊണ്ടുള്ള മുത്തുസ്വാമിദീക്ഷിതരുടെ നവഗ്രഹകൃതികളിൽ ഈ മുദ്രകൾ കാണാം. 
പൃഥ്വി, അപ്പ്, തേയു, വായു, ആകാശം ഈ അഞ്ചു ലിംഗങ്ങളെക്കുറിക്കുന്ന കൃതികളാണ് ദീക്ഷിതരുടെ പഞ്ചലിംഗസ്ഥലകൃതികൾ . 
ചില ഗാനങ്ങളിൽ അവ ഉദ്യോതിപ്പിക്കുന്ന രസങ്ങളുടെ പേരുകൾ മുദ്രയായി ഉപയോഗിച്ചിരിക്കുന്നതായി കാണാം. ത്യാഗരാജസ്വാമികളുടെ ശാന്തമുലേക എന്ന കൃതി ശ്യാമരാഗത്തിലാണ്. ശാന്തരസപ്രധാനമാണീ കൃതി. ദേവഗാന്ധാരി രാഗത്തിലെ കൃതിയായ ക്ഷീരസാഗരയിലെ ധീരുഡൗ എന്ന ഭാഗം ധീരരസത്തെ കാണിക്കുന്നു.

തമിഴ്നാടകമായ "ശരഭേദ്ര ഭൂപാല കുറവഞ്ചി നാടക"ത്തിലെ മൂന്നാംരംഗത്തിലെ ഒരു ഗാനം ഇതിനുദാഹരണമാണ്.


</doc>
<doc id="282813" url="https://ml.wikipedia.org/wiki?curid=282813" title="കുറ്റവും ശിക്ഷയും">
കുറ്റവും ശിക്ഷയും

പ്രമുഖ റഷ്യൻ നോവലിസ്റ്റ് ഫിയോദർ ദസ്തയേവ്‌സ്കി രചിച്ച കൃതിയാണ് കുറ്റവും ശിക്ഷയും (). ലോകനോവൽ ചരിത്രത്തിലെ ഏറ്റവും മികച്ച രചനകളിലൊന്നായിത് കണക്കാക്കപ്പെടുന്നുണ്ട്. ദെസ്തയോവ്സ്കിയെ സാഹിത്യലോകത്ത് അനിഷേധ്യനാക്കുന്നതില് ഈ നോവൽ മികച്ച പങ്കു വഹിച്ചു. റഷ്യയിലെ അതി ദരിദ്രമായ കാലഘട്ടത്തിൽ ജീവിതം തള്ളി നീക്കുന്ന റാസ്കോള്നിക്കോവ് എന്ന കഥാപാത്രത്തിലൂടെയാണ് കഥ പുരോഗമിക്കുന്നത്. തന്റെ ക്രൂരയായാ വീട്ടുടമസ്ഥയെ കൊല്ലുന്നതും, ശേഷം സൈബീരീയയിലേക്ക് നാടുകടക്കുന്നതും, സ്വയം ശിക്ഷ വിധിക്കുന്നതും വഴി, മനുഷ്യന്റെ ജീവിത്തതിലെ ഉത്തരം കിട്ടാത്ത ചോദ്യങ്ങൾക്ക് വിശദീകരണം തേടുന്നുണ്ട് കഥാകൃത്ത്. മനുഷ്യ മനസ്സിനെ ഏറ്റവും നന്നായി കീറിമുറിക്കുന്ന മനശാസ്ത്രജ്ഞനാണ് ദെസ്തയോവ്സ്കി എന്ന വിശേഷണങ്ങളെ ശരിവക്കുന്നു നോവൽ കൂടിയാണ് കുറ്റവും ശിക്ഷയും.


</doc>
<doc id="282832" url="https://ml.wikipedia.org/wiki?curid=282832" title="മാർവെൽ എന്റർടെയ്ൻമെന്റ്">
മാർവെൽ എന്റർടെയ്ൻമെന്റ്

മാർവെൽ എന്റർടെയ്ൻമെന്റ്, ലിമിറ്റഡ് ലയബിലിറ്റി കമ്പനി, ഒരു അമേരിക്കൻ വിനോദ വ്യവസായ കമ്പനിയാണ്. ഈ കമ്പനി രണ്ടായിരത്തോളം ചലച്ചിത്രങ്ങൾ നിർമ്മിക്കുകയും, അനേകം ചിത്രകഥകൾ പ്രസിദ്ധീകരിക്കുകയും ചെയ്തിട്ടുണ്ട്. 

2009 -ൽ ദ വാൾട്ട് ഡിസ്നി കമ്പനി 464 കോടി യു.എസ് ഡോളറിന് മാർവെൽ എന്റർടെയ്ൻമെന്റ്നെ സ്വന്തമാക്കിയിരുന്നു. അതിനു ശേഷമാണ് ഇതിനെ ലിമിറ്റഡ് ലയബിലിറ്റി കമ്പനിയാക്കി മാറ്റിയത്.


</doc>
<doc id="282833" url="https://ml.wikipedia.org/wiki?curid=282833" title="വിൻഡോസ് മൊബൈൽ">
വിൻഡോസ് മൊബൈൽ

അമേരിക്കൻ സോഫ്റ്റ്‌വെയർ കമ്പനിയായ മൈക്രോസോഫ്റ്റ് പുറത്തിറക്കിയ പ്രൊപ്പ്രൈറ്ററി സ്മാർട്ട് ഫോൺ ഓപ്പറേറ്റിംഗ് സിസ്റ്റമാണ് ആണ് വിൻഡോസ് മോബൈൽ.

1996 ഇൽ പുറത്തു വന്ന വിൻഡോസ്‌ CE ആണ് പൊതുവേ വിൻഡോസ്‌ മൊബൈലിന്റെ മുൻഗാമിയായി കരുതപ്പെടുന്നത്. വിൻഡോസ്‌ മൊബൈൽ ആദ്യമായി അവതരിപ്പിക്കപ്പെട്ടത് 2000ആം ആണ്ടിൽ ഇറങ്ങിയ പോക്കറ്റ്‌ പി സി 2000 ഇൽ ആയിരുന്നു എങ്കിലും 2003 ഇൽ ആണ് ഔദ്യോഗികമായി ആ പേര് അംഗീകരിക്കപ്പെടുന്നത്. 2007 - 2008 കാലഘട്ടത്തിൽ ബ്ലാക്ക്ബെറിയെ പിന്തള്ളി വിൻഡോസ്‌ മൊബൈൽ അമേരിക്കൻ സ്മാർട്ട്‌ ഫോൺ വിപണിയിൽ ഒന്നാമതെത്തി. തുടർന്നുള്ള വർഷങ്ങളിൽ ഉപയോക്താക്കൾക്കിടയിൽ വിൻഡോസിനുള്ള പ്രചാരം ശക്തമായ തകർച്ച നേരിട്ട്. ഐ ഫോൺ, ആൻഡ്രോയിഡി മുതലായവയിൽ നിന്നുള്ള മത്സരം മൂലമായിരുന്നു ഇത്. 2010 ഫെബ്രുവരിയിൽ, മൈക്രോസോഫ്ട്‌ വിൻഡോസ്‌ മൊബൈൽ എന്ന പേര് പരിഷ്കരിച്ച് "വിൻഡോസ് ഫോൺ" എന്നാക്കുകയുണ്ടായി. വിൻഡോസ്‌ മൊബൈലിന്റെ അവസാന പതിപ്പ് 6.5.5 ആണ്. തുടർന്ന് വന്ന പതിപ്പുകൾ വിൻഡോസ്‌ ഫോൺ എന്ന വ്യാവസായിക നാമത്തിൽ ആണ് വിപണിയിൽ ലഭ്യമാവുന്നത്.


</doc>
<doc id="282851" url="https://ml.wikipedia.org/wiki?curid=282851" title="അബൂബക്കർ അൽ ബഗ്ദാദി">
അബൂബക്കർ അൽ ബഗ്ദാദി

ഇസ്ലാമിക് സ്റ്റേറ്റ് ഇൻ ഇറാഖ് ആൻഡ് ലെവന്റ് (ISIL, ഇറാഖിലും ഷാമിലുമുള്ള ഇസ്ലാമിക രാഷ്ട്രം) എന്ന സായുധ(terrorist) ജിഹാദി ഗ്രൂപ്പിന്റെ മുൻ അമീറും ഈ വിമതഗ്രൂപ്പ് 29 ജൂൺ 2014-ൽ സ്ഥാപിച്ച ദൌലത്തുൽ ഇസ്ലാമിയ്യ (ഇസ്ലാമിക രാഷ്ട്രം) എന്ന സ്വയം പ്രഖ്യാപിത ഖിലാഫത്തിന്റെ ഖലീഫയുമാണ് അബൂബക്കർ അൽ ബഗ്ദാദി. ഇദ്ദേഹത്തിന്റെ മുഴുവൻ പേര് ഇബ്രാഹിം അവാദ് ഇബ്രാഹിം അലി അൽബദ്രി അൽസമർറാഈ എന്നാണ്. ഡോ. ഇബ്രാഹിം, അബു ദുആ എന്നീ പേരുകളിൽ മുന്പ് വിളിക്കപ്പെട്ടിരുന്ന ബാഗ്ദാദി ഖലീഫ ഇബ്രാഹിം എന്നാണ് ഇപ്പോൾ അറിയപ്പെടുന്നത്. 1971-ൽ ഇറാക്കിലെ സമാറയിൽ ജനിച്ച ബാഗ്ദാദി ഇറാക്ക് സർവ്വകലാശാലയിൽ നിന്നും ഇസ്ലാമിക തത്ത്വശാസ്ത്ര പഠനത്തിൽ ഡോക്ടരേറ്റ് കരസ്ഥമാക്കിയിട്ടുണ്ട്. ബാഗ്ദാദി മുമ്പ് ഇമാമായി ജോലി നോക്കിയിട്ടുണ്ട് എന്ൻ കരുതപ്പെടുന്നു. ബഗ്ദാദിയെ പിടികൂടാനോ കൊലപ്പെടുത്താനോ സഹായിക്കുന്നവർക്ക് ഒരു കോടി ഡോളർ (60 കോടി രൂപ) പ്രതിഫലം നൽകുമെന്ന് യു.എസ്. വിദേശകാര്യവകുപ്പ് 2011-ൽ പ്രഖ്യാപിച്ചിരുന്നു.


</doc>
<doc id="282861" url="https://ml.wikipedia.org/wiki?curid=282861" title="ഗ്രീഷ്മ അയനാന്തം">
ഗ്രീഷ്മ അയനാന്തം

ജൂൺ 20-22 തിയ്യതികളിലൊന്നിൽ  സൂര്യൻ വടക്കോട്ട് സഞ്ചരിച്ച് ഉത്തരായനരേഖയുടെ മുകളിലെത്തിയതായി അനുഭവപ്പെടുന്നു.ഈ ദിവസത്തിൽ ഉത്തരായനരേഖയിൽ സൂര്യരശ്മികൾ ലംബമായി പതിക്കുന്നു. ഇതാണു ഉത്തരാർദ്ധഗോളത്തിലെ ഗ്രീഷ്മ അയനാന്തം. ദക്ഷിണാർദ്ധഗോളത്തിലിതു് ശൈത്യ അയനാന്തമാണു്.

ഈയടുത്ത കുറച്ച് വർഷങ്ങളിലെ ഗ്രീഷ്മ അയനാന്തത്തിന്റെ തിയ്യതികൾ താഴെക്കൊടുക്കുന്നു:

അടുത്തടുത്ത രണ്ട് ഉത്തര അയനാന്തങ്ങൾക്കിടയിലെ സമയം ഒരു വർഷമായി കണക്കിലെടുത്തുകൊണ്ടുള്ള വർഷ കാലഗണനാ സമ്പ്രദായത്തെയാണു് സൌരവർഷം(Tropical Year) എന്നു പറയുന്നതു്.



</doc>
<doc id="282867" url="https://ml.wikipedia.org/wiki?curid=282867" title="ഡെബിറ്റ് കാർഡ്‌">
ഡെബിറ്റ് കാർഡ്

ഉപഭോക്താക്കൾക്ക് തങ്ങളുടെ അക്കൗണ്ടിൽനിന്നും എ.ടി.എം വഴി പണം പിൻവലിക്കാനും, കടയിൽ നിന്നും വാങ്ങുന്ന സാധനങ്ങളുടെ തുക തങ്ങളുടെ ബാങ്ക് അക്കൗണ്ട് വഴി നൽകാനും മറ്റുമായി ബാങ്കുകൾ നല്കുന്ന പ്ലാസ്റ്റിക്‌ കാർഡുകളാണ്‌ ഡെബിറ്റ് കാർഡുകൾ. എ.ടി.എം കാർഡ്‌ എന്നും അറിയപ്പെടുന്നു. ഇന്റർനെറ്റ് വഴി പണം കൈമാറാനും, സാധനങ്ങൾ വാങ്ങാനും, ഓൺലൈൻ റീച്ചാർജ് ചെയ്യുവാനും എല്ലാം ഡെബിറ്റ് കാർഡ്‌ ഉപയോഗിക്കാം; ഈ സാഹചര്യങ്ങളിൽ ഡെബിറ്റ് കാർഡ്‌ നേരിട്ട് ഉപയോഗിക്കുന്നതിനു പകരം അക്കൗണ്ട്‌ നമ്പറും കാർഡിന്റെ പുറത്തു അച്ചടിച്ചിട്ടുള്ള സംഖ്യയും മറ്റും ആണ് ഉപയോഗിക്കുക. ഡെബിറ്റ് കാർഡ്‌ നൽകുന്നതിനോടൊപ്പം ഒരു നാലക്ക രഹസ്യ നമ്പർ ബാങ്കുകൾ ഉപയോക്താക്കൾക്ക് നൽകുന്നു. ഈ രഹസ്യ നമ്പർ ഉപയോഗിച്ചാണ് ഉപയോക്താക്കൾ പണമിടപാടുകൾ നടത്തുന്നത്. ചില വ്യാപാരികൾ, ഡെബിറ്റ് കാർഡ്‌ ഉപയോഗിച്ച് നടത്തുന്ന ഇടപാടുകൾക്ക് നിശ്ചിത തുക ക്യാഷ് ബാക്ക് നൽകാറുണ്ട്.

വീസ ഡെബിറ്റ് കാർഡ്‌, മാസ്റ്റർകാർഡ്‌, മെയ്സ്ട്രോ കാർഡ്‌ എന്നിങ്ങനെയുള്ള കാർഡുകളാണ്‌ പ്രധാനമായും ഇന്ത്യയിലെ ബാങ്കുകൾ നൽകുന്നത്. ഡെബിറ്റ് കാർഡ്‌ ഉപയോഗിച്ചുള്ള വിനിമയം കാർഡ്‌ നൽകുന്ന ബാങ്കുകളുമായി ബന്ധമുള്ളതാണെന്ന് പൊതുവെ പറയാമെങ്കിലും, പ്രധാനമായും വീസ, മാസ്റ്റർകാർഡ്‌ എന്നീ സാമ്പത്തിക സേവനദാധാക്കളുടെ ശൃംഖലയിലൂടെയാണ് ഇവ പ്രവർത്തിക്കുന്നത്.


</doc>
<doc id="282883" url="https://ml.wikipedia.org/wiki?curid=282883" title="പടിഞ്ഞാറൻ പാത (ചെന്നൈ സബർബൻ റെയിൽവേ)">
പടിഞ്ഞാറൻ പാത (ചെന്നൈ സബർബൻ റെയിൽവേ)

ചെന്നൈ സബർബൻ റെയിൽവേയുടെ പ്രധാന പാതകളിൽ ഒന്നാണ് പടിഞ്ഞാറൻ പാത. ചെന്നൈ സെൻട്രൽ അഥവാ ചെന്നൈ ബീച്ചിൽനിന്നും അരക്കോണം വരെ സബർബൻ (എമു) തീവണ്ടികളും ജോലാർപ്പേട്ട് വരെ മെമു തീവണ്ടികളും ഓടുന്നു. ചെന്നൈ സെൻട്രൽ, ചെന്നൈ ബീച്ച്, എഗ്മോർ എന്നീ തീവണ്ടി നിലയങ്ങളും ചെന്നൈയുടെ വടക്കുപടിഞ്ഞാറൻ ഭാഗങ്ങളും ബന്ധിപ്പിക്കുന്നു.

പ്രധാന നിലയങ്ങൾ: ചെന്നൈ സെൻട്രൽ - ബേസിൻ പാലം - പെരംബൂർ - വില്ലിവാക്കം - അമ്പത്തൂർ - ആവടി - തിരുവള്ളൂർ - അരക്കോണം - കാട്ട്പാടി - ജോലാർപ്പേട്ട് (213 കിലോമീറ്റർ)

ചെന്നൈ ബീച്ച് - റോയപുരം - വണ്ണാരപ്പേട്ട് - ബേസിൻ പാലം - തിരുത്തണി എന്ന റൂട്ടിലും ചില തീവണ്ടികൾ ഓടുന്നുണ്ട്.

പടിഞ്ഞാറുവടക്കൻ പാത: ചെന്നൈ സെൻട്രൽ - അമ്പത്തൂർ - അരക്കോണം - തിരുപ്പതി (ആന്ധ്രാ പ്രദേശ്) (151 കിലോമീറ്റർ)

പടിഞ്ഞാറുതെക്കൻ പാത: ചെന്നൈ സെൻട്രൽ - അമ്പത്തൂർ - അരക്കോണം - കാട്ട്പാടി - വേലൂർ (140 കിലോമീറ്റർ)

ചെന്നൈ സെൻട്രലിൽനിന്നും പട്ടാഭിരം, ആവടി, തിരുവള്ളൂർ, അരക്കോണം, തിരുത്തണി എന്നിവിടങ്ങളിലേക്ക് 89 തീവണ്ടികളും തിരിച്ച് 91 തീവണ്ടികളും പ്രവർത്തിക്കുന്നു. സമാനമായി ചെന്നൈ ബീച്ചിൽനിന്നും 24 തീവണ്ടികളും തിരിച്ച് 25 തീവണ്ടികളും പ്രവർത്തിക്കുന്നു. (ആകെ 229) 33% യാത്രികരാണ് പടിഞ്ഞാറൻ പാത ഉപയോഗിക്കുന്നത്.



</doc>
<doc id="282886" url="https://ml.wikipedia.org/wiki?curid=282886" title="ഭരണകൂടപിന്തുണയുള്ള ഭീകരവാദം">
ഭരണകൂടപിന്തുണയുള്ള ഭീകരവാദം

ഭീകരപ്രവർത്തനത്തിൽ ഏർപ്പെട്ടിരിക്കുന്ന അർദ്ധസൈനിക സ്വഭാവമുള്ള സംഘടനകൾക്ക് ഭരണകൂടങ്ങൾ പിന്തുണനൽകുന്ന അവസ്ഥയെയാണ് ഭരണകൂടപിന്തുണയുള്ള ഭീകരവാദം എന്ന് വിളിക്കുന്നത്. ഒരു സാഹചര്യം ഈ ഗണത്തിൽ പെടുത്തുന്നതുസംബന്ധിച്ച് മിക്കപ്പോഴും രൂക്ഷമായ അഭിപ്രായവ്യത്യാസങ്ങളുണ്ടാകാറുണ്ട്




</doc>
<doc id="282889" url="https://ml.wikipedia.org/wiki?curid=282889" title="ഭരണകൂട ഭീകരത">
ഭരണകൂട ഭീകരത

ഒരു രാജ്യം സ്വന്തം ജനതയ്ക്കെ‌തിരെയോ വിദേശരാജ്യത്തെ ജനങ്ങൾക്കെതിരെയോ നടത്തുന്ന ഭീകരപ്രവർത്തനമാണ് ഭരണകൂട ഭീകരത എന്ന് വിളിക്കപ്പെടുന്നത്.


</doc>
<doc id="282892" url="https://ml.wikipedia.org/wiki?curid=282892" title="ശംഖ്">
ശംഖ്

ഹിന്ദുമതത്തിലും ബുദ്ധമതത്തിലും മതപരമായ പ്രാധാന്യമുള്ളതും വിവിധ ചടങ്ങുകൾക്ക് ഉപയോഗിക്കപ്പെടുന്നതുമായ ഒരു തരം കക്കയാണ് ശംഖ് ( (ഉച്ചാരണം: ). ഇന്ത്യാമഹാസമുദ്രത്തിൽ കാണപ്പെടുന്ന "ടർബിനല്ല പൈറം" എന്ന ഒരിനം ഇരപിടിയൻ കടൽ ഒച്ചിന്റെ തോടാണ് ഇങ്ങനെ ഉപയോഗിക്കപ്പെടുന്നത്.

ഹിന്ദുമതവിശ്വാസമനുസരിച്ച് വിഷ്ണുവിന്റെ മുദ്രയാണ് ശംഖ്. ഹിന്ദു മതാചാരങ്ങളുടെ ഭാഗമായ ശംഖുവിളിക്കായി ഇതുപയോഗിക്കാറുണ്ട്. പണ്ടുകാലത്ത് യുദ്ധഭേരിമുഴക്കാനും ഇതുപയോഗിച്ചിരുന്നു. ശംഖുകൾക്ക് പ്രശസ്തി, ദീർഘായുസ്സ്, സമ്പദ്സമൃദ്ധി എന്നിവ പ്രദാനം ചെയ്യാനും പാപമുക്തി നൽകാനും കഴിവുണ്ടെന്നാണ് ഹിന്ദു വിശ്വാസം. സമ്പത്തിന്റെ ദേവതയും വിഷ്ണുവിന്റെ പത്നിയുമായ ലക്ഷ്മിയുടെ വാസസ്ഥലമായും ഇത് കരുതപ്പെടുന്നു.

ഹിന്ദു മതവുമായി ബന്ധപ്പെട്ട കലകളിൽ വിഷ്ണുവുമായി ബന്ധപ്പെടുത്തിയാണ് ശംഖ് ചിത്രീകരിക്കപ്പെടുന്നത്. സ്ത്രീകളുടെ പ്രജനനശേഷിയും സർപ്പങ്ങളുമായും ശംഖിനെ ബന്ധപ്പെടുത്താറുണ്ട്. ഇത് തിരുവിതാംകൂർ, കൊച്ചി എന്നീ നാട്ടുരാജ്യങ്ങളുടെ മുദ്രയായി ഉപയോഗിക്കപ്പെട്ടിരുന്നു.

ബുദ്ധമതവിശ്വാസമനുസരിച്ച് ശംഖ് ശുഭസൂചകമായ എട്ട് ബിംബങ്ങളിലൊന്നാണ്. ശംഖനാദം ബോധിധർമന്റെ ശബ്ദമായും കണക്കാക്കപ്പെടുന്നു. ടിബറ്റൻ ബുദ്ധമതത്തിൽ ഇത് "ഡങ് കാർ" എന്നാണറിയപ്പെടുന്നത്.

ശംഖിന്റെ പൊടി ആയുർവേദത്തിൽ മരുന്നുകളിൽ ഉപയോഗിക്കാറുണ്ട്.

ഈ സ്പീഷീസിൽ പെട്ട ശംഖുകളുടെ ഇടത്തേയ്ക്ക് തിരിയുന്ന ഇനം "ഇടംപിരി ശംഖ്" എന്നാണറിയപ്പെടുന്നത്. "ഡെക്സ്ട്രൽ" എന്നാണ് ഇത്തരം ശംഖ് ശാസ്ത്രത്തിൽ അറിയപ്പെടുന്നത്. "വലം‌പിരി ശംഖുകൾ" ("സിനിസ്ട്രൽ") താരതമ്യേന അപൂർവ്വമാണ്.




</doc>
<doc id="282896" url="https://ml.wikipedia.org/wiki?curid=282896" title="വലംപിരി ശംഖ്">
വലംപിരി ശംഖ്

വലംപിരി ശംഖ്, ശ്രീ ലക്ഷ്മി ശംഖ് എന്നീ പേരുകളിൽ അറിയപ്പെടുന്നത് ഇന്ത്യൻ മഹാസമുദ്രത്തിൽ കാണപ്പെടുന്ന "ടർബിനെല്ല പൈറം" എന്ന ഒരു തരം ഇരപിടിയൻ കടൽ ഒച്ചിന്റെ വലത്തേയ്ക്ക് തിരിയുന്ന തരം അപൂർവ്വമായി കാണപ്പെടുന്ന തോടിനെയാണ്.


</doc>
<doc id="282898" url="https://ml.wikipedia.org/wiki?curid=282898" title="വീസ ഇൻകോർപ്പറേഷൻ">
വീസ ഇൻകോർപ്പറേഷൻ

കാലിഫോർണിയയിലെ ഫോസ്റ്റെർ സിറ്റി ആസ്ഥാനമായി പ്രവർത്തിക്കുന്ന ഒരു അമേരിക്കൻ ബഹുരാഷ്ട്ര സാമ്പത്തിക സേവന ദാതാക്കളാണ് വീസ ഇൻകോർപ്പറേഷൻ. ലോകത്തെമ്പാടും വീസ ക്രെഡിറ്റ് കാർഡ്, വീസ ഡെബിറ്റ് കാർഡ്‌ എന്നിവയിലൂടെ നടക്കുന്ന ഇലക്ട്രോണിക് ഫണ്ട് ട്രാൻസ്ഫറുകൾ സുഗമമാക്കുകയാണ് വീസ ഇൻകോർപ്പറേഷൻ ചെയ്യുന്നത്.
വീസ നേരിട്ട് കാർഡുകളൊന്നും തന്നെ വിതരണം ചെയ്യുന്നില്ല; പകരം 'വീസ' എന്ന് അടയാളപ്പെടുത്തിയിട്ടുള്ള ഡെബിറ്റ്/ക്രെഡിറ്റ്‌ കാർഡുകൾ വഴി ഉപഭോക്താക്കൾക്ക് വേണ്ട സാമ്പത്തികമായ ഇടപാടുകൾക്കുള്ള ക്രെഡിറ്റ്‌, ഡെബിറ്റ്, പ്രീപെയ്ഡ് ക്യാഷ് എന്നിങ്ങനെയുള്ള സഹായങ്ങൾ നൽകുകയാണ് ചെയ്യുന്നത്. 2009 -ൽ വീസ ഇൻകോർപ്പറേഷന്റെ ആഗോള ശൃംഖലയായ 'വീസനെറ്റ്' 62 ശതകോടി ഇടപാടുകളിലായി മൊത്തം 4.4 ലക്ഷം കോടി യു.എസ് ഡോളർ കൈകാര്യം ചെയ്തിരുന്നു.


റുപേ


</doc>
<doc id="282900" url="https://ml.wikipedia.org/wiki?curid=282900" title="ഗിൽഗിറ്റ്-ബാൾട്ടിസ്ഥാൻ">
ഗിൽഗിറ്റ്-ബാൾട്ടിസ്ഥാൻ

ഔദ്യോഗികമായി ഇന്ത്യയുടേതും ഇന്തോ-പാക്ക് യുദ്ധാനന്തരം പാകിസ്താന്റെ അനധികൃത നിയന്ത്രണത്തിലുള്ളതുമായ ഏറ്റവും വടക്കുള്ള പ്രദേശമാണ് ഗിൽഗിറ്റ്-ബാൾട്ടിസ്ഥാൻ (Urdu/Shina/Burushaski: , Balti: གིལྒིཏ་བལྟིསྟན . മുമ്പ് വടക്കൻ പ്രദേശങ്ങൾ ) എന്നാണ് ഈ പ്രദേശം അറിയപ്പെട്ടിരുന്നത്. തെക്ക് പാകിസ്താന്റെ നിയന്ത്രണത്തിലുള്ള ആസാദ് കശ്മീരുമായും, പടിഞ്ഞാറ് പാകിസ്താനിലെ ഖൈബർ പഷ്തുൺഖ്വാ പ്രവിശ്യയുമായും, വടക്ക് അഫ്ഗാനിസ്ഥാനിലെ വാഖാൻ ഇടനാഴിയുമായും, വടക്കുകിഴക്ക് ചൈനയിലെ സ്വയംഭരണപ്രദേശമായ സിൻജിയാങുമായും തെക്കുകിഴക്ക് ഇന്ത്യയുടെ നിയന്ത്രണത്തിലുള്ള ജമ്മു-കാശ്മീർ കേന്ദ്രഭരണപ്രദേശവുമായും ഗിൽഗിറ്റ്-ബാൾട്ടിസ്ഥാൻ അതിർത്തി പങ്കുവെയ്ക്കുന്നു.

അവിഭക്ത കാശ്മീർ മേഖലയുടെ ഒരു ഭാഗമായ ഗിൽഗിത്-ബാൾട്ടിസ്ഥാൻ ഇന്ത്യയും പാകിസ്താനുമായി ദീർഘകാലങ്ങളായി തുടരുന്ന അതിർത്തി സംഘർഷത്തിന്റെ കാതലായ വിഷയമാണ്. ഈ പ്രദേശം പാകിസ്താൻ അനധികൃതമായി കൈവശം വച്ചുപോരുന്നതും ആസാദ് കാശ്മീർ എന്നു പേരിട്ടു വിളിക്കുന്നതുമായ കാശ്മീർ ഭാഗവുമായി അതിർത്തി പങ്കിടുന്നു. ഈ പ്രദേശവും പാകിസ്താൻ നിയന്ത്രണത്തിലുള്ള മറ്റു കാശ്മീർ മേഖലകളേയും ഒന്നാകെ ഐക്യരാഷ്ട്രസഭയും മറ്റ് അന്താരാഷ്ട്ര സംഘടനകളും “പാകിസ്താൻ നിയന്ത്രണത്തിലുള്ള കാശ്മീർ” എന്ന പേരിൽ നിർവചിക്കുന്നു. ആസാദ് കാശ്മീർ എന്നു വിളിക്കപ്പെടുന്ന പ്രദേശത്തിന്റെ ഏകദേശം ആറിരട്ടി വലിപ്പമുള്ളതാണ് ഗിൽഗിറ്റ്-ബാൾട്ടിസ്ഥാൻ പ്രദേശം. തെക്കുഭാഗത്ത് ഇത് ഇന്ത്യൻ നിയന്ത്രണത്തിലുള്ള അവശിഷ്ട ജമ്മു കാശ്മീർ കേന്ദ്ര ഭരണ പ്രദേശവുമായും വെടിനിർത്തൽ രേഖയുമായും വേർതിരിക്കപ്പെടുന്നു. 

ഇന്നത്തെ ഗിൽ‌ജിത്-ബാൾട്ടിസ്ഥാന്റെ പ്രദേശം 1970 ൽ "നോർത്തേൺ ഏരിയാസ്" എന്ന പേരിൽ ഒരു പ്രത്യേക ഭരണവിഭാഗമായി മാറ്റപ്പെട്ടു. മുൻകാല ഗിൽ‌ജിറ്റ് ഏജൻസി, ബാൾട്ടിസ്ഥാൻ ജില്ല, അനവധി ചെറു മുൻ നാട്ടുരാജ്യങ്ങൾ എന്നിവയുടെ ഒരു സംയോജനമായാണ് ഇത് രൂപീകരിക്കപ്പെട്ടത്. ഇവയിൽ വലിപ്പമേറിയത് ഹൻ‌സയും നഗറുമാണ്. ഗിൽ‌ജിത്-ബാൾട്ടിസ്ഥാൻ മേഖലയിലെ ജനങ്ങളെ ശാക്തീകരിക്കുകയെന്ന ലക്ഷ്യത്തോടെ 2009 ൽ പരിമിതമായ സ്വയംഭരണം അനുവദിക്കപ്പെട്ട ഈ പ്രദേശത്തെ പാകിസ്താൻ മുൻ പ്രസിഡന്റ് ആസിഫ് അലി സർദാരി ഒപ്പിട്ട ഒരു സ്വയംഭരണ ഉത്തരവ് പ്രകാരം ഗിൽഗിറ്റ്-ബാൾട്ടിസ്ഥാൻ എന്ന് പുനർനാമകരണം ചെയ്യപ്പെട്ടിരുന്നു. എന്നിരുന്നാലും, പണ്ഡിതന്മാരുടെ അഭിപ്രായത്തിൽ ഈ പ്രദേശത്തിന്റെ യഥാർത്ഥ അധികാരം മുഖ്യമന്ത്രി, തെരഞ്ഞെടുക്കപ്പെട്ട അസംബ്ലി എന്നിവയേക്കാളുപരി ഗവർണറിലാണ് നിഷിബ്ദമായിരിക്കുന്നത്. ഗിൽഗിത്-ബാൾട്ടിസ്ഥാൻ പ്രദേശത്തെ ജനതയിൽ ഒരു വിഭാഗം കശ്മീരുമായുള്ള പുനഃസംയോജനത്തെ എതിർക്കുകയും  പാകിസ്താനുമായി ലയിച്ച് ഒരു പ്രത്യേകമായ അഞ്ചാമത്തെ പ്രവിശ്യയാകുവാൻ ആഗ്രഹിക്കുന്നുവെങ്കിലും യുഎൻ പ്രമേയമനുസരിച്ച് മുഴുവൻ കശ്മീർ പ്രശ്‌നവും പരിഹരിക്കണമെന്ന ആവശ്യത്തെ ഇത് അപകടത്തിലാക്കുമെന്നതിന്റെ അടിസ്ഥാനത്തിൽ പാകിസ്താൻ ലയന ആവശ്യങ്ങളെ തള്ളിക്കളയുന്നു.

72,971 ചതുരശ്ര കിലോമീറ്റർ (28,174 ചതുരശ്ര മൈൽ) വിസ്തൃതിയുള്ള ഗിൽഗിറ്റ്-ബാൾട്ടിസ്ഥാൻ ഭൂരിഭാഗവും പർവതപ്രദേശമാണ്. ഈ പ്രദേശത്തെ ജനസംഖ്യ 1,800,000 ആയി 2015 ൽ കണക്കാക്കപ്പെട്ടിരിക്കുന്നു. തലസ്ഥാനമായ ഗിൽ‌ഗിത് നഗരത്തിലെ ജനസംഖ്യ 216,760 ആയി കണക്കാക്കപ്പെടുന്നു. "എയിറ്റ് തൌസന്റേർസിൽ" (സമുദ്രനിരപ്പിൽ നിന്ന് 8,000 മീറ്ററിലധികം (26,247 അടി) ഉയരമുള്ളതും സമീപ കൊടുമുടികളിൽ നിന്ന് സ്വതന്ത്രമായി നിലകൊള്ളുന്നതുമായ 14 പർവതങ്ങളെ ഇന്റർനാഷണൽ മൗണ്ടെനിറിംഗ് ആൻഡ് ക്ലൈംബിംഗ് ഫെഡറേഷൻ അഥവാ UIAA "എയിറ്റ് തൌസന്റേർസ്” ആയി അംഗീകരിക്കുന്നു) അഞ്ചെണ്ണവും 7,000 മീറ്ററിലധികം (23,000 അടി) മുകളിലുള്ളതുമായ അമ്പതിലധികം കൊടുമുടികളും ഗിൽഗിറ്റ്-ബാൾട്ടിസ്ഥാനിൽ സ്ഥിതിചെയ്യുന്നു. ധ്രുവപ്രദേശങ്ങൾക്ക് വെളിയിലുള്ള ലോകത്തിലെ ഏറ്റവും ദീർഘമായ മൂന്ന് ഹിമാനികൾ ഗിൽഗിറ്റ്-ബാൾട്ടിസ്ഥാനിൽ കാണപ്പെടുന്നു. പ്രധാന ടൂറിസം പ്രവർത്തനങ്ങളിൽ ട്രെക്കിംഗും പർവതാരോഹണവുമാണ്. ഇവ പ്രാധാന്യത്തോടെ വളരുകയും ചെയ്യുന്നു.

ഗിൽ‌ജിത്-ബാൾട്ടിസ്ഥാനിലെ വിവിധങ്ങളായ പ്രദേശങ്ങളിൽ കാണപ്പെടുന്ന കൽക്കൊത്തുപണികൾ, പ്രത്യേകിച്ച് ഹൻസയിലെ പാസു ഗ്രാമത്തിൽ കണ്ടെത്തിയവയിൽനിന്നുള്ള സൂചനകളനുസരിച്ച് ബിസി 2000 മുതൽ ഇവിടെ  മനുഷ്യ സാന്നിധ്യമുണ്ടായിരുന്നതായാണ്. ടിബറ്റൻ പീഠഭൂമിയിലെ മനുഷ്യാധിവാസത്തിനുശേഷമുള്ള അടുത്ത ഏതാനും നൂറ്റാണ്ടുകൾക്കുള്ളിൽ ഈ പ്രദേശത്ത് ബാൾട്ടിസ്ഥാനിലെ ബാൾട്ടി ജനതയുടെ പൂർവ്വഗാമികളായി ടിബറ്റുകാർ അധിവസിച്ചിരുന്നു. ഇന്ന് ബാൾട്ടിസ്ഥാൻ ലഡാക്കുമായി ഭൗതികമായും സാംസ്കാരികമായും സമാനത പുലർത്തുന്നു (മതപരമായി അല്ലെങ്കിലും). പ്രധാനമായും പടിഞ്ഞാറൻ പ്രദേശങ്ങളിലാണ് ദർദ് ജനത കാണപ്പെടുന്നത്. ഗിൽ‌ജിറ്റ്, ചിലാസ്, അസ്റ്റോർ, ഡയാമിർ എന്നിവിടങ്ങളിലെ ഷിന ഭാഷ സംസാരിക്കുന്ന ആളുകളാണ് ഈ ഇവർ. അതേസമയം ഹൻ‌സയിലും ഉപരി പ്രദേശങ്ങളിലും ബുറുഷാസ്കി, ഖോവാർ ഭാഷകൾ സംസാരിക്കുന്നവർക്കാണു പ്രാമുഖ്യം. ഹെറോഡൊട്ടസ്, നെർച്ചസ്, മെഗാസ്തീനസ്, പ്ലിനി, ടോളമി എന്നിരുടെ എഴുത്തുകൾ, പുരാണങ്ങളിലെ ഭൂമിശാസ്ത്രപരമായ പട്ടിക എന്നിവയിലും ദർദ് ജനതയെക്കുറിച്ചു പരാമർശിക്കുന്നു. ഒന്നാം നൂറ്റാണ്ടിൽ ഈ പ്രദേശങ്ങളിലെ ജനങ്ങൾ ബോൺ മതത്തിന്റെ അനുയായികളായിരുന്നുവെങ്കിലും രണ്ടാം നൂറ്റാണ്ടിൽ അവർ ബുദ്ധമതമാണു പിന്തുടർന്നത്.

399 നും 414 നും ഇടയിൽ, ചൈനീസ് ബുദ്ധ തീർത്ഥാടകനായ ഫാഹിയാൻ ഗിൽ‌ജിറ്റ്-ബാൾട്ടിസ്ഥാൻ സന്ദർശിച്ചു, അതേസമയം ആറാം നൂറ്റാണ്ടിൽ സോമാന പലോള (വിശാല ഗിൽ‌ജിറ്റ്-ചിലാസ്) ഒരു അജ്ഞാത രാജാവാണ് ഭരിച്ചിരുന്നത്. 627 നും 645 നും ഇടയിൽ, ചൈനീസ് ബുദ്ധ തീർത്ഥാടകനായ ഹുയാൻസാങ് അദ്ദേഹത്തിന്റെ ഇന്ത്യയിലേക്കുള്ള തീർത്ഥാടനമദ്ധ്യേ ഈ പ്രദേശത്തുകൂടി സഞ്ചരിച്ചിരുന്നു.

താങ് രാജവംശത്തിൽ നിന്നുള്ള ചൈനീസ് പുരാരേഖകനുസരിച്ച്, 600 നും 700 നും ഇടയിൽ, ഈ പ്രദേശം ഭരിച്ചിരുന്നത് ബോലു (ചൈനീസ്: 勃律പിൻയിൻ: bólǜ) എന്നറിയപ്പെട്ടിരുന്ന ബുദ്ധമത രാജവംശമാണ്. പലോള, പടോള, ബലൂർ എന്നിങ്ങനെയും ലിപ്യന്തരണപ്പെടുത്താം. ഇത് ബ്രഹ്മി ലിഖിതത്തിൽ പരാമർശിച്ചിരിക്കുന്ന പാലോള സാഹി രാജവംശമാണെന്ന് വിശ്വസിക്കപ്പെടുന്നു. അവർ വജ്രയാന ബുദ്ധമതത്തിന്റെ അനുയായികളായിരുന്നു. അക്കാലത്ത്, ഗിൽ‌ജിറ്റിനെ സൂചിപ്പിക്കാൻ ലിറ്റിൽ പാലോള (ചൈനീസ്: 大勃律) എന്ന പദവും ബാൾട്ടിസ്ഥാനെ സൂചിപ്പിക്കാൻ ഗ്രേറ്റ് പലോള (ചൈനീസ്: 大勃律) എന്ന പദവും ഉപയോഗിച്ചിരുന്നു. എന്നിരുന്നാലും ഇതേക്കുറിച്ചുള്ള രേഖകൾ തികച്ചും അവ്യക്തമാണ്.

600-കളുടെ മധ്യത്തിൽ മേഖലയിലെ താങ് സൈനിക പ്രചാരണങ്ങൾ കാരണമായുള്ള പടിഞ്ഞാറൻ തുർക്കിക് ഖഗാനേറ്റിന്റെ പതനത്തെത്തുടർന്ന് ഗിൽഗിറ്റ് ചൈനീസ് പരമാധികാരത്തിൻ കീഴിലായി. 600-കളുടെ അവസാനത്തിൽ, ഉദിച്ചുയർന്ന ടിബറ്റൻ സാമ്രാജ്യം ചൈനയിൽ നിന്ന് ഈ പ്രദേശത്തിന്റെ നിയന്ത്രണം പിടിച്ചെടുത്തു. എന്നിരുന്നാലും, ഉമയ്യാദ് കാലിഫേറ്റിന്റെയും പടിഞ്ഞാറ് അബ്ബാസിഡ് കാലിഫേറ്റിന്റെയും വർദ്ധിച്ചുവരുന്ന സ്വാധീനത്തെ അഭിമുഖീകരിച്ച ടിബറ്റുകാർ ഇസ്ലാമിക കാലിഫേറ്റുകളുമായി സഖ്യമുണ്ടാക്കാൻ നിർബന്ധിതരായിത്തീർന്നു. 700-കളുടെ മദ്ധ്യംവരെ ചൈനീസ്, ടിബറ്റൻ സേനകളും അതത് സാമന്ത രാജ്യങ്ങളും ഈ പ്രദേശത്തെ ആധിപത്യത്തിനുവേണ്ടി മത്സരിച്ചു. ഗിൽഗിറ്റിലെ ഭരണാധികാരികൾ താങ് ചൈനക്കാരുമായി സഖ്യമുണ്ടാക്കുകയും അവരുടെ സഹായത്തോടെ അറബികളെ തടഞ്ഞുനിർത്തുകയും ചെയ്തു.

644 നും 655 നും ഇടയിൽ, നവസുരേന്ദ്രാദിത്യ-നന്ദിൻ ഗിൽ‌ജിറ്റിലെ പലോള സാഹി രാജവംശത്തിന്റെ ഭരണാധികാരിയായി. ഡാനിയോർ ശിലാ ലിഖിതങ്ങൾ ഉൾപ്പെടെ നിരവധി സംസ്‌കൃത മുദ്രണങ്ങൾ അദ്ദേഹത്തിന്റെ ഭരണകാലത്തുനിന്നുള്ളതാണെന്ന് കണ്ടെത്തിയിരുന്നു. 600 കളുടെ അവസാനത്തിലും 700 കളുടെ തുടക്കത്തിലും ജയമംഗളവിക്രമാദിത്യ-നന്ദിൻ ഗിൽഗിറ്റിന്റെ രാജാവായിരുന്നു.

ചൈനീസ് രാജസദസിലെ രേഖകൾ പ്രകാരം, യഥാക്രമം 717 ലും 719 ലും ഗ്രേറ്റ് പലോളയിലെ (ബാൾട്ടിസ്ഥാൻ) ഒരു ഭരണാധികാരിയുടെ പ്പ്രതിനിധിസംഘത്തിൽപ്പെട്ട സു-ഫു-ഷെ-ലി-ജി-ലി-നി (Chinese: 蘇弗舍利支離泥; pinyin: "sūfúshèlìzhīlíní") എന്ന പേരുള്ള വ്യക്തി ചൈനീസ് രാജസഭയിലെത്തിയിരുന്നു. കുറഞ്ഞത് 719/720 ആയപ്പോഴേക്കും ലഡാക്ക് (മാർഡ്) ടിബറ്റൻ സാമ്രാജ്യത്തിന്റെ ഭാഗമായിത്തീർന്നു. അപ്പോഴേക്കും ബാൾട്ടിസ്ഥാനിൽ ബുദ്ധമതം നിലവിലുണ്ടായിരുന്നതോടൊപ്പം സംസ്കൃതം ലിഖിത ഭാഷയുമായിരുന്നു.

720-ൽ സുരേന്ദ്രദിത്യയുടെ (ചൈനീസ്: 蘇 麟 陀 之 之; പിൻയിൻ: സാലന്റുഷ്യാ) പ്രതിനിധി സംഘം ചൈനീസ് രാജസഭയിലെത്തി. ചൈനീസ് രേഖകൾ അദ്ദേഹത്തെ ഗ്രേറ്റ് പലോളയിലെ രാജാവ് എന്നാണ് വിശേഷിപ്പിച്ചത്; എന്നിരുന്നാലും, ബാൾട്ടിസ്ഥാൻ അക്കാലത്ത് ഗിൽ‌ജിറ്റ് ഭരണത്തിൻ കീഴിലായിരുന്നോ എന്നത് അവ്യക്തമാണ്. ചൈനീസ് ചക്രവർത്തി കാഷ്മീറിലെ ഭരണാധികാരിയായ ചന്ദ്രപിദയ്ക്ക് ("Tchen-fo-lo-pi-li"), "കാഷ്മീറിലെ രാജാവ്" എന്ന സ്ഥാനപ്പേര് നൽകി. 721/722 ആയപ്പോഴേക്കും ബാൾട്ടിസ്ഥാൻ ടിബറ്റൻ സാമ്രാജ്യത്തിന്റെ സ്വാധീനത്തിൻകീഴിലായിത്തീർന്നു.

721–722 ൽ ടിബറ്റൻ സൈന്യം ഗിൽ‌ജിറ്റിനെയോ ബ്രൂഷയെയോ (യാസിൻ വാലി) പിടിച്ചെടുക്കാൻ ശ്രമിച്ചെങ്കിലും പരാജയത്തിൽ കലാശിച്ചു. ഈ സമയം, ചൈനീസ് രേഖകളനുസരിച്ച്, ലിറ്റിൽ പലോളയിലെ രാജാവ് മോ-ചിംഗ്-മാംഗ് ആയിരുന്നു (Chinese: 沒謹忙; pinyin: "méijǐnmáng"). ടിബറ്റുകാർക്കെതിരെ സൈനിക സഹായം ആവശ്യപ്പെട്ട് അദ്ദേഹം താങ് രാജസഭ സന്ദർശിച്ചിരുന്നു. 723 നും 728 നും ഇടയിലുള്ള കാലഘട്ടത്തിൽ കൊറിയൻ ബുദ്ധമത തീർത്ഥാടകനായ ഹൈക്കോ ഈ പ്രദേശത്തുകൂടി കടന്നുപോയി. 737/738 ൽ മെ ആഗ്റ്റ്സോം ചക്രവർത്തിയുടെ മന്ത്രി ബെൽ കൈസാങ് ഡോങ്‌റ്റ്സാബിന്റെ നേതൃത്വത്തിലുള്ള ടിബറ്റൻ സൈന്യം ലിറ്റിൽ പലോളയുടെ നിയന്ത്രണം ഏറ്റെടുത്തു. 747 ആയപ്പോഴേക്കും കൊറിയൻ വംശജനായ കമാൻഡർ ഗാവോ ക്സി സിയാൻഷിയുടെ നേതൃത്വത്തിൽ ചൈനീസ് സൈന്യം ലിറ്റിൽ പലോളയെ തിരിച്ചുപിടിച്ചു. അനന്തരം 753-ൽ സൈനിക ഗവർണർ ഫെങ് ചാങ്‌ക്വങ്ങിന്റെ നേതൃത്വത്തിൻകീഴിലുള്ള ചൈനീസ് സൈന്യം ഗ്രേറ്റ് പലോള പിടിച്ചടക്കി. എന്നിരുന്നാലും, 755 ആയപ്പോഴേക്കും, ആൻ ലുഷാൻ കലാപത്തെത്തുടർന്ന്, താങ് ചൈനീസ് സൈന്യം അവിടെനിന്നു പിൻവാങ്ങി. പിന്നീടൊരിക്കലും മധ്യേഷ്യയിലോ ഗിൽഗിറ്റ്-ബാൾട്ടിസ്ഥാനു ചുറ്റുമുള്ള പ്രദേശങ്ങളിലോ സ്വാധീനം ചെലുത്താൻ അവർക്കു കഴിഞ്ഞതുമില്ല. ഈ പ്രദേശത്തിന്റെ നിയന്ത്രണം ടിബറ്റൻ സാമ്രാജ്യത്തിനുമേൽ വന്നുചേർന്നു. ഈ പ്രദേശത്തെ ബ്രൂഷ എന്നാണ് അവർ വിശേഷിപ്പിച്ചത്, ഇത് ഇന്നത്തെ ഉപയോഗത്തിലുള്ള "ബുറുഷോ" എന്ന പേരുമായി പൊരുത്തപ്പെടുന്ന ഒരു സ്ഥലനാമമാണ്. ഈ പ്രദേശത്തിന്റെ ടിബറ്റൻ നിയന്ത്രണം എ.ഡി 800-കളുടെ അവസാനം വരെ നീണ്ടുനിന്നിരുന്നു.

ഏഴാം നൂറ്റാണ്ടിൽ സോറാസ്ട്രിയൻ മതം പിന്തുടരുന്ന തുർക്കിക് ഗോത്രക്കാർ ഗിൽ‌ജിറ്റിൽ എത്തുകയും ഗിൽ‌ജിറ്റിൽ ട്രാഖൻ രാജവംശം സ്ഥാപിക്കുകയും ചെയ്തു.

പതിനാലാം നൂറ്റാണ്ടിൽ പേർഷ്യയിൽ നിന്നും മധ്യേഷ്യയിൽ നിന്നുമുള്ള സൂഫി മുസ്ലീം മതപ്രബോധകർ ബാൾട്ടിസ്ഥാനിൽ ഇസ്ലാമിനെ പരിചയപ്പെടുത്തി. കശ്മീർ വഴി ഇവിടേയ്ക്കു വന്ന മിർ സയ്യിദ് അലി ഹമദാനിയായിരുന്നു ഇവരിൽ പ്രശസ്തൻ. അതേ നൂറ്റാണ്ടിൽ തുർക്കിക് തർഖാൻ ഭരണാധികാരികളിലൂടെ ഇസ്‌ലാം ഗിൽഗിറ്റ് മേഖലയിൽ പ്രവേശിച്ചു. പല പ്രാദേശിക ഭരണാധികാരികളും ഭരണം നടത്തിയ ഗിൽഗിറ്റ്-ബാൾട്ടിസ്ഥാനിലെ ഭരണാധികാരികളിൽ പ്രശസ്തർ സ്കാർഡുവിലെ മക്പോൺ രാജവംശവും ഹൻസയിലെ രാജാക്കന്മാരുമായിരുന്നു. സ്കാർഡുവിലെ മൿപോണുകൾ പ്രത്യേകിച്ച് മുഗൾ രാജസദസുമായി സൗഹൃദബന്ധം പുലർത്തിയിരുന്ന അലി ഷേർ ഖാൻ അഞ്ചാന്റെ കാലഘട്ടത്തിൽ ഗിൽ‌ജിത്-ബാൾട്ടിസ്ഥാനുമായി ചിത്രാളിനേയും ലഡാക്കിനേയും കൂട്ടിച്ചേർത്തു. അഞ്ചൻ കാലഘട്ടത്തിൽ മേഖല സമൃദ്ധി കൈവരുത്തുകയും കല, കായികം, വാസ്തുവിദ്യ വൈവിധ്യം എന്നിവ ആസ്വദിക്കുകയും ചെയ്തു. ഗിൽ‌ഗിത് മേഖലയിലേക്ക് പോളോയെ പരിചയപ്പെടുത്തിയ അദ്ദേഹം ചിത്രാളിൽ നിന്ന് ഇന്ത്യൻ സംഗീതം പഠിക്കാൻ ഒരു കൂട്ടം സംഗീതജ്ഞരെ ദില്ലിയിലേക്ക് അയച്ചിരുന്നു. മുഗൾ വാസ്തുവിദ്യ ഈ പ്രദേശത്തെ വാസ്തുവിദ്യയെയും സ്വാധീനിച്ചു. 

പിൽക്കാലത്ത് അഞ്ചന്റെ പിൻഗാമികളിലൊരാളായിരുന്ന അബ്ദൽ ഖാൻ ഈ പ്രദേശത്തു വലിയ സ്വാധീനം ചെലുത്തിയിരുന്നുവെങ്കിലും ബാൾട്ടിസ്ഥാനിലെ ജനപ്രിയ സാഹിത്യത്തിൽ "മിസോസ്" "മാൻ-ഈറ്റർ" എന്ന വിളിപ്പേരിൽ അദ്ദേഹം ഇപ്പോഴും ഇരുണ്ട വ്യക്തിയായി ജീവിക്കുന്നു. അവസാന മക്‌പോൺസ് രാജയായിരുന്ന അഹമ്മദ് ഷാ, 1811–1840 കാലഘട്ടത്തിൽ ബാൾട്ടിസ്ഥാൻ മുഴുവനായി ഭരിച്ചു. ഗിൽ‌ഗിത്, ചിത്രാൾ, ഹൻ‌സ എന്നീ പ്രദേശങ്ങൾ ഇതിനകം തന്നെ മൿപോണുകളിൽ നിന്ന് സ്വതന്ത്രമായിരുന്നു. 

ഗിൽഗിത്തിലെ അവസാന കുപ്രസിദ്ധ സേഛാധിപതിയായിരുന്ന ശ്രീബാദത്ത് നാടുനീങ്ങുന്നതിനുമുമ്പ് ഒരു കൂട്ടം ഷിൻ ജനങ്ങൾ ഗിൽഗിത് ദർദിസ്ഥാനിൽ നിന്ന് കുടിയേറുകയും ദ്രാസ്, ഖർമാംഗ് പ്രദേശങ്ങളിൽ താമസമാക്കുകയും ചെയ്തിരുന്നു. ആ ഡാർദിക് ജനതയുടെ പിൻഗാമികളെ ഇന്നും കണ്ടെത്താൻ കഴിയും, മാത്രമല്ല അവരുടെ ഡാർദിക് സംസ്കാരവും ഷിന ഭാഷയും ഇപ്പോഴും നിലനിർത്തിയിട്ടുണ്ടെന്ന് വിശ്വസിക്കപ്പെടുകയും ചെയ്യുന്നു. 

1839 നവംബറിൽ ഗുലാബ് സിങ്ങിനോട് കൂറ് പുലർത്തുന്ന ഡോഗ്ര കമാൻഡർ സോറവാർ സിംഗ് ബാൾട്ടിസ്ഥാനെതിരെ പ്രചാരണം ആരംഭിച്ചു. 1840 ആയപ്പോഴേക്കും അദ്ദേഹം സ്കാർഡു കീഴടക്കുകയും അതിന്റെ ഭരണാധികാരിയായ അഹ്മദ് ഷായെ പിടികൂടുകയും ചെയ്തു. പടിഞ്ഞാറൻ ടിബറ്റിലേക്കുള്ള മിന്നലാക്രണത്തിൽ സോറവാർ സിങ്ങിനൊപ്പം ചേരാൻ ഇത് അഹ്മദ് ഷായെ നിർബന്ധിതനാക്കി. അതേസമയം, സ്കാർഡുവിലെ അഡ്മിനിസ്ട്രേറ്ററായി (താനദാർ) ഭഗവാൻ സിങ്ങ് നിയമിക്കപ്പെട്ടു. എന്നാൽ അടുത്ത വർഷം, റോണ്ടുവിലെ അലി ഖാൻ, ഷിഗാറിലെ ഹൈദർ ഖാൻ, ഖാപ്ലുവിൽ നിന്നുള്ള ദൌലത്ത് അലി ഖാൻ എന്നിവർ ബാൾട്ടിസ്ഥാനിലെ ഡോഗ്രകൾക്കെതിരെ വിജയകരമായ പ്രക്ഷോഭത്തിന് നേതൃത്വം നൽകുകയും ഡോഗ്ര കമാൻഡർ ഭഗവാൻ സിങ്ങിനെ പിടികൂടുകയും ചെയ്തു.

1842 ൽ ഡോഗ്ര കമാൻഡറായിരുന്ന വസീർ ലഖ്പത്, ഇൽകാർത്താക്ഷോയിൽ നിന്നുള്ള അലി ഷേർ ഖാന്റെ (മൂന്നാമൻ) സജീവ പിന്തുണയോടെ രണ്ടാം തവണ ബാൾട്ടിസ്ഥാൻ കീഴടക്കി. ഖാർഫോചോ കോട്ട രക്തരൂക്ഷിതമായ ഒരു ആക്രണത്തിലൂടെ പിടിച്ചെടുക്കപ്പെട്ടു. ഡോഗ്രാസിനെതിരായ പ്രക്ഷോഭത്തിന്റെ നേതാക്കളിലൊരാളായ ഷിഗാറിൽ നിന്നുള്ള ഹൈദർ ഖാൻ ജയിലിലടയ്ക്കപ്പെടുകയും തടവിൽ മരണമടയുകയും ചെയ്തു. ഗോസാൻ ബാൾട്ടിസ്ഥാനിലെ അഡ്മിനിസ്ട്രേറ്ററായി (താനദാർ) നിയമിക്കപ്പെടുകയും 1860 വരെ ഗിൽഗിറ്റ്-ബാൾട്ടിസ്ഥാൻ പ്രദേശം മുഴുവനായി സിഖുകാരുടെയും പിന്നീട് ഡോഗ്രകളുടെയും കീഴിലായിത്തീർന്നു.

ഒന്നാം ആംഗ്ലോ-സിഖ് യുദ്ധത്തിൽ സിഖുകാർ പരാജയപ്പെട്ടതിനുശേഷം, ഈ പ്രദേശം ജമ്മു കശ്മീർ നാട്ടുരാജ്യത്തിന്റെ ഭാഗമായിത്തീരുകയും 1846 മുതൽ ഇത് ഡോഗ്രാസിന്റെ ഭരണത്തിൻ കീഴിൽ തുടരുകയും ചെയ്തു. ഗിൽ‌ഗിറ്റിലെ ജനസംഖ്യ കശ്മീരികളിൽ നിന്ന് വംശീയമായി വ്യത്യസ്തമാണെന്ന് സ്വയം ഗ്രഹിക്കുകയും കശ്മീർ ഭരണകൂടം തങ്ങളെ ഭരിക്കുന്നത് ഇഷ്ടപ്പെടുകയും ചെയ്തില്ല. 1947 നവംബർ 1 വരെ ബ്രിട്ടീഷുകാർ ചില പ്രദേശങ്ങൾ താൽക്കാലികമായി പാട്ടത്തിനെടുത്തുവെങ്കിലും ഈ പ്രദേശം നാട്ടുരാജ്യത്തിന്റെ ഭാഗമായി തുടർന്നു.

പാകിസ്താന്റെ സ്വാതന്ത്ര്യത്തിനുശേഷം ജമ്മു കശ്മീർ തുടക്കത്തിൽ ഒരു സ്വതന്ത്ര രാജ്യമായിത്തന്നെ തുടർന്നു. പിന്നീട് 1947 ഒക്ടോബർ 22 ന് പാകിസ്താന്റെ പിന്തുണയുള്ള ആദിവാസി പൗരസേന അതിർത്തി കടന്ന് ജമ്മു കശ്മീരിലേയ്ക്കു പ്രവേശിച്ചു. പ്രാദേശിക ആദിവാസി പൗരസേനകളും പാകിസ്താൻ സായുധ സേനയും ശ്രീനഗറിനെ കീഴടക്കാൻ നീങ്ങിയെങ്കിലും ഉറിയിലെത്തിയപ്പോൾ പ്രതിരോധ സേനയെ നേരിട്ടു. സഹായത്തിനായി ഹരി സിംഗ് ഇന്ത്യയോട് അപേക്ഷിക്കുകയും ലയന ഉടമ്പടിയിൽ ഒപ്പിടുകയും ചെയ്തു. ഗിൽഗിറ്റിന്റെ ജനസംഖ്യ ഇന്ത്യയിലേക്കുള്ള കൂട്ടിച്ചേർക്കലിനെ അനുകൂലിച്ചില്ല എന്നു പറയപ്പെടുന്നു. അതിർത്തി ജില്ലാ പ്രവിശ്യയിലെ (ഇന്നത്തെ ഗിൽ‌ജിത്-ബാൾട്ടിസ്ഥാൻ) മുസ്‌ലിം ജനവിഭാഗം പാകിസ്താനിൽ ചേരാൻ ആഗ്രഹിച്ചിരുന്നു. അവരുടെ അസംതൃപ്തി മനസ്സിലാക്കിയ ഗിൽഗിറ്റ് സ്കൌട്ടുകളിലെ മഹാരാജാവിന്റെ കമാൻഡറായിരുന്ന മേജർ വില്യം ബ്രൌൺ 1947 നവംബർ 1 ന് ഗവർണർ ഗൻസാര സിങ്ങിനെ അട്ടിമറിച്ചു. മേജർ വില്യം ബ്രൌൺ ആസൂത്രണം ചെയ്ത ഈ രക്തരഹിത അട്ടിമറി "ദത്താ ഖേൽ" എന്ന കോഡ് നാമത്തിൽ അവസാനമായി വിശദീകരിക്കപ്പെടുകയും മിർസ ഹസ്സൻ ഖാന്റെ കീഴിലുള്ള ജമ്മു കശ്മീർ ആറാം കാലാൾപ്പടയിലെ വിമത വിഭാഗം ഇതിൽ ചേരുകയും ചെയ്തു. ട്രഷറി സുരക്ഷിതമാണെന്നും ന്യൂനപക്ഷങ്ങളെ സംരക്ഷിക്കുന്നുണ്ടെന്നും ബ്രൗൺ ഉറപ്പുവരുത്തി. ഗിൽഗിറ്റ് തദ്ദേശീയർ ഒരു താൽക്കാലിക സർക്കാർ (അബൂരി ഹകുമാത്ത്) രൂപീകരിക്കുകയും പ്രസിഡന്റായി രാജാ ഷാ റെയ്സ് ഖാനെയും കമാൻഡർ-ഇൻ-ചീഫ് ആയി മിർസ ഹസ്സൻ ഖാനെയും നിയമിച്ചു. എന്നിരുന്നാലും, മേജർ ബ്രൌൺ ഇതിനകം ഖാൻ അബ്ദുൽ ഖയൂമിനെ ടെലിഗ്രാഫ് ചെയ്യുകയും പാകിസ്താനോട് ഏറ്റെടുക്കാൻ ആവശ്യപ്പെടുകയും ചെയ്തു. പാകിസ്താൻ രാഷ്ട്രീയ ഏജന്റായിരുന്ന ഖാൻ മുഹമ്മദ് ആലം ഖാൻ നവംബർ 16 ന് എത്തിച്ചേരുകയും ഗിൽഗിറ്റിന്റെ ഭരണം ഏറ്റെടുക്കുകയും ചെയ്തു. ബ്രൌൺ സ്വാതന്ത്ര്യ അനുകൂല ഗ്രൂപ്പിനെ മറികടന്ന് പാകിസ്താനിലേക്കുള്ള അനധികൃത കൂട്ടിച്ചേർക്കലിന് മിറുകളുടെയും രാജകളുടെയും അംഗീകാരം നേടി. ബ്രൌണിന്റെ ഇത്തരം പ്രവർത്തനങ്ങൾ ബ്രിട്ടീഷ് സർക്കാരിനെ അത്ഭുതപ്പെടുത്തിയിരുന്നു.

താൽക്കാലിക സർക്കാർ 16 ദിവസം നീണ്ടുനിന്നു. താൽക്കാലിക ഗവൺമെന്റിന് ജനസംഖ്യയെ സ്വാധീനിക്കാൻ കഴിഞ്ഞില്ല. സാധാരണ ജനതയുടെ പങ്കാളിത്തമില്ലായിരുന്ന ഗിൽ‌ജിറ്റ് കലാപം സൈനിക നേതാക്കളുടെ മാത്രം പ്രവൃത്തിയായിരുന്നു. ഹ്രസ്വകാലത്തേക്കെങ്കിൽപ്പോലും പാകിസ്താനിൽ‌ ചേരുന്നതിന് മേഖലയിലെ ജനത അനുകൂലമായിരുന്നില്ല. കലാപത്തിൽ പൊതുജനപങ്കാളിത്തം ഇല്ലായിരുന്നുവെങ്കിലും പാകിസ്താൻ അനുകൂല വികാരം സിവിലിയൻ ജനതയിലെ ഒരു വിഭാഗത്തിൽ രൂക്ഷമായിരുന്നുവെന്നും ഒപ്പം അവരുടെ കശ്മീർ വിരുദ്ധ വികാരങ്ങളും വ്യക്തമായിരുന്നുവെന്നും ചരിത്രകാരൻ അഹമ്മദ് ഹസൻ ഡാനി പരാമർശിക്കുന്നു.

ഗിൽ‌ഗിറ്റിന്റെ നിയന്ത്രണം ഏറ്റെടുത്ത ശേഷം, ഗിൽഗിറ്റ് സ്കൌട്ടുകളും ലഹളക്കാരും ഇന്ത്യൻ പ്രദേശങ്ങളായ ബാൾട്ടിസ്ഥാനിലേക്കും ലഡാക്കിലേക്കും നീങ്ങുകയും 1948 മെയ് മാസത്തോടെ സ്കാർഡു പിടിച്ചെടുക്കുകയും ചെയ്തു. അവർ ഇന്ത്യൻ സൈനിക ശക്തിയെ വിജയകരമായി പ്രതിരോധിക്കുകയും തുടർന്ന് ഡ്രാസ്, കാർഗിൽ എന്നിവ പിടിച്ചെടുക്കുകയും ലഡാക്കിലെ ലേയിലേക്കുള്ള ഇന്ത്യൻ ആശയവിനിമയം വിച്ഛേദിക്കുകയും ചെയ്തു. 1948 ലെ ശരത്കാലത്ത് ഇന്ത്യൻ സൈന്യം പ്രത്യാക്രമണം നടത്തുകയും കാർഗിൽ ജില്ല മുഴുവനായി തിരിച്ചുപിടിക്കുകയും ചെയ്തു. എന്നിരുന്നാലും ഇന്ത്യയുടെ ബാൾട്ടിസ്ഥാൻ പ്രദേശം ഗിൽഗിറ്റിന്റെ നിയന്ത്രണത്തിലായിത്തീർന്നു. 1948 ജനുവരി 1 ന് ഇന്ത്യ ജമ്മു കശ്മീർ പ്രശ്‌നം ഐക്യരാഷ്ട്രസഭയുടെ സുരക്ഷാ സമിതിയിലേക്ക് കൊണ്ടുപോയി. 1948 ഏപ്രിലിൽ, മുഴുവൻ ജമ്മു കശ്മീരിൽ നിന്നും പാകിസ്താനോടു പിന്മാറുവാനും ഇന്ത്യ അതിന്റെ സൈന്യത്തെ ഏറ്റവും കുറഞ്ഞ തലത്തിലേയ്ക്കു ചുരുക്കുന്നതിനും തുടർന്ന് ജനങ്ങളുടെ ആഗ്രഹങ്ങൾ അറിയാൻ ഒരു ജനഹിതപരിശോധന നടത്തേണ്ടതുണ്ടെന്നും ആവശ്യപ്പെട്ട് കൗൺസിൽ പ്രമേയം പാസാക്കി. എന്നിരുന്നാലും, പിൻ‌വാങ്ങലുകളൊന്നുംതന്നെ നടത്തിയിട്ടില്ല. ആദ്യം പാകിസ്താൻ പിൻ‌വാങ്ങണമെന്ന് ഇന്ത്യ നിഷ്കർഷിച്ചുവെങ്കിലും പിന്നീട് ഇന്ത്യ പിൻ‌വാങ്ങുമെന്നതിന് യാതൊരു ഉറപ്പുമില്ലെന്നു വാദിച്ചുകൊണ്ട് പാകിസ്താൻ ഈ പ്രദേശത്തെ അവരുടെ അധിനിവേശം ഇപ്പോഴും തുടരുന്നു.


</doc>
<doc id="282916" url="https://ml.wikipedia.org/wiki?curid=282916" title="ഫോക്സ്-വാഗൺ">
ഫോക്സ്-വാഗൺ

പ്രശസ്തമായ ഒരു ജർമ്മൻ വാഹനനിർമ്മാണ കമ്പനി ആണ് ഫോക്സ്-വാഗൺ. ജർമ്മനിയിലെ ഫോക്സ്ബർഗ് ആസ്ഥാനമായി പ്രവർത്തിക്കുന്ന ഈ കമ്പനി, ഫോക്സ്-വാഗൺ ഗ്രൂപ്പിന്റെ ഉടമസ്ഥതയിൽ ഉള്ളതാണ്.

ബിസിനസ്‌ വെബ്സൈറ്റായ "24/7 വാൾ സ്ട്രീറ്റ്" തയ്യാറാക്കിയ ലോകത്തിലെ എക്കാലത്തെയു ഏറ്റവും കുടുതൽ വിൽക്കപ്പെട്ട പത്തു കാറുകളിൽ ഫോക്സ്-വാഗൺ -ന്റെ മൂന്നു കാറുകൾ; ഫോക്സ്-വാഗൺ ഗോൾഫ്, ഫോക്സ്-വാഗൺ ബീറ്റിൽ, ഫോക്സ്-വാഗൺ പസ്സാറ്റ്എന്നിവ ഇടം പിടിച്ചിട്ടുണ്ട്. കൂടാതെ 2011 -ൽ കാറുനിർമ്മാണ കമ്പനികളുടെ കൂട്ടത്തിൽ, ഗവേഷണത്തിനും വികസനത്തിനുമായി ഏറ്റവും കൂടുതൽ പണം ചിലവഴിച്ചതും ഫോക്സ്-വാഗൺ ആയിരുന്നു.

ജർമ്മൻ ഭാഷയിൽ "ഫോക്സ്-വാഗൺ" എന്ന വാക്കിനർത്ഥം "ജനങ്ങളുടെ കാർ" എന്നാണ്.



</doc>
<doc id="282921" url="https://ml.wikipedia.org/wiki?curid=282921" title="എസ്. ശാരദക്കുട്ടി">
എസ്. ശാരദക്കുട്ടി

മലയാള നിരൂപകയും പരിഭാഷകയുമാണ് എസ്.ശാരദക്കുട്ടി. പരുമല ദേവസ്വം ബോർഡ്‌ കോളേജിൽ അധ്യാപികയാണ്.

കോട്ടയം മുല്ലപ്പള്ളിൽ ടി.എസ്‌ ശ്രീധരൻനായരുടെയും ജെ. ഭാരതിയമ്മയുടെയും മകളാണ്. ‘കവിതയിലെ ബുദ്ധദർശനം’ എന്ന വിഷയത്തിൽ മഹാത്മാഗാന്ധി സർവകലാശാലയിൽ നിന്നും ഡോക്ടറേറ്റ്‌ ലഭിച്ചിട്ടുണ്ട്. 


</doc>
<doc id="282940" url="https://ml.wikipedia.org/wiki?curid=282940" title="ബുന്ദേലി(ഭാഷ)">
ബുന്ദേലി(ഭാഷ)

മധ്യപ്രദേശിന്റെ ബുന്ദേൽഖണ്ഡ് ഭാഗത്തും ഉത്തർപ്രദേശിനു തെക്കും ഉപയോഗിക്കുന്ന ഹിന്ദിയുടെ പ്രാദേശിക ഭാഷാന്തരമാണ് ബുന്ദേലി ഭാഷ(Devanagari: बुन्देली or बुंदेली; Nastaliq: زبان بندیلی). ബുന്ദേൽകണ്ഡി എന്നും അറിയപ്പെടുന്ന ഇതിന് വടക്കുപയോഗിച്ചിരുന്ന സാഹിത്യഭാഷയായ ബ്രജ്ഭാഷയുമായി സാമ്യമുണ്ട്.



</doc>
<doc id="282944" url="https://ml.wikipedia.org/wiki?curid=282944" title="ഭോജ്പൂരി ഭാഷ">
ഭോജ്പൂരി ഭാഷ

വടക്കേന്ത്യയിലും നേപ്പാളിലും സംസാരിക്കുന്ന ഇന്തോ-ആര്യൻ ഭാഷയാണ് ഭോജ്പൂരി. ബീഹാറിലും ഉത്തർ പ്രദേശിലും ജാർഖണ്ഡിലുമാണ് ഇത് പ്രധാനമായും സംസാരിക്കുന്നത്.

കൈതി ലിപിയിലാണ് ഇത് എഴുതുന്നത്. എന്നാൽ 1894ൽ ദേവനാഗരിയെ പ്രാഥമിക ലിപിയായി സ്വീകരിച്ചു. 16-ആം നൂറ്റാണ്ടുമുതൽ 20-ആം നൂറ്റാണ്ടു വരെ ഭോജ്പുരി, അവാധി, മൈഥിലി, ഉറുദു, മഗതി, ഹിന്ദി എന്നീ ഭാഷകൾ എഴുതാനാണ് കൈതി ഉപയോഗിച്ചിരുന്നത്. 1960ൽ സർക്കാർ കൈതി ഇപ്പോൾ ബീഹാറിലെ കുറച്ചു ജില്ലകളിലേ ഉപയോഗിക്കുന്നുള്ളൂ എന്ന് കണ്ടെത്തി. 



</doc>
<doc id="282956" url="https://ml.wikipedia.org/wiki?curid=282956" title="വയലപ്ര പരപ്പ്">
വയലപ്ര പരപ്പ്

രാമപുരം പുഴയ്ക്കും ചെമ്പല്ലി കുണ്ട് പുഴയ്ക്കും ഇടയിലുള്ള വിശാലമായ തടാകം. ഏതാണ്ടു ആയിരത്തോളം ഏക്കർ ഈ ജലാശയം വ്യാപിച്ചു കിടക്കുന്നു. കാലപ്പഴക്കത്തിൽ നാട്ടിൽനിന്ന് അപ്രത്യക്ഷമായ കാപ്പിൽ പിടി എന്ന സമൂഹിക കൂട്ടായ്മ നടന്നത് വയലപ്ര പരപ്പിലാണ്

കാപ്പിൽ പിടി ഒരു സാമൂഹിക മത്സ്യ ബന്ധന പരിപാടിയാണ്. ഈ കൂട്ടായ്മയ്ക് മടായി കാവിനോളം പഴക്കമുണ്ട് .മാടായിക്കാവിലെ കലശത്തോടനുബന്ധിച്ചുള്ള മീനമൃതിനായുള്ള [മത്സ്യ സമർപ്പണം] ഒരു ഗ്രമോത്സവമായി കണക്കാക്കുന്നു. ഇടവമാസം പിറക്കുന്ന സംക്രാന്തി,കലശം കുറിക്കുന്ന ദിവസം, കലശത്തിന്റെ തലേന്നാൾ എന്നിങ്ങനെ മൂന്ന് ദിവസങ്ങളിലായാണ് കാപ്പിൽ പിടി നടക്കുക. ഈ ദിവസങ്ങളിൽ ജാതിഭേദമന്യേ എല്ലാ വീടുകളിൽനിന്നും പുരുഷന്മാർ കുത്തൂട്, വീശുവല, തണ്ടുവല, കോരുവല തുടങ്ങിയ മത്സ്യബന്ധന ഉപകരണങ്ങളുമായി വയലപ്ര പരപ്പിലും രാമപുരം ചെമ്പല്ലിക്കുണ്ട് പുഴകളിലും എത്തി മത്സ്യ ബന്ധനത്തിൽ ഏർപ്പെടും.


</doc>
<doc id="282976" url="https://ml.wikipedia.org/wiki?curid=282976" title="ഒലിൻഗിറ്റോ">
ഒലിൻഗിറ്റോ

ഒരു അപൂർവ്വയിനം സസ്തനിയാണ് ഒലിൻഗിറ്റോ. കരടി , പൂച്ച, എന്നീ ജീവികൾ ഉൾപ്പെടുന്ന കാർണിവോറ വംശത്തിൽ പെടുന്ന ഒരു ജീവിയാണിതു്. തെക്കെ അമേരിക്കയിലെ മധ്യ കൊളംബിയ മുതൽ പടിഞ്ഞാറൻ ഇക്വഡോർ വരെയുള്ള മഴക്കാടുകളിലാണ് ഒലിൻഗിറ്റോ ജീവിക്കുന്നതു്. മാംസഭുക്കുകളായ കാർണിവോറ എന്ന വംശത്തിൽപ്പെട്ടവ ആണെങ്കിലും പഴങ്ങളാണ് ഒലിങ്യുട്ടോ പ്രധാനമായും ഭക്ഷിക്കുന്നത്. മുപ്പത്തിയഞ്ച് സെന്റീമീറ്റർ വരെ നീളമുള്ള ഒലിൻഗിറ്റോയുടെ ശരീരഘടന റക്കൂൺ കരടിയുടേതിന് സമാനമാണ്

2013 ആഗസ്റ്റ് 15നു ക്രിസ്റ്റഫർ ഹെൽഗൻ എന്ന ജീവശാസ്ത്രജ്ഞനാണു ഒലിൻഗിറ്റോ എന്ന പുതിയ സസ്തനിയെ ആദ്യമായി കണ്ടെത്തിയതായി സ്ഥിരീകരിച്ചത്.


</doc>
<doc id="282983" url="https://ml.wikipedia.org/wiki?curid=282983" title="ആൻഡിയൻ കോക്ക് ഓഫ് ദി റോക്ക്">
ആൻഡിയൻ കോക്ക് ഓഫ് ദി റോക്ക്

തെക്കേ അമേരിക്കയിലെ ആൻഡിയൻ കാടുകളിലുള്ള കുരുവി വർഗ്ഗത്തിൽപ്പെട്ട പക്ഷിയാണ് ആൻഡിയൻ കോക്ക് ഓഫ് ദി റോക്ക് (Rupicola peruvianus). പെറുവിന്റെ ദേശീയ പക്ഷിയായ ഇവന്റെ തലയുടെ ഭാഗം ഓറഞ്ചും, വാലും ചിറകുകളും കറുപ്പു നിറവുമാണ്. കൂടുണ്ടാക്കാൻ കല്ലും മണ്ണും ഉപയോഗിക്കുന്നതിനാലാണ് ഇവയെ "കോക്ക് ഓഫ് ദി റോക്ക്" എന്നു വിളിക്കുന്നത്. പഴങ്ങൾ, ഷഡ്പദങ്ങൾ, തവള, പല്ലി തുടങ്ങിയവയാണ് ഈ പക്ഷിയുടെ ഭക്ഷണം.


</doc>
<doc id="283051" url="https://ml.wikipedia.org/wiki?curid=283051" title="മാസ്റ്റർകാർഡ്‌">
മാസ്റ്റർകാർഡ്

'മാസ്റ്റർകാർഡ്‌ ഇൻകോർപ്പറേറ്റഡ്' അഥവാ 'മാസ്റ്റർകാർഡ്‌ വേൾഡ്-വൈഡ്', ഒരു അമേരിക്കൻ ബഹുരാഷ്ട്ര സാമ്പത്തിക സേവന ദാതാക്കളാണ്. ന്യൂയോർക്കിലെ പർചെയ്സ് ആസ്ഥാനമായി പ്രവർത്തിക്കുന്ന ഇതിന്റെ ആഗോള പ്രവർത്തനങ്ങൾ ആസൂത്രണം ചെയ്യുന്ന പ്രധാന കാര്യാലയം അമേരിക്കയിൽ തന്നെയുള്ള മിസോറിയിലാണ് സ്ഥിതിചെയ്യുന്നത്.

മാസ്റ്റർകാർഡ്‌ ഡെബിറ്റ് കാർഡുകളും മാസ്റ്റർ കാർഡ്‌ ക്രെഡിറ്റ്‌ കാർഡുകളും വിതരണം ചെയ്യുന്ന ബാങ്കുകളുടെയും, വ്യാപാര കേന്ദ്രങ്ങളുടെയും ഉപഭോക്താക്കൾ ആ കാർഡ്‌ ഉപയോഗിച്ച് നടത്തുന്ന ഓരോ പണമിടപാടിനും ഇടയിൽ പ്രവർത്തിച്ച് ഇടപാടുകൾ സുഗമമാക്കുകയാണ് 'മാസ്റ്റർകാർഡ്‌' ചെയ്യുന്നത്.

ബാങ്ക് ഓഫ് അമേരിക്ക വിതരണം ചെയ്തിരുന്ന 'ബാങ്ക്അമേരിക്കാർഡ്' എന്ന കാർഡിനോട് മത്സരിക്കാനായി കാലിഫോർണിയ ബാങ്കുകൾ പുറത്തിറക്കിയതായിരുന്നു 'ഇന്റർബാങ്ക് മാസ്റ്റർ ചാർജ്' എന്നറിയപ്പെട്ടിരുന്ന മാസ്റ്റർകാർഡ്‌. 1979 മുതലാണ്‌ 'ഇന്റർബാങ്ക് മാസ്റ്റർ ചാർജ്' ഇപ്പോഴത്തെ മാസ്റ്റർകാർഡ്‌ സ്വീകരിച്ചത്. ബാങ്ക്അമേരിക്കാർഡ് പിന്നീട് വീസ ഇൻകോർപ്പറേഷന്റെ 'വീസ കാർഡ്‌' ആയി മാറുകയായിരുന്നു.

റുപേ


</doc>
<doc id="283052" url="https://ml.wikipedia.org/wiki?curid=283052" title="വടക്കൻ പാത (ചെന്നൈ സബർബൻ റെയിൽവേ)">
വടക്കൻ പാത (ചെന്നൈ സബർബൻ റെയിൽവേ)

ചെന്നൈ സബർബൻ റെയിൽവേയുടെ പ്രധാന പാതകളിൽ ഒന്നാണ് വടക്കൻ പാത. ചെന്നൈ സെൻട്രൽ അഥവാ ചെന്നൈ ബീച്ചിൽനിന്നും സൂലൂർപ്പേട്ട വരെ സബർബൻ (എമു) തീവണ്ടികളും നെല്ലൂർ വരെ മെമു തീവണ്ടികളും ഓടുന്നു. ചെന്നൈ സെൻട്രൽ, ചെന്നൈ ബീച്ച് എന്നീ തീവണ്ടി നിലയങ്ങളും ചെന്നൈയുടെ വടക്കുൻ ഭാഗങ്ങളും ബന്ധിപ്പിക്കുന്നു.

പ്രധാന നിലയങ്ങൾ: ചെന്നൈ സെൻട്രൽ - ബേസിൻ പാലം - എണ്ണൂർ - സൂളൂര്പേട്ട- നെല്ലൂർ

ചെന്നൈ ബീച്ച് - രായപുരം - വണ്ണാരപ്പേട്ട് - ബേസിൻ പാലം - നെല്ലൂർ എന്ന റൂട്ടിലും ചില തീവണ്ടികൾ ഓടുന്നുണ്ട്.
ചെന്നൈ സെൻട്രലിൽനിന്നും 37 തീവണ്ടികളും തിരിച്ച് 37 തീവണ്ടികളും പ്രവർത്തിക്കുന്നു. സമാനമായി ചെന്നൈ ബീച്ചിൽനിന്നും 4 തീവണ്ടികളും തിരിച്ച് 5 തീവണ്ടികളും പ്രവർത്തിക്കുന്നു. (ആകെ 83) ചെന്നൈ സബർബൻ റെയിൽവേയിൽ യാത്രചെയ്യുന്നവരിൽ 12% യാത്രികരാണ് പടിഞ്ഞാറൻ പാത ഉപയോഗിക്കുന്നത്.



</doc>
<doc id="283056" url="https://ml.wikipedia.org/wiki?curid=283056" title="വ്യക്തി ശുചിത്വം">
വ്യക്തി ശുചിത്വം

വ്യക്തികൾ സ്വയമായി പാലിക്കേണ്ട അനവധി ആരോഗ്യ ശീലങ്ങൾ ഉണ്ട്. അവ കൃത്യമായി പാലിച്ചാൽ ,പകർച്ച രോഗങ്ങളെയും ജീവിതശൈലി രോഗങ്ങളയും ഒഴിവാക്കുവാൻ കഴിയും.

കൂടെക്കൂടെയും ഭക്ഷണത്തിനു മുൻപും പിൻപും കൈകൾ നന്നായി കഴുകുക. വയറിളക്ക രോഗങ്ങൾ, വിരകൾ, കുമിൾ രോഗങ്ങൾ തുടങ്ങി സാർസ്‌ (SARS) വരെ ഒഴിവാക്കാം. പൊതു വാഹന സമ്പർക്കത്തിന് ശേഷം നിർബന്ധമായും കൈകൾ കഴുകേണ്ടതാണ്.
ചുമയ്ക്കുമ്പോ ഴും തുമ്മുമ്പോഴും തുവാല കൊണ്ട് മുഖം മറയ്ക്കുക. തൂവാല ഇല്ലെങ്കിൽ ഷർട്ടിന്റെ കയ്യിലേക്കാകട്ടെ ചുമ. മറ്റുള്ളവർക്ക് രോഗം പകരാതിരിക്കാനും നിശ്വാസ വായുവിലെ രോഗാണുക്കളെ തടയുവാനും തുവാല ഉപകരിക്കും
നഖം വെട്ടി വൃത്തി ആക്കുന്നത് രോഗാണുക്കളെ തടയും.
രാവിലെ ഉണർന്നാലുടൻ പല്ല് തേയ്ക്കണം, രാത്രിയിൽ ഉറങ്ങുന്നതിനു മുൻപും.
ദിവസവും കുളിച്ച്‌ ശരീരശുദ്ധി വരുത്തണം.
കഴുകി ഉണക്കാത്ത ചർമത്തിൽ ചൊറി, വരട്ടു ചൊറി, പുഴുക്കടി തുടങ്ങിയവ ഉണ്ടാകും.
വൃത്തിയുള്ള വസ്ത്രം ധരിക്കുക. കഴിയുന്നതും വസ്ത്രങ്ങൾ കിടക്കകൾ എന്നിവ കഴുകി സൂര്യപ്രകാശത്തിൽ ഉണക്കുക. ഏറ്റവും ഫലപ്രദമായ അണുനാശിനിയാണ് സൂര്യപ്രകാശം.
പാദരക്ഷ കൊക്കോപ്പുഴു(Hook worm)വിനെ ഒഴിവാക്കും, പരുക്കുകളേയും
പെൺകുട്ടികൾ ആർത്തവ ശുചിത്വം പാലിക്കണം.
മലമൂത്ര വിസർജനം സാനിട്ടറി കക്കൂസുകളിൽ മാത്രം ,
ഫാസ്റ്റ് ഫുഡും , കൃത്രിമ(Synthetic ) ആഹാരവും ഒഴിവാക്കണം
സമീകൃതാഹാരം ശീലമാക്കി അമിതാഹാരം ഒഴിവാക്കുക.
ദിവസവും 2 ലിറ്റർ (10 ഗ്ലാസ്) വെള്ളം കുടിക്കണം.
വ്യായാമവും വിശ്രമവും ആവശ്യം. വേഗത്തിൽ നടക്കുന്നതാണ് നല്ല വ്യായാമം.
പുറം കളികളും സൈക്കിൾ യാത്രയും നല്ലത്.
ദിവസവും 2 മണിക്കൂറിൽ കൂടുതൽ ടെലിവിഷൻ കാണരുത്.
പുകവലി, മദ്യപാനം,ലഹരി വസ്തുക്കൾ എന്നിവ പാടില്ല.

</doc>
<doc id="283057" url="https://ml.wikipedia.org/wiki?curid=283057" title="ബെസ്റ്റ് ബേക്കറി കേസ്">
ബെസ്റ്റ് ബേക്കറി കേസ്

2002 ലെ ഗുജറാത്ത് കലാപവുമായി ബന്ധപ്പെട്ടു നടന്ന അക്രമസംഭവങ്ങളിൽ ഹനുമാൻ തെക്രി പ്രദേശത്ത് ഒരു ബേക്കറിയും, അതിലെ 14 പേരേയും അഗ്നിക്കിരയാക്കിയ സംഭവത്തെതുടർന്നുണ്ടായ കേസ് ആണ് ബെസ്റ്റ് ബേക്കറി കേസ്, അഥവാ തുളസി ബേക്കറി കേസ് എന്നറിയപ്പെടുന്നത്. 2002- മാർച്ച് ഒന്നിന് ഷേക്ക് വിഭാഗത്തിൽപ്പെട്ട ആളുകൾ നടത്തിയിരുന്ന ബെസ്റ്റ് ബേക്കറി, അക്രമികൾ തീവെച്ചു. കുടുംബാംഗങ്ങളായ 11 മുസ്ലിം വംശജരും, ജോലിക്കാരായ 3 ഹിന്ദു സമുദായക്കാരുമായിരുന്നു കൊല്ലപ്പെട്ടത്. ഗുജറാത്ത് കലാപത്തെതുടർന്ന് ഗുജറാത്ത് സർക്കാർ പിന്തുടർന്നുപോന്ന ദുരൂഹമായ നടപടികളുടേയും, അവിടെ നടന്ന നരഹത്യയുടേയും ഒരു പ്രതീകമായിരുന്നു ബെസ്റ്റ് ബേക്കറി സംഭവം.

2002 മാർച്ച് ഒന്നിന് ഗുജറാത്തിലെ വദോദരയിൽ വംശീയ ലഹള കത്തിപടരുമ്പോൾ ഹനുമാൻ തെക്രി എന്ന പ്രദേശത്തെ ഒരു കൊച്ചു ബേക്കറിയെ അക്രമാസക്തരായ ജനക്കൂട്ടം ആക്രമിക്കുകയായിരുന്നു. ഷേക്ക് സമുദായത്തിൽപ്പെട്ട ഒരു കുടുംബമായിരുന്നു ഈ ബേക്കറി നടത്തിയിരുന്നത്. ജനക്കൂട്ടം ബേക്കറി ആക്രമിക്കുമ്പോൾ കുടുംബാംഗങ്ങളായ പതിനൊന്നുപേരും, ബേക്കറിയിലെ ജോലിക്കാരായ 3 പേരും അതിനകത്തുണ്ടായിരുന്നു. ഇവർ രക്ഷപ്പെട്ടുപോകാൻ അനുവദിക്കാതെ, അക്രമികൾ പതിനാലുപേരേയും അതിനകത്തിട്ടു തന്നെ അഗ്നിക്കിരയാക്കി.

ഗുജറാത്ത് കലാപകാലത്ത് നടന്ന മറ്റു പല കേസുകളേയും പോലെ, ഈ കേസിലും പോലീസ് അന്വേഷണത്തിൽ ധാരാളം ന്യൂനതകൾ ഉണ്ടായിരുന്നു. ദൃക്സാക്ഷികളുടെ മൊഴിയെടുക്കാനോ, തെളിവുകൾ നഷ്ടപ്പെടുന്നതിനു മുമ്പ് ശേഖരിക്കാനോ, പ്രതികളെന്നു സംശയിച്ചവരെ ചോദ്യം ചെയ്യാനോ പോലീസ് ആദ്യ ഘട്ടത്തിൽ തയ്യാറായില്ല. പ്രതികൾക്കെതിരേ പിന്നീട് ശക്തമായ തെളിവുകൾ ലഭിച്ചുവെങ്കിലും, സംഭവത്തിലെ ഇരകൾക്ക് അവർ അർഹിച്ച നീതി ലഭിച്ചില്ല.

സംഭവം നടന്നതിന്റെ പിറ്റേ ദിവസം, സക്കീറ ഷേഖ് എന്ന പത്തൊമ്പതു വയസ്സുകാരിയാണ് അക്രമത്തെക്കുറിച്ച് ആദ്യമായി പരാതി നൽകാൻ തയ്യാറായത്. സക്കീറ സംഭവത്തിന്റെ ദൃക്സാക്ഷി കൂടിയായിരുന്നു. തന്റെ കുടുംബാംഗങ്ങളെ ജനക്കൂട്ടം തീവെച്ചുകൊല്ലുന്നത് താൻ കണ്ടുവെന്ന് സക്കീറ പോലീസിനു നൽകിയ പരാതിയിൽ പറയുന്നു. കലാപസമയത്ത് അക്രമാസക്തമായ ജനക്കൂട്ടം മുദ്രാവാക്യങ്ങൾ മുഴക്കിക്കൊണ്ട് ബേക്കറിയെ സമീപിച്ചപ്പോൾ, ഭയന്നു പോയ കുടുംബാംഗങ്ങൾ രക്ഷപ്പെടുവാൻ വേണ്ടി വീടിന്റെ മുകൾ നിലയിലേക്കു പോവുകയും, ചിലർ ഒന്നാം നിലയിലുള്ള മുറിയിൽ ഒളിച്ചിരിക്കുകയും ചെയ്തു എന്ന് സക്കീറയുടെ സാക്ഷി മൊഴിയിൽ രേഖപ്പെടുത്തിയിരിക്കുന്നു.

വിചാരണ നടന്നുകൊണ്ടിരിക്കുന്നതിനിടെ 2003 മാർച്ച് 23 ന് സക്കീറ ഷേഖ് ഉൾപ്പെടെ, 73 സാക്ഷികളിൽ 37 പേരും കൂറുമാറി. 2003 ജൂൺ 27 ന് കോടതി പുറപ്പെടുവിച്ച വിധിന്യായത്തിൽ കുറ്റം ചുമത്തപ്പെട്ട 21 പേരും കുറ്റക്കാരാണെന്ന് കണ്ടെത്തി. ചില ദൃക്സാക്ഷികൾ കോടതിയിലെത്തി മൊഴി നൽകുവാൻ മാത്രമുള്ള മാനസികാവസ്ഥയിലല്ലെന്ന് കോടതിയിൽ ബോധിപ്പിക്കപ്പെട്ടു. പ്രഥമവിവരറിപ്പോർട്ട് സമർപ്പിക്കുന്നതിലും, തെളിവുകൾ ശേഖരിക്കുന്നതിലും, ഗുജറാത്ത് സർക്കാർ വീഴ്ച വരുത്തിയെന്ന് കോടതി നിരീക്ഷിക്കുകയുണ്ടായി.


</doc>
<doc id="283072" url="https://ml.wikipedia.org/wiki?curid=283072" title="തെലങ്കാനയിലെ ജില്ലകളുടെ പട്ടിക">
തെലങ്കാനയിലെ ജില്ലകളുടെ പട്ടിക

ഇന്ത്യയിലെ ഒരു സംസ്ഥാനമാണ് തെലങ്കാന. ഇന്ത്യയുടെ 29-ആമത് സംസ്ഥാനമായി 2014 ജൂൺ 2-നാണ് തെലങ്കാന നിലവിൽ വന്നത്. ആന്ധ്രാപ്രദേശ് സംസ്ഥാനത്തിന്റെ വടക്കു പടിഞ്ഞാറൻ ഭാഗങ്ങളാണ് തെലങ്കാന സംസ്ഥാനമായി മാറിയത്. തെലുങ്കാനയിൽ ഉൾപെടുന്നത് ഹൈദരാബാദ്, അഡിലാബാദ്, ഖമ്മം, കരീംനഗർ, മെഹ്ബൂബ് ന‌ഗർ, മേദക്, നൽഗൊണ്ട, നിസാമബാദ്, രങ്ഗറെഡി, വാറംഗൽ എന്നീ 10 ജില്ലകളാണ്.


</doc>
<doc id="283076" url="https://ml.wikipedia.org/wiki?curid=283076" title="ത്രിഭുവൻ തിലക് ചൂഡാമണി">
ത്രിഭുവൻ തിലക് ചൂഡാമണി

മൂഡബിദ്രി നഗരത്തിലെ പതിനെട്ടു ജൈന ക്ഷേത്രങ്ങളിൽ ഏറ്റവും പ്രാധാന്യം ഈ ക്ഷേത്രത്തിനാണ് . ത്രിഭുവൻ തിലക് ചൂഡാമണി എന്ന് പേരുള്ള ഈ ക്ഷേത്രം സാവിര കംബദ ബസടി (ആയിരം തൂണുകളുള്ള ക്ഷേത്രം ) എന്നാണു കന്നഡയിൽ അറിയപ്പെടുന്നത്. പേരു സൂചിപ്പിക്കുന്നത് പോലെ ആയിരം കരിങ്കൽ തൂണുകൾ ഇവിടെ കാണാം. ഇത് നേപ്പാളി വാസ്തുവിദ്യ പ്രകാരമാണ് നിർമ്മിച്ചിരിക്കുന്നത്. 1430 ൽ വിജയനഗര രാജാവായിരുന്ന ദേവരാജ ഉടയോർ ആയിരുന്നു ഈ ക്ഷേത്രം നിർമ്മിച്ചത് . അറുപത് അടി ഉയരമുള്ള ഒറ്റക്കല്ലിൽ നിർമ്മിച്ച മഹാസ്തംഭമാണ് ഇവിടത്തെ മറ്റൊരു സവിശേഷത. ഒരു കാലത്ത് ജൈനമതം ദക്ഷിണഭാരതത്തിൽ പ്രചുരപ്രചാരം നേടിയിരുന്നു എന്ന് ഈ നിർമ്മിതികളിൽ നിന്നും നമുക്ക് മനസ്സിലാക്കാം. ജൈനമതത്തിലെ എട്ടാമത്തെ തീർത്ഥങ്കരനായ ചന്ദ്രപ്രഭു ( ചന്ദ്രപ്രഭ) യാണ് ഇവിടെ ആരാധിക്കപ്പെടുന്നത് 

ക്ഷേത്ര സമുച്ചയത്തിൽ വിജയനഗര ശൈലിയിൽ നിർമ്മിച്ചതും മനോഹരമായ കൊത്തുപണികളുള്ളതുമായ തൂണുകളാൽ താങ്ങിനിർത്തപ്പെടുന്നതുമായ 7 മണ്ഡപങ്ങൾ ഉണ്ട്, ഈ തൂണുകളൊന്നുംതന്നെ ഒരുപോലെയുള്ളതല്ല. മുകളിലെ രണ്ട് നിലകൾ മരത്തിൽ കൊത്തിയെടുത്തതും ഏറ്റവും താഴ്ന്നതു കല്ലുകളാൽ കൊത്തിയെടുത്തതുമാണ്. ഗർഭഗ്രഹത്തിൽ ചന്ദ്രനാഥ സ്വാമിയുടെ പഞ്ചലോഹംകൊണ്ടു നിർമ്മിച്ച 8 അടി ഉയരമുള്ള വിഗ്രഹം പ്രതിഷ്ഠിക്കപ്പെട്ടിരിക്കുന്നു.

മൂഡബിദ്രി അവിടുത്തെ 18 ജൈനക്ഷേത്രങ്ങൾക്ക് പേരുകേട്ടതാണ് :



</doc>
<doc id="283077" url="https://ml.wikipedia.org/wiki?curid=283077" title="അറ്റ്‌ലാന്റിക് ഗോലിയാത്ത് ഗ്രൂപ്പർ">
അറ്റ്‌ലാന്റിക് ഗോലിയാത്ത് ഗ്രൂപ്പർ

വംശനാശ ഭീഷണി നേരിടുന്ന ഒരു വലിയ കടൽ മത്സ്യമാണ് അറ്റ്‌ലാന്റിക് ഗോലിയാത്ത് ഗ്രൂപ്പർ (Atlantic goliath grouper) . ഇതിനെ പൊതുവേ ജൂതമത്സ്യം (Jew Fish) എന്നും വിളിക്കാറുണ്ട്. ഇതിന്റെ ശാസ്ത്രനാമം Epinephelus itajara എന്നാണ് . അറ്റ്‌ലാന്റിക് സമുദ്രത്തിലെ ഭൂമധ്യരേഖാ പ്രദേശങ്ങലിൽ ഇവ കാണപ്പെടുന്നു. 5 മുതൽ 50 മീറ്റർ ആഴമുള്ള പ്രദേശങ്ങളിലാണ് കണ്ടുവരുന്നത്. പവിഴപ്പുറ്റുകൾ ഉള്ള പ്രദേശത്ത് ഇവ ധാരാളമായി കാണുന്നു. ഫ്ലോറിഡയ്ക്ക് ചുറ്റുമുള്ള ഫ്ലോറിഡ കീ എന്ന് അറിയപ്പെടുന്ന പവിഴ ദ്വീപുകളിൽ ഇവയെ കാണാം. കോംഗോ,സെനഗൽ,ബ്രസീൽ തുടങ്ങിയ രാജ്യങ്ങളിലും ഇവ കാണപ്പെടുന്നു.

വളരെ സാവധാനം സഞ്ചരിക്കുന്ന ഇവ ആഴം കുറഞ്ഞ പവിഴപ്പുറ്റുകൾ നിറഞ്ഞ പ്രദേശത്താണ് ഇരതേടുന്നത്. അതിനാൽ തന്നെ ഇവയെ എളുപ്പത്തിൽ വേട്ടയാടാൻ മനുഷ്യന് കഴിഞ്ഞു. അമിതമായ മത്സ്യബന്ധനം കാരണം ഇവയുടെ എണ്ണം ഗണ്യമായി കുറഞ്ഞതിനാൽ ഇവ ഇന്ന് വംശനാശ ഭീഷണിയിലാണ്. ഇവയെ വേട്ടയാടുന്നത് നിയമപരമായി തടഞ്ഞിരിക്കുന്നു. ഇവ പ്രജനനം നടത്തുന്നതും ശൈശവ കാലം ചിലവഴിക്കുന്നതും കണ്ടൽ പ്രദേശങ്ങളിലാണ് . കണ്ടൽകാടുകളുടെ നാശവും ഇവയെ പ്രതികൂലമായി ബാധിക്കുന്നു. 

മൂന്നു മീറ്റർ വരെ നീളം ഉണ്ടാകുന്ന ഈ മത്സ്യങ്ങൾക്ക് 360 കിലോഗ്രാം വരെ ഭാരം ഉണ്ടാകാറുണ്ട്.

ചില ഗോലിയാത്ത് ഗ്രൂപ്പറുകൾ ജനന സമയത്ത് ആൺ മത്സ്യം ആയിരിക്കുമെങ്കിലും പിന്നീട് ഇവ പെൺമത്സ്യം ആയി മാറുന്നു. ഈ സ്വഭാവ സവിശേഷത ഉള്ള ജീവികളെ Protogynous hermaphrodites എന്ന് വിളിക്കുന്നു.

നാഷണൽ ജ്യോഗ്രഫിക് മാഗസിൻ ,ജൂലൈ 2014 Big Fish - Page 112-116 . 


</doc>
<doc id="283083" url="https://ml.wikipedia.org/wiki?curid=283083" title="സ്വർണ്ണ പേക്കാന്തവള">
സ്വർണ്ണ പേക്കാന്തവള

വംശനാശം സംഭവിച്ച ഒരു ജീവിയാണ് സ്വർണ്ണ പേക്കാന്തവള(Golden Toad). 1966-ലാണ് ആദ്യമായി ഈ ജീവിയെ കോസ്റ്റാറിക്കയിലെ കോടവനങ്ങളുടെ ഭാഗമായ ചെറിയൊരു പ്രദേശത്ത് കണ്ടെത്തിയത്. അക്കാലത്ത് മുപ്പതിനായിരത്തോളം സുവർണ തവളകൾ ആ കാട്ടിൽ ഉണ്ടായിരുന്നതായി കണക്കാക്കപ്പെടുന്നു. ഇവ കോസ്റ്റാറിക്കയിലെ റിസർവ ബയോളോജിക്ക മോണ്ടിവേഡേ (Reserva Biológica Monteverde) സം‌രക്ഷിതവനത്തിൽ 1,500 മുതൽ 1,620 മീറ്റർ വരെ ഉയരമുള്ള പ്രദേശങ്ങളിൽ വസിച്ചിരുന്നു. 1989-ലാണ്‌ ഈ വംശത്തിൽ‌പ്പെട്ട അവസാന തവളയെ കണ്ടതായി രേഖപ്പെടുത്തിയത്. ആഗോളതാപനത്തിന്റെ ഫലമായി അവയുടെ വാസഗേഹമായ വനത്തിലെ ഈർപ്പം കുറവ്, ഉഭയജീവികളെ ബാധിക്കുന്ന ഫംഗസ് രോഗമായ ചൈറ്റ്രിഡിയോമൈകോസിസ് (Chytridiomycosis), വായുമലിനീകരണം എന്നിവ ഇവയുടെ വംശനാശത്തിലേക്ക് വഴിതെളിച്ചതായി കരുതപ്പെടുന്നു. 1987-88 ൽ സംഭവിച്ച എൽനിനോ എന്ന പ്രതിഭാസം അവയുടെ നാശത്തിന് ആക്കംകൂട്ടുകയും ചെയ്തു. 2008-ലാണ് ഐ.യു.സി.എൻ. ഇവയെ വംശനാശം സംഭവിച്ച ജീവികളുടെ പട്ടികയിൽ ഉൾപ്പെടുത്തിയത്.


</doc>
<doc id="283085" url="https://ml.wikipedia.org/wiki?curid=283085" title="സ്വർണ്ണത്തവള (വിവക്ഷകൾ)">
സ്വർണ്ണത്തവള (വിവക്ഷകൾ)



</doc>
<doc id="283090" url="https://ml.wikipedia.org/wiki?curid=283090" title="അംബോലി തവള">
അംബോലി തവള

വളരെ അപൂർവ്വമായി കാണപ്പെടുന്ന ഒരു തവളയാണ് അംബോലി തവള അഥവാ Amboli Bushfrog. ഇതിന്റെ ശാസ്ത്രനാമം Pseudophilautus amboli എന്നാണ് . പശ്ചിമഘട്ട പ്രദേശങ്ങളിലെ ഒരു തദ്ദേശീയ ജീവിയാണിത്.

നിത്യഹരിത വനങ്ങളോടു ചേർന്നുള്ള പരിസ്ഥിതി ദുർബ്ബല പ്രദേശത്തു നിന്നാണു ഇതിനെ കണ്ടെത്തിയിട്ടുള്ളത്. മഹാരാഷ്ട്ര യിലെ അംബോലി കാടുകളിൽ നിന്നാണ് ആദ്യമായി കണ്ടെത്തിയത്. 

നഗരവൽക്കരണം , ടൂറിസം തുടങ്ങിയ കാരണങ്ങളാൽ ഇവയുടെ സ്വാഭാവിക ആവാസ സ്ഥാനം നഷ്ടമാകുന്നു. അതിനാൽ തന്നെ ഇവയുടെ എണ്ണം അപകടകരമാം വിധം കുറഞ്ഞു വരുന്നു. 


</doc>
<doc id="283092" url="https://ml.wikipedia.org/wiki?curid=283092" title="ചെന്നൈ മാസ് റാപ്പിഡ് ട്രാൻസിറ്റ് സിസ്റ്റം">
ചെന്നൈ മാസ് റാപ്പിഡ് ട്രാൻസിറ്റ് സിസ്റ്റം

ചെന്നൈ സബർബൻ റെയിൽവേയുടെ പാതകളിൽ ഒന്നാണ് മാസ് റാപ്പിഡ് ട്രാൻസിറ്റ് സിസ്റ്റം. ചെന്നൈ ബീച്ചിൽനിന്നും വേളച്ചേരി വരെ സബർബൻ (എമു) തീവണ്ടികൾ ഓടുന്നു. ചെന്നൈ സെൻട്രൽ, ചെന്നൈ ബീച്ച് എന്നീ തീവണ്ടി നിലയങ്ങളും ചെന്നൈയുടെ കേന്ദ്ര, കിഴക്കൻ ഭാഗങ്ങളും ബന്ധിപ്പിക്കുന്നു. 

പ്രധാന നിലയങ്ങൾ: ചെന്നൈ ബീച്ച് - ചെന്നൈ കോട്ട - പാർക്ക്ടൗൺ (ചെന്നൈ സെൻട്രൽ തീവണ്ടി നിലയം) - ചേപ്പാക്കം - തിരുമയിലൈ (മൈലാപ്പൂർ) - ഇന്ദിരാ നഗർ - വേളച്ചേരി (19.34 കിലോമീറ്റർ)

ചെന്നൈ ബീച്ച് മുതൽ പാർക്ക്ടൗൺ വരെ പാത തറനിരപ്പിലാണ്. ശേഷം പാത റോഡിനേക്കാൾ ഉയരത്തിലും. ഭാവിയിൽ പാത സെന്റ് തോമസ് മൗണ്ട് വരെ നീട്ടും. അതോടെ 21 നിലയങ്ങളുണ്ടാകും.

തിങ്കൾ - ശനി ദിവസങ്ങളിൽ ചെന്നൈ ബീച്ചിൽനിന്നും വേളച്ചേരിയിലേക്ക് 67 തീവണ്ടികളും തിരിച്ച് 67 തീവണ്ടികളും പ്രവർത്തിക്കുന്നു. ആദ്യ തീവണ്ടി ബീച്ചിൽനിന്നും 4:15-നും അവസാനത്തേത് 9:35-നും തിരിക്കുന്നു. വേളാച്ചേരിയിൽനിന്നും ആദ്യ തീവണ്ടി 5:00-നും അവസാനത്തേത് 10:20-നും തിരിക്കുന്നു. യാത്രാസമയം 45 മിനുട്ടാണ്. (ഞായറാഴ്ചകളിൽ വ്യത്യാസമുണ്ടാകാം.) സബർബൻ യാത്രികരിൽ 19% പേർ ഉപയോഗിക്കുന്നത് എം. ആർ. റ്റീ. എസ്. പാതയാണ്. പ്രതീക്ഷിച്ചതിന്റെ 25% യാത്രക്കാരേ ഈ പാതയ്ക്ക് ലഭിച്ചിട്ടുള്ളു. ദിവസവും 15 ലക്ഷം രൂപയുടെ നഷ്ടം ഉണ്ടാക്കുന്നു.

എമു തീവണ്ടികൾ മാത്രമാണ് ഈ പാതയിൽ ഓടുന്നത്. 6 മുതൽ 9 വരെ ബോഗികൾ ഉണ്ടാകും.

2-ആം ക്ലാസിൽ എല്ലാ യാത്രകൾക്കും 5 രൂപയാണ് നിരക്ക്. 1-ആം ക്ലാസിൽ 10 കിലോമീറ്റർ വരെ 45 രൂപയും 15 കിലോമീറ്റർ വരെ 55 രൂപയും 20 കിലോമീറ്റർ വരെ 80 രൂപയും ഈടാക്കുന്നു. കുട്ടികൾക്ക് 15 കിലോമീറ്റർ വരെ 45 രൂപയും 20 കിലോമീറ്റർ വരെ 55 രൂപയുമാണ് നിരക്ക്. സെന്റ് തോമസ് മൗണ്ട് വരെ പാത നീട്ടിക്കഴിഞ്ഞാൽ 20 കിലോമീറ്ററിൽ കൂടുതലുള്ള യാത്രകൾക്ക് 2-ആം ക്ലാസിൽ 10 രൂപ ഈടാക്കും.



</doc>
<doc id="283154" url="https://ml.wikipedia.org/wiki?curid=283154" title="സാറ എറാനി">
സാറ എറാനി

ഇറ്റാലിയൻ ടെന്നീസ് കളിക്കാരിയാണ് സാറ എറാനി. (Italian pronunciation: [ˈsara erˈrani]; born April 29, 1987)



</doc>
<doc id="283162" url="https://ml.wikipedia.org/wiki?curid=283162" title="തേഭാഗ ഭൂസമരം">
തേഭാഗ ഭൂസമരം

1946-47കളിൽ അവിഭക്ത ബംഗാളിൽ വ്യാപകമായി പടർന്നു പിടിച്ച കാർഷികത്തൊഴിലാളികളുടെ പ്രക്ഷോഭമാണ് തേഭാഗാ സമരം. തേഭാഗാ എന്നാൽ മൂന്നു ഭാഗം. ഭൂവുടമകൾ പരമ്പരാഗതമായി കുടിയാന്മാരിൽ നിന്ന് ഈടാക്കിയിരുന്ന രണ്ടിലൊന്ന് പാട്ടം മൂന്നിലൊന്നായി കുറക്കണമെന്ന് കർഷകർ ആവശ്യപ്പെട്ടു.,ഏതാണ്ട് ഇതേ സമയത്തുതന്നേ നടന്ന കാർഷിക പ്രക്ഷോഭങ്ങളാണ് ആന്ധ്രപ്രദേശിലെ തെലുങ്കാനാ സമരവും തിരുവിതാംകൂറിലെ പുന്നപ്ര-വയലാർ സമരവും 

1764-ലെ ബക്സർ യുദ്ധത്തിനു ശേഷം ബംഗാൾ-ബീഹാർ പ്രവിശ്യകളിലെ നികുതി പിരിവിനുളള അധികാരം ഈസ്റ്റ് ഇന്ത്യാ കമ്പനിക്ക് ലഭിച്ചുവെങ്കിലും മുഗൾ വാഴ്ചക്കാലത്ത് നടപ്പിലിരുന്ന റവന്യു നിയമങ്ങളും ജമീന്ദാരി സമ്പ്രദായങ്ങളും കമ്പനി അതേ പടി തുടർന്നുകൊണ്ടു പോന്നു.. എന്നാൽ കമ്പനിയുടെ ലാഭവീതം എന്നെന്നേക്കുമായി ഉറപ്പിക്കാനായി 1793-ൽ അന്നത്തെ ഈസ്റ്റ് ഇന്ത്യാ കമ്പനി ഭരണാധികാരി കോൺവാലിസ് ശാശ്വത ഭൂനികുതി വ്യവസ്ഥ (Permanent Settelement)നടപ്പിലാക്കി. ഇതനുസരിച്ച് കൃഷിയിടങ്ങളുടെ വലിപ്പവും വളക്കൂറും വിളസാധ്യതകളും കണക്കിലെടുത്ത് കമ്പനി ഒരു നിശ്ചിത വാർഷിക കരം ജമീന്ദാർമാരിൽ ചുമത്തി. ഈ സംഖ്യ ഒരു കാലത്തും പുതുക്കുകയില്ലെന്ന ഉറപ്പ് ജമീന്ദാർമാരെ കൂടുതൽ വിളവെടുപ്പിന് പ്രോത്സാഹിപ്പിക്കുമെന്ന് കമ്പനി കണക്കു കൂട്ടി. ഏറ്റവും ഉയർന്ന നിരയിലുളള ജമീന്ദർമാർക്കും ഏറ്റവും താഴേക്കിടയിലുളള കർഷകത്തൊഴിലാളികൾക്കുമിടയിലായി ഇതിനകം ഇടത്തരം കുടിയാന്മാരുടെ ഒരു പാടു ശ്രേണികൾ രൂപപ്പെട്ടു കഴിഞ്ഞിരുന്നു..

അവിഭക്തബംഗാളിൽ 1920-മുതൽക്കൊണ്ടുതന്നെ, ബംഗീയ നിഖിൽ പ്രജാസമിതി,ബംഗാൾ കൃഷക് റൈത്ത് സഭാ, സെൻട്രൽ റൈത്ത് അസോസിയേഷൻ, മാൽദാ റൈത്ത് അസോസിയേഷൻ,ദിനാജ്പൂർ പ്രജാസമിതി,രംഗാപൂർ പ്രജാസമിതി എന്നിങ്ങനെ പല കർഷകത്തൊഴിലാളി സംഘടനകളും ഉണ്ടായിരുന്നു. പിന്നീടാണ് ഓൾ ഇന്ത്യാ കൃഷക് സഭയുടെ ഭാഗമായി ബംഗാൾ പ്രൊവിൻഷ്യൽ കൃഷക് സഭ (BPKS, Bengal Provincial Krishak Sabha)രൂപം കൊണ്ടത്. പ്രക്ഷോഭം പ്രത്യക്ഷമായി ഭൂവുടമകൾക്കെതിരെയായിരുന്നെങ്കിലും പരോക്ഷമായി അന്നത്തെ ബ്രിട്ടിഷു സർക്കാറിനും എതിരായിരുന്നു. ഭാരതീയ കമ്യുണിസ്റ്റ് പാർട്ടിക്ക് സർക്കാർ വിലക്കു കല്പിച്ചിരുന്നെങ്കിലും ക്രമേണ ദേശീയതലത്തിലും പ്രാദേശികതലത്തിലും ബി പി.കെ. എസ്സിന്റെ ഭാരവാഹിത്വം സി.പി.ഐ ഏറ്റെടുത്തു, സാമ്രാജ്യവാദിയായ ബ്രിട്ടീഷുരാജിനെതിരായി പ്രക്ഷോഭത്തെ പിന്തുണയ്ക്കുകയും ചെയ്തു. 
1939-ൽ ബി.പി.കെ.എസ്. ലാൻഡ് റവന്യു കമ്മീഷന് തങ്ങളുടെ ആവശ്യങ്ങളുന്നയിച്ചുകൊണ്ട് ഒരു നിവേദനം സമർപ്പിച്ചു. ഇതിനെത്തുടർന്നു നിലവിൽ വന്ന 1940- ലെ ഫ്ലൗഡ് കമ്മീഷൻ ബംഗാളിൽ പുതിയ ഭൂപരിഷ്തരണങ്ങളും നിർദ്ദേശിച്ചു, പക്ഷേ അവയൊന്നും തന്നെ നടപ്പിലാക്കപ്പെട്ടില്ല. 1940-41ലെ വിളവെടുപ്പു കാലത്ത് പലയിടത്തും ചെറിയതോതിൽ പ്രക്ഷോഭങ്ങൾ പൊട്ടിപ്പുറപ്പെട്ടു. 
1940-46 കാലയളവിൽ ബംഗാളിലെ കാർഷികമേഖലയിൽ ഒട്ടനേകം മാറ്റങ്ങളുണ്ടായി. രണ്ടാം ലോകമഹായുദ്ധവും അതിനെത്തുടർന്നുണ്ടായ വിലക്കയറ്റവും ദുർഭിക്ഷവും ആയിരുന്നു മുഖ്യ കാരണങ്ങൾ. 35 ലക്ഷത്തോളം പേർ ഭക്ഷ്യക്ഷാമം മൂലം മരണപ്പെട്ടതായി റിപ്പോർട്ടുണ്ട് . വർദ്ധിച്ചു വന്ന കടബാദ്ധ്യതകൾ കുടിയാന്മാരേയും കർഷകത്തൊഴിലാളികളേയും അസ്വസ്ഥരാക്കി. സമരം മൂർദ്ധന്യത്തിലെത്തിയത് 1946-47 ലാണ്. മൂവായിരത്തിലധികം കർഷകത്തൊഴിലാളികൾ അറസ്റ്റു ചെയ്യപ്പെട്ടു.

സ്ത്രീപുരുഷഭേദമെന്യെ ചൂഷിതവർഗം രംഗത്തിറങ്ങിയ ആദ്യത്തെ പ്രക്ഷോഭമാണിതെന്ന് പറയപ്പെടുന്നു. കർഷകത്തൊഴിലാളികളെ ഏകോപിപ്പിക്കാനും, അവർക്കിടയിൽ സ്വാധീനം സ്ഥാപിച്ചെടുക്കാനും തേഭാഗ സമരം ഇന്ത്യൻ കമ്യൂണിസ്റ്റ് പാർട്ടിക്ക് അവസരമൊരുക്കിക്കൊടുത്തു. തേഭാഗാ സമരത്തിന്റെ പശ്ചാത്തലത്തിൽ രചിക്കപ്പെട്ട സൃഷ്ടികൾ ബംഗാളി സാഹിത്യലോകത്ത് നിരവധിയാണ്.
1941-ൽ ജർമ്മനി സോവിയറ്റ് റഷ്യയെ ആക്രമിച്ചതോടെ, റഷ്യ ബ്രിട്ടനോടൊപ്പം സഖ്യകക്ഷിയിലെ അംഗമായി. ഇത് ഭാരതീയ കമ്യൂണിസ്റ്റ് പാർട്ടിയിൽ ആശയക്കുഴപ്പങ്ങളുണ്ടാക്കുകയും,പ്രക്ഷോഭത്തിന് പാർട്ടി പിന്തുണ നഷ്ടമാവുകയും ചെയ്തു. കോൺഗ്രസ്, മുസ്ലീം ലീഗ് പാർട്ടികളും തൊഴിലാളികളോടൊപ്പം നിൽക്കാൻ വിസമ്മതിച്ചു, കാരണം ധനാഢ്യരായ ജന്മികളിൽ പലരും ഈ പാർട്ടികളോട് കൂറു പുലർത്തുന്നവരായിരുന്നു. അങ്ങനെ പല കാരണങ്ങൾകൊണ്ടും തേഭാഗാ സമരത്തിന്റെ വീര്യം നഷ്ടപ്പെട്ടു. 1950-ൽ പശ്ചിമബംഗാൾ സർക്കാർ The Bargdars Act of 1950 (ഭേദഗതി 1956)എന്ന നിയമത്തിലൂടെ തേഭാഗാ സമരം ഉന്നയിച്ച ആവശ്യങ്ങൾക്ക് ഭാഗികമായെങ്കിലും നിയമസാധുത നൽകിയെങ്കിലും പ്രധാനപ്രശ്നങ്ങൾ പരിഹരിക്കപ്പെട്ടില്ല. തേഭാഗാ സമരത്തിൽ സജീവ പങ്കു വഹിച്ചചാരു മജൂംദാരാണ് ഏതാണ്ട് രണ്ട് ദശാബ്ദങ്ങൾക്കു ശേഷം നക്സൽബാരി പ്രസ്ഥാനത്തിന് നേതൃത്വം നൽകിയത്. കർഷകരേയും കുടിയാന്മാരേയും ഭൂവുടമകളുടെ ചൂഷണത്തിൽ നിന്ന് മുക്തരാക്കുന്നതിനായാണ് 1978-80 കളിൽ പശ്ചിമബംഗാളിലെ ഇടതുപക്ഷ സർക്കാർ വിവാദാസ്പദമായ ഓപറേഷൻ ബർഗ ആസൂത്രണം ചെയ്തത് ,


</doc>
<doc id="283174" url="https://ml.wikipedia.org/wiki?curid=283174" title="പ്രൊഫസർ (ചലച്ചിത്രം)">
പ്രൊഫസർ (ചലച്ചിത്രം)

നീലായുടെ ബാനറിൽ പി. സുബ്രഹ്മണ്യം നിർമിച്ച മലയാളചലച്ചിത്രമാണ് പ്രൊഫസർ. എ കുമാരസ്വാമി റിലീസ് വിതരണം ചെയ്ത ഈ ചിത്രം 1972 ഏപ്രിൽ 01-ന് കേരളത്തിൽ പ്രദർശനം തുടങ്ങി.






</doc>
<doc id="283177" url="https://ml.wikipedia.org/wiki?curid=283177" title="മുദ്ര (വിവക്ഷകൾ)">
മുദ്ര (വിവക്ഷകൾ)



</doc>
<doc id="283178" url="https://ml.wikipedia.org/wiki?curid=283178" title="മുദ്ര">
മുദ്ര

ഹിന്ദു, ബുദ്ധ മതങ്ങളിൽ ഉപയോഗിക്കുന്ന കൈ കൊണ്ടുള്ള അടയാളങ്ങളെയാണ് മുദ്ര (, ടിബറ്റിലെ ഭാഷയിൽ ཕྱག་རྒྱ་ - ചക്ഗ്യ) എന്നറിയപ്പെടുന്നത്. ദേവീപൂജ, ശാക്തേയപൂജ എന്നിവയിൽ ഉൾപ്പെടുന്ന പഞ്ചമകാരങ്ങളിൽ ഒന്നാണ് മുദ്ര. 


</doc>
<doc id="283192" url="https://ml.wikipedia.org/wiki?curid=283192" title="സ്വാമി രാമ">
സ്വാമി രാമ

ഹിമാലയൻ ഇന്റർനാഷണൽ ഇൻസ്റ്റിറ്റ്യൂട്ട് ഓഫ് യോഗ സയൻസ് ആന്റ് ഫിലോസഫിയുടെ സ്ഥാപകൻ .
1925-ൽ വടക്കേ ഇന്ത്യയിൽ ജനിച്ചു.ചെറുപ്പം മുതൽ ഒരു ബംഗാളിയോഗിയാണ് വളർത്തിയത്.
ഹിമാലയത്തിലെ വിവിധ ആശ്രമങ്ങളിൽ താമസിച്ച് പരമ്പരാഗതമായ യോഗസാധനകളും വേദാന്തവും അഭ്യസിച്ചു.പ്രയാഗ്,വാരാമസി.ഇംഗ്ലണ്ടിലെ ഓക്സ്ഫോർഡ് സർവകലാശാല എന്നിവിടങ്ങളിൽ നിന്നും ഉപരിവിദ്യാഭ്യാസം നേടി.യൂറോപ്പിൽ നിന്നും പാശ്ചാത്യ തത്ത്വശാസ്ത്രവും മനശാസ്ത്രവും വൈദ്യശാസ്ത്രവും അഭ്യസിച്ചു.ആരോഗ്യം,ധ്യാനം,യോഗശാസ്ത്രം മുതലായ വിഷയങ്ങളിൽ നിരവധി ഗ്രന്ഥങ്ങൾ രചിച്ചിട്ടുണ്ട്.
1996 ൽ അന്തരിച്ചു.



</doc>
<doc id="283196" url="https://ml.wikipedia.org/wiki?curid=283196" title="ഗൂഗിൾ ടേക്കൗട്ട്">
ഗൂഗിൾ ടേക്കൗട്ട്

യൂട്യൂബ്, ജിമെയിൽ പോലുള്ള ഗൂഗിൾ ഉല്പന്നങ്ങളുടെ ഉപയോക്താക്കൾക്ക് അവരുടെ ഉപയോഗ വിവരങ്ങൾ സിപ്‌ ഫയൽ രൂപത്തിൽ ഡൗൺലോഡ് ചെയ്തെടുക്കാൻ ഗൂഗിൾ ഡാറ്റ ലിബറേഷൻ ഫ്രന്റ്‌ ഒരുക്കിയിട്ടുള്ള ഒരു പദ്ധതിയാണ് ഗൂഗിൾ ടേക്കൗട്ട്.

2011 ജൂൺ 28 -നു ആണ് ഈ പദ്ധതി ആദ്യമായി ഗൂഗിൾ അവതരിപ്പിക്കുന്നത്. തുടക്കത്തിൽ ഗൂഗിൾ ബസ്സ് , പിക്കാസ, ഗൂഗിൾ സ്ട്രീംസ്, ഗൂഗിൾ കോണ്ടാക്ട്സ്, ഗൂഗിൾ പ്രൊഫൈൽ എന്നിവയില നിന്നുമുള്ള ഉപയോക്താവുമായി ബന്ധപ്പെടുന്ന എല്ലാ വിവരങ്ങളും ഡൗൺലോഡ് ചെയ്തെടുക്കാനുള്ള സൗകാര്യമായിരുന്നു ഒരുക്കിയിരുന്നത്. തുടർന്നുള്ള കാലഘട്ടത്തിൽ ഗൂഗിളിന്റെ ഒട്ടുമിക്ക ഉൽപന്നങ്ങളും സേവനങ്ങളും ഗൂഗിൾ ടേക്കൗട്ടിൽ ഉൾപ്പെടുത്തുകയായിരുന്നു. 2011 സെപ്റ്റംബറിൽ യൂട്യൂബ് വീഡിയോകൾ കൂടി ഈ സേവനത്തിൽ ഉൾപ്പെടുത്തിയത് ഒരു പ്രധാന നാഴികക്കല്ലായിരുന്നു. ആവശ്യമായതെല്ലാം ഡൗൺലോഡ് ചെയ്തെടുത്തതിനു ശേഷവും ഉപയോക്താവിന്റെ വിവരങ്ങൾ ഒന്നും തന്നെ ഗൂഗിൾ പ്രധാന സെർവറിൽ നിന്നും മായ്ച്ചു കളയില്ല എന്നത് ഒരു പ്രത്യേകതയാണ്.


</doc>
<doc id="283209" url="https://ml.wikipedia.org/wiki?curid=283209" title="ദ എയ്ജ് ഓഫ് കലി">
ദ എയ്ജ് ഓഫ് കലി

1990-കളിൽ ഇന്ത്യൻ ഉപഭൂഖണ്ഡത്തിൽ നടത്തിയ യാത്രകളുടെ വിവരണങ്ങളും പ്രമുഖവ്യക്തികളുമായി നടത്തിയ അഭിമുഖങ്ങളുടെ ഭാഗങ്ങളും ഉൾക്കൊള്ളിച്ച് വില്യം ഡാൽറിമ്പിൾ 1998-ൽ പ്രസിദ്ധീകരിച്ച ഉപന്യാസസമാഹാരമാണ് ദ എയ്ജ് ഓഫ് കലി (, മലയാളവ്യാഖ്യാനം: "കലിയുഗം"). മേഖലയിലെ സാമൂഹിക-രാഷ്ട്രീയ-സാംസ്കാരിക സ്ഥിതികളിലേക്ക് വിരൽചൂണ്ടുന്ന ഉപന്യാസങ്ങളാണ് ഇതിലടങ്ങിയിരിക്കുന്നത്. പാകിസ്താന്റെ വടക്കേ അറ്റത്തുകിടക്കുന്ന പെഷവാർ മുതൽ ഉപഭൂഖണ്ഡത്തിന്റെ തെക്കേയറ്റത്തുള്ള ശ്രീലങ്കയിലെ സ്ഥിതിഗതികൾ വരെ ഇതിൽ പരാമർശവിധേയമാകുന്നു. ഉപഭൂഖണ്ഡത്തിൽ നിന്നും ദൂരെ മാറി ഇന്ത്യൻ മഹാസമുദ്രത്തിൽ മഡഗാസ്കറിന് സമീപം കിടക്കുന്ന ഫ്രാൻസിന്റെ ഭാഗമായ റീയൂണിയൻ ദ്വീപിനെക്കുറിച്ചുള്ള ഒരു ലേഖനവും ഇതിലുണ്ട്.

ഈ സമാഹാരത്തിലെ ചില ലേഖനങ്ങൾ ഒഴിവാക്കി, "അറ്റ് ദ കോർട്ട് ഓഫ് ദ ഫിഷ്-ഐഡ് ഗോഡസ് ()" എന്ന പേരിലും ഈ പുസ്തകം ഇന്ത്യയിൽ പ്രസിദ്ധീകരിക്കപ്പെട്ടിട്ടുണ്ട്.


</doc>
<doc id="283213" url="https://ml.wikipedia.org/wiki?curid=283213" title="അസഗ">
അസഗ

അസഗ (കന്നഡ:ಅಸಗ) ക്രിസ്ത്വബ്ദം ഒൻപതാം നൂറ്റാണ്ടിൽ ജീവിച്ചിരുന്ന കന്നഡ കവിയായിരുന്നു. "ദിഗംബര" ജൈനനായിരുന്ന അസഗ കന്നഡയിലും സംസ്കൃതത്തിലും കൃതികൾ രചിച്ചു. അസഗന്റെ "വർദ്ധമാന ചരിത്ര" (കാലം: ക്രിസ്ത്വബ്ദം 853) എന്ന സംസ്കൃതത്തിലുള്ള കൃതി ലഭ്യമായിട്ടുണ്ട്. ഈ മഹാകാവ്യം പതിനെട്ട് "കാണ്ഡങ്ങൾ" അടങ്ങിയതാണ്. ജൈന തീർഥങ്കരനായിരുന്ന മഹാവീരന്റെ ജീവിതത്തെ ആസ്പദമാക്കി രചിക്കപ്പെട്ട (ഉപലബ്ധ) കൃതികളിൽ ഇത് ആദ്യത്തേതാണെന്ന് വിദഗ്ദ്ധർ അഭിപ്രായപ്പെടുന്നു. മൊത്തത്തിൽ എട്ട് കൃതികളാണ് അസഗ സംസ്കൃതത്തിൽ രചിച്ചത്. കന്നഡയിൽ രചിച്ച "കർണാടക കുമാരസംഭവ" (കാളിദാസന്റെ "കുമാരസംഭവത്തിന്റെ" വിവർത്തനം) പോലെയുള്ള കൃതികൾ ലഭ്യമായിട്ടില്ല. ഈ കൃതിയെ കുറിച്ച് പിൽക്കാലത്തെ കന്നഡ കവികൾ നൽകിയ സൂചനകൾ ലഭ്യമാണ്.

"ശബ്ദമണിദർപ്പണ" എന്ന വ്യാകരണഗ്രന്ഥം രചിച്ച കേശിരാജൻ (കാലം: ക്രിസ്ത്വബ്ദം 1260) അസഗനെ കന്നഡയിലെ ആധികാരിക എഴുത്തുകാരുടെ കൂട്ടത്തിൽ പ്രതിഷ്ഠിക്കുന്നു.

"അസഗ" എന്ന് പേര് സംസ്കൃതത്തിലെ "അശോക" എന്നതിന്റെ അപഭ്രംശമാണെന്ന് കരുതപ്പെടൂന്നു. രാഷ്ട്രകൂട അമോഘവർഷന്റെ (ക്രിസ്ത്വബ്ദം 800–878) സമകാലീനനാണ് അസഗ. ഇന്നത്തെ കർണാടക ഉൾപ്പെടുന്ന ഭൂപ്രദേശത്താണ് അസഗ ജീവിച്ചിരുന്നത്. ക്രിസ്ത്വബ്ദം എട്ട് തൊട്ട് പത്താം നൂറ്റാണ്ട് കാലത്തെ ദക്ഷിണഭാരത്തിലും മദ്ധ്യഭാരതത്തിലും ഭരിച്ചിരുന്ന രാഷ്ട്രകൂട രാജഭരണത്തിനിടെ സാഹിത്യത്തിനു മികവുറ്റ സംഭാവനകൾ നൽകി. അക്കാലത്തെ കന്നഡ കവി "ഗുണവർമ്മനെ" പോലെ തന്നെ അസഗനും നേരിട്ടുള്ള രാജാശ്രയം ലഭിച്ചില്ല.

"വർദ്ധമാന ചരിത്ര" എന്ന കൃതിയിൽ അസഗ താൻ എട്ട് മഹാകാവ്യങ്ങൾ രചിച്ചതായി സൂചിപ്പിക്കുന്നുണ്ട്. എന്നാൽ ഇത് കൂടാതെ സംസ്കൃതത്തിലുള്ള "ശാന്തിപുരാണ" എന്ന കൃതി മാത്രമാണ് ലഭ്യമായിട്ടുള്ളത്."ശാന്തിപുരാണ" എന്ന കൃതിയുടെ പീഠികയായ "കവിപ്രശസ്തിപ്രദായിനി" എന്ന ഭാഗത്ത് അസഗ താൻ ജൈന മാതാപിതാക്കൾക്ക് ജനിച്ചവനാണെന്നും ആചാര്യൻ "ഭവകീർത്തിയുടെ" ശിഷ്യനാണെന്നും സൂചിപ്പിക്കുന്നുണ്ട്. ഭവകീർത്തിയെ കൂടാതെ രണ്ട് ആചാര്യൻമാരുടെ പേരുകളും അസഗ സൂചിപ്പിക്കുന്നു. അതനുസരിച്ച് അസഗ രാഷ്ട്രകൂടരുടെ സാമന്തനായിരുന്ന കോടദേശത്തെ വിരള പട്ടണത്തിലെ "ശ്രീനാഥന്റെ" ആശ്രയം തേടിയിരുന്നു.

അസഗനെ കുറിച്ചുള്ള വിവരങ്ങൾ ലഭ്യമാകുന്നത് പിൽക്കാലത്തെ കന്നഡ എഴുത്തുകാരുടെ കൃതികളിലൂടെയാണ്. കവി ശ്രീ പൊന്ന (ക്രിസ്ത്വബ്ദം 950) അസഗന്റെ കഥനകവിതകളിൽ ഒന്നിനെ സ്രോതസ്സായി സ്വീകരിച്ചു. അസഗന്റെ കവിതകളേക്കാൾ തന്റെ കവിതകൾ മികച്ചവയാണെന്നതാണ് "ശ്രീ പൊന്നന്റെ" അഭിമതം. കന്നഡ എഴുത്തുകാരൻ "ജയകീർത്തി" (കാലം: ക്രിസ്ത്വബ്ദം പതിനൊന്നാം നൂറ്റാണ്ടിൽ ജീവിച്ചിരുന്ന ഭാഷാകോവിദൻ) തന്റെ "ഛന്ദാനുശാസന" എന്ന കൃതിയിൽ അസഗന്റെ "കർണാടക കുമാരസംഭവ" എന്ന കാവ്യത്തെ കുറിച്ചു സൂചിപ്പിക്കുന്നു. "ജയകീർത്തി" അസഗന്റെ കാവ്യരചനാ പാടവത്തെ പുകഴ്ത്തുകയാണ് ചെയ്യുന്നത്. മേൽപ്പറഞ്ഞ കൃതിയുടെ പല ഭാഗങ്ങൾ ഉദ്ധരിച്ചുകൊണ്ട് ദുർഗ്ഗസിംഹൻ, നയസേനൻ എന്നിങ്ങനെയുള്ള സാഹിത്യകാരൻമാർ "ദേസി (ദേശ്യ)" കന്നഡയിലെ ഏറ്റവും നല്ല എഴുത്തുകാരൻ അസഗനാണെന്ന് സൂചിപ്പിക്കുന്നു. സംസ്കൃത കാവ്യരചനയിലും പ്രശസ്തനായിരുന്നത് കൊണ്ട് ഇത് അസഗന്റെ ഒരു വിശിഷ്ടതയേന്ന് ഇൻഡോളജിസ്റ്റ് ആയിരുന്ന എ.കെ. വാർഡർ അഭിപ്രായപ്പെടുന്നു. പതിനൊന്നാം നൂറ്രാണ്ടിൽ ജീവിച്ചിരുന്ന വ്യാകരണ വിദഗ്ദ്ധൻ "നാഗവർമ്മ രണ്ടാമൻ" അസഗ "ശ്രീ പൊന്നനു" തുല്യനാണെന്ന് പ്രഖ്യാപിച്ചു. പന്ത്രണ്ടാം നൂറ്രാണ്ടിൽ ജീവിച്ചിരുന്ന എഴുത്തുകാരൻ "ബ്രഹ്മശിവ" അസഗ "രാജക (രാജകീയ)" കവിയാനെന്ന് അഭിപ്രായപ്പെടുന്നു. വിജയനഗര സാമ്രാജ്യത്തിന്റെ പതനം വെരെയുള്ള കാലത്തോളം അസഗന്റെ കൃതികൾ കന്നഡ എഴുത്തുക്കാർക്കിടയിൽ ഹരമായിരുന്നു എന്ന് അറിയാൻ കഴിയുന്നു. കന്നഡയിലുള്ള കൃതികൾ നഷ്ടപ്പെട്ട് പോയെങ്കിലും അസഗന്റെ പേര് ഗജഗ, അഗ്ഗള, മനസ്സിജ, ശ്രീവര്ദ്ധനദേവ, ഗുണാനന്ദി എന്നിവരോടൊപ്പം മുൻനിരയിലെ എഴുത്തുകാരുടെ കൂടത്തിൽ ഗണിക്കപ്പെടുന്നു. പത്താം നൂറ്റാണ്ടിലെ "അപഭ്രംശ (ഭാഷ)" കവി "ധവള" അസഗന്റെ "ഹരിവംശ പുരാണ എന്ന സംസ്കൃത കൃതിയെ വാനോളം വാഴ്ത്തുന്നു.




</doc>
<doc id="283230" url="https://ml.wikipedia.org/wiki?curid=283230" title="സ്പൈസ് ട്രേഡ്">
സ്പൈസ് ട്രേഡ്

നൂറ്റാണ്ടുകൾക്ക് മുൻപ് തന്നെ സുഗന്ധവ്യഞ്ജനങ്ങൾ വ്യാപാരമേഖലയിൽ വലിയ സ്വാധീനം ചെലുത്തിയിരുന്നു. യൂറോപ്യൻ മേഖലകളിൽ സുഗന്ധവ്യഞ്ജനങ്ങൾക്കുള്ള ഏറിയ ആവശ്യവും, അപര്യാപ്തതയും വിദേശവ്യാപാരികളെ സുഗന്ധവ്യഞ്ജനങ്ങളുടെ വിളനിലമായ ഏഷ്യൻ ഭൂഖണ്ഡങ്ങളിലേക്കെത്തിച്ചു. സമുദ്രത്തിലൂടെ സുഗന്ധവ്യഞ്ജനങ്ങൾ ഏഷ്യൻ ഭൂഖണ്ഡങ്ങളിൽ നിന്ന് യൂറോപ്പിലേക്ക് എളുപ്പമാർഗ്ഗം എത്തിക്കുന്നതിനുള്ള ഉദ്യമങ്ങൾ ആണ് സുഗന്ധവ്യഞ്ജനസ്ഥിരപാത അഥവാ Spice Route -നു രൂപം നൽകിയത്.

നവീനശിലായുഗകാലത്ത് നിന്ന് ലഭിച്ച ശിലാലിഖിതങ്ങളിൽ (Neo-lithic age) 3000 BC യ്ക്ക് മുൻപ് തന്നെ ഭാരതത്തിന്റെ തെക്ക് -പടിഞ്ഞാറ് തീരമേഖല, പ്രത്യേകിച്ച് ‘കേരളം’ സുഗന്ധവ്യഞ്ജന കച്ചവടത്തിന് നാന്ദി കുറിച്ച ഒരു പ്രമുഖ തുറമുഖവാണിജ്യ കേന്ദ്രമായി രൂപപ്പെട്ടിരുന്നു എന്ന് സൂചിപ്പിക്കുന്നു. ഒന്നാം നൂറ്റാണ്ടിലെ പ്രമുഖ വാണിജ്യതുറമുഖ കേന്ദ്രമായിരുന്ന മുസിരിസ്, ദക്ഷിണ ഇന്ത്യയിൽ, കേരളത്തിലെ കൊടുങ്ങല്ലൂരിനോട് ചേർന്നാണ് നില നിന്നിരുന്നത് എന്ന് കരുതപ്പെടുന്നു. സുഗന്ധവ്യഞ്ജനസ്ഥിരപാത (Spice Route )യിലെ പ്രമുഖകേന്ദ്രമായിരുന്നു മുസിരിസ് എന്ന് അനുമാനിക്കപ്പെടുന്നു.
തുടക്കത്തിലെ റോമൻ അറബ് ആധിപത്യത്തിന് ശേഷം സുഗന്ധവ്യഞ്ജനവ്യാപാരം നവയുഗത്തിലേക്കെത്തുന്നത് യൂറോപ്യൻ ആധിപത്യത്തോടെയാണ്. ഈ കാലയളവിലാണ് കുരുമുളക് (Black pepper) ഒരു പ്രമുഖ സുഗന്ധവ്യഞ്ജന വസ്തുവായി മാറുന്നത്. 
1498 ൽ പോർട്ടുഗീസ് നാവികൻ വാസ്കോ ഡ ഗാമ (Vasco da Gama) യൂറോപ്പിൽനിന്ന് ഇന്ത്യൻ മഹാസമുദ്രം വഴി ഭാരതത്തിലേക്കുള്ള എളുപ്പമാർഗ്ഗം കണ്ടുപിടിച്ചത് മുതലാണ് സമുദ്രാനന്തരഗതാഗതത്തിന് പുതിയ തുടക്കമാകുന്നത്.

സുഗന്ധവ്യഞ്ജന മേഖലയിലെ റോമൻ ആധിപത്യം അവസാനിച്ചതും, ഇസ്ലാം മതത്തിന്റെ ഉദയവും ഈ മേഖലയിൽ അറബ് അപ്രമാദിത്യത്തിന് നാന്ദി കുറിച്ചു. 7, 8 നൂറ്റാണ്ടുകളോടെ വടക്കു-കിഴക്കൻ ഭൂഖണ്ഡങ്ങൾ, വിശേഷിച്ച് അറബികൾക്ക് ഇന്ത്യയുമായുള്ള സമുദ്രാനന്തരകച്ചവടം അവിഭാജ്യമായിത്തീർന്നു .കുരുമുളക്, ജാതിക്ക, കറുവാപ്പട്ട തുടങ്ങി സുഗന്ധവ്യഞ്ജനങ്ങൾ അറബി വ്യാപാരികളിലൂടെ ലോകശ്രദ്ധയാകർഷിക്കപ്പെട്ടു.
പ്രാചീന ആഗോള സഞ്ചാരികളുടെ രചനകളിൽ ഇന്ത്യൻ സുഗന്ധവ്യഞ്ജനങ്ങളെക്കുറിച്ചും കച്ചവടത്തെക്കുറിച്ചും ശ്രദ്ധേയമായ പരാമർശങ്ങളുണ്ട്. ചൈനീസ് സഞ്ചാരി ഹുയാൻ സാങിന്റെ യാത്രാവിവരണത്തിൽ പുരി, മുസിരിസ് തുടങ്ങിയ വാണിജ്യ തുറമുഖങ്ങളെപ്പറ്റി പരാമർശമുണ്ട്.

15-ാം നൂറ്റാണ്ടിന്റെ മധ്യത്തോടെ കിഴക്കൻ ഭൂഖണ്ഡങ്ങളുമായുള്ള വാണിജ്യം സിൽക്ക് റോഡു വഴി നടത്തപ്പെട്ടിരുന്നു. ഇറ്റലിക്കും വെനീസിനുമിടയിലുള്ള വ്യാപാരം തഴച്ചു വളർന്നത്‌ ബൈസാന്ടിൻ(Byzantine Emperor) ചക്രവർത്തിയുടെ കാലഘട്ടത്തിലാണ്. 1453 ൽ ഓട്ടോമാൻ ചക്രവർത്തിയുടെ ആധിപത്യത്തോടെ സുഗന്ധവ്യഞ്ജനവ്യാപാരത്തിന് കടുത്ത നികുതി അടിച്ചേല്പ്പിക്കപ്പെട്ടു. അതോടെ വടക്ക് കിഴക്കൻ യൂറോപ്യൻ രാജ്യങ്ങൾ ചരക്കുനീക്കത്തിനായി സമാന്തരപാത കണ്ടെത്താൻ നിർബന്ധിതരായി.
ഇന്ത്യയിലേക്കുള്ള സമാന്തര സമുദ്രപാത കണ്ടുപിടിക്കുന്നതിൽ വിജയിച്ചത് പോർട്ടുഗീസുകാരാണ്. 1488 ബർത്തോലമിയോ ഡയസ് (Bartholomeu Diaz) ഗുഡ്ഹോപ്പ് മുനമ്പ്‌ വഴി (Cape of Good hope) ഏഷ്യൻഉപഭൂഖണ്ഡത്തിലേക്ക് എത്തിച്ചേർന്നു. 9 വർഷങ്ങൾക്കു ശേഷം 1497ൽ വാസ്കോ ഡ ഗാമ ഗുഡ്ഹോപ്പ് മുനമ്പ്‌ വഴി കേരളത്തിലെ കാപ്പാട് തുറമുഖത്തെത്തിച്ചേർന്നു. സുഗന്ധവ്യഞ്ജന കച്ചവടത്തിന്റെ നവയുഗം ആരംഭിക്കുന്നത് അതോടുകൂടിയാണ്. കോഴിക്കോട് സാമൂതിമാരുമായി കച്ചവടബന്ധം സ്ഥാപിച്ച ഗാമയിലൂടെ വൈദേശികാധിപത്യം പതുക്കെ കേരളത്തിൽ വേരോടാൻ തുടങ്ങി.

സുഗന്ധവ്യഞ്ജനവ്യാപാരം കടൽ കടന്നുള്ള മതവിശ്വാസങ്ങളുടെയും സാംസ്കാരിക വിനിമയത്തിനും നാന്ദികുറിച്ചു . - 10ാം നൂറ്റാണ്ടോടെ വടക്കു-കിഴക്കൻ ഏഷ്യൻ ഉപഭൂഖണ്ഡങ്ങളിലെത്തിച്ചേർന്ന മുസ്ലിം വാപാരികൾ ഇസ്ലാം മതം അവിടെ പ്രചരിപ്പിക്കുകയുണ്ടായി. അതുപോലെ തന്നെ സമുദ്രാനന്തര കച്ചവടത്തിലൂടെ വിനിമയം ചെയ്യപ്പെട്ട മറ്റൊരു മതമാണ് ബുദ്ധിസം. ഇന്ത്യൻ ഉപഭൂഖണ്ഡത്തിന്റെ കലാസാംസ്കാരിക നവോത്ഥാനത്തിന് ഇവയെല്ലാം തനതായ സംഭാവനകൾ നൽകിയിട്ടുണ്ട്.

ക്രിസ്തുമത പ്രചാരണാർത്ഥം ഇന്ത്യൻഉപഭൂഖണ്ഡത്തിലെത്തിയ മിഷനറിമാർ അനേകരെ ക്രിസ്തുവിശ്വാസത്തിലേക്ക് നയിച്ചു .വിദ്യാഭ്യാസത്തിലൂടെയുള്ള സാമൂഹിക ഉന്നമനത്തിന് ക്രിസ്ത്യൻ മിഷനറിമാർ അതുല്യമായ സംഭാവനകൾ നൽകി.

പോർട്ടുഗീസ് കൊളോണിയൽ വ്യാപാരത്തിനു കീഴിൽ വിവിധ ജാതി-മത വർണ്ണ വ്യവസ്ഥയിലുള്ളവർ ഒത്തു ചേർന്നു. തെക്കൻ ഇന്ത്യക്കാരായ ചെട്ടിയാന്മാർ, സിറിയൻ ക്രിസ്ത്യാനികൾ, ഫുജിയാൻ പ്രവിശ്യയിൽ നിന്നുള്ള ചൈനക്കാർ, ഏദനിൽ നിന്നുള്ള അറബികൾ ഇവരെല്ലാം സുഗന്ധവ്യഞ്ജന കച്ചവടത്തിന്റെ് മുഖ്യ പ്രയോക്താക്കളായി.

തദ്ദേശീയ പാചകവിദ്യകൾ വടക്കുകിഴക്കൻ ഏഷ്യൻ ഭൂഖണ്ഡങ്ങളായ മല്യേഷ്യ, ഇന്തോനേഷ്യ എന്നിവിടങ്ങളിൽ പ്രശസ്തമായിത്തീർന്നു. ഇന്ത്യൻ മിശ്രവിവാഹം നടത്തിയ യൂറോപ്യന്മാരിലൂടെ, യൂറോപ്യൻ പാചക വിധികൾ ഇന്ത്യയിലുമെത്തിച്ചേർന്നു. കച്ചവടത്തിന്റെ സുഗമമായ നടത്തിപ്പിനായി ഇന്ത്യൻ വ്യാപാരികൾ പോർട്ടുഗീസ് ഭാഷ അഭ്യസിച്ചു. ഇന്ത്യയിലേക്ക് വിനാഗിരി പരിചയപ്പെടുത്തിയതും പോർട്ടുഗീസുകാരാണ്. ഇന്ത്യൻ രുചിയിൽ പ്രചോദിതരായ വിദേശികൾ ഇന്ത്യൻ ഭോജനശാലകൾ യൂറോപ്പിലും ആരംഭിച്ചു. സുഗന്ധവ്യഞ്ജന വ്യാപാരത്തിലൂടെ ഉണ്ടായ സാംസ്കാരിക വിനിമയത്തിന്റെ് അവശേഷിപ്പുകൾ ഇന്നും ഇന്ത്യൻ ഉപഭൂഖണ്ഡത്തിൽ നിലനില്ക്കുന്നു.

ഏതാണ്ട് 7000 വർഷങ്ങളുടെ സമ്പന്നമായചരിത്രം അവകാശപ്പെടാനുണ്ട് ഇന്ത്യൻ സുഗന്ധവ്യഞ്ജനങ്ങൾക്ക്. ചൈന, ഇന്തോനേഷ്യ, വിയറ്റ്നാം തുടങ്ങിയ രാജ്യങ്ങൾക്കൊപ്പം, ഇന്ത്യയും പ്രമുഖമായ സുഗന്ധവ്യഞ്ജന നിർമ്മാതാക്കളായിരുന്നു. കേരളത്തിലെ മലബാർ തീരം, സുഗന്ധവ്യഞ്ജന വ്യാപാരത്തിന് പേരു കേട്ട സ്ഥലമായിരുന്നു.
ദക്ഷിണഏഷ്യയിലെ പ്രമുഖവാണിജ്യകേന്ദ്രമായിരുന്ന മുസിരിസ്, ഈജിപ്റ്റുകാർ, ഗ്രീക്കുകാർ,ഫിനീഷ്യൻസ് തുടങ്ങിയ പ്രമുഖ വാണിജ്യ നഗരങ്ങളുമായെല്ലാം കച്ചവടം നടത്തിയിരുന്നു. കയറ്റുമതി ചെയ്യപ്പെട്ടവയിൽ സുഗന്ധവ്യഞ്ജനങ്ങൾ(കുരുമുളക്, ഏലം), മരതകം, മുത്ത്‌ തുടങ്ങിയ അമൂല്യരത്നങ്ങൾ,ആനക്കൊമ്പ്, ചൈനീസ് പട്ട് തുടങ്ങിയവ എല്ലാമുണ്ടാരുന്നു.
അഞ്ചാം നൂറ്റാണ്ടിൽ റോമൻ തുറമുഖങ്ങൾ ക്ഷയോന്മുഖമായത് മുതലാണ് മുസിരിസ് പ്രബലമാകുന്ന്ത്. 14ം നൂറ്റാണ്ടിൽ പെരിയാറിലെ പ്രളയത്തിൽ മുസിരിസ് നാമാവശേഷമായി എന്നാണ് ചരിത്രരേഖകൾ സാക്ഷ്യപ്പെടുത്തുന്നത്.
പ്രമുഖ ഇന്ത്യൻ സുഗന്ധവ്യഞ്ജനങ്ങളിൽ കുരുമുളക്, കറുവപ്പട്ട, ജീരകം, ഏലക്കായ, കറിവേപ്പില, മല്ലി, മഞ്ഞൾ, ജാതിക്കായ, കടുക് തുടങ്ങിയവ ഉൾപ്പെടുന്നു. ഇന്ന് ആഗോള സുഗന്ധവ്യഞ്ജന ഉത്പാദനത്തിന്റെ 70% ഭാരതത്തിലാണ്.



</doc>
<doc id="283237" url="https://ml.wikipedia.org/wiki?curid=283237" title="കറുത്ത എലി">
കറുത്ത എലി

കരണ്ടുതിന്നുന്ന വർഗ്ഗത്തിൽപ്പെട്ട ജീവിയാണ് കറുത്ത എലി അഥവാ എലി . ഏഷ്യയിലെ ഉഷ്ണ മേഖലയിലാണ് ഇതിന്റെ ഉല്പത്തി. ഏഷ്യയിൽ നിന്നും ഒന്നാം നൂറ്റാണ്ടിൽതന്നെ യൂറോപ്പിലേക്കും കടത്തപ്പെട്ടു. ഇവ ക്രമേണ വ്യാപിച്ചു. ലോകത്തിന്റെ എല്ലാഭാഗങ്ങളിലേക്കും കപ്പൽമാഗ്ഗവും മറ്റുമായി എത്തിച്ചേർന്നു.

നാട്ടിലും നഗരങ്ങളിലും സാധാരണയായി കറുത്ത എലികളെ കണ്ടുവരുന്നു. അപാര ശ്രവണ ശക്തിയുള്ള ഈ ജീവികൾ നല്ല ഓട്ടക്കാരനുമായതിനൽ ഇരപിടിയന്മാരിൽ നിന്ന് വളരെ വേഗത്തിൽ രക്ഷപ്പെടാൻ കഴിയുന്നു. കരണ്ടു തിന്നുന്ന വാൽനീളമുള്ള കറുത്ത എലികൾ മുളങ്കാടുകൾ പൂക്കുന്ന കലത്താണ് പെറ്റുപെരുകുന്നത്. ഇവ വൻതോതിൽ കൃഷികൾ നശിപ്പിക്കുന്നു. രോഗം പരത്തുന്ന ബാക്റ്റീരിയ വാഹകരാണ് കറുത്ത എലികൾ.


</doc>
<doc id="283284" url="https://ml.wikipedia.org/wiki?curid=283284" title="ഇടപ്പള്ളി പൊലീസ് സ്റ്റേഷൻ ആക്രമണം">
ഇടപ്പള്ളി പൊലീസ് സ്റ്റേഷൻ ആക്രമണം

എൻ.കെ മാധവൻ, വർദുകുട്ടി എന്നീ കമ്മ്യൂണിസ്റ്റ് പാർട്ടി നേതാക്കളെ പോലീസ്‌ അറസ്റ്റ്‌ ചെയ്‌തതിന്റെ ഭാഗമായി 1950 ഫെബ്രുവരി 28നാണ് ഇടപ്പള്ളി പൊലീസ് സ്റ്റേഷൻ ആക്രമണം നടക്കുന്നത്. കേരളത്തിലെ ആദ്യത്തെ പോലീസ് സ്റ്റേഷൻ ആക്രമണമായിരുന്നു ഇത്. കെ സി മാത്യുവായിരുന്നു സ്റ്റേഷൻ ആക്രമണത്തിനു നേതൃത്വം കൊടുത്തത്. എം.എം. ലോറൻസ് ഉൾപ്പെടെ 17 പേരാ​ണ് സ്റ്റേഷൻ ആക്രമണത്തിൽ പങ്കെടുത്തത്.17 പേരായിരുന്നു ആക്രമണത്തിനു പിന്നിലെങ്കിലും 33 പേർ പ്രതികളായി. പതിനഞ്ച് മിനുറ്റുമാത്രമേ ആക്രമ​ണം നീണ്ടു നിന്നുള്ളു. എൻ.കെ.മാധവനെ പോലീസ് ക്രൂരമായി മർദ്ദിച്ചിരുന്നു, വർദുകുട്ടി പിന്നീട് കേസിൽ മാപ്പുസാക്ഷിയായി.

കേരളത്തിലെ കമ്മ്യൂണിസ്റ്റു പാർട്ടിയുടെ ചരിത്രത്തിൽ ഇടപ്പള്ളി പോലീസ് സ്റ്റേഷൻ ആക്രമണത്തിന് ചെറുതല്ലാത്ത ഒരു പങ്കുണ്ടെന്നു കരുതപ്പെടുന്നു. ഇടപ്പള്ളി സംഭവം പാർട്ടിക്കകത്തെ വിഭാഗീയതയുടെ അനന്തരഫലങ്ങളായിരുന്നുവെന്ന് പാർട്ടി നേതൃത്വം പിന്നീട് നിരീക്ഷിക്കുകയുണ്ടായി.

കമ്മ്യൂണിസ്റ്റ് പാർട്ടി ഓഫ് ഇന്ത്യ 1950 മാർച്ച് 9 ന് രാജ്യവ്യാപകമായി റെയിൽവേ പണിമുടക്ക് പ്രഖ്യാപിച്ചിരുന്നു. നിലവിലുള്ള ഭരണസംവിധാനത്തെ താഴെയിറക്കുക എന്ന ലക്ഷ്യത്തോടെയാണ് അഖിലേന്ത്യാ നേതാവായിരുന്ന രണദിവെ അത്തരമൊരു ആഹ്വാനം നടത്തിയത്. അങ്കമാലി മുതൽ എറണാകുളത്തെ വടുതല വരെയുള്ള തീവണ്ടി ഗതാഗതം സ്തംഭിപ്പിക്കുക എന്നതായിരുന്നു ആലുവ പാർട്ടി കമ്മിറ്റിക്ക് മുകളിൽ നിന്നും കിട്ടിയ നിർദ്ദേശം. ആലുവ - ഏലൂർ മേഖലയിൽ തൊഴിലാളി പ്രസ്ഥാനം ശക്തമായി വളർന്നു വരുന്ന ഒരു കാലമായിരുന്നു. ഈ മേഖലയിലെ പ്രധാന വ്യവസസംരംഭങ്ങളായ സ്റ്റാൻഡാർഡ് പോട്ടറീസ്, ഇന്ത്യൻ അലുമിനിയം എന്നിവിടങ്ങളിൽ അഖില തിരുവിതാംകൂർ ട്രേഡ് യൂണിയൻ കോൺഗ്രസ്സിന്റെ അനുബന്ധമെന്ന നിലയിൽ തൊഴിലാളി യൂണിയനുകൾ രൂപീകരിച്ച് പ്രവർത്തനങ്ങൾ നടത്തിയിരുന്നു. ആലുവ മേഖലയിൽ തൊഴിലാളി പ്രസ്ഥാനം കെട്ടിപ്പടുക്കുന്നതിനു വേണ്ടി കമ്മ്യൂണിസ്റ്റ് പാർട്ടി നിയോഗിച്ച നേതാവായിരുന്ന എൻ.കെ.മാധവൻ. എറണാകുളത്തേക്കു പോകുന്ന തീവണ്ടികളുടെ ഷണ്ടിംഗ് കേന്ദ്രമെന്ന നിലയിൽ ഇടപ്പള്ളിക്കു വളരെ പ്രാധാന്യമുണ്ടായിരുന്നു. പണിമുടക്കുമായി ബന്ധപ്പെട്ട് മീറ്റിംഗ് കഴിഞ്ഞു മടങ്ങിയ എൻ.കെ.മാധവനേയും വറീതു കുട്ടിയേയും പോലീസ് അറസ്റ്റ് ചെയ്തു. ഇതാണ് ഇടപ്പള്ളി പോലീസ് സ്റ്റേഷൻ ആക്രമണം നടക്കാനുള്ള പ്രധാന കാരണം.

തങ്ങളുടെ നേതാക്കൾ പോലീസ് പിടിയിലാണെന്ന വിവരം ഫെബ്രുവരി 27 ന് പോണേക്കരയിൽ കൂടിയ പാർട്ടി രഹസ്യയോഗത്തിൽ അവതരിപ്പിക്കപ്പെടുകയും, ഏതുവിധേനേയും അവരെ സ്റ്റേഷനിൽ നിന്നും മോചിപ്പിക്കണമെന്ന് യോഗത്തിൽ തീരുമാനമെടുക്കപ്പെടുകയും ചെയ്തു. കെ.സി.മാത്യു ആയിരുന്നു ഈ നിർദ്ദേശം വെച്ചത്. ഭീരുക്കൾ എന്നു മുദ്രകുത്തപ്പെടും എന്നു പേടിച്ച്, തീരുമാനത്തിൽ എതിർപ്പുണ്ടായിരുന്നുവെങ്കിലും, എം.എം.ലോറൻസും, വി.വിശ്വനാഥമേനോനും മൗനം പാലിക്കുകയായിരുന്നു. എം.എം.ലോറൻസ്, കെ.യു,ദാസ്, വി.വിശ്വനാഥമേനോൻ, കെ.സി.മാത്യു എന്നിവരടങ്ങുന്ന പതിനേഴു പേരുള്ള ഒരു ആക്ഷൻ കമ്മിറ്റിയും ഈ ദൗത്യത്തിനായി രൂപീകരിക്കപ്പെട്ടു.

ഫെബ്രുവരി 28 രാത്രി പത്തുമണിയോടെ സംഘം, പോലീസ് സ്റ്റേഷൻ ലക്ഷ്യമാക്കി നീങ്ങി. രണ്ടു വാക്കത്തി, കുറച്ചു വടികൾ, ഒരു കൈബോംബ് എന്നിവയായിരുന്നു ഈ ദൗത്യത്തിനായി ഇവരുടെ കയ്യിലുണ്ടായിരുന്ന ആയുധങ്ങൾ. കൈബോംബ് സ്റ്റേഷനു നേരെ എറിഞ്ഞുവെങ്കിലും, അത് പൊട്ടിയില്ല. തുടർന്നു നടന്ന ആക്രമണത്തിൽ മാത്യു, വേലായുധൻ എന്നീ രണ്ടു പോലീസുകാർ കൊല്ലപ്പെട്ടു. പ്രതികളെ മോചിപ്പിക്കുക എന്ന ലക്ഷ്യം നടപ്പാക്കാൻ അവർക്കു കഴിഞ്ഞില്ല. കൃഷ്ണപിള്ള എന്ന പോലീസുകാരൻ അന്നേ ദിവസം ലോക്കപ്പിന്റെ താക്കോൽ വീട്ടിൽ കൊണ്ടുപോയതിനാൽ ലോക്കപ്പ് തുറക്കാൻ സംഘത്തിനു കഴിഞ്ഞില്ല. സ്റ്റേഷനിലുണ്ടായിരുന്ന രണ്ട് തോക്കുകൾ ഇവർ കൈവശപ്പെടുത്തി.

ആക്രമണത്തെത്തുടർന്ന് നേതാക്കളും പ്രവർത്തകരും ഒളിവിൽ പോയെങ്കിലും, സംഭവം പുറത്തറിഞ്ഞതിനെ തുടർന്ന് സുരക്ഷിതമായ ഒളിതാവളങ്ങൾ ആർക്കും തന്നെ ലഭിച്ചില്ല. കെ.സി.മാത്യുവും, ലോറൻസും എല്ലാം ഒന്നിനു പുറകെ ഒന്നായി അറസ്റ്റിലായി. ഒളി താവളം ലഭിക്കാത്തതിനെ തുടർന്ന് തോക്കുകൾ കലൂരിലെ ഒരു കുളത്തിൽ ഉപേക്ഷിച്ചെങ്കിലും, പിറ്റേന്ന് അത് പോലീസ് കണ്ടെടുത്തു. കെ.യു.ദാസ് ആലുവ പോലീസ് സ്റ്റേഷനിൽ വെച്ച് ക്രൂരമായ മർദ്ദനത്തെതുടർന്ന് മരിച്ചു. മൃതദേഹം കുടുംബാംഗങ്ങളെപ്പോലും കാണിക്കാതെ പോലീസ് തന്നെ മറവു ചെയ്യുകയായിരുന്നു.

1952 ലാണ് ഇടപ്പള്ളി സ്റ്റേഷൻ ആക്രമണവുമായി ബന്ധപ്പെട്ട കേസിന്റെ വിചാരണ തുടങ്ങുന്നത്. ആക്രമണത്തിൽ പങ്കെടുത്ത എല്ലാവരേയും പോലീസിനു പിടിക്കാൻ കഴിഞ്ഞില്ല. പതിനൊന്നു പേർ മാത്രമാണ് പോലീസ് പിടിയിലായത്. അന്ന് ആലുവയിൽ പാർട്ടിയുമായി ബന്ധമുണ്ടായിരുന്ന ചിലരും കേസിൽ പ്രതികളാക്കപ്പെട്ടു. എൻ.കെ.മാധവനും, വറീതുകുട്ടിയും ആക്രമണത്തിൽ പങ്കാളികളായിരുന്നില്ലെങ്കിലും, അവരും കേസിൽ പ്രതികളാക്കപ്പെട്ടു.

കെ.സി.മാത്യു, കെ.എ.ഏബ്രഹാം, കൃഷ്ണൻകുട്ടി എന്നിവർക്ക് വിചാരണ കോടതി പന്ത്രണ്ടു വർഷം തടവാണ് ശിക്ഷയായി വിധിച്ചത്. ബാക്കി പ്രതികൾക്ക് മൂന്നു വർഷം മുതൽ അഞ്ചു വർഷം വരെയുള്ള വിവിധ കാലഘട്ടങ്ങളിലേക്ക് തടവു ശിക്ഷ വിധിച്ചു. ശിക്ഷ റദ്ദാക്കണമെന്നു കാണിച്ച് പ്രതികൾ ഹൈക്കോടതിയിൽ അപേക്ഷ നൽകിയെങ്കിലും, ശിക്ഷയുടെ കാലാവധി വർദ്ധിപ്പിക്കണമെന്നു കാണിച്ച് സർക്കാരും കോടതിയിൽ അപേക്ഷ നൽകിയിരുന്നു. ഹൈക്കോടതി, എല്ലാ പ്രതികളുടേയും ശിക്ഷ ജീവപര്യന്തമായി ഉയർത്തി. സുപ്രീംകോടതിയിൽ അപേക്ഷ നൽകിയിരുന്നുവെങ്കിലും, അവിടെയും പ്രതികളുടെ ശിക്ഷ ശരിവെക്കുകയായിരുന്നു.

1957 ൽ കേരളത്തിൽ ആദ്യത്തെ കമ്യൂണിസ്റ്റ് സർക്കാർ അധികാരത്തിൽ വന്നപ്പോൾ രാഷ്ട്രീയ തടവുകാരെ മോചിപ്പിക്കാൻ എടുത്ത തീരുമാനത്തിൽ ഉൾപ്പെട്ട് പ്രതികൾ മോചിതരാവുകയായിരുന്നു. 1957 ഏപ്രിൽ 12 ഇടപ്പള്ളി സ്റ്റേഷൻ ആക്രമണത്തിലെ എല്ലാ പ്രതികളേയും സർക്കാർ മോചിപ്പിച്ചു.


</doc>
<doc id="283299" url="https://ml.wikipedia.org/wiki?curid=283299" title="മൈക്രോസോഫ്റ്റ് മൊബൈൽ">
മൈക്രോസോഫ്റ്റ് മൊബൈൽ

നോക്കിയയുടെ 'ഉപകരണ', 'സേവന' വിഭാഗങ്ങളെ മൈക്രോസോഫ്റ്റ് വാങ്ങിയതിനെ തുടർന്ന് രൂപം കൊണ്ട ഒരു ബഹുരാഷ്ട്ര മൊബൈൽ നിർമ്മാണ കമ്പനി ആണ് മൈക്രോസോഫ്റ്റ് മൊബൈൽ. ഫിൻലൻഡിലെ എസ്പോ ആസ്ഥാനമായി പ്രവർത്തിക്കുന്ന ഈ കമ്പനിയുടെ പൂർണമായ ഉടമസ്ഥാവകാശം മൈക്രോസോഫ്റ്റിനാണ്. മൊബൈൽ ഫോൺ, സ്മാർട്ട് ഫോൺ, ടാബ്‌ലെറ്റ് കമ്പ്യൂട്ടർ, അനുബന്ധ ഉപകരണങ്ങൾ എന്നിവയുടെ രൂപകൽപന, വികസനം, നിർമ്മാണം, വിതരണം എന്നിവയാണ് മൈക്രോസോഫ്റ്റ് മൊബൈൽ -ന്റെ പ്രധാനപ്പെട്ട പ്രവർത്തന മേഖലകൾ.

2014 ഏപ്രിൽ മാസത്തിലാണ് നോക്കിയയിൽ നിന്നും ഉപകരണ-സേവന വിഭാഗങ്ങളെ വാങ്ങുന്ന നടപടികൾ പൂർത്തിയായത്. മുൻകാലത്തെ ലോകത്തിലെ ഏറ്റവും കൂടുതൽ മൊബൈൽ വിൽപന നടത്തിയിരുന്ന നോക്കിയയുടെ ഈ വിഭാഗങ്ങളെ, 717 കോടി യു.എസ് ഡോളറിനാണ് മൈക്രോസോഫ്റ്റ് കൈക്കലാക്കിയത്. വാങ്ങൽ ഉടമ്പടി പ്രകാരം ഇനിയുള്ള 10 വർഷത്തേയ്ക്ക് S40, S60 ശ്രേണിയിലുള്ള എല്ലാ മൊബൈലുകളും നോക്കിയ എന്ന ഉൽപ്പന്ന നാമത്തിൽ മൈക്രോസോഫ്റ്റ് മൊബൈലിന് വിൽക്കാനുള്ള അനുമതിയുണ്ട്. എന്നാൽ ഭാവിയിലെ ലൂമിയ, ആശ എന്നീ ശ്രേണികളിലുള്ള സ്മാർട്ട് ഫോണുകൾ ഒന്നും തന്നെ നോക്കിയയുടെ ഉൽപന്ന നാമത്തിൽ വിൽക്കാൻ കഴിയില്ല. ലൂമിയ, ആശ എന്നീ ഉൽപന്ന നാമങ്ങൾ പൂർണമായും മൈക്രോസോഫ്റ്റിന്റെ ഉടമസ്ഥതയിലുള്ളതാണ്.



</doc>
<doc id="283301" url="https://ml.wikipedia.org/wiki?curid=283301" title="സംഭവനാഥൻ">
സംഭവനാഥൻ

മൂന്നാമത്തെ ജൈന തീർഥങ്കരനാണ് സംഭവനാഥ്. ഇക്ഷ്വാകു വംശത്തിലെ ജിതരി മഹാരാജാവിന്റെയും, സൈനാ മഹാറാണിയുടെയും പുത്രനായാണ് സംഭവനാഥൻ ഭൂജാതനായത്. മാർഗ്ഗശീഷമാസത്തിലെ ശുക്ലപക്ഷത്തിൽ 14-ആം ദിനമായിരുന്നു ഇദ്ദേഹത്തിന്റെ ജനനം.


</doc>
<doc id="283331" url="https://ml.wikipedia.org/wiki?curid=283331" title="ബർമീസ് പെരുമ്പാമ്പ്">
ബർമീസ് പെരുമ്പാമ്പ്

ലോകത്തിലുള്ള അഞ്ചു വലിയ പാമ്പുകളിൽ ഒന്നാണ് ബർമീസ് പെരുമ്പാമ്പ്. തെക്കൻ ഏഷ്യയിലെ ഉഷ്ണമേഖലാ പ്രദേശങ്ങളിലാണ് ഇവയെ കണ്ടുവരുന്നത്. ജലാശയങ്ങളുടെ സമീപത്താണ് താമസം. പമ്പിൻ കുഞ്ഞുങ്ങൾ മരക്കൊമ്പുകളിൽ തൂങ്ങി കിടക്കാറുണ്ട്. പ്രായമായ പമ്പിന് ഏകദേശം 3.7 മീറ്റർ (12 അടി) മുതൽ 5.74 മീറ്റർ (19.00 അടി) വരെ നീളവും 90 കിലോ ഭാരവും കാണും.

എല്ലാ പാമ്പുകളെയും പോലെ ബർമീസ് പെരുമ്പാമ്പും തന്റെ ഭക്ഷണമായ പറവകളെയും സസ്തനികളെയും അവയുടെ ശരീരത്തിൽ ചുറ്റിവരിഞ്ഞ് കൊലപ്പെടുത്തിയാണ് ഭക്ഷിക്കുന്നത്. മനുഷ്യവാസമുള്ള ഇടത്തിനു സമീപത്തായി ഇവയെ കണ്ടുവരുന്നു. കുറ്റിക്കാട്ടിലും പുൽപ്പടർപ്പിലുംമാണ് സഞ്ചാരം. മനുഷ്യർ വളർത്തുന്ന കോഴി, താറാവ്, ആട്, മുതലായവ ഇതിന്റെ ഭക്ഷണമാണ്. എലി, അണ്ണാൻ, മുയൽ തുടങ്ങിയവ എല്ലാംതന്നെ ഇവ ഭക്ഷണമാക്കുന്നു. ചില അവസരങ്ങളിൽ മാൻ. മ്ലാവ്, മുതലാവയും ഭക്ഷണമാക്കാറുണ്ട്.



</doc>
<doc id="283333" url="https://ml.wikipedia.org/wiki?curid=283333" title="ഗ്രാൻഡ് ട്രങ്ക് റോഡ്">
ഗ്രാൻഡ് ട്രങ്ക് റോഡ്

ഏഷ്യയിലെ ഏറ്റവും പഴയതും ഏറ്റവും നീളമുള്ളതുമായ ഒരു സഞ്ചാരപാതയാണ് ഗ്രാൻഡ് ട്രങ്ക് റോഡ് ). രണ്ടായിരത്തിലധികം വർഷങ്ങളായി ഇന്ത്യൻ ഉപഭൂഖണ്ഡത്തിന്റെ ഭാഗങ്ങളെ മധ്യ-കിഴക്കൻ ഏഷ്യയേയുമായി ബന്ധിച്ചിരുന്നന്നhത് ഈ പാതയാണ്.


</doc>
<doc id="283363" url="https://ml.wikipedia.org/wiki?curid=283363" title="കേശിരാജൻ">
കേശിരാജൻ

കേശിരാജൻ അല്ലെങ്കിൽ "കേശിരാജ", (കന്നഡ: ಕೇಶಿರಾಜ) ക്രിസ്ത്വബ്ദം പതിമൂന്നാം നൂറ്റാണ്ടിൽ ജീവിച്ചിരുന്ന വ്യാകരണ വിദഗ്ദ്ധനും കവിയുമായിരുന്നു. കേശിരാജന്റെ ശബ്ദമണിദർപ്പണ എന്ന കന്നഡ വ്യാകരണത്തെ കുറിച്ചുള്ള കൃതിയാണ് ഏറ്റവും പ്രശസ്തം. ഭാഷാവിദഗ്ദ്ധൻ ഷെൾഡോൺ പൊലോക്കിന്റെ അഭിപ്രായത്തിൽ മേൽപ്പറഞ്ഞ കൃതിയുടെ കർത്താവെന്ന നിലയ്ക്ക് കേശിരാജനെ കന്നഡയിലെ ഏറ്റവും മികച്ച വ്യാകരണ വിദഗ്ദ്ധനെന്ന് കണക്കാക്കാവുന്നതാണ്. കേശിരാജ മികച്ച സംസ്കൃത പണ്ഡിതനും ഹൊയ്സള സാമ്രാജ്യത്തിലെ ആസ്ഥാനകവിയും ആയിരുന്നു.



</doc>
<doc id="283368" url="https://ml.wikipedia.org/wiki?curid=283368" title="താറാവ് കൃഷി">
താറാവ് കൃഷി

മുട്ടയ്ക്കോ മാംസത്തിനോ രണ്ടിനുംകൂടിയോ താറാവുകളെ വളർത്തുകയും പരിപാലിക്കുകയും ചെയ്യുന്ന രീതിയാണ് താറാവ് കൃഷി.

</doc>
<doc id="283370" url="https://ml.wikipedia.org/wiki?curid=283370" title="നൈൽ പെർച്">
നൈൽ പെർച്

ലോകത്തിലെ ഏറ്റവും വലിയ ശുദ്ധജല മത്സ്യങ്ങളിലൊന്നാണ് നൈൽ പെർച്. കോംഗോ, നൈൽ, സെനിഗൾ എന്നീ നദികളിൽ കണ്ടുവന്നിരുന്ന ഈ മത്സ്യത്തെ 1950 കളിൽ വിക്റ്റോറിയ തടാകത്തിലേക്ക് കൊണ്ടുവരപ്പെട്ടു. കറുത്തിരുണ്ട കണ്ണുകൾക്കു ചുറ്റും മഞ്ഞവളയവും നീലകലർന്ന സിൽവർ നിറവുമുള്ള സുന്ദരൻ മത്സ്യമാണ് "നൈൽ പെർച്". ആറടിനീളവും 200 കിലോഗ്രാം വരെ തൂക്കവും ഇതിനുണ്ടാകും.

ഇരപിടിയന്മാരായ ഇവ കീടങ്ങൾ, ഞണ്ട്, ചെറുമത്സ്യങ്ങൾ എന്നിവയെ എല്ലാം തിന്നൊടുക്കി. ഇതുകാരണം മറ്റുമത്സ്യങ്ങളുടെ നാശം വേഗത്തിലാക്കി. മത്സ്യ വ്യാപാരം നടന്നതിനാൽ ആദ്യമെല്ലാം ഇവയുടെ വംശവർദ്ധന തടയാൻ കഴിഞ്ഞു. ഇപ്പോൾ നൂറുകണക്കിനു ജീവികൾ വശനാശ ഭീഷണി നേരിടുന്നു.

മൂന്നു വർഷം പ്രായമായ മത്സ്യം ഉത്പാതനത്തിനു തയ്യാറാകും. പെൺ മത്സ്യങ്ങൾ മുട്ടയിടാൻ തുടങ്ങുന്നു. ഒരു പെണ്മത്സ്യം അതിന്റെ ജീവിതകാലത്ത് ഏകദേശം 90 ലക്ഷം മുട്ടയിടുന്നതായി കണക്കാക്കുന്നു. ഓരോ വർഷവും മാർച്ച് മുതൽ ജൂൺ വരെ മുട്ടകൾ വിരിക്കുന്നു. മുട്ടവിരിയാൻ 20 മണിക്കൂർ മാത്രം മതിയാക്കും.



</doc>
<doc id="283371" url="https://ml.wikipedia.org/wiki?curid=283371" title="ശബ്ദമണിദർപ്പണ">
ശബ്ദമണിദർപ്പണ

ശബ്ദമണിദർപ്പണ (കന്നഡ: ಶಬ್ದಮಣಿದರ್ಪಣ) ക്രിസ്ത്വബ്ദം 1260ൽ കേശിരാജൻ രചിച്ച കന്നഡ വ്യാകരണത്തെ കുറിച്ചുള്ള ഒരു ആധികാരിക ഗ്രന്ഥമാണ്. 
ഈ രീതിയിലുള്ള ആദ്യത്തെ ഗ്രന്ഥമെന്ന നിലയ്ക്ക് "ശബ്ദമണിദർപ്പണ", "പഴയ കന്നഡ" വ്യാകരണത്തെ ശാസ്ത്രീയമായ തലങ്ങളിൽ നിരൂപിക്കുന്നു.

കന്നഡ ഭാഷയിൽ ആധികാരികമെന്ന് "കേശിരാജൻ" കണക്കാക്കുന്ന ആദ്യകാല കവികളുടെ സ്തുതിയോടെയും സ്മരണയോടെയുമാണ് "ശബ്ദമണിദർപ്പണ" തുടങ്ങുന്നത്.


</doc>
<doc id="283372" url="https://ml.wikipedia.org/wiki?curid=283372" title="ഹരിതഗൃഹം">
ഹരിതഗൃഹം

ജീവൻ നിലനിർത്താനാവശ്യമായ അന്തരീക്ഷ ആവരണത്തെയാണു് ഹരിതഗൃഹം എന്നു പറയുന്നത്. അന്തരീക്ഷമുള്ള ഗ്രഹങ്ങൾ പലതുമുണ്ടെങ്കിലും ഭൂമി മാത്രമാണു് ഹരിതഗൃഹസ്വഭാവമുള്ളതായി ഇതുവരേയ്ക്കും തെളിയിക്കപ്പെട്ടിട്ടുള്ളൂ. ഹരിതഗൃഹങ്ങളുടെ സ്വാഭാവിക രീതിയാണു് ഹരിതഗൃഹ പ്രഭാവം. ഹരിതഗൃഹ വാതകങ്ങളാണു് ഹരിതഗൃഹ പ്രഭാവം നിലനിർത്തുന്നത്. മനുഷ്യന്റെ ഇടപെടൽ മൂലം ഹരിതഗൃഹ പ്രഭാവത്തിൽ വർദ്ധനവ് ഉണ്ടാകുമ്പോൾ അന്തരീക്ഷ ഊഷ്മാവ് കൂടുകയും തല്ഫലമായി ആഗോളതാപനത്തിനു്കാരണമാവുകയും ചെയ്യുന്നുണ്ടെന്നു് പഠനങ്ങൾ തെളിയിക്കുന്നു. വർദ്ധിച്ച ചൂടിനെ അതിജീവിക്കാൻ ഇന്ന് ഹരിതഗൃഹ കൃഷിരീതികൾ വ്യാപകമായി ഉപയോഗിച്ചുവരുന്നുണ്ട്.

http://malabarinews.com/news/greenhouse-kerala-vegetable/

</doc>
<doc id="283381" url="https://ml.wikipedia.org/wiki?curid=283381" title="സസ്യസ്വേദനം">
സസ്യസ്വേദനം

<br>

ചെടിയിലെ വേരുകൾ വലിച്ചെടുക്കുന്ന വെള്ളം ഇലകൾ, തടി, പൂവ് എന്നിവയിൽകൂടി ബഷ്പമായി പുറത്തേക്കു വിടുന്ന പ്രവർത്തിയാണ് സസ്യ സ്വേദനം. 

ആഗിരണം ചെയ്യുന്ന വെള്ളത്തിന്റെ കുറച്ചു മാത്രമെ ജീവൽ പ്രവർത്തനങ്ങൾക്ക് ആവസ്യമുള്ളു. ഇലകളുടെ ഉപരിവൃതിയിലുള്ള ‘’’ആസ്യരന്ത്രങ്ങൾ’’’ വഴിയണ് പ്രധാനമായും പ്രവർത്തനം നടക്കുന്നത്. ഇലകളിലെ ക്യൂട്ടിക്കിളിൽ കുട്ടിക്കിളിൽ കൂടിയും തടിയിലെ ലെന്റിസെൽ എന്നതിൽ കൂടേയും ചെറിയ തോതിൽ സ്വേദനം നടക്കാറുണ്ട്. 
ആസ്യരന്ത്രങ്ങളുടെ വശങ്ങളിളുള്ള ‘’’കാവൽകോശങ്ങൾ’’’ സുഷിരങ്ങൾ ആവസ്യത്തിന് തുറന്നും അടച്ചും ബാഷ്പീകരണം നിയന്ത്രിക്കുന്നു. 

അന്തരീക്ഷത്തിലെ വെള്ളത്തിന്റെ അളവ്്, ഊഷ്മാവ്, കാറ്റു്, സൂര്യപകാശം, വെള്ളത്തിന്റെ ലഭ്യത, മണ്ണിന്റെ ഊഷ്മാവ് എന്നിവ അനുസരിച്ച് ആസ്യരന്ത്രത്തിന്റെ വലിപ്പത്തിൽ വ്യത്യസം വരുത്തി, സ്വെദനം നിയന്ത്രിക്കും.
മഹാഗണി, ഉങ്ങ്, തേക്ക് തുടങ്ങിയ ചെടികൾ ജല ലഭ്യത കുറയുന്ന കാലത്ത് ഇല്പൊഴിച്ച് സ്വേദനം നിയന്ത്രിക്കാറുണ്ട്.

മരുഭൂമിയിൽ വളരുന്ന ചെടികളുടെ ക്യൂട്ടിക്കിൾ കനം കൂടിയതായിരിക്കും. ഇലകൾ ലോപിച്ചിരിക്കും. മരുഭൂമിയിലെ ചില സസ്യങ്ങൾ സ്വേദനം കുറയ്ക്കാനായി പകൽ ആസ്യരന്ത്രങ്ങൾ അടയ്ക്കുകയും സ്വെദനം കുറയുന്ന രാത്രി തുറക്കുകയും ചെയ്യും. അവ പ്രത്യേക തരത്തിലുള്ള പ്രകാശസംശ്ലേഷണം നടത്തുന്നു.



</doc>
<doc id="283383" url="https://ml.wikipedia.org/wiki?curid=283383" title="ആൽഫ">
ആൽഫ

ഗ്രീക്ക് ഭാഷയിലെ ആദ്യത്തെ അക്ഷരമാണ് ആല്ഫാ (uppercase Α, lowercase α; "Álpha"). കണക്കിൽ ഇതിന് ഒന്നിന്റെ സ്ഥാനമാണ്.


</doc>
<doc id="283391" url="https://ml.wikipedia.org/wiki?curid=283391" title="എക്സാം (ചലച്ചിത്രം)">
എക്സാം (ചലച്ചിത്രം)

2009ൽ പുറത്തിറങ്ങിയ ഒരു ബ്രിട്ടീഷ് മനഃശ്ശാസ്ത്ര ത്രില്ലർ ചലച്ചിത്രം ആണ് എക്സാം. സൈമൺ ഗാരിറ്റിയും സ്റ്റുവർട്ട് ഹേസെൽഡൈനും ചേർന്ന് തിരക്കഥ രചിച്ചിരിക്കുന്ന ഈ ചിത്രത്തിന്റെ സംവിധാനം നിർവഹിച്ചിരിക്കുന്നത് സ്റ്റുവർട്ട് ഹേസെൽഡൈൻ തന്നെയാണ്. കോളിൻ സാൽമൺ, ക്രിസ് ക്യാരീ, ജിമി മിസ്ട്രി, ലൂക്ക് മാബ്ലി, ചക്ക് ഇവുജി മുതലായവരാണ് ഈ ചിത്രത്തിലെ അഭിനേതാക്കൾ.

എട്ടു വ്യത്യസ്തരായ ആളുകൾ ഒരു ജോലിക്കായുള്ള പരീക്ഷയ്ക്കായി തയ്യറെടുക്കുന്ന ദൃശ്യങ്ങളിലൂടെയാണ് ചലചിത്രം ആരംഭിക്കുന്നത്. അവർ പരീക്ഷ നടക്കുന്ന മുറിയിലെത്തുന്നു, എട്ടു കസേരകളിലായി ഇരിക്കുന്നു. ഓരോ മേശയിലും "പരീക്ഷാർത്ഥി" എന്നെഴുതി ഒന്നു മുതൽ എട്ടു വരെ നമ്പറിട്ട് ഉത്തരക്കടലാസുകൾ ഉണ്ട്. പരീക്ഷ നടത്തിപ്പുകാരൻ അഥവാ ജോലി നൽകുന്ന കമ്പനിയുടെ പ്രതിനിധി പ്രത്യക്ഷപ്പെട്ട് പരീക്ഷ 80 മിനിറ്റ് ആണെന്നും ഒരു ചോദ്യമേ ഉള്ളു എന്നും പറയുന്നു. പരീക്ഷയുടെ മൂന്നു നിയമങ്ങൾ രസകരമാണ്: നടത്തിപ്പുകാരനുമായോ വാതിൽക്കൽ നിൽക്കുന്ന പാറാവുകാരനുമായോ യാതൊരു ആശയവിനിമയവും പാടില്ല, ഉത്തരക്കടലാസുകൾ നശിപ്പിക്കാൻ പാടില്ല, മുറിയിൽ നിന്നും പുറത്തു കടക്കാൻ പാടില്ല. ഇതിലേതെങ്കിലും ഒരു നിയമം ലംഘിച്ചാൽ പരീക്ഷാർത്ഥിയുടെ അവസരം നഷ്ടമാവും.

പരീക്ഷയ്ക്കായുള്ള സമയം തുടങ്ങിയ ശേഷമാണ് ചോദ്യപ്പേപ്പറുകൾ ശൂന്യമാണെന്ന് പരീക്ഷാർത്ഥികൾ തിരിച്ചറിയുന്നത്. അവരിൽ ഒരാൾ ഉത്തരക്കടലാസിൽ എഴുതാൻ ശ്രമിച്ചതിനെത്തുടർന്ന് രണ്ടാമത്തെ നിയമം ലംഘിച്ചതിന് പുറത്താക്കപ്പെട്ടു. ശേഷിക്കുന്ന ഏഴുപേർ പരസ്പരം സംസാരിക്കാനും ഒന്നിച്ച് പ്രവർത്തിക്കാനും നിയമങ്ങൾ തടസമല്ലെന്നു മനസ്സിലാക്കുന്നു. ഏഴു പേർക്കും ഏഴു സവിശേഷതകളുണ്ട്. കൂട്ടത്തിലുള്ള "വെള്ളക്കാരൻ" ഓരോരുത്തരുടെയും ബാഹ്യപ്രകൃതിക്കനുസരിച്ച് അവർക്ക് വിളിപ്പേരു നൽകുന്നു. കറുത്ത വർഗ്ഗക്കാരനായ "കറുമ്പൻ"(Black), ഇരു നിറക്കാരനായ "ബ്രൗൺ"(Brown), "വെളുത്ത മുടിക്കാരി"(Blonde), "ഇരുണ്ടമുടിക്കാരി"(Brunette), "ഇരുട്ട്" (dark) എന്നിവയാണ് ആ പേരുകൾ. മറ്റുള്ളവരോട് പ്രതികരിക്കാത്ത പരീക്ഷാർത്ഥിയെ അയാൾ "മൂകൻ"(Deaf) എന്നും വിളിച്ചു.ചോദ്യം കണ്ടെത്താൻ അവർ പല മാർഗ്ഗങ്ങളും പരീക്ഷിക്കുന്നു-വ്യത്യസ്ത നിറങ്ങളിലുള്ള പ്രകാശത്തിൽ വച്ചു നോക്കുന്നു, പല ദ്രാവകങ്ങൾ ഒഴിച്ചു നോക്കുന്നു, കത്തിച്ചു നോക്കുന്നു - പക്ഷേ ഈ ശ്രമങ്ങളെല്ലാം പരാജയപ്പെടുന്നു. കൂട്ടത്തിലെ വെള്ളക്കാരൻ അവരുടെ തലവനായി സ്വയം പ്രഘ്യാപിക്കുന്നു. അയാൾ കൂട്ടത്തിലെ "ഇരുണ്ടമുടിക്കാരി"യെയും, "മൂക"നെയും സൂത്രത്തിൽ മുറിയിൽ നിന്നും പുറത്താക്കുന്നു. ചോദ്യമെന്താണെന്ന് തനിക്കറിയാമെന്നും പക്ഷേ പറയില്ലെന്നും അവകാശപ്പെടുന്നു.


</doc>
<doc id="283396" url="https://ml.wikipedia.org/wiki?curid=283396" title="ആൽഫ (വിവക്ഷകൾ)">
ആൽഫ (വിവക്ഷകൾ)



</doc>
<doc id="283404" url="https://ml.wikipedia.org/wiki?curid=283404" title="യൂറോപ്യൻ മുയൽ">
യൂറോപ്യൻ മുയൽ

തെക്കുപടിഞ്ഞാറൻ യൂറോപ്പ്, സ്പെയിൻ, പോർട്ടുഗൽ, വടക്കുപടിഞ്ഞാറൻ ആഫ്രിക്ക, മൊറോക്കൊ, അൽജീറിയ മുതാലായ രാജ്യങ്ങളിൽ സാധാരണ കണ്ടുവരുന്ന മുയലുകൾ യൂറോപ്യൻ മുയൽ അഥവാ പടിഞ്ഞാറൻ മുയൽ (The European rabbit or common rabbit) എന്ന പേരിൽ അറിയപ്പെടുന്നു. യൂറോപ്പാണ് ഇവയുടെ സ്വദേശം. അന്റാർട്ടിക്കയും സഹാറയുടെ ചില ഭാഗങ്ങളുമൊഴികെ ലോകത്ത് എല്ലായിടങ്ങളിലും വ്യാപിച്ചുകഴിഞ്ഞു. ഇവയുടെ എണ്ണത്തിൽ ഏറ്റവുമധികം വർദ്ധനവുണ്ടായത് ഓസ്ട്രേലിയയിൽ ആണ്. ഓസ്ടേലിയയുടെ ചരിത്രത്തിലെ ഏറ്റവും വലിയ ജീവിവർഗ്ഗനാശത്തിനു കാരണം ഇവയാണെന്നു പറയപ്പെടുന്നു.

അടിഭാഗത്തു വെള്ളയും മറ്റുഭാഗങ്ങൾ ബ്രൗൺ നിറവുമായിരിക്കും പടിഞ്ഞാറൻ മുയലിന്റേത്. അപൂർവമായി വെള്ളനിറത്തിലും കാണപ്പെടുന്നു. കാഴ്ച്ചയിൽ നീണ്ടു നിവർന്നു നിൽക്കുന്ന ചെവികളും നാലു കാലുകളും ഉണ്ട്. രോമാവൃതമായ ശരീരമായിരിക്കും.

13.5 ഇഞ്ചു മുതൽ 20 ഇഞ്ചു വരെ നീളവും 4 സെന്റീമീറ്റർ മുതൽ 8 സെ മീ വരെ വാൽനീളവു ഉണ്ടാകും. ഇതിന്റെ ഭാരം ഒരു കിലോഗ്രാം മുതൽ 2.25 കിലോഗ്രാം വരെ കാണും. 



</doc>
<doc id="283426" url="https://ml.wikipedia.org/wiki?curid=283426" title="ബ്രസീൽ v ജർമ്മനി (ഫുട്ബോൾ ലോകകപ്പ് 2014)">
ബ്രസീൽ v ജർമ്മനി (ഫുട്ബോൾ ലോകകപ്പ് 2014)

2014 -ലെ ലോകകപ്പ്‌ ഫുട്ബോളിന്റെ സെമി-ഫൈനലിൽ ബ്രസീലും ജർമ്മനിയും മത്സരിച്ചു. ജൂലൈ 8 -നു ബേലൊരിസോൻജ് -ലെ എസ്താദിയോ മീനെയ്‌രോ സ്റ്റേഡിയത്തിൽ നടന്ന ഈ മത്സരത്തിൽ ജർമ്മനി ഒന്നിനെതിരെ, ഏഴു ഗോളുകൾക്ക് ബ്രസീലിനെ മുട്ടുകുത്തിച്ചു. കളിയുടെ ആദ്യ പകുതിയിൽ ജർമ്മനി എതിരില്ലാത്ത 5 ഗോളുകൾ നേടുകയും; രണ്ടാം പകുതിയിൽ 1 ഗോൾ വഴങ്ങി, 1-7 എന്ന ഗോൾ നിരക്കിൽ ജേതാക്കളാകുകയും ചെയ്തു. ഇരട്ടഗോളുകൾ നേടിയ ജർമ്മനിയുടെ ടോണി ക്രൂസ് ആണ് കളിയിലെ താരമായി തെരഞ്ഞെടുക്കപ്പെട്ടത്.
ലോകകപ്പ്‌ ഫുട്ബോൾ ചരിത്രത്തിലെ ഏറ്റവും വലിയ സെമി-ഫൈനൽ വിജയമായിരുന്നു ജർമ്മനിയുടേത്. ഇതോടെ ലോകകപ്പ്‌ ഫുട്ബോളിൽ ഏറ്റവും കൂടുതൽ ഗോൾ നേടുന്ന താരം എന്ന ബഹുമതി ജർമ്മനിയുടെ മിറോസ്ലാഫ് ക്ലോസെയ്ക്ക് സ്വന്തമായി. ഇതു കൂടാതെ ലോകകപ്പ്‌ ഫുട്ബോൾ ചരിത്രത്തിൽ എറ്റവും കൂടുതൽ ഗോൾ നേടുന്ന രാജ്യം എന്ന ബഹുമതിക്ക് ഈ മത്സരത്തോടെ ജർമ്മനി അർഹരായി. ബ്രസീൽ നേടിയിട്ടുള്ള 221 ഗോളുകളെ മറികടന്ന ജർമ്മനി നിലവിൽ 223 ഗോളുകൾ അടിച്ചിട്ടുണ്ട്. ബ്രസീലിന്റെ ഈ മത്സരത്തിലെ തോൽവി ഇതുവരെ അവർ നേരിട്ടിടുള്ള ഏറ്റവും വലിയ രണ്ടു തോൽവികളിൽ ഒന്നായി മാറി. 1920 -ൽ ഉറുഗ്വേയോട് 6-0 -ത്തിനു തോൽവി ഏറ്റുവാങ്ങിയതിനു ശേഷമുള്ള വലിയ തോൽവി ആയിരുന്നു 2014 -ലെ ജർമ്മനിയോടുള്ള മത്സരത്തിൽ നേരിടേണ്ടി വന്നത്. 1975 -ലെ കോപ്പ അമേരിക്ക മത്സരത്തിൽ പെറുവിനോട് 3-1 -നു നേരിടേണ്ടി വന്ന തോൽവിക്ക് ശേഷം സ്വന്തം രാജ്യത്ത് ബ്രസീലിനു നേരിടേണ്ടി വന്ന ഏറ്റവും വലിയ തോൽവി ആണിത്.

മാരക്കാന ദുരന്തം എന്നറിയപ്പെടുന്ന, 1950 -ലെ ഫുട്ബോൾ ലോകകപ്പിന്റെ ഫൈനലിൽ സ്വന്തം മണ്ണിൽ ബ്രസീൽ, ഉറുഗ്വേയോട് 2-1 -നു തോറ്റതിന് സമാനമായി ഈ തോൽവിയെ മീനെയ്‌രോ പ്രഹരം എന്നാണു മാധ്യമങ്ങളും, ഫിഫയും വിശേഷിപ്പിച്ചത്‌. ഈ കളിയ്ക്ക് ശേഷം, ബ്രസീൽ നെതർലന്റ്സിനോട് 0-3 ത്തിന് പരാജയപ്പെട്ട് നാലാം സ്ഥാനം കരസ്ഥമാക്കുകയും; അർജന്റീനയെ 1-0 ത്തിന് തോൽപ്പിച്ച് ജർമ്മനി ലോകകപ്പ് നേടുകയും ചെയ്തു.


</doc>
<doc id="283430" url="https://ml.wikipedia.org/wiki?curid=283430" title="ശാന്തിഗിരി ആശ്രമം വൈക്കം പ്രാർത്ഥന കേന്ദ്രം">
ശാന്തിഗിരി ആശ്രമം വൈക്കം പ്രാർത്ഥന കേന്ദ്രം

വൈക്കത്ത് നിന്നും 2 കിലോമീറ്റർ അകലെ നക്കംതുരുത്ത് ഭാഗത്തായാണ് ശാന്തിഗിരി ആശ്രമം വൈക്കം പ്രാർത്ഥന കേന്ദ്രം സ്ഥിതി ചെയ്യുന്നത്

</doc>
<doc id="283444" url="https://ml.wikipedia.org/wiki?curid=283444" title="സക്കെരാന">
സക്കെരാന

ഡിക്രോഗ്ലൊസ്സിഡെ കുടുംബത്തിലെ തവളകളുടെ ഒരു ജനുസ്സാണ് സക്കെരാന (Zakerana) . ഇന്ത്യൻ ഉപഭൂഖണ്ഡത്തിലും ശ്രീലങ്കയിലുമായി കാണപ്പെടുന്ന ഇവയെ പൊതുവേ South Asian Cricket Frogs എന്ന് വിളിക്കുന്നു. 

2011 നു മുൻപ് ഫജർവാര്യ എന്ന ജനുസ്സിലായിരുന്നു ഇവയെ ഉൾപ്പെടുത്തിയിരുന്നത്. പിന്നീട് ഇത് ഒരു പ്രത്യേക ജനുസ്സായി അംഗീകരിക്കപ്പെട്ടു. ഈ ജനുസ്സിലെ തവളകൾക്ക് എല്ലാം പുനർ നാമകരണം നടന്നു. ഉദാഹരണത്തിനു Fejervarya Keralensis എന്ന ശാസ്ത്രീയ നാമം ഇന്ന് Zakerana keralensis എന്നാണു അറിയപ്പെടുന്നത്. ഡിക്രോഗ്ലൊസ്സിഡെ കുടുംബത്തിലെ കിഴക്കൻ ഏഷ്യയിലെ തവളകളെ മാത്രമാണു ഇന്ന് Fejervarya ജനുസ്സിൽ കണക്കാക്കുന്നത്. 

ഈ ജനുസ്സിൽ ഇരുപത് തവളകൾ ഉണ്ട്.



</doc>
<doc id="283449" url="https://ml.wikipedia.org/wiki?curid=283449" title="കേരള ചിലപ്പൻ">
കേരള ചിലപ്പൻ

ഇന്ത്യയിൽ പശ്ചിമഘട്ടത്തിൽ കാണപ്പെടുന്ന ഒരിനം തവളയാണ് കേരള ചിലപ്പൻ അഥവാ Kerala Warty Frog (Verrucose Frog). വെരുക്കോസ് തവള എന്നും അറിയപ്പെടുന്നു. . കരയിലും ശുദ്ധജലത്തിലും ഇവ വസിക്കുന്നു. ഇത് സക്കെരാന ജനുസ്സിൽ ഉൾപ്പെടുന്നു. ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്.

ശരീരത്തിൽ അരിമ്പാറ പോലെ തഴമ്പുകൾ ( Wart ) കാണപ്പെടുന്നതിനാൽ Kerala Wart Frog എന്നും ഇത് അറിയപ്പെടുന്നു.

2011 നു മുന്പ് ഇത് Fejervarya keralensis എന്ന പേരിലായിരുന്നു അറിയപ്പെട്ടിരുന്നത്. 


</doc>
<doc id="283459" url="https://ml.wikipedia.org/wiki?curid=283459" title="സക്കെരാന കുദ്രേമുഖെൻസിസ്">
സക്കെരാന കുദ്രേമുഖെൻസിസ്

സക്കെരാന കുടുംബത്തിൽ ഉൾപ്പെടുന്ന ഒരു തവളയാണ് സക്കെരാന കുദ്രേമുഖെൻസിസ് . കർണ്ണാടകയിലെ കുദ്രേമുഖിൽ ആണു ഇതിനെ ആദ്യമായി കണ്ടെത്തിയത്. ഇതിന്റെ IUCN പരിപാലന സ്ഥിതി ഇതുവരെ കണക്കാക്കിയിട്ടില്ല. . കുദ്രേമുഖ് ക്രിക്കറ്റ് ഫ്രോഗ് ( Kudremukh Cricket Frog ) എന്നാണ് പൊതുവായ പേര് .

ഇത് 2011 മുൻപ് കുദ്രേമുഖ് ഫജർവാര്യ എന്ന് അറിയപ്പെട്ടിരുന്നു. 
4.5 സെന്റി മീറ്റർ വരെ ഇതിനു വലിപ്പമുണ്ടാകും. മുതുകിൽ കാണപ്പെടുന്ന വ്യക്തമായ തടിച്ച വരയാണ് ഇതിനെ തിരിച്ചറിയാൻ സഹായിക്കുന്നത്. വെള്ളത്തിലും വെള്ളത്തിനു ചുറ്റുമുള്ള സ്ഥലങ്ങളിലും ഇത് കാണപ്പെടുന്നു. 


</doc>
<doc id="283461" url="https://ml.wikipedia.org/wiki?curid=283461" title="കാപ്പിൽ പിടി">
കാപ്പിൽ പിടി

കണ്ണൂർ ജില്ലയിൽ ചെറുതാഴം പഞ്ചായത്തിലെ വയലപ്ര പരപ്പ്, രാമപുരം പുഴ, ചെമ്പല്ലിക്കുണ്ട് പുഴ എന്നിവിടങ്ങളിൽ എഴുപതുകളുടെ അവസാനം വരെ നടന്നിരുന്ന ഒരു ആചാരം. ഇത് ഒരു സാമൂഹിക മത്സ്യ ബന്ധന പരിപാടിയാണ്. ഈ കൂട്ടായ്മയ്ക് മടായി കാവിനോളം പഴക്കമുണ്ട്. മാടായിക്കാവിലെ കലശത്തോടനുബന്ധിച്ചുള്ള മീനമൃതിനായുള്ള [മത്സ്യ സമർപ്പണം] ഒരു ഗ്രമോത്സവമായി ഇതിനെ കാണാം. ഇടവമാസം പിറക്കുന്ന സംക്രാന്തി, കലശം കുറിക്കുന്ന ദിവസം, കലശത്തിന്റെ തലേന്നാൾ എന്നിങ്ങനെ മൂന്ന് ദിവസങ്ങളിലായാണ് കാപ്പിൽ പിടി നടക്കുക. ഈ ദിവസങ്ങളിൽ ജാതിഭേദമന്യേ 
എല്ലാ വീടുകളിൽനിന്നും പുരുഷന്മാർ കുത്തൂട്, വീശുവല, തണ്ടുവല, കോരുവല തുടങ്ങിയ മത്സ്യബന്ധന ഉപകരണങ്ങളുമായി വയലപ്ര പരപ്പിലും രാമപുരം ചെമ്പല്ലിക്കുണ്ട് പുഴകളിലും എത്തി മത്സ്യ ബന്ധനത്തിൽ ഏർപ്പെടും. ഇന്ന് ഈ ആചാരം നിലവിലില്ല.


</doc>
<doc id="283474" url="https://ml.wikipedia.org/wiki?curid=283474" title="ദി പൈറേറ്റ് ബേ ബ്ലോക്ക് ചെയ്ത രാജ്യങ്ങൾ">
ദി പൈറേറ്റ് ബേ ബ്ലോക്ക് ചെയ്ത രാജ്യങ്ങൾ

ദി പൈറേറ്റ് ബേ നിരവധി രാജ്യങ്ങൾ തടഞ്ഞിട്ടുണ്ട്. നിയമപ്രകാരമുള്ള ചില നടപടികൾ പാലിക്കാത്തതിനാലാണ് വിവിധ രാജ്യങ്ങൾ ഈ വെബ്സൈറ്റിനെ ബ്ലോക്ക് ചെയ്തിരിക്കുന്നത്. 2014 ലെ ഫിഫ കരാറുമായി ബന്ധപ്പെട്ട് സോണി 9 ന്റെ പരാതി പ്രകാരം ഇന്ത്യയിൽ ഈ സൈറ്റ് പൂർണ്ണമായും തടയപ്പെട്ടു.



</doc>
<doc id="283498" url="https://ml.wikipedia.org/wiki?curid=283498" title="പാമ്പിൻതലയുള്ള മീൻ">
പാമ്പിൻതലയുള്ള മീൻ

ശുദ്ധജലത്തിൽ ജീവിക്കുന്ന മത്സ്യമാണ് പാമ്പിൻതലയുള്ള മീൻ (Snakeheaded Fish). ഏഷ്യയും ആഫ്രിക്കയുമാൺ് ഇവയുടെ ജന്മദേശം. മുതുകിൽ എഴുന്നു നിൽക്കുന്ന നീണ്ട ഇറങ്ങലുകളും തിളങ്ങുന്ന മൂർച്ചയുള്ള പല്ലുകളും ഈ നീണ്ട മത്സ്യഭീകരന്റെ പ്രത്യേകതയാണ്. ഇവ ചികളവഴിയും അല്ലാതെയും ശ്വാസോഛ്വാസം ചെയ്യുന്നു. അമേരിക്കയിൽ ഇതിനെ "ഫിഷ് സില്ല" (FISH ZILLA) എന്നു പരിഹാസ പേരു നൽകി. സ്രാവിന്റേതുപോലെ കൂർത്ത പല്ലുകളുള്ള രക്തദാഹിയായ ഇവയ്ക്ക് ഒരു മീറ്ററിലധികം നീളവും ഇരുപതു കിലോഗ്രാം തൂക്കവും കാണും. മൂന്നു വയസിനുള്ളിൽ പ്രായപൂർത്തിയാകുന്നു

ചെറുമത്സ്യങ്ങൾ, ഉരഗങ്ങൾ, പക്ഷികൾ, സസ്തനികൾ എന്നിവയെ ഭക്ഷിക്കുന്നു. വർഷത്തിൽ മൂന്നു പ്രാവശ്യം മുട്ടയിടുന്നു. ഓരോപ്രാവശ്യവും 1500 മുട്ടകളോളം കാണും. ജലശ്രോദസ്സുകൾ തേടിയുള്ള യാത്രയിൽ കരയിൽ നാലു ദിവസം വരെ ഇവയ്ക്കു ജീവിക്കാൻ കഴിയും. പ്രകൃതിയിൽ ഇവയ്ക്ക് ശത്രുക്കൾ ഇല്ലാത്തതിനാൽ ഇവ തദ്ദേശീയമായ ജലജീവികൾക്ക് ഭീഷണിയാകുന്നു.



</doc>
<doc id="283501" url="https://ml.wikipedia.org/wiki?curid=283501" title="വിരേചനം">
വിരേചനം

മരുന്നു ഉപയോഗിച്ചുള്ള വയർ-ശുദ്ധീകരണത്തിനാണ് വിരേചനം എന്നു പറയുന്നത്. ശരീരത്തിന് ദോഷകരമായ പദാർത്ഥങ്ങൾ വയർ-ഇളക്കുന്നതു വഴി പുറം തള്ളുന്നതാണ് വിരേചനത്തിന്റെ രീതി. ആയുർവേദത്തിലെ പഞ്ചകർമ്മ ചികിത്സാ പദ്ധതിയിലെ ഒരു കർമ്മമാണ് വിരേചനം. ബ്രോഞ്കിയൽ ആസ്മ, സോറിയാസിസ്, പ്രമേഹം എന്നിവക്കുള്ള പ്രതിവിധിയായി വിരേചനത്തിനെ ഉപയോഗിക്കാനുള്ള പരീക്ഷണങ്ങൾ നടത്തപ്പെട്ടിട്ടുണ്ട്. ആയുർവേദത്തിനനുസരിച്ച്, ത്വഗ്രോഗങ്ങൾക്കുള്ള ഏറ്റവും നല്ല ചികിത്സയും വിരേചനമാണ്.


</doc>
<doc id="283505" url="https://ml.wikipedia.org/wiki?curid=283505" title="അമേരിക്കൻ ഹെറിങ് ഗൾ">
അമേരിക്കൻ ഹെറിങ് ഗൾ

വടക്കേ അമേരിക്കയിൽ കണ്ടുവരുന്ന കടൽക്കാക്കയാണ് അമേരിക്കൻ ഹെറിങ് ഗൾ. വെളുത്ത നിറമുള്ള ഇവയുടെ ചിറകുകളും പിൻഭാഗവും ചാരനിറത്തിലാണ്. ചിറകിന്നറ്റത്തായി കറുപ്പിൽ വെളുത്ത പുള്ളികളുമുണ്ട്. കാലുകൾക്ക് പിങ്ക് നിറമാണ്. കടൽത്തീരങ്ങളിലും പുഴകളിലും തടാകങ്ങളിലുമാണ് ഇവയെ കാണാറുള്ളത്. ജലസാന്നിധ്യമുള്ള സ്ഥലങ്ങൾക്ക് സമീപമായാണ് ഇവ കൂടുണ്ടാക്കുക. ഞണ്ട്, ചെറിയ കടൽജീവികൾ, മത്സ്യങ്ങൾ, ഷഡ്പദങ്ങൾ തുടങ്ങിയവയാണ് ഹെറിങ് ഗളിന്റെ പ്രധാന ആഹാരങ്ങൾ.



</doc>
<doc id="283525" url="https://ml.wikipedia.org/wiki?curid=283525" title="മിറോസ്ലാഫ് ക്ലോസെ">
മിറോസ്ലാഫ് ക്ലോസെ

മിറോസ്ലാഫ് യോസെഫ് ക്ലോസെ (ജനനം ജൂൺ 09, 1978) ഒരു ജർമ്മൻ ഫുട്ബോൾ താരമാണ്. പോളണ്ടിലെ ഒപോളെയിൽ ജനിച്ച ഇദ്ദേഹം ഇറ്റാലിയൻ സേറ്യ അ ലീഗ് മത്സരങ്ങളിലെ ലാറ്റ്സ്യൊ ടീമിന്റെ സ്ട്രൈക്കർ ആണ്.

വിവിധ മത്സരങ്ങളിലായി 71 ഗോളുകൾ നേടിയ ക്ലോസെ ജർമ്മനിയുടെ എക്കാലത്തെയും മികച്ച, ഏറ്റവും കൂടുതൽ ഗോൾ അടിച്ച താരമാണ്. 2006 -ലെ ഫുട്ബോൾ ലോകകപ്പിൽ 5 ഗോളുകൾ നേടി ഗോൾഡൻ ബൂട്ട് കരസ്ഥമാക്കിയ ക്ലോസെ; 2002 -ലെ ലോകകപ്പിലും 5 ഗോളുകൾ നേടി. ഇതു കൂടാതെ 2010 ലോകകപ്പിൽ 4 ഗോളുകളും, 2014 ലോകകപ്പിൽ 2 ഗോളുകളും നേടിയ ക്ലോസെ, മൊത്തം 16 ഗോളുകളോടെ ലോകകപ്പ്‌ ഫുട്ബോൾ ചരിത്രത്തിലെ ഏറ്റവും കൂടുതൽ ഗോൾ നേടുന്ന കളിക്കാരൻ എന്ന ബഹുമതിയ്ക്ക് അർഹാനായി. നാല് വ്യത്യസ്‌ത ലോകകപ്പുകളിൽ ഓരോന്നിലും ഗോൾ നേടിയ ക്ലോസെ ഒരേ ദേശക്കാരനായ ഉവ്വ്വെ സീലയുടെയും, ബ്രസീൽ ഫുട്ബോൾ ഇതിഹാസം പെലെയുടെയും ഒപ്പമെത്തി.

ഇതിനൊക്കെ പുറമേ, ക്ലോസെ ഗോൾ അടിച്ചിട്ടുള്ള ഒരു കളിയിലും ജർമ്മനി തോറ്റിട്ടില്ല. 2014 ഓഗസ്റ്റിൽ മിറോസ്ലാഫ് ക്ലോസെ രാജ്യാന്തര ഫുട്ബോളിൽ നിന്നും വിരമിച്ചു. ഇറ്റാലിയൻ ലീഗിൽ ലാറ്റ്സ്യൊക്ക് വേണ്ടി ഇദ്ദേഹം കളി തുടരും.



</doc>
<doc id="283531" url="https://ml.wikipedia.org/wiki?curid=283531" title="നിഖിൽ ശ്രീവാസ്തവ">
നിഖിൽ ശ്രീവാസ്തവ

ഇന്ത്യൻ യുവ ഗണിതശാസ്ത്രജ്ഞനാണ് നിഖിൽ ശ്രീവാസ്തവ.
ബാംഗ്ലൂർ സ്വദേശിയാണ്. യേൽ സർവകലാശാലയിൽനിന്ന് ഡോക്ടറേറ്റ് നേടി. മൈക്രോസോഫ്റ്റ് ഇന്ത്യയിൽ ഗവേഷകനാണ്. കാദിസൺ- സിങ്ങർ അനുമാന സമസ്യക്ക് ഉത്തരം കണ്ടെത്തിയതിന് ബാംഗ്ലൂർ സ്വദേശിയായ ശ്രീവാസ്തവയ്ക്ക് ആദം ഡബ്ല്യൂ. മാർക്ക്‌സ്, ഡാനിയൽ എ.സ്പിൽമാൻ എന്നീ രണ്ട് ഗവേഷകർക്കൊപ്പം പുരസ്‌കാരം ലഭിച്ചത്.



</doc>
<doc id="283533" url="https://ml.wikipedia.org/wiki?curid=283533" title="സോറ സെഹ്ഗാൾ">
സോറ സെഹ്ഗാൾ

നാടക, ചലച്ചിത്രനടിയായിരുന്നു സോറ സഹ്ഗൽ (27 ഏപ്രിൽ 1912 – 10 ജൂലൈ 2014). നാടക, ചലച്ചിത്ര രംഗത്തെ സംഭാവനകൾ പരിഗണിച്ച് 1998-ൽ പദ്മശ്രീയും 2002-ൽ പദ്മഭൂഷണും 2010-ൽ പദ്മവിഭൂഷണും ലഭിച്ചിട്ടുണ്ട്. 2008-ൽ ഐക്യരാഷ്ട്രസഭാ ജനസംഖ്യാനിധിയുടെ 'ലാഡ്‌ലി ഓഫ് ദ സെഞ്ച്വറി' പുരസ്‌കാരം ലഭിച്ചു.
1912 ഏപ്രിൽ 27-ന് ഉത്തർപ്രദേശിലെ സഹരൺപുരിൽ യാഥാസ്ഥിതിക മുസ്ലിം കുടുംബത്തിൽ ജനിച്ചു. ഏഴു മക്കളിൽ മൂന്നാമത്തവളായ സൊഹ്റക്ക് ചെറുപ്പത്തിൽ തന്നെ മാതാവ് നഷ്ടപ്പെട്ടു. മാതാവിന്റെ ആഗ്രഹമനുസരിച്ച് ലാഹോറിലെ ക്വീൻ മേരീസ് കോളജിൽ ബിരുദത്തിന് ചേർന്നു. പിന്നീട് ജർമനിയിലെ ഡ്രെസ്ഡനിലുള്ള മോഡേൺ ഡാൻസ് സ്കൂളിൽ ബാലെ പഠിക്കാൻ ചേർന്നു. 1935-ൽ ഉദയ് ശങ്കറിനൊപ്പം നർത്തകിയായി കലാരംഗത്തെത്തി.

1945ൽ ഇടതുപക്ഷ തിയറ്റർ ഗ്രൂപ്പായ ഇപ്റ്റയുടെ അരങ്ങിലേക്ക് അവർ ക്ഷണിക്കപ്പെട്ടു. ഇപ്റ്റയുടെ നിരവധി നാടകങ്ങളിൽ വേഷമിട്ട സഹ്ഗൽ അവരുടെ ആദ്യ ചലച്ചിത്രമായ ‘ധർത്തി കെ ലാലി’ യിൽ അഭിനയിച്ചു. കാൻമേളയിൽ പാം ദി ഓർ നേടി അന്താരാഷ്ട്ര ശ്രദ്ധപിടിച്ചുപറ്റിയ, നീചനഗർ എന്ന .ചേതൻ ആനന്ദ് ചിത്രത്തിലും വേഷമിട്ടു. നാടകപഠനത്തിന് സ്‌കോളർഷിപ്പ് നേടി 1962-ൽ ലണ്ടനിൽ പോയ അവർ 1990-കളുടെ മധ്യത്തിലാണ് ഇന്ത്യയിൽ മടങ്ങിയെത്തിയത്. അതിനുശേഷമാണ് നാടകങ്ങളിലും സിനിമകളിലും സീരിയലുകളിലും അഭിനയിച്ചത്. ഗുരുദത്തിന്റെ ബാസി, രാജ്കപൂർ ചിത്രമായ ആവാര എന്നിവയ്ക്കായി നൃത്തം സംവിധാനംചെയ്തു. ഹം ദിൽ ദേ ചുകേ സനം, ദിൽസേ, ചീനി കം, മാസാല, ദില്ലഗി, കഭി ഖുശി കഭി ഖം, ബെൻഡ് ഇറ്റ് ലൈക്ക് ബെക്കാം, വീർ സാറ തുടങ്ങിയ സിനിമകളിൽ അഭിനയിച്ച അവരുടെ അവസാന ചിത്രം സഞ്ജയ് ലീല ബൻസാലിയുടെ 'സാവരിയ' (2007) ആണ്. ജപ്പാൻ, ഈജിപ്ത്, യൂറോപ്പ്, അമേരിക്ക എന്നിവിടങ്ങളിൽ നൃത്തപരിപാടികൾ നടത്തി രാജ്യാന്തരശ്രദ്ധ നേടി.

ശാസ്ത്രജ്ഞനും പെയിന്ററും നർത്തകനുമായിരുന്ന കാമേശ്വർ സെഹ്ഗാളായിരുന്നു ഭർത്താവ്.




</doc>
<doc id="283553" url="https://ml.wikipedia.org/wiki?curid=283553" title="സക്കെരാന അസ്മാതി">
സക്കെരാന അസ്മാതി

സക്കെരാന കുടുംബത്തിൽ ഉൾപ്പെടുന്ന ഒരു തവളയാണ് സക്കെരാന അസ്മാതി 


</doc>
<doc id="283557" url="https://ml.wikipedia.org/wiki?curid=283557" title="ജാപ്പനീസ് കൂവ">
ജാപ്പനീസ് കൂവ

തെക്കുകിഴക്കൻ ഏഷ്യയിലും പസഫിക്കിലും കണ്ടുവരുന്ന ഒരു വള്ളിചെടിയാണ് കുഡുസ് അഥവാ ജാപ്പനീസ് കൂവ.) ഇത് പയർ വർഗത്തിൽ പെട്ട സസ്യമാണ്. കയറ്റം കയറിയും ചുറ്റിവളഞ്ഞും എല്ലാം സഞ്ചരിക്കുന്ന ഒരു വള്ളിപടർപ്പ്. ഒരു മിനിട്ടിൽ ഒരടിയോളം വളർന്ന് ഒരുവർഷത്തിൽ ഒന്നരലക്ഷം ഏക്കറിൽ പടർന്നു പിടിച്ച വള്ളിയാണിത്. തെക്കിനെ വിഴുങ്ങിയ വള്ളിയായി ഇതറിയപ്പെടുന്നു. കുസു എന്ന ജാപ്പനിസ് വാക്കിൽ നിന്നാണ് ഈ പേരു ലഭിച്ചത്.

ഇലയും കിഴങ്ങുമെല്ലാം ഭക്ഷണയോഗ്യമാണ്. 1876-ലാണ് ഇതു മണ്ണൊലിപ്പു തടയാനായി അമേരിക്കയിൽ അവതർപ്പിച്ചത്. അലങ്കാരച്ചെടിയായും ഉപയോഗിക്കുന്നു. ഇന്നു മനുഷ്യന്റെ ദ്രോഹകാരികളുടെ പട്ടികയിലാണ് ഇതുള്ളത്.



</doc>
<doc id="283566" url="https://ml.wikipedia.org/wiki?curid=283566" title="ഫറോ ദ്വീപുകൾ">
ഫറോ ദ്വീപുകൾ

അറ്റ്‌ലാന്റിക് മഹാസമുദ്രത്തിന്റെ വടക്കായി ബ്രിട്ടൻ, നോർവെ, ഐസ്‌ലാന്റ്, എന്നീ രാജ്യങ്ങൾക്കിടയിൽ ചിതറിക്കിടക്കുന്ന 18 പ്രധാന ദ്വീപുകളോടു കൂടിയ ദ്വീപസമൂഹമാണ് ഫറോ. ഡെൻമാർക്കിന്റെ കോളനിയാണെങ്കിലും 1948 മുതൽ സ്വയംഭരണാവകാശമുണ്ട്. "ചെമ്മരിയാടുകളുടെ നാട്" എന്നാണ് ഫറോയ്ക്ക് അർഥം.


</doc>
<doc id="283574" url="https://ml.wikipedia.org/wiki?curid=283574" title="വാമ്പയർ വവ്വാൽ">
വാമ്പയർ വവ്വാൽ

സസ്തനികളുടേയും മറ്റും ചോരകുടിച്ചു ജീവിക്കുന്ന ഒരിനം വവ്വാൽ ഉപകുടുംബമാണ് വാമ്പയർ വവ്വാൽ. പേവിഷം പോലും പരത്താൻ കഴിവുള്ള ഇനം വവ്വാലുകൾ ആണ് ഇവ. അമേരിക്കൻ ഭുപ്രദേശത്ത് കാന്നുന്ന വാമ്പീർ വവ്വാൽ മറ്റു സസ്തനികളുടെ (മനുഷ്യൻ അടക്കം) രക്തം ഊറ്റി കുടിച്ചാണു ജീവിക്കുന്നത്. ഇത് കാരണം, വവ്വാലുകളെക്കുറിച്ച് ധാരാളം അന്ധവിശ്വാസങ്ങൾ ലോകത്തിന്റെ പല ഭാഗങ്ങളിലും ഇന്നും കാണുന്നുണ്ട്. സാഹിത്യത്തിലും ചലച്ചിത്രങ്ങളിലും വവ്വാലുകളെ വളരെ ഭയാനകമായി ചിത്രീകരിക്കാറുണ്ട്. ഡ്രാക്കുള, യക്ഷി തുടങ്ങിയവ വവ്വാലുകളായി പറന്നുചെന്ന് മനുഷ്യരെ കൊല്ലുന്ന നിരവധി സിനിമകൾ ലോകമെമ്പാടും ഉണ്ടായിട്ടുണ്ട്.


</doc>
<doc id="283611" url="https://ml.wikipedia.org/wiki?curid=283611" title="ഗോവ കപ്പൽ നിർമ്മാണശാല">
ഗോവ കപ്പൽ നിർമ്മാണശാല

ഇന്ത്യയിലെ പ്രമുഖ ഷിപ്പ്‌യാർഡുകളിലൊന്നാണ് ഗോവ ഷിപ്പ്‌യാർഡ് ലിമിറ്റഡ് (ജി.എസ്. എൽ).
ജി.എസ്. എൽ പട്ടാളത്തിനു വേണ്ടി കപ്പലുകൾ നിർമ്മിച്ചിട്ടുണ്ട്.


</doc>
<doc id="283625" url="https://ml.wikipedia.org/wiki?curid=283625" title="ആകാശവണ്ട്">
ആകാശവണ്ട്

കിഴക്കൻ ചൈന, ജപ്പാൻ, കൊറിയ എന്നി രാജ്യങ്ങളിൽ സാധാരണയായി കണ്ടുവരുന്ന ഒരുതരം വണ്ടാണ് ആകാശവണ്ട്(Asian long-horned beetle). ഇതിന്റെ ശാസ്ത്രീയ നാമം ("Anoplophora glabripennis") ആണ്. 1996-ൽ ഈ വണ്ടിനെ അപ്രതീക്ഷിതമായി യു.എസി.ലും കണ്ടെത്തിയിട്ടുണ്ട്. അതുപോലെ കാനഡ, ട്രിനിഡാഡ് കൂടാതെ യൂറോപ്, ഫ്രാൻസ്, ജർമനി, ഇറ്റലി, ആസ്ട്രേലിയ, യു.കെ. തുടങ്ങിയ രജ്യങ്ങളിലും ഇവയെ കണ്ടെത്തി. ഇവ ഏഷ്യയിൽ നിന്ന് മറ്റുദേശങ്ങലിലെയ്ക്ക് വ്യാപിക്കുന്നത് തടികൊണ്ടുള്ള പാക്കിങ്ങ് സാധനങ്ങളിൽ കൂടിയാണെന്ന് മനസ്സിലാക്കുന്നു.

ഇതിന്റെ ലാർവയാണ് ഏറ്റവും വിനാശകാരി. മരത്തിനു ദ്വാരമുണ്ടാക്കി അതിനുള്ളിൽ പ്രവേശിച്ച് തടിക്കും തൊലിക്കുമിടയിലുള്ളഭാഗം തിന്നു തീക്കുന്നതു മൂലം മരം കരിഞ്ഞുപോകുന്നു. ലാർവയെ നശിപ്പിക്കാനും പ്രയാസമാണ്. നശിക്കുന്നമരം വെട്ടിമാറ്റി കത്തിക്കുക മാത്രമാണ് പ്രതിവിധി. കറുപ്പിൽ വെളുത്ത പുള്ളികളുള്ള ഇവയുടെ നീളം നാലു സെന്റീമിറ്ററും സ്പർശനിയുടെ നീളം 10 സെന്റീമീറ്ററും ആണ്.



</doc>
<doc id="283627" url="https://ml.wikipedia.org/wiki?curid=283627" title="പ്രായപൂർത്തിവോട്ടവകാശം">
പ്രായപൂർത്തിവോട്ടവകാശം

പതിനെട്ടു വയസ്സ് പൂർത്തിയായ ഏതൊരിന്ത്യൻ പൗരനും ജാതി,മത,വർഗ, വർണ,ഭാഷ,പ്രദേശ വ്യത്യാസങ്ങളില്ലാതെ തിരഞ്ഞെടുപ്പിൽ വോട്ടുചെയ്യാനുള്ള അവകാശമാണിത്.ജനാധിപത്യഭരണക്രമത്തിൽ പൗരനു ലഭിക്കുന്ന ഏറ്റവും പ്രധാനപ്പെട്ട അവകാശമാണു പ്രായപൂർത്തിവോട്ടവകാശം.വോട്ടുചെയ്തു കൊണ്ട് ജനാധിപത്യപ്രക്രിയയിൽ ഒരു പോലെ പങ്കെടുക്കാനുള്ള അവസരം ലഭിക്കുന്നു.

</doc>
<doc id="283633" url="https://ml.wikipedia.org/wiki?curid=283633" title="പഞ്ചകർമ്മം">
പഞ്ചകർമ്മം

ആയുർവ്വേദത്തിലെ ഒരു ചികിത്സാ പദ്ധതിയാണ് പഞ്ചകർമ്മം. വസ്തി, വമനം, വിരേചനം, നസ്യം, രക്തമോക്ഷം എന്നീ അഞ്ച് ചികിത്സകളാണ് പഞ്ചകർമ്മങ്ങൾ. ഈ ചികിത്സ നടത്തുന്നത് 3 ഘട്ടങ്ങളിലായാണ്. പൂർവ്വ കർമ്മം, പ്രധാന കർമ്മം, പശ്ചാത് കർമ്മം എന്നിങ്ങനെയാണ് ഇതിന്റെ 3 ഘട്ടങ്ങൾ. പ്രധാന കർമ്മം എന്നത് മുൻപേ പറഞ്ഞിട്ടുള്ള 5 ചികിത്സാ രീതികൾ തന്നെയാണ്. ആ ചികിത്സയ്ക്ക് മുൻപ് രോഗിയെ ചികിത്സയ്ക്കായി തയ്യാറാക്കുന്നതാണ് പൂർവ്വ കർമ്മം. പ്രധാന ചികിത്സ കഴിഞ്ഞ് രോഗിയുടെ ശരീരത്തെ സ്വസ്ഥമാക്കുന്നതിനായുള്ള കാര്യങ്ങളാണ് പശ്ചാത് കർമ്മത്തിൽ ഉൾപ്പെടുന്നത്. കൃത്യമായ പഥ്യത്തിനോടുകൂടി ഒരാഴ്ചത്തെ സമയം പഞ്ചകർമ്മ ചികിത്സയ്ക്ക് ആവശ്യമുണ്ട്.

ശരീരത്തിന്റെ യുവത്വം നിലനിർത്താനും ആയുസ്സ് വർദ്ധിപ്പിക്കാനും ആയിട്ടാണ് പഞ്ചകർമ്മ ചികിത്സ ഉപയോഗിക്കുന്നത്. രോഗം ഉള്ളവർക്കും ഇല്ലാത്തവർക്കും ഈ ചികിത്സാ വിധികൾ നടത്താം. രോഗമില്ലാത്തപ്പോൾ പഞ്ചകർമ്മം സുഖചികിത്സയായാണ് നടത്തപ്പെടാറ്. രോഗിയാണെങ്കിൽ ചികിത്സ ആ രോഗത്തിന് അനുസൃതമായി ചെയ്യപ്പെടും. നടുവു വേദന, പിടലി വേദന എന്നിങ്ങനെ ജീവിത ശൈലീ രോഗങ്ങൾക്ക് പഞ്ചകർമ്മ ചികിത്സ പ്രതിവിധിയായി നിർദ്ദേശിക്കപ്പെടുന്നു. ആരോഗ്യം നിലനിർത്തുന്നതിനോടൊപ്പം രോഗപ്രതിരോധ ശക്തി നിലനിർത്താനും പഞ്ചകർമ്മ ചികിത്സ സഹായിക്കുന്നു.

പ്രധാനമായ അഞ്ച് കർമ്മങ്ങൾ - പഞ്ചകർമ്മങ്ങൾ തുടങ്ങുന്നതിനുമുൻപ് ചികിത്സയ്ക്കായി ശരീരത്തെ സജ്ജമാക്കാനുള്ളതാണ് പൂർവ്വ കർമ്മം. ഇതിൽ രോഗിയുടെ അഗ്‌നി ദീപ്തിയെ വർദ്ധിപ്പിക്കാൻ ശരീരത്തിനു പുറത്തും അകത്തും എണ്ണകൾ ഉപയോഗിക്കുകയും (സ്‌നേഹ പ്രക്രിയ), വിയർപ്പിക്കുകയും (സ്വേദന പ്രക്രിയ) ചെയ്യുന്നു. കേരളത്തിലെ പഞ്ചകർമ്മ ചികിത്സാ സമ്പ്രദായത്തിൽ ഈ സ്വേദന പ്രക്രിയകൾ വളരെ അധികമായിട്ട് അനുഷ്ഠിക്കുന്നുണ്ട്. ഇല കിഴി, പൊടി കിഴി, ഞവര കിഴി, നാരങ്ങാ കിഴി, പിഴിച്ചിൽ എന്നിവ കേരളത്തിൽ അനുഷ്ടിക്കുന്ന വിവിധ തരം സ്വേദന ക്രിയകൾ ആണ്. എന്നാൽ ഇവയാണ് പഞ്ചകർമ്മങ്ങൾ എന്ന ഒരു മിധ്യാധാരണ ജനങ്ങൾക്കിടയിലുണ്ട്. പക്ഷേ ഇവ പഞ്ചകർമ്മ ചികിത്സയ്ക്കു വേണ്ടി ശരീരത്തെ സജ്ജമാക്കാനുള്ള പൂർവ്വകർമ്മ ക്രിയകൾ മാത്രമാണ്.

വസ്തി, വമനം, വിരേചനം, നസ്യം, രക്തമോക്ഷം എന്നീ അഞ്ച് ചികിത്സാ രീതികൾ തന്നെയാണ് പ്രധാന കർമ്മം, ഈ അഞ്ചു വിധം കർമ്മങ്ങൾ ഉള്ളതിനാലാണ് (പഞ്ചം - അഞ്ച്) പഞ്ചകർമ്മം എന്ന് ഈ ചികിത്സാ രീതിയെ വിളിക്കുന്നത്. 

ഉദരറത്തു കളയുകയാണ്‌ ഇതിന്റെ രീതി. ഇതിനായി പ്രത്യേകം മരുന്നു സേവിപ്പിക്കുകയും വമനം/ഛർദ്ദിയിലൂടെ ശരീരത്തിന് ആവശ്യമില്ലാത്ത പദാർത്ഥങ്ങളെയും മറ്റും പുറത്ത് വരുത്തുകയും ചെയ്യും. പഞ്ചശോധന ക്രിയകളിൽ ആദ്യത്തേതായ വമന ക്രിയയ്‌ക്ക് അതീവ ശ്രദ്ധയും വിദഗ്‌ദ്ധ പരിചരണവും ആവശ്യമാണ്‌.

ഗുദം, മൂത്രനാളം, യോനി എന്നിവയിലൂടെ ദ്രാവക രൂപത്തിലുള്ള മരുന്നുകൾ പ്രവേശിപ്പിക്കുന്നതിന്‌ വസ്‌തി എന്നു പറയുന്നു. മൃഗങ്ങളുടെ മൂത്ര സഞ്ചി ഈ പ്രക്രിയയ്‌ക്ക് ഉപയോഗിക്കുന്നതിനാൽ വസ്‌തി എന്ന പേരുവന്നു. വിവിധ തരത്തിലുള്ള വാത വികാരങ്ങൾക്ക് അഗ്രഗണ്യമായ ചികിത്സയാണ് വസ്തി കർമ്മം. വസ്തി ദ്രവ്യങ്ങളെ ഗുദ മാർഗ്ഗേണ ശരീരത്തിനുള്ളിൽ പ്രവേശിപ്പിച്ച് ദോഷങ്ങളെ പുറന്തള്ളുകയാണ് ഈ ചികിത്സയിൽ ചെയ്യുന്നത്. ഇതിൽ ഉപയോഗിയ്ക്കുന്ന ഔഷധങ്ങളുടെ മിശ്രണത്തിൽ വരുത്തുന്ന മാറ്റമനുസരിച്ച് ഇത് പലതരത്തിലുണ്ട്.

സ്‌നേഹ വസ്തി, ക്ഷീര വസ്തി, വൈതരണ വസ്തി മുതലായവ ഇതിന് ഉദാഹരണങ്ങളാണ്. ഇവ കൂടാതെ മൂത്രത്തിലൂടെയും യോനി മാർഗ്ഗത്തിലൂടെയും വസ്തി കർമ്മം പ്രയോഗിയ്ക്കാറുണ്ട്. ഇത് രോഗികളുടേയും രോഗത്തിന്റേയും അവസ്ഥ അനുസരിച്ച് ഡോക്ടറുടെ നിർദ്ദേശ പ്രകാരവും ഡോക്ടറുടെ സാന്നിദ്ധ്യത്തിലും മാത്രമേ ചെയ്യാൻ പാടുള്ളൂ.

പിത്തവും തൽസംബന്ധിയായ രോഗങ്ങളും വിരേചനത്തിലൂടെ സുഖപ്പെടുത്താം. ദോഷകാരിയായ പദാർഥങ്ങൾ ഗുദത്തിലൂടെ പുറത്തുകളയുകയാണ്‌ ഇതിന്റെ രീതി. വമന ക്രിയയ്‌ക്ക് ഉപയോഗിക്കുന്ന പൂർവകർമങ്ങൾ തന്നെയാണ്‌ വിരേചനത്തിനും. 

മൂക്കിലൂടെ മരുന്നു പ്രവേശിപ്പിച്ചുള്ള പഞ്ചകർമ്മ ചികിത്സയാണ്‌ നസ്യം. ശിരോ രോഗങ്ങൾ ഭേദമാക്കാൻ നസ്യം ഉത്തമമാണ്‌. സൈനസ്, മൂക്ക്, തൊണ്ട മുതലായ ഭാഗങ്ങളിൽ സഞ്ചിതമായ ദോഷങ്ങളെ പുറന്തള്ളാനുള്ള മാർഗ്ഗമാണ് നസ്യ കർമ്മം. cervical spondylosis, frozen shoulder, sinausitis, migrane തുടങ്ങിയവയിൽ വളരെ ഫല പ്രദമാണ്.

ഊർദ്ധ്വ ജത്രു വികാരേഷു വിശേഷാത് നസ്യ മിഷ്യതേ 

ഈ ശ്ളോകമനുസരിച്ച് ശിരസ്സിനു മുകളിലോട്ടുള്ള എല്ലാ രോഗങ്ങൾക്കും വിശേഷമായി ചെയ്യേണ്ട ചികിത്സ നസ്യമാകുന്നു .

ശരീരത്തിലെ ദുഷിച്ച രക്തത്തെ പുറന്തള്ളാനുള്ള ഒരു മാർഗ്ഗമാണിത്. ജളൂകാവചരണം (അട്ടയിടുക), സിരാവേധം മുതലായ രീതികളിൽ രക്ത ദോഷം പ്രയോഗിയ്ക്കാറുണ്ട്. ത്വക് രോഗങ്ങൾക്ക് വളരെ വിശിഷ്ടമായ ഒരു പഞ്ചകർമ്മ ചികിത്സയാണ് രക്തമോഷം.

പഞ്ചകർമ്മ ചികിത്സയ്ക്ക് ശേഷം ക്ഷീണിതമായ ധാതുക്കളെയും ദേഷങ്ങളെയും പരിപോഷിപ്പിക്കാനാണു പശ്ചാത്കർമ്മങ്ങൾ ചെയ്യുന്നത്. ശോധനക്രിയ അഗ്നിയെ വളരെ ബലഹീനമാക്കുന്നു. അതിനാൽ ഈ പ്രക്രിയയ്ക്കു ശേഷം വളരെ ലഘുവായ ആഹാരത്തിൽ തുടങ്ങി പതുക്കെ പതുക്കെ സാധാരണ ആഹാര രീതിയിലേക്കു രോഗിയെ കൊണ്ടു വരണം.

ആദ്യം കഞ്ഞി വെള്ളം മാത്രം പിന്നീടു വറ്റുകുറച്ചു വെള്ളം കൂടിയ കഞ്ഞി, ശേഷം വറ്റു കൂടി വെള്ളം കുറഞ്ഞ കഞ്ഞി, വറുത്തിട്ട വെജിറ്റബിൾ സൂപ്പ്, മാംസ രസം, പിന്നീടു ചോറ് എന്ന രീതിയാണ് തുടരേണ്ടത്. ശാരീരിക പ്രവർത്തനത്തിന്റെ കാര്യവും ഇതുപോലെ തന്നെ. വളരെ ആയാസം കുറഞ്ഞ ജോലികളിൽ നിന്നു പതുക്കെ പതുക്കെ സാധാരണ പ്രവൃത്തിയിലേക്കെത്താം. അതുകൊണ്ടാണ് പഞ്ചകർമ ചികിത്സയ്ക്ക് ശേഷം വിശ്രമം അനിവാര്യമാകുന്നത്. കൂടാതെ ധാതുപുഷ്ടി ഉണ്ടാകാനായി രസായന ചികിത്സയും പശ്ചാത്കർമമായി ചെയ്യാറുണ്ട്. രോഗിയുടെ ശാരീരിക അവസ്ഥയ്ക്കനുസരിച്ചുള്ള രസായനമാണ് സേവിക്കേണ്ടത്.


</doc>
<doc id="283649" url="https://ml.wikipedia.org/wiki?curid=283649" title="ടെയിൽസ് (ഓപ്പറേറ്റിംഗ് സിസ്റ്റം)">
ടെയിൽസ് (ഓപ്പറേറ്റിംഗ് സിസ്റ്റം)

ഡെബിയൻ അടിസ്ഥാനപ്പെടുത്തിയ ഒരു ലിനക്സ് ഡിസ്ട്രിബ്യൂഷനാണ് ടെയിൽസ് അഥവാ ആംനസ്റ്റിക് ഇൻകോഗ്നീഷ്യോ ലൈവ് സിസ്റ്റം. ഓൺലൈൻ സ്വകാര്യതയ്ക്ക് അത്യാവശ്യം വേണ്ട എല്ലാ പ്രോഗ്രാമുകളും ഉൾക്കൊള്ളിച്ച ഒരു ഓപ്പറേറ്റിംഗ് സിസ്റ്റം ആണിത്. ടോർ വെബ്‌ ബ്രൌസർ, ജീപീജീ ഇമെയിൽ, ഒ.ടി.ആർ ചാറ്റ്, എൻക്രിപ്റ്റഡ് സ്റ്റോറേജ് തുടങ്ങി എല്ലാ പ്രോഗ്രാമുകളും ഇതിലുണ്ട്. സുരക്ഷിതമായ ഒരു ഓൾ-ഇൻ-വൺ ഡിജിറ്റൽ കമ്മ്യൂണിക്കേഷൻ സിസ്റ്റം കൂടിയാണിത്. ഡെസ്ക്ടോപ്പ് കംപ്യൂട്ടറുകളിലും ലാപ്ടോപ്പുകളിലും മാത്രം ഉപയോഗിക്കാൻ കഴിയുന്ന ടെയിൽസിന് മൊബൈലിൽ ഉപയോഗിക്കാൻ കഴിയുന്ന വെർഷൻ കൂടി വൈകാതെ പുറത്തു വരും.

ടെയിൽസിന്റെ പ്രത്യേകതകളിൽ ഒന്ന് അത് ഉപയോക്താവിന്റെ ഹാർഡ് ഡിസ്കിനെ സ്പർശിക്കുന്നില്ല എന്നതാണ്. ഒരു യു.എസ്.ബി. സ്റ്റിക്കിലൊ ഒരു ഡി.വി.ഡി യിലോ ടെയിൽസ് സൂക്ഷിക്കാം, അതിൽ നിന്നു തന്നെ ലോഡ് ചെയ്യാം. സിസ്റ്റം ഷട്ട് ഡൌൺ ചെയ്തു കഴിയുമ്പോൾ യാതൊരുവിധ ലോഗുകളും അതിൽ ഉണ്ടാവുകയില്ല. 
ടെയിൽസ് പ്രൊജക്റ്റ്‌, ആരംഭത്തിൽ അമ്നീഷ്യ എന്നായിരുന്നു പ്രൊജക്റ്റിനു നൽകിയ പേര്. നേരത്തേ ഉണ്ടായിരുന്ന ഇൻകോഗ്നിറ്റോ എന്ന മറ്റൊരു പ്രോജക്റ്റിനെ അടിസ്ഥാനപ്പെടുത്തിയാണ് അമ്നീഷ്യ ഡെവലപ്പ് ചെയ്യാൻ തുടങ്ങിയത്. ഒടുവിൽ അമ്നീഷ്യയും ഇൻകോഗ്നിറ്റോയും മെർജ് ചെയ്താണ് ആംനസ്റ്റിക് ഇൻകോഗ്നീഷ്യോ ലൈവ് സിസ്റ്റം എന്ന് നാമകരണം ചെയ്തത്. ഇതിന്റെ ചുരുക്കരൂപമാണ് ടെയിൽസ്.




</doc>
<doc id="283683" url="https://ml.wikipedia.org/wiki?curid=283683" title="എ.പി. വർക്കി മിഷൻ ആശുപത്രി">
എ.പി. വർക്കി മിഷൻ ആശുപത്രി

എറണാകുളം ജില്ലയിലെ ഒരു പൊതുപ്രവർത്തകനായിരുന്ന എ.പി. വർക്കിയുടെ പേരിൽ എറണാകുളം ജില്ലയിലെ ആരക്കുന്നത്ത് പ്രവർത്തിക്കുന്ന ആശുപത്രിയാണ് എ.പി. വർക്കി മിഷൻ ആശുപത്രി. എ.പി. മിഷനാണ് ആശുപത്രി നടത്തുന്നത്. 1999-ൽ പ്രതിപക്ഷ നേതാവ് വി.എസ്. അച്യുതാനന്ദൻ|വി.എസ്. അച്യുതാനന്ദനാണ്]] എ.പി. വർക്കി മിഷൻ ആശുപത്രി ഉദ്ഘാടനം ചെയ്തത്.



</doc>
<doc id="283687" url="https://ml.wikipedia.org/wiki?curid=283687" title="2012 ഏഷ്യാകപ്പ്">
2012 ഏഷ്യാകപ്പ്

ഇന്ത്യയും ശ്രീലങ്കയും ബംഗ്ലാദേശും പാകിസ്താനും പങ്കെടുക്കുത്ത പതിനൊന്നാമത്തെ ഏഷ്യാ കപ്പ് ക്രിക്കറ്റ് 2012 മാർച്ച് 11 മുതൽ 22 വരെ ബംഗ്ലാദേശിൽ വച്ചു നടന്നു. കലാശക്കളിയിൽ ബംഗ്ലാദേശിനെ 2 റൺസിനു പരാജയപ്പെടുത്തി പാകിസ്താൻ ചാമ്പ്യന്മാരായി. ഈ ടൂർണ്ണമെന്റിലെ മികച്ച കളിക്കാരനുള്ള പുരസ്കാരം ബംഗ്ലാദേശ് താരം ഷക്കീബ് അൽ ഹസനാണ് ലഭിച്ചത്. വിരാട് കോഹ്ലിയാണ് കൂടുതൽ റൺസ് നേടിയത്.
നടന്ന എല്ലാ മത്സരങ്ങളും മിർപുരിലാണ് നടന്നത്.

"All times local ()"

</div style="clear:both" >

<div style="width:85%">



</doc>
<doc id="283691" url="https://ml.wikipedia.org/wiki?curid=283691" title="പാറത്തവള">
പാറത്തവള

പശ്ചിമ ഘട്ടത്തിലെ ഒരു തദ്ദേശീയ തവളയാണ് മലബാർ വാർട്ട് ഫ്രോഗ് അഥവാ പാറത്തവള . ഇത് Reddish burrowing frog, Rufescent burrowing frog, ചെങ്കൽ ചിലപ്പൻ എന്നീ പേരുകളിലും അറിയപ്പെടുന്നു. . ഐ യു സി എൻ പട്ടികപ്രകാരമുള്ള പരിപാലന സ്ഥിതി നിലനിൽപ്പ് ആശങ്കാജനകമല്ലാത്ത ജീവിവർഗ്ഗങ്ങൾ എന്നാണ്. ഏകദേശം നാലു സെന്റിമീറ്റർ മാത്രം വലിപ്പം ഉണ്ടാകുന്ന ഇവയ്ക് ഇരുണ്ട തവിട്ടുനിറവും ചെങ്കല്ലിന്റെ നിറവുമാണുണ്ടാവുക. 

പശ്ചിമഘട്ടത്തിലെ മിക്ക പ്രദേശങ്ങളിലും ഇവയെ കാണാൻ കഴിയും ചെങ്കൽ കുന്നുകളിലും പാറക്കെട്ടുകളിലുണ് ഇവ സാധാരണ കാണപ്പെടുന്നത്. ജൂൺമുതൽ ഒക്ടോബർ വരെയൂള്ള മാസങ്ങളിലാണ് കൂടുതൽ കാണപ്പെടുന്നത്. മറ്റു സമയങ്ങളിൽ ഇവ നനഞ്ഞ മണ്ണിനടിയിലും കാട്ടുപൊന്തയ്ക്കിടയിലും ഉറക്കമായിരിക്കും. മഴക്കാലത്തുണ്ടാകുന്ന ചെറിയ വെള്ള കെട്ടുകളിലാണ് മുട്ടയിടുക. പാറ പൊട്ടിക്കലും കുന്നുകൾ നിരത്തലും മൂലം ഇവയുടെ എണ്ണം ക്രമാതീതമായി കുറഞ്ഞ് വരുകയാണ്. ഇത് സക്കെരാന ജനുസ്സിൽ ഉൾപ്പെടുന്നു .


</doc>
<doc id="283698" url="https://ml.wikipedia.org/wiki?curid=283698" title="കാർണിവോറ">
കാർണിവോറ

മാംസഭോജികളായ സസ്തനങ്ങൾ ഉൾപ്പെടുന്ന ഒരു നിരയാണ് കാർണിവോറ (Carnivora) (;. ലാറ്റിൻ ഭാഷയിൽ "carō" (stem "carn-") "മാംസം", + "vorāre" "തിന്നുക"). 10 കുടുംബങ്ങളിലായി 280 -ലേറെ സ്പീഷീസുകൾ ഇതിൽ പെടുന്നു. സിംഹം, പുലി, ചെന്നായ,നായ, വാൽറസ്, ധ്രുവക്കരടി എന്നിവ ഈ വിഭാഗത്തിൽ പെടുന്നതാണ്. സസ്തനികളുടെ നിരയിൽ ഏറ്റവും വൈവിധ്യം പുലർത്തുന്നവർ കാർണിവോറുകളാണ്. വെറും 25 ഗ്രാം മാത്രമുള്ള ലീസ്റ്റ് വീസൽ (Mustela nivalis) മുതൽ ആയിരം കിലോയോളം ഭാരമുള്ള ധ്രുവക്കരടിയും 5000 കിലോവരെ ഭാരം വയ്ക്കുന്ന തെക്കേ ആന സീലുകളും ഈ നിരയിൽ പെടുന്നവരാണ്. പൂച്ചകുടുംബത്തിൻലെ മിക്ക അംഗങ്ങളും മാംസം മാത്രമേ കഴിക്കാറുള്ളൂ. എന്നാൽ റക്കൂണുകളും കരടികളും സാഹചര്യങ്ങൾക്ക് അനുസരിച്ച് മിശ്രഭോജികളാണ്. ഭീമൻ പാണ്ട മൽസ്യവും മുട്ടകളും കീടങ്ങളും എല്ലാം കഴിക്കുമെങ്കിലും ഏതാണ്ട് സസ്യാഹാരി തന്നെയാണ്. ധ്രുവക്കരടികൾ സീലുകളെ മാത്രമേ ഭക്ഷിക്കാറുള്ളൂ. കാർണിവോറുകളുടെ പല്ലും താടിയെല്ലുകളും ഇരയെ പിടിക്കാനും തിന്നാനും അനുയോജ്യമായ രീതിയിൽ ആണ്. വലിയ ഇരകളെയും വേടയാടാനായി കൂട്ടം ചേർന്നു ഇരതേടുന്ന സ്വഭാവവും ഇവയ്ക്കുണ്ട്.

ബലവും മൂർച്ചയുള്ള നഖങ്ങളുണ്ട്. ഓരോ കാലിലും നാലിൽ കുറയാത്ത വിരലുകൾ ഉണ്ടായിരിക്കും.
ബാല കൈരളി വിജ്ഞാനകോശം, സംസ്ഥാന ബാല സാഹിത്യ ഇൻസ്റ്റിറ്റ്യൂട്ട്


</doc>
<doc id="283712" url="https://ml.wikipedia.org/wiki?curid=283712" title="സിര">
സിര

രക്തചംക്രമണവ്യൂഹത്തിൽ ഹൃദയത്തിലേക്ക് രക്തംകൊണ്ടു പോകുന്ന രക്തക്കുഴലുകളാണ് സിരകൾ. കാപ്പില്ലറി കുഴലുകൾ തീരുന്നിടത്തുനിന്ന് സിരകൾ തുടങ്ങുന്നു. ശ്വാസകോശസിരകളും ( pulmonary veins) അമ്പിലിക്കൽസിരകളും ഒഴികെ എല്ലാ സിരകളും ഓക്സിജന്റെ അളവു കുറഞ്ഞതും വിസർജ്യവസ്തുക്കൾ അലിഞ്ഞുചേർന്നതുമായ രക്തമാണ് വഹിക്കുന്നത്.

ഇവ ത്വക്കിനോട് കൂടുതൽ അടുത്ത് കാണുന്നു. ഇവ ഹൃദയത്തിലേക്ക് രക്തം കൊണ്ടുപോകുന്നതിന് അനുസൃതമയ തരത്തിലുള്ള വാൽവുകളോട് കൂടിയവയാണ്. സിരകളിൽ രക്തത്തിന് മർദ്ദം കുറവായിരിക്കും. സിരകളുടെ ഭിത്തിയ്ക്ക് കട്ടി കുറവായിരിക്കും.



</doc>
<doc id="283716" url="https://ml.wikipedia.org/wiki?curid=283716" title="ജൂതമലയാളം">
ജൂതമലയാളം

കേരളത്തിലെ യഹൂദർ ഉപയോഗിച്ചിരുന്ന ഹീബ്രുഭാഷാപദങ്ങൾക്ക് പ്രാമുഖ്യമുള്ള മലയാളഭാഷാവകഭേദമാണ് ജൂതമലയാളം അഥവാ എബ്രായമലയാളം. കേരളത്തിൽ നിന്ന് ഇസ്രയേലിലേക്ക് കുടിയേറിയ യഹൂദർ ഈ ഭാഷാവകഭേദം ഉപയോഗിച്ചുവരുന്നു. ഇതിന്റെ ഉപയോഗം ഇപ്പോൾ അന്യംനിന്നുകൊണ്ടിരിക്കുകയാണ്.

പത്തൊമ്പതാം നൂറ്റാണ്ടിനവസാനം മുതലെങ്കിലും ജൂതമലയാളം എഴുതപ്പെട്ടിരുന്നു. ആ സമയത്ത് നോട്ടുപുസ്തകങ്ങളിൽ എഴുതപ്പെട്ട വിവാഹഗാനങ്ങളാണ് കണ്ടെടുക്കപ്പെട്ട ആദ്യത്തെ ജൂതമലയാളം രചനകൾ. മലയാളലിപി തന്നെയാണ് ഇതെഴുതാനായി ഉപയോഗിച്ചിരുന്നത്. എന്നാൽ ഇക്കാലത്ത് ഇസ്രായേലിൽ ഈ പാട്ടുകൾ ഹീബ്രുലിപിയിൽ എഴുതുന്നുണ്ട്.



</doc>
<doc id="283717" url="https://ml.wikipedia.org/wiki?curid=283717" title="വെള്ള ഈച്ച">
വെള്ള ഈച്ച

ഒന്നോ രണ്ടോ മില്ലി മീറ്റർ മാത്രം നിളമുള്ള വെളുത്തനിറമുള്ള ഈ ഈച്ചകൾ "കോട്ടൺ വൈറ്റ് ഫ്ലൈ" (The Cotton White Fly) എന്ന പേരിൽ അറിയപ്പെടുന്ന വെള്ള ഈച്ച. ഇലകളിൽ നിന്ന് നീരുകുടിക്കുന്ന ഇവ വിളകൾക്ക് വൻതോതിൽ വിനാശം വിതക്കുന്നു.

വെള്ള ഈച്ചകളിൽ 1550 ഇനം ഈച്ചകൾ കണ്ടുവരുന്നു. ഇവ ഒരു വലിയ സസ്യസമൂഹത്തെയാണ് തിന്നൊടുക്കുന്നത്. ഇവ വിനാശകാരികളായ വൈറസ് വാഹകരുമാണ്. ഈ വൈറസ്സുകൾ സസ്യരോഗങ്ങൾ ഉണ്ടാക്കുന്നു. അന്റാർട്ടിക്കയിലൊഴികെ ലോകത്തിന്റെ മറ്റെല്ലായിടത്തും ജീവിക്കാൻ ഇവയ്ക്കു കഴിയും. രാസ കീടനാശിനിക്കെതിരേ വേഗത്തിൽ പ്രതിരോധം നേടുന്നു.

മനുഷ്യരുടെ കാർഷിക വൃത്തിയിൽ വളരെ വലിയ ഒരു വെല്ലുവിളിയാണ് ഈ ജീവികൾ, ധാരാളം സസ്യങ്ങളെ ഇവ തിന്നു നശിപ്പിക്കുന്നതായി കാണാനാവും. ഭക്ഷ്യ കൃഷിയിൽ പല ഘട്ടങ്ങളിലും ഈ ഈച്ചകൾ സസ്യങ്ങളെ ആക്രമിക്കുന്നു. ഈച്ചയും ഇതിന്റെ മുട്ട വിരിഞ്ഞുണ്ടാകുന്ന പുഴുവും ഇലകളുടെ അടിവശത്ത് പറ്റിപ്പിടിച്ചിരുന്ന് നീരൂറ്റി കുടിക്കുന്നതാണ് ഏറ്റവും വലിയ നാശനഷ്ടത്തിനിടയാക്കുന്നത്. മുളകു ചെടിയെ ബാധിക്കുന്ന ഇല ചുരുളൽ (ലീഫ് കർൾ ) എന്ന വൈറസ് രോഗവും ഇവ പരത്തുന്നു. ഇവയെ നിയന്ത്രിക്കാൻ രാസകീടനാശിനികളും അതുപോലെ തന്നെ ജൈവകീടനിയന്ത്രണ സംവിധാനങ്ങളും ലഭ്യമാണ്.

ഒഴിഞ്ഞ ടിന്നിന്റെയോ മറ്റോ പുറത്ത് മഞ്ഞ നിറത്തിലെ ചായം പൂശി ഉണക്കി, അതിൽ ആവണക്കെണ്ണ പുരട്ടി തോട്ടങ്ങളിൽ സ്ഥാപിക്കുന്നത് ഈച്ചകളെ ആകർഷിച്ച് ആവണക്കെണ്ണയിൽ കുടുക്കി നശിപ്പിക്കാൻ സഹായിക്കും. ടിന്നിനു പകരം, കടും മഞ്ഞ കടലാസുകളോ പ്ലാസ്റ്റിക് ഷീറ്റുകളോ ആവെണക്കെണ്ണ പുരട്ടി വലിച്ചു കെട്ടി ഉപയോഗിക്കാവുന്നതാണ്. ആഴ്ചയിൽ ഒരിക്കൽ ഈ കെണി വൃത്തിയാക്കി ആവെണക്കെണ്ണ പുരട്ടേണ്ടതാണ്.

വെർട്ടിസീലിയം ലക്കാനി എന്ന കുമിളിനെ ഉപയോഗപ്പെടുത്തിയും വെളുത്തുള്ളി, ബാർസോപ്പ്, വേപ്പെണ്ണ എന്നിവ വെള്ളത്തിൽ ലയിപ്പിച്ച് ഉണ്ടാക്കുന്ന ലായനിയുടെ ഉപയോഗത്തിലൂടെയും ഈച്ചകളെ നിയന്ത്രിക്കാനാകും. ഈ മരുന്നുകൾ ഇലയുടെ രണ്ടു ഭാഗത്തും ഒരുപോലെ തളിക്കുന്നത് കൂടുതൽ ഗുണം ചെയ്യും..



</doc>
<doc id="283719" url="https://ml.wikipedia.org/wiki?curid=283719" title="മരിയ സഗാലൊ">
മരിയ സഗാലൊ

ബ്രസീലിയൻ ഫുട്ബോൾ കളിക്കാരനാണ് മരിയ ലോബോ സഗാലോ .(ജ: ആഗസ്റ്റ് 9- 1931) ബ്രസീലിന്റെ ദേശീയ ടീമിന്റെ പരിശീലകനായും സഗാലോ പ്രവർത്തിച്ചിട്ടുണ്ട്.1958 ലെയും 1962 ലെ ലോകകപ്പ് നേടിയ ബ്രസീലിയൻ ടീമിൽ അംഗമായിരുന്ന സഗാലോ, കളിക്കാരനായും മാനേജരായും ലോകകപ്പ് നേടിയ ആദ്യത്തെ വ്യക്തിയുമായിരുന്നു.

=External links==



</doc>
<doc id="283731" url="https://ml.wikipedia.org/wiki?curid=283731" title="ക്വിയർ">
ക്വിയർ

ഭൂരിപക്ഷത്തിൽ നിന്നും വ്യത്യസ്തമായ ലൈംഗികചായ്‌വോ (Sexual orientation) ലിംഗതന്മയോ (Gender Identity) ഉള്ള ന്യൂനപക്ഷത്തെ ഇംഗ്ലീഷിൽ വിളിക്കുന്ന പേരാണ് Queer/ക്വിയെർ/ക്വിയർ. ഇതിന്റെ മറ്റു പേരുകളാണ് ലൈംഗിക ന്യൂനപക്ഷം, എൽജിബിടി (LGBT) എന്നിവ.


</doc>
<doc id="283756" url="https://ml.wikipedia.org/wiki?curid=283756" title="തിരനോട്ടം (1978-ലെ ചലച്ചിത്രം)">
തിരനോട്ടം (1978-ലെ ചലച്ചിത്രം)

മോഹൻലാൽ ആദ്യമായി അഭിനയിച്ച സിനിമ തിരനോട്ടം (1978) ആയിരുന്നു. ലാലിന്റെ സുഹൃത്തുക്കളുടെ തന്നെ നിർമ്മാണ സംരംഭമായ ഭാരത് സിനി ഗ്രൂപ്പ് ആണ് ഈ ചിത്രം നിർമ്മിച്ചത്. മോഹൻലാൽ ഈ ചിത്രത്തിൽ കൂട്ടപ്പൻ എന്ന ഒരു ഹാസ്യകഥാപാത്രമാണ് അവതരിപ്പിച്ചത്. സെൻസർ ബോർഡുമായി ബന്ധപ്പെട്ട ചില തടസ്സങ്ങൾ മൂലം ഈ ചിത്രം പുറത്തിറങ്ങിയില്ല.

മോഹൻലാലിന്റെ ആദ്യ ചിത്രമാണ് തിരനോട്ടം.ഇ ചിത്രത്തിൽ അഭിനയിക്കുമ്പോൾ മോഹൻലാലിന് പതിനാറ് വയസ്സ് പ്രായമേ ഉള്ളു.മോഹൻലാലിന്റെ സുഹൃത്തുകൾ ആയ പ്രിയദർശൻ,സുരേഷ്കുമാർ,അശോക്‌കുമാർ,മണിയൻപിള്ളരാജു,തുടങ്ങിയവർ ചേർന്നാണ് ഇ ചിത്രം എടുത്തിരിക്കുന്നത്.പ്രിയദർശൻ അസിസ്റ്റന്റ്‌ ഡയറക്ടർ ആയുംസുരേഷ്കുമാർ ക്ലാപ്പ് ബോയ്‌ ആയും,ശശിന്ദ്രൻ നിർമ്മാതാവ് ആയും,അശോക്‌കുമാർ സംവിധയകാൻ ആയും ഇ ചിത്രത്തിന് വേണ്ടി പ്രവർത്തിച്ചു.മോഹൻലാലിനെ വെച്ച് ആദ്യ രംഗം ചിത്രികരിച്ചത് സൈക്കിൾ ഓടിക്കുന്ന രംഗംമായിരുന്നു.മോഹൻലാലിനെ വെച്ച് ഇ ആദ്യ രംഗംചിത്രികരിച്ചത് 1978.സെപ്റ്റംബർ.4 നു രാവിലെ 11.30 നു മോഹൻലാലിന്റെ തിരുവനന്തപുരത്തെ മുടവൻമുഗളിലെ വീടിനു മുൻപിൽവെച്ചായിരുന്നു തിരനോട്ടത്തിന്റെ ആദ്യ രംഗം ചിത്രികരിച്ചത് .ഇതിൽ ലാലിന്റെ വേഷംഒരു മുണ്ട് മാത്രമായിരുന്നു .സെൻസർ ബോർഡുമായി ഉണ്ടായ പ്രശ്നങ്ങൾ കാരണം ചിത്രം റിലീസ് ചെയാൻ പറ്റിയിലെങ്കിലും പിന്നിട് കൊലം തിയറ്ററിൽ മാത്രം ചിത്രം റിലീസ് ചെയുതു എന്നാണ് പറയുന്നത്.ചിത്രത്തിന്റെ പോസ്റ്റ്‌ പ്രൊഡക്ഷൻ ജോലികൾ മൃത്യുഞ്ജയഫിലിംസ് സ്റ്റുഡിയോവിലാണ് നടന്നത്.



</doc>
<doc id="283762" url="https://ml.wikipedia.org/wiki?curid=283762" title="ഐലറ്റ്സ് ഓഫ് ലാംഗർഹാൻസ്">
ഐലറ്റ്സ് ഓഫ് ലാംഗർഹാൻസ്

ആഗ്നേയഗ്രന്ഥിയിലെ പാൻക്രിയാറ്റിക് അസിനി എന്ന കോശങ്ങൾക്കിടയിലാണ് ഐലെറ്റ്സ് ഓഫ് ലംഗർഹൻസ് എന്ന കോശ സമൂഹമാണ് അന്തഃസ്രാവി ഗ്രന്ഥിയായി പ്രവർത്തിക്കുന്നത്. ജർമ്മൻകാരനായ പോൾ ലാംഗർഹാൻസ് ആണ് 1869ൽ ഇത് കണ്ടുപിടിച്ചത്. ആഗ്നേയഗ്രന്ത്തിയുടെ 1-2% വരുമിത്.

ഇവ ഇൻസുലിൻ, ഗ്ളൂക്കഗോൺ എന്നീ ഹോർമോണുകളേ ഉദ്പാദിപ്പിക്കുന്നു. ഗ്ലൂക്കാഗോൺ രക്തത്തിലെ പഞ്ചസാരയുടെ അളവ് കൂട്ടുന്നു. പഞ്ചസാരയുടെ അളവ് കൂടുമ്പോൾ ഇൻസുലിൻ പ്രവർത്തിക്കുകയും രക്തത്തിലെ പഞ്ചസാരയുടെ തോത് നിയന്ത്രിക്കുകയും ചെയ്യുന്നു. 

ഐലെറ്റ്സ് ഓഫ് ലംഗർഹൻസിന്റെ പ്രവർത്തന തകറാറുമൂലം ഇൻസുലിൻ ഉദ്പാദനത്തിൽ തകരാർ സംഭവിച്ച് രക്തത്തിലെ പഞ്ചസാരയുടെ തോത് ഉയർന്നുണ്ടാകുന്ന ശാരീരക തകരാറാണ് പ്രമേഹം



</doc>
<doc id="283768" url="https://ml.wikipedia.org/wiki?curid=283768" title="സിഖ്വോയ ക്യാപ്പിറ്റൽ">
സിഖ്വോയ ക്യാപ്പിറ്റൽ

അമേരിക്കൻ ഐക്യനാടുകളിൽ കാലിഫോർണിയ സംസ്ഥാനത്തെ മെൻലോ പാർക്ക് ആസ്ഥാനമായുള്ള ഒരു വെഞ്ച്വർ ക്യാപ്പിറ്റൽ സ്ഥാപനമാണ് സിഖ്വോയ ക്യാപ്പിറ്റൽ

കമ്പനിയുടെ നിക്ഷേപങ്ങളിൽ ചിലതാണ് എയർബിൻബി, ആപ്പിൾ, അറൂബ നെറ്റ്‌വർക്ക്സ്, ഗൂഗിൾ, യൂറ്റ്യൂബ്, ക്ലാർന, സൊമാറ്റോ, പേപ്പാൽ, ഇൻസ്റ്റാഗ്രാം, മെഡാലിയ, മെറാകി, ക്യാപ്പില്ലറി ടെക്നോളൊജീസ്, സിസ്കോ സിസ്റ്റംസ്, ഓറക്കിൾ, ഇലെക്ട്രോണിക് ആർട്ട്സ്, സ്കൈഹൈ നെറ്റ്‌വർക്ക്സ്, റ്റ്യൂൺഇൻ, യാഹൂ!, എൻവിഡിയ, ലാറ്റിസ് എഞ്ചിൻസ്, നാവിജെനിക്സ്, കോട്ടെൻഡോ, അട്ടാരി, അമേരിട്ടൊക്സ്, കയാക്ക്, മീബോ, ആഡ്മോബ്, ക്നോളാരിറ്റി കമ്മ്യൂണിക്കേഷൻസ്, ഫോളോഅപ്, വാട്ട്സാാപ്പ്, സപ്പോസ്, അഡല്ലം, സെക്യൂഅലർട്ട്, പെർക്കൊലേറ്റ്, ഗ്രീൻ ഡോട്ട്, ലിങ്ക്ഡിൻ, സ്കൈസ്കാനർ, കൊണ്ടേര എന്നീ കമ്പനികളിലേത്. ഏറെ വിജയകരമായ നിക്ഷേപങ്ങളിൽനിന്ന് സിഖ്വോയ അനുമാനിക്കുന്നത് നാസ്ഡാഖിന്റെ 19% മൂല്യം വരുന്ന കമ്പനികളിൽ തങ്ങൾ നിക്ഷേപിച്ചിരുന്നിട്ടുണ്ടെന്നാണ്.



</doc>
<doc id="283793" url="https://ml.wikipedia.org/wiki?curid=283793" title="സ്പോഞ്ച്">
സ്പോഞ്ച്

പോറിഫെറ ഫൈലത്തിൽ പെട്ട ജീവികളാണ് സ്പോഞ്ചുകൾ. പ്രധാനമായും സമുദ്രത്തിലാണ് ജീവിക്കുന്നതെങ്കിലും ശുദ്ധജലത്തിലും കാണാറുണ്ട്.കടലിൽ ആഴമുള്ളിടത്തും ആഴം കുറഞ്ഞിടത്തും കാണാറുണ്ട്. ചലനശേഷിയില്ലാത്ത ഇവയ്ക്ക് വായും ആന്തരാവയവങ്ങളും ഇല്ല. ഭക്ഷണവും പ്രാണവായുവും സ്വീകരിക്കുനതും വിസർജ്ജനം നടത്തുന്നതും ജലനാളികൾ വഴിയാണ്. 
ഉഷ്ണാ- മിതോഷ്ണ സമുദ്രങ്ങളിലാണ് കൂടുതൽ കാണുന്നത്. ഉഷ്ണമേഖല സമുദ്രങ്ങളിലാണ് വലിഅ സ്പോചുകൾ കാണുന്നത്. 


</doc>
<doc id="283809" url="https://ml.wikipedia.org/wiki?curid=283809" title="ജൗഹർ">
ജൗഹർ

മധ്യകാലഇൻഡ്യയിലെ രജപുത്ര സ്ത്രീകൾ അനുഷ്ഠിച്ചുവന്ന കൂട്ട ആത്മഹത്യയാണ് ജൗഹർ.യുദ്ധത്തിൽ തോൽവി ഉറപ്പാവുന്ന ഘട്ടത്തിൽ സ്ത്രീകൾ വലിയ ചിതകൂട്ടി കൂട്ടമായി ആത്മഹത്യ ചെയ്യുകയും പുരുഷന്മാർ ഒന്നടങ്കം യുദ്ധഭൂമിയിൽ വീരമൃത്യു വരിക്കുകയും ചെയ്തു. ശത്രുസൈനികരുടെ കയ്യിൽപ്പെടാതിരിക്കാനും,അപമാനിത
രാവാതിരിക്കാനും വേണ്ടിയാണ് ഇങ്ങനെ ചെയ്തത്.



</doc>
<doc id="283816" url="https://ml.wikipedia.org/wiki?curid=283816" title="സംവരണമണ്ഡലം">
സംവരണമണ്ഡലം

നിയമനിർമ്മാണസഭകളിൽ പട്ടികജാതി പട്ടികവർഗക്കാരുടെ പ്രാതിനിധ്യം ഉറപ്പുവരുത്തുന്നതിനായി ഏതാനും മണ്ഡലങ്ങൾ നീക്കിവെച്ചിട്ടുണ്ട്.ഈ വിഭാഗങ്ങളുടെ ജനസംഖ്യയെ ആസ്പദമാക്കിയാണു സംവരണമണ്ഡലങ്ങൾ നിശ്ചയിച്ചിട്ടുള്ളത്.


</doc>
<doc id="283817" url="https://ml.wikipedia.org/wiki?curid=283817" title="ആംഗ്ലോ-ഇന്ത്യൻ സംവരണം">
ആംഗ്ലോ-ഇന്ത്യൻ സംവരണം

ആംഗ്ലോ-ഇന്ത്യൻ വിഭാഗത്തിനു നിയമസഭയിൽ മതിയായ പ്രാതിനിധ്യം ഇല്ലാത്ത പക്ഷം ഗവർണർക്ക് ഈ വിഭാഗത്തിൽ നിന്നുള്ള ഒരംഗത്തെ നാമനിർദ്ദേശം ചെയ്യാവുന്നതാണു.മന്ത്രിസഭയുടെ ഉപദേശപ്രകാരമാണു ഗവർണർ ഇപ്രകാരം ചെയ്യുന്നത്. ഇതുമൂലം നിയമസഭയിലെ അംഗസംഖ്യ 141 ആവുന്നു.



</doc>
<doc id="283818" url="https://ml.wikipedia.org/wiki?curid=283818" title="തെരെഞ്ഞെടുപ്പുചിഹ്നം">
തെരെഞ്ഞെടുപ്പുചിഹ്നം

ഇന്ത്യയിലെ അംഗീകൃത രാഷ്ട്രീയപ്പാർട്ടികൾക്കെല്ലാം തിരഞ്ഞെടുപ്പു കമ്മീഷൻ ചിഹ്നങ്ങൾ അനുവദിച്ച്ട്ടുണ്ട്.പാർട്ടി ലിസ്റ്റിൽപ്പെട്ട സ്ഥാനാർഥികൾ തിരഞ്ഞെടുപ്പിൽ ഈ ചിഹ്നങ്ങളാണു ഉപയോഗിക്കുന്നത്.സ്വതന്ത്ര സ്ഥാനാർഥികൾക്ക് കമ്മീഷൻ അതതു സമയങ്ങളിൽ ചിഹ്നങ്ങൾ അനുവദിക്കുന്നു.ഇലക്ട്രോണിക് വോട്ടീംഗ് മെഷീനിനുള്ളിൽ സ്ഥാനാർഥികളുടെ പേരിനൊപ്പം ഈ ചിഹ്നങ്ങളും രേഖപ്പെടുത്തിയിട്ടുണ്ടാകും.


</doc>
<doc id="283879" url="https://ml.wikipedia.org/wiki?curid=283879" title="പുള്ളിമാൻ (1972-ലെ ചലച്ചിത്രം)">
പുള്ളിമാൻ (1972-ലെ ചലച്ചിത്രം)

ദീപ്തി ഫിലിംസിന്റെ ബാനറിൽ പൊന്നപ്പൻ അണിയിച്ചൊരുക്കിയ മലയാളചലച്ചിത്രമാണ് പുള്ളിമാൻ. രാജശ്രീ പിക്ചേഴ്സ് വിതരണം ചെയ്ത ഈ ചിത്രം 1972 മേയ് 12-ന് കേരളത്തിൽ പ്രദർശനം തുടങ്ങി.മധു, ദേവിക, വിജയനിർമ്മല, ആലുമൂടൻ എന്നിവരാണ് പ്രധാന വേഷങ്ങൾ ചെയ്തിരിക്കുന്നത്. എം എസ് ബാബുരാജ് സംഗീതസംവിധാനം നിർവഹിച്ചു. 






</doc>
<doc id="283881" url="https://ml.wikipedia.org/wiki?curid=283881" title="അഭിനന്ദനനാഥൻ">
അഭിനന്ദനനാഥൻ

നാലാമത്തെ ജൈന തീർത്ഥങ്കരനാണ് അഭിനന്ദനനാഥൻ അഥവാ അഭിനന്ദൻ സ്വാമി. ഇക്ഷ്വാകു വംശത്തിലെ സന്വരരാജാവിന്റെയും സിദ്ധാർതറാണിയുടേയും പുത്രനായാണ് അഭിനന്ദനനാഥൻ ജനിച്ചത്.


</doc>
<doc id="283912" url="https://ml.wikipedia.org/wiki?curid=283912" title="ഫ്രാങ്ക്ഫർട്ട് സർവ്വകലാശാല">
ഫ്രാങ്ക്ഫർട്ട് സർവ്വകലാശാല

ജർമ്മനിയിലെ ഫ്രാങ്ക്ഫർട്ടിൽ സ്ഥിതി ചെയ്യുന്ന ഒരു സർവ്വകലാശാലയാണ് ഫ്രാങ്ക്ഫർട്ട് സർവ്വകലാശാല. 35 നോബൽ സമ്മാന ജേതാക്കളെ സൃഷ്ടിച്ച ഈ സർവകലാശാല ശാസ്ത്ര-ഗവേഷണ സർവ്വകലാശാലയാണ്. യൊഹാൻ വുൾഫ്ഗാങ്ങ് വോൺ ഗോയ്‌ഥേയുടെ സ്മരണാർത്ഥം ഫ്രാങ്ക്ഫർട്ട് ഗോയ്‌ഥേ സർവ്വകലാശാല എന്നാണ് 1932 മുതൽ അറിയപ്പെടുന്നത്.



</doc>
<doc id="283937" url="https://ml.wikipedia.org/wiki?curid=283937" title="ജർമ്മനി ദേശീയ ഫുട്ബോൾ ടീം">
ജർമ്മനി ദേശീയ ഫുട്ബോൾ ടീം

അന്താരാഷ്ട്ര തലത്തിലും അസോസിയേഷൻ തലത്തിലും ജർമ്മനിയെ പ്രധിനിധാനം ചെയ്യുന്ന ടീമാണ് ജർമ്മനി ദേശീയ ഫുട്ബോൾ ടീം.


</doc>
<doc id="283938" url="https://ml.wikipedia.org/wiki?curid=283938" title="നെതർലന്റ്സ് ദേശീയ ഫുട്ബോൾ ടീം">
നെതർലന്റ്സ് ദേശീയ ഫുട്ബോൾ ടീം

അന്താരാഷ്ട്ര തലത്തിലും അസോസിയേഷൻ തലത്തിലും നെതർലന്റ്സിനെ പ്രധിനിധാനം ചെയ്യുന്ന ടീമാണ് നെതർലന്റ്സ് ദേശീയ ഫുട്ബോൾ ടീം. കെ.ൻ. വി.ബി എന്ന് അറിയപ്പെടുന്ന റോയൽ നെതർലന്റ്സ് ഫുട്ബോൾ അസോസിയേഷൻ ആണ് ടീമിന്റെ നിയന്ത്രണം. 

ഹെറ്റ് നെതർലന്റ്സ് എൽഫ്റ്റാൽ (ദ ഡച്ച് ഇലവൻ), ഒറാഞ്ഞേ (ഓറഞ്ച്) എന്നീ പേരുകളിൽ ആണ് ടീം നാട്ടിൽ അറിയപ്പെടുന്നത്. ഏറ്റവും കൂടുതൽ ലോകകപ്പ് ഫൈനലുകൾ കളിച്ച ടീം എന്ന റെക്കോർഡ് ഡച്ച് ടീമിനുണ്ട്. 1974, 1978 പിന്നെ 2010 ലോകകപ്പ് ഫൈനലുകളിൽ അവർ യഥാക്രമം വെസ്റ്റ് ജർമനി, അർജന്റീന പിന്നെ സ്പെയിൻ എന്നിവരോട് പരാജയപ്പെട്ടു. 1988 -ൽ യുവേഫ യൂറോപ്യൻ ചാംപ്യൻഷിപ് വിജയിച്ചു. 

ടോട്ടൽ ഫുട്ബോൾ എന്നയറിയപ്പെടുന്ന ഫുട്ബോൾ കേളി ശൈലിയുടെ ഉപജ്ഞാതാക്കൾ ആണ് ഡച്ച് ടീം. ഡച്ച് ക്ലബ്ബായ അയാക്സ് പരീക്ഷിച്ച ഈ ശൈലി നയിച്ചത് പ്ലേമേക്കർ യോഹാൻ ക്രൈഫും ദേശീയ ടീം കോച്ച് റൈനസ് മൈക്കിൾസുമായിരുന്നു. ടോട്ടൽ ഫുട്ബോൾ ശൈലിയുടെ ചുവട് പിടിച്ചു ഡച്ച് ടീം വലിയ മുന്നേറ്റങ്ങൾ നടത്തി. 1974, 1978 എന്നീ വർഷങ്ങളിൽ തുടർച്ചയായി രണ്ടു തവണ ലോകകപ്പ് ഫൈനൽ കളിക്കാൻ യോഗ്യത നേടി. 

1974 -ൽ നെതർലന്റ്സ് ടീം രണ്ടാം ഗ്രൂപ്പ് ഘട്ടത്തിൽ ബ്രസീലിനെയും അർജന്റീനയെയും പരാജയപ്പെടുത്തി, ചരിത്രത്തിൽ ആദ്യമായി ഫൈനലിൽ എത്തി. എന്നിരുന്നാലും, ഫൈനലിൽ ജർമനിയോട് ആദ്യം ലീഡ് നേടിയ ശേഷവും പരാജയപ്പെട്ടു. 1978 -ൽ വീണ്ടും അവർ ഫൈനലിൽ എത്തി, പക്ഷേ ഇത്തവണ ആതിഥേയരായ അർജന്റീനയോട് പരാജയപ്പെട്ടു. 

1905 ഏപ്രിൽ 30 ന് നെതർലാൻഡ്‌സ് ബെൽജിയത്തിനെതിരെ ആന്റ്‌വെർപ്പിൽ അവരുടെ ആദ്യ അന്താരാഷ്ട്ര മത്സരം കളിച്ചു. ഡച്ച് ഫുട്ബോൾ അസോസിയേഷന്റെ അഞ്ച് അംഗ കമ്മീഷനാണ് കളിക്കാരെ തിരഞ്ഞെടുത്തത്. 90 മിനിറ്റിനുശേഷം സ്കോർ 1–1 ആയിരുന്നു, ഓവർടൈമിലേക്ക് നീണ്ട മത്സരത്തിൽ ഡച്ച് ടീമിനുവേണ്ടി എഡ്ഡി ഡി നെവ് മൂന്ന് തവണ ഗോൾ നേടി, മത്സരം 4–1 ന് നെതർലാൻഡ്‌സ് വിജയിച്ചു. 

1908 ൽ ലണ്ടനിൽ നടന്ന നടന്ന സമ്മർ ഒളിമ്പിക്സിൽ നെതർലാൻഡ്‌സ് അവരുടെ ആദ്യ ഔദ്യോഗിക ടൂർണമെന്റിൽ പങ്കെടുത്തു. സെമിഫൈനലിൽ ഗ്രേറ്റ് ബ്രിട്ടനോട് തോറ്റതിന് ശേഷം നെതർലാൻഡ്‌സിന് വെങ്കല മെഡൽ ലഭിച്ചു, വെങ്കല മെഡൽ മത്സരത്തിൽ അവർ സ്വീഡനെ 2-0 ന് പരാജയപ്പെടുത്തി. 1912 ലും 1920 ലും നടന്ന ഒളിമ്പിക് ഗെയിംസിൽ ഡച്ചുകാർ വെങ്കല മെഡൽ നേടി.

1924 ൽ പാരീസിൽ നടന്ന സമ്മർ ഒളിമ്പിക്സിൽ റൊമാനിയയ്ക്കും അയർലൻഡിനുമെതിരെ ജയിച്ച ഡച്ചുകാർ സെമി ഫൈനലിൽ എത്തി. സെമി ഫൈനലിൽ 2-1 ന് പരാജയപ്പെട്ട അവർ, നാലാം തവണയും ഫൈനൽ കാണാതെ പുറത്താക്കപ്പെട്ടു. മൂന്നാം സ്ഥാനത്തിന് വേണ്ടിയുള്ള പോരാട്ടത്തിൽ അവർ സ്വീഡനോട് പരാജയപ്പെട്ടു.

1928 ൽ, സ്വന്തം നാട്ടിൽ വെച്ചുനടന്ന സമ്മർ ഒളിമ്പിക്സിൽ ആദ്യ റൗണ്ടിൽ പുറത്തായതിനുശേഷം, അവർ 1930 ൽ ആദ്യത്തെ ലോകകപ്പ് യൂറോപ്പിൽ നിന്ന് തെക്കേ അമേരിക്കയിലേക്കുള്ള യാത്രാ ചെലവ് കാരണം ഒഴിവാക്കി. 1934 ൽ നടന്ന ഫിഫ ലോകകപ്പിലാണ് ടീം ആദ്യമായി കളിച്ചത്, ആദ്യ മത്സരത്തിൽ അവർ സ്വിറ്റ്സർലൻഡിനെ നേരിട്ടു. കിക്ക് സ്മിറ്റ് ആണ് ലോകകപ്പിൽ നെതർലൻഡിന്റെ ആദ്യ ഗോൾ നേടിയത്. ആദ്യ റൗണ്ടിൽ സ്വിറ്റ്സർലൻഡിനോട് 3–2ന് പരാജയപ്പെട്ട് ലോകകപ്പിൽ നിന്ന് പുറത്തായി. 1938 ലെ ലോകകപ്പിൽ ചെക്കോസ്ലോവാക്യയ്‌ക്കെതിരായ ആദ്യ റൗണ്ട് മത്സരത്തിൽ പരാജയപ്പെട്ട് ടൂർണമെന്റിൽ നിന്ന് പുറത്തായി. 

രണ്ടാം ലോക മഹായുദ്ധത്തിനുശേഷം, 1970 കൾക്ക് മുമ്പ് ഡച്ചുകാർ രണ്ട് അന്താരാഷ്ട്ര ടൂർണമെന്റുകൾക്ക് മാത്രമേ യോഗ്യത നേടിയിട്ടുള്ളൂ: 1948 ഗ്രേറ്റ് ബ്രിട്ടനിലെ സമ്മർ ഒളിമ്പിക്സ്, 1952 ലെ ഫിൻലാന്റിലെ സമ്മർ ഒളിമ്പിക്സ്. 1948-ൽ ആതിഥേയരോടും 1952-ൽ ബ്രസീലിനോടും അവർ പരാജയപ്പെട്ടു. 
The following 30 players are in the preliminary squad for the matches against USA and Spain on 26 and 29 March 2020, respectively.
"Caps and goals updated as of 19 November 2019, after the match against Estonia."

The following players have been called up for the team in the last 12 months.


</doc>
<doc id="283983" url="https://ml.wikipedia.org/wiki?curid=283983" title="സ്റ്റീൽ ആൻഡ്‌ ഇന്റസ്റ്റ്രിയൽ ഫോർജിങ്ങ്സ് ലിമിറ്റഡ്">
സ്റ്റീൽ ആൻഡ്‌ ഇന്റസ്റ്റ്രിയൽ ഫോർജിങ്ങ്സ് ലിമിറ്റഡ്

കേരള സർക്കാരിന്റെ ഉടമസ്ഥതയിലുള്ള ഒരു പൊതുമേഖല സ്ഥാപനമാണ് സ്റ്റീൽ ആൻഡ് ഇന്റസ്റ്റ്രിയൽ ഫോർജിങ്ങ്സ് ലിമിറ്റഡ് (എസ്. ഐ. എഫ്. എൽ.). തൃശ്ശൂർ ജില്ലയിലെ അത്താണിയാണ് കമ്പനിയുടെ ആസ്ഥാനം. മെഷീനിങ്ങ് യൂണിറ്റ് ഷൊർണൂരിൽ സ്ഥിതി ചെയ്യുന്നു. എസ്. ഐ. എഫ്. എല്ലിനു 1983ൽ തുടക്കമിടുകയും 1986ൽ വാണിജ്യ ഉല്പാദനം ആരംഭിക്കുകയും ചെയ്തു. AS 9100 C, ISO 9001:2008 അംഗീകാരങ്ങൾ കമ്പനി നേടിയിട്ടുണ്ട്. എയ്റോസ്പേസ്‌, ഓട്ടോമൊബൈൽ, റെയിൽവേ, പ്രതിരോധ മേഖലകളിലേക്ക് ആവശ്യമായ ഫോർജിങ്ങുകൾ എസ്. ഐ. എഫ്. എൽ. നിർമ്മിക്കുന്നു.


</doc>
<doc id="283986" url="https://ml.wikipedia.org/wiki?curid=283986" title="റാണി കീ വാവ്">
റാണി കീ വാവ്

ഗുജറാത്തിലെ പാടനിൽ സ്ഥിതിചെയ്യുന്ന ഒരു സ്റ്റെപ് വെൽ (പടവ് കിണർ) ആണ് റാണി കീ വാവ്. 2014 ജൂൺ 22-ന് ഈ ചരിത്രനിർമിതിയെ യുനെസ്കൊ ഒരു ലോകപൈതൃകകേന്ദ്രമായി പ്രഖ്യാപിക്കുകയുണ്ടായി.

നിരവധി കൊത്തുപണികളോടുകൂടിയ ഈ മഹത് നിർമ്മിതിക്ക് ഏകദേശം 64മീറ്റർ നീളവും, 20 മീറ്റർ വീതിയും, 27 മീറ്ററോളം ആഴവുമുണ്ട്. പടവുകിണറുകളുടെ ഗണത്തിലെ തന്നെ ബൃഹത്തും അതി പ്രശസ്തവുമായ ഒന്നാണ് റാണി കീ വാവ്. സോലംകി രാജവംശത്തിന്റെയോ ചാലൂക്യ രാജവംശത്തിന്റെയോ കാലഘട്ടത്തിലാണ് ഇത് നിർമ്മിക്കപ്പെട്ടത് എന്നു കരുതുന്നു.ഇന്ത്യയിലെ ഏറ്റവും പുതിയ നൂറു രൂപ നോട്ടിൽ പുതുതായി ഇടം പിടിച്ചു.


</doc>
<doc id="284004" url="https://ml.wikipedia.org/wiki?curid=284004" title="സ്നാപ്ചാറ്റ്">
സ്നാപ്ചാറ്റ്

സുഹൃത്തുക്കളുമായി ഫോട്ടോ പങ്കുവെയ്ക്കുന്നതിനുള്ള ഒരു സ്മാർട്ട് ഫോൺ അപ്ലിക്കേഷനാണ് സ്നാപ്ചാറ്റ്. ഇവാൻ സ്പീഗൽ, ജോനാതൻ മേ എന്നിവർ ചേർന്ന് നിർമ്മിച്ചതാണ് സ്നാപ്ചാറ്റ്. ഈ അപ്ലിക്കേഷൻ ഉപയോഗിച്ച് ഉപയോക്താക്കൾക്ക് സ്നാപ്ചാറ്റ് ഉപയോഗിക്കുന്ന സുഹൃത്തുക്കൾക്ക് ഫോട്ടോ, വീഡിയോ എന്നിവ കൈമാറാം. ഈ ഫോട്ടോകളും വീഡിയോകളും സ്നാപ്സ്‌ എന്നാണ് അറിയപ്പെടുന്നത്. അയക്കുന്ന ഫോട്ടോകളും വീഡിയോകളും എത്ര സമയം സന്ദേശം സ്വീകരിക്കുന്ന ആൾക്ക് കാണാൻ കഴിയും എന്നത് മുൻകൂട്ടി സജ്ജീകരിക്കാൻ അയയ്ക്കുന്ന വ്യക്തിക്ക് സാധിക്കും. ആ നിശ്ചിത സമയത്തിന് ശേഷം അയച്ച സന്ദേശം സ്നാപ്ചാറ്റിന്റെ സെർവറിൽ നിന്നും സന്ദേശം സ്വീകരിച്ച ആളിന്റെ മൊബൈലിൽ നിന്നും നീക്കം ചെയ്യപ്പെടും. നിലവിൽ ഇത്തരത്തിൽ സജ്ജീകരിക്കാൻ കഴിയുന്ന സമയം 1 മുതൽ 10 സെക്കന്റ്‌ വരെയാണ്.

2014 മെയ്‌ -ൽ സ്നാപ്ചാറ്റ് പുറത്തുവിട്ട കണക്കുകൾ പ്രകാരം 700 ദശലക്ഷം ഫോട്ടോകളും വീഡിയോകളും ദിനംപ്രതി പങ്കുവേയ്ക്കപ്പെടുന്നുണ്ട്.


</doc>
<doc id="284056" url="https://ml.wikipedia.org/wiki?curid=284056" title="വെള്ളി അക്കേഷ്യനീലി">
വെള്ളി അക്കേഷ്യനീലി

ഏഷ്യയിൽ കാണപ്പെടുന്ന ഒരു ചിത്രശലഭമാണ് വെള്ളി അക്കേഷ്യനീലി ("Zinaspa todara").


</doc>
<doc id="284070" url="https://ml.wikipedia.org/wiki?curid=284070" title="ഉറുഗ്വേ ദേശീയ ഫുട്ബോൾ ടീം">
ഉറുഗ്വേ ദേശീയ ഫുട്ബോൾ ടീം

അന്താരാഷ്ട്ര തലത്തിലും അസോസിയേഷൻ തലത്തിലും ഉറുഗ്വേയെ പ്രധിനിധാനം ചെയ്യുന്ന ടീമാണ് ഉറുഗ്വേ ദേശീയ ഫുട്ബോൾ ടീം.


</doc>
<doc id="284083" url="https://ml.wikipedia.org/wiki?curid=284083" title="അമ്പസ്താനി">
അമ്പസ്താനി

അന്പസ്താനി സാധാരണ ഒളിച്ചുകളി തന്നെയാണ്. കുറെകുട്ടികൾക്ക് കൂട്ടം ചേർന്ന് ഇത് കളിക്കാം. ഏതെങ്കിലും ഒരാൾ കണ്ണടച്ചുനിന്ന് നിശ്ചിത എണ്ണം എണ്ണുകയും മറ്റുള്ളവർ ഒളിച്ചിരിക്കുകയും ചെയ്യുന്നു. കളി തുടങ്ങുന്നതിന് മുൻപായി എത്രവരെയാണ് എണ്ണേണ്ടത് എന്ന് തീരുമാനിക്കണം. ഉദാ. ഒന്നു മുതൽ അൻപതു വരെ. അല്ലെങ്കിൽ ഒന്നുമുതൽ നൂറുവരെ എന്നിങ്ങനെ. അതിനുശേഷം എണ്ണുന്ന കുട്ടി ഏതെങ്കിലും മരത്തിൻമേലോ, ചുമരിൻമേലോ ചാരിനിന്ന് ഇരു കൈകൾകൊണ്ടും കണ്ണുകൾ നല്ലവണ്ണം പൊത്തിപ്പിടിച്ച് 1,2,3,4...50 എന്നിങ്ങനെ എണ്ണുന്നു. എണ്ണിക്കഴിയുന്പോൾ അന്പസ്താനി എന്ന് ഉറക്കെ വിളിച്ചു പറയും. അതിനുശേഷം ഒളിച്ചിരിക്കുന്ന മറ്റുകുട്ടികളെ തിരഞ്ഞ് കണ്ടുപിടിക്കുന്നു. എണ്ണുന്ന ആൾ മരത്തിന്റെയോ ചുമരിന്റെയോ അടുത്തുനിന്ന് മാറിപ്പോകുന്പോൾ ഒളിച്ചിരിക്കുന്ന കുട്ടികൾ സൂത്രത്തിൽ ഓടിവന്ന് മരത്തിൽ തൊടുകയും അന്പസ്താനി എന്ന് ഉറക്കെ വിളിച്ചു പറയുകയും ചെയ്യും. അതുപോലെ എണ്ണിയ ആൾ ഒളിച്ചിരിക്കുന്ന ഏതെങ്കിലും കുട്ടിയെ കണ്ടെത്തിയാലും മരത്തിൽ തൊട്ട് ഈ ആളെ (പേര്) കണ്ടെത്തിയേ-അന്പസ്താനി- എന്ന് പറയുന്നു. ആരെയും കണ്ടെത്താൻ കഴിഞ്ഞില്ലെങ്കിൽ എണ്ണിയ ആൾ തന്നെ അടുത്ത വട്ടവും എണ്ണണം. അല്ലെങ്കിൽ കണ്ടുപിടിക്കപ്പെട്ടവരിൽ ആദ്യത്തെ ആളാണ് അടുത്ത തവണ എണ്ണേണ്ടത്.


</doc>
<doc id="284092" url="https://ml.wikipedia.org/wiki?curid=284092" title="കൊളംബിയൻ ദേശീയ ഫുട്ബോൾ ടീം">
കൊളംബിയൻ ദേശീയ ഫുട്ബോൾ ടീം

അന്താരാഷ്ട്ര തലത്തിലും അസോസിയേഷൻ തലത്തിലും കൊളംബിയയെ പ്രധിനിധാനം ചെയ്യുന്ന ടീമാണ് കൊളംബിയൻ ദേശീയ ഫുട്ബോൾ ടീം.


</doc>
<doc id="284113" url="https://ml.wikipedia.org/wiki?curid=284113" title="പുഷ്പാഞ്ജലി (ചലച്ചിത്രം)">
പുഷ്പാഞ്ജലി (ചലച്ചിത്രം)

അസിം കമ്പനിയുടെ ബാനറിൽ പി.വി. സത്യനും, മുഹമ്മദ് ആസമും ചേർന്നു നിർമിച്ച മലയാളചലച്ചിത്രമാണ് പുഷ്പാഞ്ചലി. ജിയോ പിക്ചേഴ്സ് വിതരണം ചെയ്ത ഈ ചിത്രം 1972 ഫെബ്രുവരി 18-ന് കേരളത്തിൽ പ്രദർശനം ആരംഭിച്ചു.
1970- തമിഴിൽ ഇറങ്ങിയ "കാവ്യ തലൈവി"-യുടെ മലയാളം പതിപ്പായിരുന്നു "പുഷ്പാഞ്ജലി 






</doc>
<doc id="284117" url="https://ml.wikipedia.org/wiki?curid=284117" title="പുനർജന്മം">
പുനർജന്മം

പുനർജന്മം എന്നത് ഒരു മതപരമായ സൈദ്ധാന്തിക വിശ്വാസമാണ്. ശരീരത്തിന്റെ മരണത്തിനു ശേഷം ആത്മാവ് അല്ലെങ്കിൽ ജീവൻ മറ്റൊരു ശരീരത്തെ സ്വീകരിക്കുകയും വീണ്ടും തന്റെ പുതിയതായ ജീവിതം തുടങ്ങുകയും ചെയ്യും എന്നതാണ് ഈ വിശ്വാസത്തിന്റെ കാതൽ. ഇന്ത്യയിൽ ഉദയം കൊണ്ട മിക്ക മതങ്ങളുടേയും പ്രധാനമായ ഒരു വിശ്വാസപ്രമാണം പുനർജന്മത്തിലധിഷ്ഠിതമാണ്. ഹിന്ദു-ബുദ്ധ മതങ്ങളിൽ മാത്രമല്ല ലോകത്തിന്റെ വിവിധ ഭാഗങ്ങളിലുള്ള പുരാതനവും നൂതനവുമായ പല മതവിശ്വാസങ്ങളിൽ ഈ സിദ്ധാന്തത്തിന്റെ പതിപ്പുകളെ കാണാനാകും,


</doc>
<doc id="284132" url="https://ml.wikipedia.org/wiki?curid=284132" title="ഉലമ">
ഉലമ

ഉലമ എന്നാൽ അറബിയിൽ ജ്ഞാനികൾ എന്നാണർത്ഥം. അറബിയിലെ "ആലിം" എന്ന പദത്തിന്റെ ബഹുവചനമാണിത്. ജ്ഞാനികളുടെ അല്ലെങ്കിൽ പണ്ഡിതരുടെ സമൂഹം എന്ന അർത്ഥത്തിലും ഈ വാക്ക് പ്രയോഗിക്കുന്നു. മുസ്ലീങ്ങൾക്കിടയിൽ ഇത് കുറേക്കൂടി സ്പഷ്ടമായി ഖുറാനികജ്ഞാനികളെ സൂചിപ്പിക്കാനുപയോഗിക്കുന്നു.

ഇവരുടെ പ്രത്യേകതകളായി താഴെ പറയുന്നവ കണക്കാക്കുന്നു: 


നേർ ശിഷ്യരുടെ ശിഷ്യർ (താബീകൾ)'


താബീകളുടെ ശിഷ്യർ (താബീ താബീകൾ)
ഇമാം മാലിക് (റ)
മറ്റു പ്രമുഖ പണ്ഡിതർ.

ആധുനിക കാലത്തെ പണ്ഡിതർ,


ജീവിച്ചിരിക്കുന്നവർ



</doc>
<doc id="284145" url="https://ml.wikipedia.org/wiki?curid=284145" title="മാർസൂപ്പേലിയ">
മാർസൂപ്പേലിയ

സസ്തനിങ്ങളുടെ ഉപഗോത്രമാണ് മാർസൂപ്പേലിയ. ഉദര സഞ്ചിയുള്ള ഇവ പ്രധാനമായും ആസ്ത്രേലിയയിലും പിന്നെ അമേരിക്കയിലും കാണുന്നു. ഇതിലെ മിക്കവാറും ജീവികൾക്കും ഉദരസഞ്ചിയുണ്ട്. കാംഗരൂ, ഒപ്പോസം, കോല,വാലാബി എന്നിവ ഈ ഗോത്രത്തിലെ ജീവികളാണ്.

ഇവ പൂർണ്ണവളർച്ചയെത്താത്ത കുഞ്ഞുങ്ങളെയാണ് പ്രസവിക്കുന്നത്. കുഞ്ഞ് സഞ്ചിയിൽ കിടന്ന് മുലപ്പാൽ കുടിച്ച് വളർച്ചയെത്തും.
ഇവയിലെ 70 ശതമാനത്തോളം വർഗ്ഗങ്ങളും ആസ്ത്രേലിയ, ന്യൂ ഗിനിയ അവയുടെ അടുത്തുള്ള ദ്വീപുകൾ എന്നിവിടങ്ങളിൽ വസിക്കുന്നു. ബാക്കിയുള്ളവ അമേരിക്കയിലും.

Johnson, Martin H. and Barry J. Everitt. Essential Reproduction. Boston: Blackwell Scientific Publications, 1984.
Knobill, Ernst and Jimmy D. Neill ed. Encyclopedia of Reproduction. V. 3 New York: Academic Press, 1998


</doc>
<doc id="284153" url="https://ml.wikipedia.org/wiki?curid=284153" title="പിഴിച്ചിൽ">
പിഴിച്ചിൽ

ആയുർവേദത്തിലെ ധാരയുടെ ഒരു വകഭേദമാണ് പിഴിച്ചിൽ. പ്രത്യേകം തയ്യാറാക്കിയ എണ്ണപ്പാത്തിയിൽ കിടത്തിയാണ് പിഴിച്ചിൽ നടത്തുന്നത്. ചികിത്സയ്ക്ക് വിധേയ(നാ/യാ)കുന്ന ആളിനെ എണ്ണയിൽ കിടത്തി, എണ്ണയിൽ തുണി മുക്കി ശരീരത്തിലേക്ക് എണ്ണ പിഴിഞ്ഞൊഴിക്കുകയാണ് പിഴിച്ചിലിന്റെ സാധാരണപ്രയോഗം. എണ്ണ പിഴിഞ്ഞൊഴിക്കുന്നതിന്റെ കൂടെ മൃദുവായി തടവുകയും ചെയ്യുന്നു. മൃതകോശങ്ങളെ ശരീരത്തിൽ നിന്നും പുറന്തള്ളാനും പുതിയ കോശങ്ങളുടെ വർദ്ധനയ്ക്കും പിഴിച്ചിൽ സഹായിക്കുന്നു. രോഗമില്ലാത്തവർക്കും രോഗമുള്ളവർക്കും ഈ ചികിത്സ നടത്താവുന്നതാണ്. ഓരോരുത്തർക്കും അവരവരുടെ അവസ്ഥയ്ക്കനുസരിച്ചുള്ള എണ്ണകളാണ് ഉപയോഗിക്കുന്നത്. രോഗമില്ലാത്തവർക്ക് സാധാരണ എണ്ണകളും കുഴമ്പുകളും ഉപയോഗിക്കുമ്പോൾ രോഗാവസ്ഥയിലുള്ളവർക്ക് അവരുടെ രോഗത്തിനനുസരണമായ ഔഷധങ്ങൾ ചേർത്ത എണ്ണകൾ ഉപയോഗിക്കുന്നു. ശരീരത്തിന്റെ ഇരുവശങ്ങളിലും അരയ്ക്കു മുകളിലും താഴെയും ഈ രണ്ടു പേർ വീതം നിന്നാണ് സാധാരണ ഗതിയിൽ പിഴിച്ചിൽ നടത്താറുള്ളത്. ഇത് ശരീരത്തിൽ എല്ലായിടത്തും ഒരേ സമയത്ത് ചെറു ചൂടുള്ള എണ്ണ ഒരേ പോലെ ഒരേ ഉയരത്തിൽ നിന്നും വീഴുന്നതിന് സഹായകരമാകുന്നു. ഇത് ശരീരബലം കൂട്ടുകയും സന്ധിവേദന, സ്പോണ്ഡിലൈറ്റിസ്, പിടിത്തം, മരവിപ്പ്‌, വാതം എന്നിങ്ങനെയുള്ള രോഗങ്ങളെ ശമിപ്പിക്കുകയും ചെയ്യും.



</doc>
<doc id="284172" url="https://ml.wikipedia.org/wiki?curid=284172" title="ലൈ-ഫൈ">
ലൈ-ഫൈ

എൽ.ഇ.ഡി വെളിച്ചത്തിലൂടെ വിവരകൈമാറ്റം സാധ്യമാക്കുന്ന സാങ്കേതികവിദ്യയാണ് ലൈ-ഫൈ.


</doc>
<doc id="284177" url="https://ml.wikipedia.org/wiki?curid=284177" title="റ്റാനൻബർഗ് യുദ്ധം">
റ്റാനൻബർഗ് യുദ്ധം

ഒന്നാം ലോകമഹായുദ്ധത്തിന്റെ പ്രാരംഭത്തിൽ റഷ്യയും ജർമ്മനിയും തമ്മിൽ ഏർപ്പെട്ട യുദ്ധത്തെയാണ് റ്റാനൻബർഗ് യുദ്ധം അഥവാ "ബാറ്റിൽ ഓഫ് റ്റാനൻബർഗ്ഗ്" എന്നു വിശേഷിപ്പിയ്ക്കുന്നത്. 1914 ആഗസ്റ്റ് 26 മുതൽ ആഗസ്റ്റ് 30 വരെ ഈ പോരാട്ടം നിലനിന്നു.ഈ യുദ്ധം റഷ്യൻ സൈനിക വ്യൂഹത്തിനു കനത്ത നാശനഷ്ടമാണ് വരുത്തിവച്ചത്.




</doc>
<doc id="284186" url="https://ml.wikipedia.org/wiki?curid=284186" title="പാക് നിയന്ത്രിത കാശ്മീർ">
പാക് നിയന്ത്രിത കാശ്മീർ

പാകിസ്താന്റെ നിയന്ത്രണത്തിലുള്ള കാശ്മിരിന്റെ ഭാഗത്തെയാണ് പാക് നിയന്ത്രിത കാശ്മീർ എന്ന് പറയുന്നത്. ബാക്കിയുള്ള കാശ്മീരിന്റെ ഭാഗങ്ങൾ ചൈനയുടെയും ഇന്ത്യയുടെയും നിയന്ത്രണത്തിലാണ്.
പാക് നിയന്ത്രിത കാശ്മീരിനെ രണ്ടു ഭൂപ്രദേശങ്ങളായി തിരിച്ചിരിക്കുന്നു. അവയാണ്:


പാക് നിയന്ത്രിത കാശ്മീരിന്റെ വിസ്തൃതി 86,268 ച.കി.മീ (33,308 ച.മൈ) ആണ്. ഇത് യൂറോപ്യൻ രാജ്യമായ ബെൽജിയത്തിന്റെ വിസ്തൃതിയേക്കാൾ കൂടുതലാണ്.


</doc>
<doc id="284226" url="https://ml.wikipedia.org/wiki?curid=284226" title="റെയിൻഡിയർ">
റെയിൻഡിയർ

റെയിൻഡിയറിന് ഇംഗ്ലീഷിൽ Reindeer എന്നും Caribou എന്നും പേരുകളുണ്ട്. Rangifer tarandus എന്നാണ് ശാസ്ത്രീയ നാമം. എസ്കിമോകൾ ഇവയെ ഇണക്കി വളർത്തുന്നു. ആർട്ടിക്, സബ്ആർട്ടിക്, തുന്ദ്ര,ബോറിയൽ എന്നീ സ്ഥലങ്ങളിൽ കാണുന്നു.മിക്ക ഇനങ്ങളിലും ആണിനും പെണ്ണിനും കൊമ്പുകൾ (antlers) ഉണ്ട്. മാൻ വർഗ്ഗങ്ങളിൽ ആണിനും പെണ്ണിനും കൊമ്പുള്ളത് ഇവയ്ക്ക് മാത്രമാണ്.

മഞ്ഞുകാലത്ത് ലൈക്കൻ ആണ് ഭക്ഷണം. പുല്ല്, ഇലകൾ എന്നിവ ഭക്ഷിക്കും



</doc>
<doc id="284242" url="https://ml.wikipedia.org/wiki?curid=284242" title="ആഫ്രിക്കൻ ട്രൈപനോസോമിയാസിസ്">
ആഫ്രിക്കൻ ട്രൈപനോസോമിയാസിസ്

ആഫ്രിക്കൻ ട്രൈപനോസോമിയാസിസ് അഥവാ സ്ലീപിങ്ങ് സിക്ക്നെസ്സ് മനുഷ്യരിലും മറ്റു മൃഗങ്ങളിലും കാണുന്ന ഒരു പരാദ ജീവി രോഗം ആണ് . ടെസിടെസി എന്ന ചോര കുടിക്കുന്ന ഈച്ചകൾ ആണ് ഈ രോഗം പരത്തുന്നത്. ആദ്യ രോഗ ലക്ഷണങ്ങൾ പനി, തലവേദന, ചൊറിച്ചിൽ, സന്ധി വേദന എന്നിവയാണ്. ഇത് ഈച്ച കടിച്ച് ഒന്ന് രണ്ട് ആഴ്ചയിൽ തുടങ്ങുന്നു. 


</doc>
<doc id="284243" url="https://ml.wikipedia.org/wiki?curid=284243" title="നാനൂർ കൂട്ടക്കൊല">
നാനൂർ കൂട്ടക്കൊല

പശ്ചിമ ബംഗാളിലെ ബീർഭം ജില്ലയിൽ നാനൂർ പോലീസ് സ്റ്റേഷനു കീഴിലുള്ള സുചിപൂർ എന്ന സ്ഥലത്ത് പതിനൊന്ന് ഭവനരഹിതരായ തൊഴിലാളികളെ സി.പി.ഐ. (എം) പ്രവർത്തകർ കൊലപ്പെടുത്തിയ സംഭവമാണ് നാനൂർ കൂട്ടക്കൊല എന്നറിയപ്പെടുന്നത്.

ബീർഭം ജില്ലയിൽ തെക്കു കിഴക്കേ മൂലയിലാണ് നാനൂർ സ്ഥിതി ചെയ്യുന്നത്. മയൂരാക്ഷി നദിയുടേയും, അജയ് നദിയുടേയും ഇടക്കുള്ള ഒരു പ്രദേശം കൂടിയാണ് നാനൂർ. മാർച്ച് മുതൽ മെയ് വരെയുള്ള സമയങ്ങളിൽ കടുത്ത വരൾച്ചയും, പിന്നീട് കനത്ത മൺസൂണും ലഭിക്കുന്ന പ്രദേശമാണിത്. 24 ചെറിയ ഗ്രാമങ്ങളാണ് നാനൂരിലുള്ളത്. സാമ്പത്തികമായി പിന്നോക്കം നിൽക്കുന്ന ജനങ്ങളാണ് കൂടുതലും. മുസ്ലിമുകളും, പിന്നോക്കക്കാരായ ഗോത്രവർഗ്ഗക്കാരുമാണ് ജനസംഖ്യയിലധികവും.

2000 ജൂലൈ 27 നാണ് സി.പി.ഐ.(എം) ജില്ലാ കമ്മിറ്റി അംഗമായ നിത്യാ ചാറ്റർജിയുടെ നേതൃത്വത്തിൽ ഒരു സംഘം പ്രവർത്തകർ തൊഴിലാളികളുടെ നേരെ ആക്രമണം അഴിച്ചു വിട്ടത്. ഒരു കൃഷിയിടത്തിൽ വിളവെടുക്കുന്നതുമായി ബന്ധപ്പെട്ടുണ്ടായ പ്രശ്നമാണ് ഈ ആക്രമണത്തിലേക്കു നയിച്ചത്. പതിനൊന്ന് കർഷകർ ഈ ആക്രമണത്തിൽ കൊല്ലപ്പെട്ടു. പശ്ചിമ ബംഗാളിന്റെ രാഷ്ട്രീയ ചരിത്രത്തിൽ അടുത്തിടെയുണ്ടായി ദുരന്തങ്ങളിലൊന്നാണ് നാനൂർ കൂട്ടക്കൊല. സായുധരായ സി.പി.ഐ.(എം) പ്രവർത്തകർ തന്റെ കൺമുന്നിൽ കർഷകരെ ആക്രമിക്കുകയായിരുന്നുവെന്ന് സംഭവത്തിന്റെ പ്രധാന ദൃക്സാക്ഷിയും തൃണമൂൽ പ്രവർത്തകനുമായ അബ്ദുൾ ഖാലിക് സാക്ഷ്യപ്പെടുത്തുന്നു. കൊല്ലപ്പെട്ടവർ എല്ലാവരും തന്നെ തൃണമൂൽ കോൺഗ്രസ്സ് പാർട്ടിയുടെ അനുഭാവികളായിരുന്നു.

കൊല്ലപ്പെട്ടവർ എല്ലാം തന്നെ കവർച്ചക്കാരായ ആളുകളായിരുന്നുവെന്ന് പിറ്റേദിവസം സി.പി.ഐ.(എം) വിശദീകരിക്കുകയുണ്ടായി. മാധ്യമങ്ങളുൾപ്പടെയുള്ളവർ തെളിവുകളുമായി രംഗത്തെത്തിയപ്പോൾ കൊല്ലപ്പെട്ടവർ ഭൂരഹിതരായ കർഷകരാണെന്നും, ഭൂമി സംബന്ധമായ ഒരു തർക്കത്തിനിടെയാണ് ഇവർ കൊല്ലപ്പെട്ടതെന്നും സി.പി.ഐ.(എം) നിലപാടു മാറ്റി. കൊല്ലപ്പെട്ടവർ സായുധരായ കവർച്ചക്കാരായിരുന്നുവെന്ന് നാനൂരിൽ നിന്നുമുള്ള പാർലിമെന്റംഗവും, ലോക്സഭാ സ്പീക്കറുമായ സോമനാഥ് ചാറ്റർജി ആരോപിച്ചത് വിവാദമായി മാറി.

2005 മേയ് 12 ന് പ്രധാന ദൃക്സാക്ഷിയായിരുന്ന അബ്ദൾ ഖാലിക്കുൾപ്പടെയുള്ള ചിലരെ ഒരു അക്രമി സംഘം ആക്രമിക്കുകയുണ്ടായി. അബ്ദുൾ ഖാലികിന് ഈ ആക്രമണത്തിൽ പരുക്കേൽക്കുകയും ചെയ്തു. അക്രമികളിൽ നാലുപേരെ പിറ്റേ ദിവസം പോലീസ് അറസ്റ്റു ചെയ്തു. ഭരണകക്ഷിയായ സി.പി.ഐ.(എം)മ്മുമായി ബന്ധമുള്ളവരാണ് ഈ അക്രമികളെന്ന് പ്രാദേശികവാസികൾ ആരോപിച്ചിരുന്നുവെങ്കിലും, അവർക്ക് എന്തെങ്കിലും രാഷ്ട്രീയ ബന്ധമുള്ളതായി പോലീസ് സ്ഥിരീകരിച്ചില്ല.

2005 ൽ കേസിന്റെ വിചാരണ തുടങ്ങുന്നതിനു മുമ്പ് നാനൂർ പ്രദേശത്ത് ചിലർ ഭീതിദമായ അന്തരീക്ഷം സൃഷ്ടിക്കുകയും, സാക്ഷികളെ ഭീഷണിപ്പെടുത്തുകയും ചെയ്തിരുന്നു. നാനൂരിൽ പോലീസ് ക്യാംപുകൾ ഉണ്ടെങ്കിലും ആ പ്രദേശം ഇപ്പോഴും സി.പി.ഐ.(എം)മ്മിന്റെ വരുതിയിലാണെന്ന് സ്ഥലം സന്ദർശിച്ച തൃണമൂൽ പ്രവർത്തകർ ആരോപിക്കുകയുണ്ടായി.

നാനൂർ കൂട്ടക്കൊലയുമായി ബന്ധപ്പെട്ട കേസിന്റെ വിചാരണ വൈകിക്കുന്നതിന്റെ പേരിൽ കൊൽക്കട്ട ഹൈക്കോടതി പശ്ചിമ ബംഗാൾ സർക്കാരിനെ രൂക്ഷമായി വിമർശിച്ചിരുന്നു.

അഞ്ചുകൊല്ലം കേസിന്റെ വിചാരണ നീണ്ടു നിന്നു. 44 സി.പി.ഐ.(എം) പ്രവർത്തകരെ ജീവപര്യന്തം തടവിനു ശിക്ഷിച്ചുകൊണ്ട് സെഷൻ കോടതി 2010 ൽ വിധി പ്രഖ്യാപിച്ചു.


</doc>
<doc id="284255" url="https://ml.wikipedia.org/wiki?curid=284255" title="മുല്ലക്കൽ ചിറപ്പ്">
മുല്ലക്കൽ ചിറപ്പ്

ആലപ്പുഴ നഗരമദ്ധ്യത്തിൽ സ്ഥിതി ചെയ്യുന്ന മുല്ലക്കൽ രാജരാജേശ്വരി ക്ഷേത്രം, കിടങ്ങാംപറമ്പ് ക്ഷേത്രം എന്നിവിടങ്ങളിലെ ഉത്സവവുമായി ബന്ധപ്പെട്ട ചടങ്ങാണ് മുല്ലക്കൽ ചിറപ്പ് എന്നറിയപ്പെടുന്നത്. വൃശ്ചികമാസത്തിലെ ഒന്നാം തിയതി മുതൽ 41 ദിവസമാണ് ചിറപ്പ് നീണ്ടുനിൽക്കുന്നത്. ഇതിൽ അവസാന 11 ദിവസമാണ് പ്രധാനം. ഡിസംബർ മാസത്തെ ആദ്യ ഞായറാഴ്ച്ചയിലെ ചിറപ്പ് സ്ത്രീകളുടെ ഉത്സവമായ് അറിയപ്പെടുന്നു. അന്നേദിവസത്തെ ചിറപ്പിനു സ്ത്രീകളാണ് നേതൃത്തം നൽകുന്നത് മറ്റു ദിവസങ്ങളിലെ ചിറപ്പിന് ഓരോവ്യക്തികളും സ്ഥാപനങ്ങളും നേതൃത്തം നൽകുന്നു.

ചിറപ്പെത്തുന്നതോടുകൂടി ആലപ്പുഴ പട്ടണത്തിന്റെ മുഖഛായതന്നെ മാറിക്കഴിയും. ഈസമയങ്ങളിൽ ധാരാളം വഴിയോരക്കച്ചവടക്കാർ ഇവിടേക്ക് എത്തിച്ചേരുന്നു. സന്ധ്യയോടെയാണ് പ്രധാന പരുപാടികൾ ആരംഭിക്കുന്നത്. ദക്ഷിണേന്ത്യയിലെ പ്രധാന ഗായകരും നർത്തകരും അവരുടെ കലാപ്രകടനങ്ങൾ കാഴ്ച്ചവെക്കാറുണ്ട്. കരിമരുന്ന് പ്രയോഗം ചിറപ്പിന് കൂടുതൽ മിഴിവേകുന്നു. ആലപ്പുഴയിലെ സമസ്ഥ ജനവിഭാഗങ്ങളുടെയും ഉത്സവമെന്ന നിലയിൽ മുല്ലക്കൽ ചിറപ്പ് ശ്രദ്ധേയമാണ്.

ഏകദേശം അഞ്ഞൂറ് വർഷത്തോളം പഴക്കം നിർണയിക്കപ്പെട്ടിട്ടുള്ള ഈക്ഷേത്രത്തിന്റെ ഉത്ഭവത്തെക്കുറിച്ച് പല കഥകളും പ്രചരിക്കുന്നു എന്നാൽ കൃത്യമായ രേഖകളോ സാഹചര്യങ്ങളോ ഇല്ലത്തതിനാൽ ഇതിലോന്നുപോലും സ്ഥിതീകരിക്കാൻ സാധിച്ചില്ല. പതിമൂന്നാം നൂറ്റാണ്ടിനും പതിനാലാം നൂറ്റണ്ടിനും മദ്ധ്യേ സ്ഥാപിതമായ ചെമ്പകശ്ശേരി രാജവംശത്തിന്റെ അധീനതയിലായിരുന്ന തോട്ടപ്പള്ളി കോട്ടാരവളവ് മുതൽ കിടങ്ങുകൾക്ക് തെക്കുവശം (കിടങ്ങാംപറമ്പ്)വരെ താമസിച്ചിരുന്ന ജനവിഭാഗങ്ങൾക്കിടയിൽ ഭൂരിഭാഗവും ബുദ്ധമതവിശ്വാസികളായിരുന്നു. ആദിശങ്കരന്റെ നേതൃത്വത്തിൽ ബുദ്ധമത ക്ഷേത്രങ്ങൾ പിടിച്ചെടുക്കുകയും അതിലൊന്നാണ് മുല്ലക്കൽ ക്ഷേത്രമെന്നും പ്രചാരത്തിലുണ്ട്. 
രാജാ മാർത്താണ്ഡ വർമ്മയുടെ ഭോജന ശാലയായിരുന്നു മുല്ലക്കൽ ക്ഷേത്രം നിൽക്കുന്ന ഇടമെന്നും ഇവിടെ മുല്ലയുടെ ചുവട്ടിൽകണ്ട ഒരുകല്ലിൽ പ്രതിഷ്ഠാരൂപം ദർശിച്ചുവെന്നും തുടർന്ന് അത് പ്രതിഷ്ഠയാക്കിയെന്നും പറയപ്പെടുന്നു.


</doc>
<doc id="284265" url="https://ml.wikipedia.org/wiki?curid=284265" title="പെരിഞ്ഞനം കൊല">
പെരിഞ്ഞനം കൊല

തൃശ്ശൂർജില്ലയിലെ കൊടുങ്ങല്ലൂർ താലൂക്കിൽ ഉൾപ്പെടുന്ന പെരിഞ്ഞനത്ത് മുഖംമൂടിസംഘം യുവാവിനെ വെട്ടിക്കൊലപ്പെടുത്തിയ സംഭവമാണ് പെരിഞ്ഞനം കൊല എന്നറിയപ്പെടുന്നത്. ഈ സംഭവത്തിൽ സി.പി.എം. ലോക്കൽ കമ്മിറ്റി സെക്രട്ടറി ഉൾപ്പെടെ എട്ടുപേർ അറസ്റ്റിലായിരുന്നു. ആളുമാറിയാണ് കൊല അരങ്ങേറിയത്. ബി.ജെ.പി. പ്രവർത്തകനെ വധിക്കാൻ നടത്തിയ ശ്രമത്തിലാണ് ആളുമാറി യുവാവിനെ കൊലപ്പെടുത്തിയത്. 

കാട്ടൂർ സ്വദേശി തളിയപ്പാടത്ത് നവാസാണ് കൊല്ലപ്പെട്ടത്. 40 വയസായിരുന്നു നവാസിന്. 2014 മാർച്ച് 2നാണ് സംഭവം നടന്നത്. സംഭവത്തിൽ സി.പി.എം. പെരിഞ്ഞനം ലോക്കൽ സെക്രട്ടറിയും ചക്കരപ്പാടം സ്വദേശിയുമായ നെല്ലിപ്പറമ്പത്ത് എൻ.കെ. രാമദാസ്, സി.പി.എം. പ്രവർത്തകരും പെരിഞ്ഞനം സ്വദേശികളുമായ നടയ്ക്കൽ ഉദയകുമാർ, പെരിഞ്ഞനം വെസ്റ്റ് കിഴക്കേടത്ത് സനീഷ്, കയ്പമംഗലം വഴിയമ്പലം സ്വദേശി ചുള്ളിപ്പറമ്പിൽ ഹബീബ് എന്നിവരും പുതുക്കാട് കല്ലൂർ പ്രദേശത്തെ ക്വട്ടേഷൻ സംഘാംഗങ്ങളായ ചെറുവാൾക്കാരൻവീട്ടിൽ റിന്റോ, അറയ്ക്കൽ സലേഷ്, ചിറ്റിയത്ത് ബിഥുൻ, പൂക്കോളി വീട്ടിൽ ജിക്സൺ, എന്നിവരാണ് സംഭവത്തിൽ അറസ്റ്റ് ചെയ്യപ്പെട്ടവർ. സി.പി.എം. ലോക്കൽ സെക്രട്ടറി എട്ടാംപ്രതിയാണ് ഈ കൊലക്കേസിൽ. കൊടുങ്ങല്ലൂർ ഒന്നാം ക്ലാസ്സ് ജുഡീഷ്യൽ മജിസ്‌ട്രേറ്റ് കോടതി പ്രതികളെ 3 ദിവസം പോലീസ് കസ്റ്റഡിയിൽ വിട്ടു.

മുൻപ് കൊടുങ്ങല്ലൂരിൽ നടന്ന മറ്റൊരു കൊലക്കേസിലെ പ്രതിയെ വധിക്കാനായി ലക്ഷ്യമിട്ട പദ്ധതിയാണ് ആളു മാറി കൊല്ലപ്പെടാൻ സാഹചര്യം ഉണ്ടാക്കിയത്. ആ സംഭവത്തിൽ ഉൾപ്പെട്ട ബി.ജെ.പി. പ്രവര്ത്തകനായ കല്ലാടൻ ഗിരീഷിനെയാണ് വധിക്കാനായി പ്രതികൾ തയ്യാറായത്. എന്നാൽ അവസാനം നിമിഷം ആളുമാറി കൊല നടക്കുകയും ചെയ്തു. പെരിഞ്ഞനം പാർട്ടി ഓഫീസിലാണ് കൊലയ്ക്കുള്ള ആസൂത്രണം നടന്നതെന്ന് പോലീസ് പറഞ്ഞു. മുഖംമൂടി ധരിച്ചാണ് പ്രതികൾ കൊല നടത്തിയത്.

കൊല്ലപ്പെട്ടയാളുടെയും പരിക്കേറ്റവരുടെയും കുടുംബത്തെ സഹായിക്കാനായി കൊലനടത്തിയവരും കൊല ആസൂത്രണം ചെയ്യുകയും ചെയ്തവർ തന്നെ പണം പിരിച്ചത് വിവാദമുണ്ടാക്കിയിരുന്നു. എന്നാൽ ഈ പണം തങ്ങൾക്ക് ലഭിച്ചില്ലെന്നും അഥവാ നൽകിയാൽ തന്നെ വാങ്ങില്ലെന്നും നവാസിന്റെ വീട്ടുകാർ പറഞ്ഞു.


</doc>
<doc id="284266" url="https://ml.wikipedia.org/wiki?curid=284266" title="മീരാ വാസുദേവ്">
മീരാ വാസുദേവ്

മീരാ വാസുദേവൻ (ജനനം: ജനുവരി 29, 1982) ഒരു ഇന്ത്യൻ ചലച്ചിത്ര അഭിനേത്രിയും മോഡലും ആണ്. മലയാളം, തമിഴ്, ഹിന്ദി, തെലുങ്ക് എന്നീ ഭാഷകളിലും അവർ തന്റെ അഭിനയവൈഭവം കാഴ്ചവച്ചിട്ടുണ്ട്. ബ്ലെസ്സി സംവിധാനം ചെയ്ത 2005-ൽ പുറത്തിറങ്ങിയ മലയാളചലച്ചിത്രമായ തന്മാത്രയിൽ നായികാ കഥാപാത്രം കൈകാര്യം ചെയ്ത നടിയാണ് മീരാ വാസുദേവ്. 2005ലെ എഷ്യാനെറ്റ് ഫിലിം പുരസ്ക്കാരങ്ങളിൽ മികച്ച നവാഗത നടിയ്ക്കുള്ള പുരസ്കാരം മീരാ വാസുദേവിനായിരുന്നു.

വാസുദേവൻ, ഹേമലത എന്നിവരുടെ മൂത്ത മകളായി ഒരു തമിഴ് കുടുംബത്തിൽ മഹാരാഷ്ട്രയിലെ മുംബൈയിലാണ് മീരാ വാസുദേവ് ജനിച്ചത്. അവരുടെ ഇളയ സഹോദരിയായ അശ്വിനി സൽമാൻ ഖാൻ നായകനായി അഭിനയിച്ച ജാനാം സംജാ കരോ എന്ന ചിത്രത്തിൽ ഒരു ബാലതാരമായി അഭിനയിച്ചു പ്രസിദ്ധി നേടിയിരുന്നു. ആർട്സ്, സൈക്കോളജി, ഇംഗ്ലീഷ് സാഹിത്യം എന്നിവയിൽ ബാച്ചിലർ ഡിഗ്രി നേടിയ ശേഷം നിരവധി പരസ്യ ചിത്രങ്ങളിലൂടെ അവർ വിജയകരമായി ഒരു മോഡായി പ്രശസ്തി നേടി.



</doc>
<doc id="284267" url="https://ml.wikipedia.org/wiki?curid=284267" title="കൂട്ടുപുഴ">
കൂട്ടുപുഴ

കണ്ണൂർ ജില്ലയിൽ പായം ഗ്രാമപഞ്ചായത്തിൽ
കേരള-കർണാടക അതിർത്തിയിൽ സ്ഥിതിചെയ്യുന്ന പ്രദേശമാണ് കൂട്ടുപുഴ.. രണ്ട്‌ പുഴകൾ തമ്മിൽ കൂട്ടി മുട്ടുന്ന സ്ഥലമാണ്‌ കൂട്ടുപുഴ. കേരളത്തേയും കർണാടകത്തെയും ബന്ധിപ്പിക്കുന്ന പാലമാണ് കൂട്ടുപുഴ പാലം. തൂണുകൾ ഇല്ലാത്ത ഈ ആർച്ച് പാലം ബ്രിട്ടീഷ്‌ സർക്കാർ 1928-ൽ നിർമ്മിച്ചതാണ് . പേരട്ട, ചരൾ, കച്ചേരിക്കടവ്, കിളിയന്തറ, മാക്കൂട്ടം എന്നിവ സമീപ പ്രദേശങ്ങളാണ്. തലശ്ശേരി മൈസൂർ പാതയാണ് (സംസ്ഥാനപാത 30 (കേരളം)) പ്രധാനപ്പെട്ട വഴി.


</doc>
<doc id="284270" url="https://ml.wikipedia.org/wiki?curid=284270" title="അസ്ഥിസന്ധി">
അസ്ഥിസന്ധി

രണ്ടോ അതിൽ അധികമോ അസ്ഥികൾ ചേരുന്ന ഭാഗത്തെ അസ്ഥിസന്ധി എന്നു പറയുന്നു. ചലത്‌സന്ധികൾ എന്നും അചലത്‌സന്ധികൾ എന്നും രണ്ടു തരമുണ്ട്.

ചലനം സാദ്ധ്യമാവുന്ന സന്ധികളാണ് ഇവ. സന്ധിയിലെ അസ്ഥികളൂടെ അറ്റം തരുണാസ്ഥികൾ കൊണ്ട് മൂടിയിരിക്കും. ഇത് ഘർഷണം കുറയ്ക്കുന്നു. അസ്ഥിയുടെ അഗ്രങ്ങൾക്കിടയിൽ സ്നായു നിർമ്മിതമായ സ്രാവസമ്പുടം എന്ന സഞ്ചിയുണ്ട്. ഈ സഞ്ചിയെ അവ്വരണാം ചെയ്യുന്ന നേർത്ത സ്ഥരം ഒരു തരം ദ്രവം സ്രവിപ്പിക്കുന്നു. ഇതും ഘർഷണം കുറയ്ക്കാൻ സഹായിക്കുന്നു.സന്ധിയിലെ അസ്ഥികളെ തമ്മിൽ ബലമുള്ള സ്നായു എന്ന നാടകൾ കൊണ്ട് ബന്ധിച്ചിരിക്കുന്നു. 

ചലത്‌സന്ധികളിൽ ഉലൂഖ സന്ധി, വിജാഗിരി സന്ധി , കീല സന്ധി, വഴുതുന്ന സന്ധി എന്നിങ്ങനെ പലതരമുണ്ട്.

ചലനം ഉണ്ടാകാത്ത സന്ധികളാണ് ഇവ.
ബാല കൈരളി വിജ്ഞാനകോശം, സംസ്ഥാന ബാല സാഹിത്യ ഇൻസ്റ്റിറ്റ്യൂട്ട്


</doc>
<doc id="284273" url="https://ml.wikipedia.org/wiki?curid=284273" title="ദി ത്രീ മിസ്റ്റേക്സ് ഓഫ് മൈ ലൈഫ്">
ദി ത്രീ മിസ്റ്റേക്സ് ഓഫ് മൈ ലൈഫ്

ചേതൻ ഭഗത് ന്റെ മൂന്നാമത്തെ നോവലാണ്
ദി ത്രീ മിസ്റ്റേക്സ് ഓഫ് മൈ ലൈഫ്. മേയ് 2008 ലാണ്‌ ഈ പുസ്തകം പുറത്തിറങ്ങിയത്.
അഹമ്മദാബാദിലുള്ള മൂന്ന് സുഹൃത്തുക്കളുടെ കഥയാണ്‌ ഈ നോവലിലൂടെ പറയുന്നത്.

ഗോവിന്ദ്: ഗോവിന്ദ് ജാറ്റ് പട്ടേലിലൂടെയാണ്‌ നോവൽ ആരംഭിക്കുന്നത്. 
ഗോവിന്ദിന്‌ ഒരു ബിസിനസ്സുകാരനാകാനാണ്‌ ആഗ്രഹം. ഗോവിന്ദിന്റെ ഏറ്റവും അടുത്ത സുഹൃത്തുക്കളാണ്‌ ഒമിയും ഇഷും (ഇഷാൻ). ഗോവിന്ദിന്റെ അച്ഛൻ അവനേയും അമ്മയേയും ഉപേക്ഷിച്ചു പോയി. അവന്റെ അമ്മ കല്യാണവീട്ടിലേക്കും മറ്റും പലഹാരങ്ങൾ ഉണ്ടാക്കി ചെറിയ കച്ചവടം നടത്തുന്നു. അതിൽ ഗോവിന്ദും സഹായിക്കാറുണ്ട്. ഗോവിന്ദ് കുട്ടികൾക്ക് കണക്കിന്‌ ക്ലാസെടുത്തും വരുമാനം ഉണ്ടാക്കുന്നുണ്ട്.




</doc>
<doc id="284276" url="https://ml.wikipedia.org/wiki?curid=284276" title="പുത്രകാമേഷ്ടി">
പുത്രകാമേഷ്ടി

പാൻ ചിത്രയുടെ ബാനറിൽ പി.എസ്. ചെട്ടിയും, പി. അപ്പു നായരും ചേർന്നു നിർമിച്ച മലയാളചലച്ചിത്രമാണ് പുത്രകാമേഷ്ടി. സുനിൽ പിക്ചേഴ്സ് വിതരണം ചെയ്ത ഈ ചിത്രം 1972 നവംബർ 10-ന് കേരളത്തിൽ പ്രദർശനം തുടങ്ങി.





</doc>
<doc id="284285" url="https://ml.wikipedia.org/wiki?curid=284285" title="പുനലൂർ തീവണ്ടി നിലയം">
പുനലൂർ തീവണ്ടി നിലയം

കൊല്ലം - ചെങ്കോട്ട തീവണ്ടി പാതയിലെ ഒരു പ്രധാന തീവണ്ടി നിലയമാണ് പുനലൂർ തീവണ്ടി നിലയം. 1902 -ൽ തുറന്നു. അക്കാലത്ത് തിരുവിതാംകൂറും മദ്രാസും തമ്മിലുള്ള ഏക തീവണ്ടി പാതയായിരുന്നു കൊല്ലം - പുനലൂർ - ചെങ്കോട്ട - തിരുനെൽവേലി മീറ്റർ ഗേജ് പാത. തമിഴ്നാട്ടിൽനിന്നും കേരളത്തിലേക്ക് ചരക്കു കൊണ്ടുവരുന്ന പ്രധാന പാതയായിരുന്നു അടുത്തകാലം വരെ ഇത്. ഇതിലിപ്പോൾ ചെങ്കോട്ട - തിരുനെൽവേലി, കൊല്ലം - പുനലൂർ പാതകൾ ബ്രോഡ് ഗേജാക്കികഴിഞ്ഞു. പുനലൂർ - ചെങ്കോട്ട പാതകൂടി ബ്രോഡ് ഗേജാക്കിയാൽ ഈ പാതയിലെ ഗതാഗതം പുനസ്ഥാപിക്കാമെന്നു മാത്രമല്ല, കൊച്ചി - തൂത്തുക്കുടി തുറമുഖങ്ങൾ തമ്മിലുള്ള ചരക്കുനീക്കം സുഗമമാക്കുകയും ചെയ്യും. ശബരിമല - പുനലൂർ - നേമം പാതയും പരിഗണനയിലാണ്.


</doc>
<doc id="284294" url="https://ml.wikipedia.org/wiki?curid=284294" title="കാർലോസ് വൽഡറാമ">
കാർലോസ് വൽഡറാമ

കൊളംബിയൻ ദേശീയ ഫുട്ബോൾ ടീമിലെ അംഗവും 1985 മുതൽ 19998 വരെ 111 അന്താരാഷ്ട്രമത്സരങ്ങളിൽ കൊളംബിയയെ പ്രതിനിധീകരിച്ച കളിക്കാരനുമാണ് കാർലോസ് വൽഡറാമ.( ജ: സെപ്റ്റം:2 -1961 -സാന്താ മാർത്താ)

1981 ൽ കൊളംബിയൻ ഫസ്റ്റ് ഡിവിഷൻ ക്ലബ്ബായ യൂണിയൻ മഗ്ദലേനയ്ക്കു വേണ്ടി കളീച്ചുകൊണ്ടാണ് വൽഡറാമ തന്റെ ഫുട്ബോൾ ജീവിതം ആരംഭിച്ചത്.
കളിക്കളത്തിൽ അസാമാന്യമായ പന്തടക്കം പ്രദർശിപ്പിച്ചിരുന്ന വാൾഡറാമയുടെ അതീീവകൃത്യതയാർന്ന പാസ്സുകളും സാങ്കേതികമികവുകളും അദ്ദേഹത്തെ ഒരു പ്ലേമേക്കർ എന്ന നിലയിൽ ശ്രദ്ധേയനാക്കിയിരുന്നു.



</doc>
<doc id="284296" url="https://ml.wikipedia.org/wiki?curid=284296" title="ഫ്രാൻസ് ദേശീയ ഫുട്ബോൾ ടീം">
ഫ്രാൻസ് ദേശീയ ഫുട്ബോൾ ടീം

അന്താരാഷ്ട്ര തലത്തിലും അസോസിയേഷൻ തലത്തിലും ഫ്രാൻസിനെ പ്രധിനിധാനം ചെയ്യുന്ന ടീമാണ് ഫ്രാൻസ് ദേശീയ ഫുട്ബോൾ ടീം.


</doc>
<doc id="284298" url="https://ml.wikipedia.org/wiki?curid=284298" title="പോർച്ചുഗൽ ദേശീയ ഫുട്ബോൾ ടീം">
പോർച്ചുഗൽ ദേശീയ ഫുട്ബോൾ ടീം

അന്താരാഷ്ട്ര തലത്തിലും അസോസിയേഷൻ തലത്തിലും പോർച്ചുഗലിനെ പ്രധിനിധാനം ചെയ്യുന്ന ടീമാണ് പോർച്ചുഗൽ ദേശീയ ഫുട്ബോൾ ടീം.


</doc>
<doc id="284328" url="https://ml.wikipedia.org/wiki?curid=284328" title="ആമാശയം">
ആമാശയം

മനുഷ്യശരീരത്തിലെ ഒരു പ്രധാനപ്പെട്ട അവയവമാണ് ആമാശയം.ആമാശയത്തിൽവെച്ച് ആഹാരം ചവച്ചരക്കപ്പെടുന്നു.റോമാ ലിപിയിലുള്ള അക്ഷരം "j"‌-യുടെ ആകൃതിയിലാണ് ഇത് സ്ഥിതിചെയ്യുന്നത്.ആമാശയത്തിൽവെച്ച് ആഹാരം അരയ്ക്കപ്പെടുന്നു.ആമാശയത്തിനു ചുറ്റുമുള്ള പേശികൾകൊണ്ടാണ് ഇതു സാദ്ധ്യമാകുന്നത്.ആമാശയത്തിൽ സ്ഥിതിചെയ്യുന്ന ഗ്രന്ഥിയാണ് ആമാശയഗ്രന്ഥി.

ആമാശയത്തിന് മൂന്ന് പാളികളുണ്ട്. ഉള്ളിൽ നിറയെ മടക്കുകൾ ഉള്ള, ആഗ്നേയ ഗ്രന്ഥികളുള്ള പാളി. പിന്നെ ആമാശയത്തിന്റെ സങ്കോചവികാസത്തിനുള്ള പേശികളുള്ള പാളി. പിന്നെ പൊതിഞ്ഞു സംരക്ഷിക്കുന്ന പുറത്തെ പാളി. അന്നനാളത്തിന്റെയും ചെറുകുടലിന്റെയും ഇടയിലായാണ് ആമാശയം സ്ഥിതി ചെയ്യുന്നത്. ആഹാരം ദഹിക്കുന്നതിനു ആവശ്യമായ രാസാഗ്നികളും അമ്ലങ്ങളും ഉത്പാദിപ്പിക്കുന്നത് ആമാശയത്തിൽ വെച്ചാണ്‌.

ആമാശയത്തിൽ വെച്ചാണ്‌ ഭക്ഷണം വിഘടിച്ച് അടിസ്ഥാന പോഷക ഘടകങ്ങളായി തിരിയുന്നത്. മൂന്നുപാളി പേശികൾ കൊണ്ട് നിർമ്മിച്ച ഒരു തരം സഞ്ചിയാണ് ആമാശയം.ആഹാരം എത്തുന്നതോടെ ആമാശയം സങ്കോചവികാസങ്ങളിലൂടെ ദഹന പ്രക്രിയക്ക് തുടക്കമിടുന്നു.ദഹന രസങ്ങളുമായി കൂടിക്കലർന്നു ആഹാരം ഒരു തരം കുഴമ്പ് പരിവത്തിലാകുന്നു.പിന്നീട് ചെറുകുടലിന്റെ തുടക്കമായ ഡുവൊഡിനത്തിൽ കടക്കുന്നു.അവിടെ നിന്ന് കുടലിലൂടെ കടന്നു പോകുമ്പോഴാണ് ശരീരം പോഷകാംശങ്ങൾ ആഗീരണം ചെയ്യുന്നത്.

അന്നനാളത്തിന്റെയും ചെറുകുടലിന്റെയും ഇടയിലായാണ് ആമാശയം സ്ഥിതി ചെയ്യുന്നത്.ആവശ്യത്തിനനുസരിച്ച് ഒരളവോളം വികസിക്കാൻ ആമാശയത്തിനു കഴിവുണ്ട്. ആമാശയ ഭിത്തികൾക്ക് ചെറിയ തോതിൽ ഇലാസ്ടിക് സ്വഭവമുള്ളതിനാലാണത്.ശരീര പ്രകൃതിയനുസരിച്ച് ആമാശയത്തിന്റെ വലിപ്പത്തിൽ വ്യത്യാസം ഉണ്ടാകും. എങ്കിലും ആമാശയത്തിന്റെ ശരാശരി വ്യാപ്തി 1.2 ലിറ്റർ ആണ്.


</doc>
<doc id="284338" url="https://ml.wikipedia.org/wiki?curid=284338" title="പ്രൊട്ടേം സ്പീക്കർ">
പ്രൊട്ടേം സ്പീക്കർ

നിയമസഭാംഗങ്ങൾക്ക് സത്യപ്രതിജ്ഞയ്ക്ക് അവസരമൊരുക്കുന്നതിനു ഗവർണർ ഒരംഗത്തെ താൽക്കാലിക സ്പീക്കറായി നിയമിക്കുന്നു.ഈ താൽക്കാലിക സ്പീക്കർ,പ്രൊട്ടേം സ്പീക്കർ എന്നരിയപ്പെടുന്നു.നിയമസഭയുടെ ആദ്യസമ്മേളനത്തിൽ പ്രൊട്ടേം സ്പീക്കറാണു അധ്യക്ഷത വഹിക്കുന്നത്.സഭാംഗങ്ങളായി തിരഞ്ഞെടുക്കപ്പെടുന്നവർ പ്രൊട്ടേം സ്പീക്കർക്കു മുമ്പാകെ സത്യപ്രതിജ്ഞ ചെയ്യുന്നു.തുടർന്ന് സത്യപ്രതിജ്ഞ ചെയ്ത അംഗങ്ങളിൽ നിന്ന് സ്പീക്കറേയും ഡെപ്യൂട്ടി സ്പീക്കറേയും തിരഞ്ഞെടുക്കുന്നു.

</doc>
<doc id="284339" url="https://ml.wikipedia.org/wiki?curid=284339" title="ചെന്നീർക്കര">
ചെന്നീർക്കര

പത്തനംതിട്ട ജില്ലയിലെ ഒരു ഗ്രാമം.


</doc>
<doc id="284341" url="https://ml.wikipedia.org/wiki?curid=284341" title="ലിയോവെജിൽഡോ ജൂനിയർ">
ലിയോവെജിൽഡോ ജൂനിയർ

ബ്രസീലിയൻ ഫുട്ബോൾ കളിക്കാരനും, 1979 മുതൽ 1992 വരെ 74 അന്താരാഷ്ട്രമത്സരങ്ങളിൽ ബ്രസീലിന്റെ ദേശീയ ടീമിനെ പ്രതിനിധീകരിച്ച കളിക്കാരനുമാണ് ജൂനിയർ എന്ന ചുരുക്കപ്പേരിൽ അറിയപ്പെടുന്ന ലിയോവെജിൽഡോ ജൂനിയർ(ജ: ജൂൺ 29, 1954),

2004 ൽ,ജീവിച്ചിരിയ്ക്കുന്ന 125 മികച്ച ഫുട്ബോൾ കളിക്കാരുടെ ഗണത്തിൽ ജൂനിയറെയും പെലെ ഉൾപ്പെടുത്തുകയുണ്ടായി.

1982 ,1986 ഫുട്ബോൾ ലോകകപ്പുകളിൽ ബ്രസീലിനെ പ്രതിനിധീകരിച്ച ജൂനിയർ, 6 ഗോളുകൾ അന്താരാഷ്ട്രമത്സരങ്ങളിൽ നിന്നു നേടിയിട്ടുണ്ട്. ഇടതു വിങ്ങിൽ പ്രതിരോധത്തിലും മധ്യനിരയിലുമാണ് ജൂനിയർ കളിച്ചിരുന്നത്.

ഫ്ലാമെംഗോ ,ടോറിനോ,പെസ്ക്കാര എന്നി ക്ലബ്ബുകൾക്കു വേണ്ടി ജൂനിയർ ജേഴ്സിയണിഞ്ഞിരുന്നു.പരിശീലകനായും ജൂനിയർ സേവനം അനുഷ്ഠിച്ചിട്ടുണ്ട്. 


</doc>
<doc id="284351" url="https://ml.wikipedia.org/wiki?curid=284351" title="നാലമ്പല തീർഥയാത്ര">
നാലമ്പല തീർഥയാത്ര

കർക്കിടക (ജൂലായ്- ആഗസ്റ്റ്) മാസത്തിൽ ദശരഥപുത്ർന്മാരായ ശ്രീരാമൻ, ഭരതൻ, ലക്ഷ്മണൻ, ശത്രുഘ്നൻ എന്നിവരുടെ ക്ഷേത്രങ്ങളിലേക്ക് നടത്തുന്ന തീർഥാടനമാണ് നാലമ്പല യാത്ര. 

കർക്കിടമാസത്തിലെ ദുരിതത്തിൽ നിന്നും രോഗപീഡകളിൽ നിന്നും രക്ഷ നേടനാവും എന്നതാണ്, ഈ തീർഥയാത്രയുടെ ഗുണഫലം എന്നു കരുതുന്നു. ശ്രീരാമൻ, ഭരതൻ, ലക്ഷ്മണൻ, ശത്രുഘ്നൻ എന്നീ ക്രമത്തിൽ ഒരേ ദിവസം തന്നെ വേണം ദർശനം നടത്തേണ്ടത്.

നാലിടത്തായി നാലമ്പല ദർശനമുണ്ട്.

• തൃശൂർ- എറണാകുളം ജില്ലകളിലായി കിടക്കുന്ന തൃപ്രയാർ ശ്രീരാമക്ഷേത്രം, ഇരിഞ്ഞാലക്കുട കൂടൽമാണിക്യം ക്ഷേത്രം, തിരുമൂഴിക്കുളം ശ്രീലക്ഷ്മണപ്പെരുമാൾ ക്ഷേത്രം, പായമ്മൽ ശത്രുഘ്ന ക്ഷേത്രം.
• കോട്ടയം ജില്ലയിലെ രാമപുരം ശ്രീരാമസ്വാമി ക്ഷേത്രം, അമനകര ഭരതസ്വാമി ക്ഷേത്രം, കൂടപ്പുലം ലക്ഷ്മണസ്വാമി ക്ഷേത്രം, മേതിരി ശത്രുഘ്നസ്വാമി ക്ഷേത്രം. ഈ നാലു ക്ഷേത്രങ്ങളും രണ്ടു കി.മീ. ചുറ്റളവിലാണ്.

• കോട്ടയം – എറണാകുളം ജില്ലകളിലെ, പഴയ വേടനാട്ടു ബ്രാപ്മണ ഗ്രാമത്തിലെ തിരുമറയൂർ ശ്രീരാമസ്വാമി ക്ഷേത്രം (മമ്മലശ്ശേരി ശ്രീരാമസ്വാമി ക്ഷേത്രം), ഭരതപ്പിള്ളി ഭരതസ്വാമി ക്ഷേത്രം (മേമ്മുറി ഭരതസ്വാമി ക്ഷേത്രം), മൂലക്കുളം ലക്ഷ്മണസ്വാമി ക്ഷേത്റം.
• മലപ്പുറം ജില്ലയിലെ രാമപുരം ശ്രീരാമ ക്ഷേത്രം, വറ്റല്ലൂർ ചൊവ്വണയിൽ ഭരത ക്ഷേത്രം, പുഴക്കാട്ടിരി പനങ്ങാങ്ങര ലക്ഷ്മണ ക്ഷേത്രം, നാറാണത്ത് തെക്കേടത്ത് മനയിൽ ശത്രുഘ്ന ക്ഷേത്രം. ഈ ക്ഷേത്രങ്ങൾ നാശാവസ്ഥയിലാണ്.



</doc>
<doc id="284356" url="https://ml.wikipedia.org/wiki?curid=284356" title="മണ്ണടി ദേവി ക്ഷേത്രം">
മണ്ണടി ദേവി ക്ഷേത്രം

പത്തനംതിട്ട ജില്ലയിൽ ഏനാത്തിനടുത്തായി സ്ഥിതി ചെയ്യുന്ന അതിപുരാതനമായ മണ്ണടി പഴയ കാവ് ക്ഷേത്രം കേരളത്തിലെ പ്രധാന ഭദ്രകാളീ ക്ഷേത്രങ്ങളിൽ ഒന്നാണ്. കൊട്ടാരത്തിൽ ശങ്കുണ്ണി ഐതിഹ്യമാലയിൽ പ്രദിപാദിച്ചിട്ടുള്ള ഈ ക്ഷേത്രം സ്വയംഭൂവായ പ്രതിഷ്ടയ്ക്ക് പ്രസിദ്ധമാണ്. 
വെളിച്ചപ്പാടിനു പകരമായി ഈ ക്ഷേത്രത്തിലുണ്ടായിരുന്ന കാമ്പിത്താന്മാരുടെ ഐതിഹ്യങ്ങളും പ്രസിദ്ധമാണ്. 
സ്വയംഭൂവായ പ്രതിഷ്ടയാണ് ഈ ക്ഷേത്രത്തിന്റെ ഏറ്റവും വലിയ പ്രത്യേകതകളിലൊന്ന്.കൂടാതെ മേൽക്കൂരയില്ലാത്ത ഗർഭഗൃഹവും പഞ്ചലോഹനിർമ്മിതമായ ശ്രീകോവിലും ഈ ക്ഷേത്രത്തെ വേറിട്ട്‌ നിർത്തുന്നു. അനന്യസാധാരണമായി ഇവിടുത്തെ കാവിന്റെ അവശിഷ്ടങ്ങൾ ഇപ്പോഴും നിലനിൽക്കുന്നു. പ്രദക്ഷിണവഴി ചുറ്റുന്ന രീതിയാലാണ് കാവ്.പ്രധാന അമ്പലം കൂടാതെ പടിഞ്ഞറെക്കാവ് എന്ന ക്ഷേത്രവും അനുബന്ധമായി സ്ഥിതി ചെയ്യുന്നു. സ്വയംഭൂ പ്രതിഷ്ടയിൽ മലരും പാലും പഴവും അല്ലാതെ മറ്റൊന്നും നിവേദിക്കാറില്ല. മറ്റു നിവേദ്യങ്ങലും സാധാരണ പൂജകളും പടിഞ്ഞാറെക്കാവിലാണ് നടത്തുന്നത്. എല്ലാ ഭദ്രകാളീക്ഷേത്രങ്ങലിലുംഎന്നപോലെ യക്ഷിയമ്മയുടെ പ്രതിഷ്ഠയും ഇവിടെ കാണാം. വർഷത്തിലൊരിക്കൽ കുംഭമാസം നടത്തുന്ന ഉച്ചബലിയാണ് ഇവിത്തെ പ്രധാന ആഘോഷം. അന്ന് ദേവിയുടെ സ്വർണ്ണത്തലമുടികൊണ്ട് മുടിപ്പേച്ച് നടത്താറുണ്ട്‌.

മണ്ണടിക്കാവിലെ വെളിച്ചപ്പാടിനെ വിളിക്കുന്ന പേരാണ് കാമ്പിത്താൻ. അസാധാരണമായ ദിവ്യശക്തി കാമ്പിത്താനുണ്ടെന്നു കരുതിപ്പോരുന്നു എന്നാൽ ഇതുവരെ രണ്ടു കാമ്പിത്താന്മാരെ ഈ ക്ഷേത്രത്തിൽ ഉണ്ടായിട്ടുള്ളൂ. കാമ്പിത്താൻവഴി ദേവി ഭക്തരോട് സംവദിക്കുന്നു എന്ന് വിശ്വസിച്ചുപോരുന്നു. 

പടിഞ്ഞാറെക്കവിൽ ഇന്നും കാമ്പിത്താന്റെ വാളും ചിലമ്പും സൂക്ഷിച്ചുവെച്ചിരിക്കുന്നു. ആദ്യത്തെ കാമ്പിത്താൻ ഇവ കല്ലടയാറ്റിൽനിന്ന് വീണ്ടെടുത്തതാണ. ചരിത്രപുരുഷനായ വേലുത്തമ്പിദളവ ഈ ക്ഷേത്രത്തിന് മുന്നിൽ നിന്നാണ് ആത്മഹത്യ ചെയ്തതു എന്ന് മറ്റൊരു വിശ്വാസം.
മാനസിക പ്രശ്നങ്ങളും വിഷദംശനവുമായി ഇവിടെ എത്തിയിരുന്ന അനേകം രോഗികളെ സുഖപ്പെടുത്തിയ അത്ഭുതകഥകളുമുണ്ട് ഈ ക്ഷേത്രത്തിനു പറയാൻ.

മണ്ണടി എന്ന പേരുതന്നെ ക്ഷേത്രവുമായി ബന്ധപ്പെട്ടതാണ്. നിലവിൽ ക്ഷേത്രം നിൽക്കുന്ന കാവിൽ പുല്ല് അറക്കുവനായി പോയ സ്ത്രീകളിൽ ഒരുവൾ തന്റെ അരിവാളിന് മൂർച്ച കൂട്ടുവാനായി അവിടെ കണ്ട ഒരു ശിലയിൽ ഉരച്ചപ്പോൾ ആ ശിലയിൽനിന്നും രക്തം പ്രവഹിച്ചു. ഇത് കണ്ട് അലറിവിളിച്ചത്‌ കേട്ട് സമീപവാസികൾ ഓടിയെത്തി. അതിൽ ഒരാൾ മണ്ണ് വാരി അടിക്കാൻ പറയുകയും അങ്ങനെ ചെയ്തപ്പോൾ രക്തപ്രവാഹം നിലക്കുകയും ചെയ്തു. അങ്ങനെ മണ്ണ് വാരി അടിച്ച സ്ഥലത്തിന് മണ്ണടി എന്ന് പേരുണ്ടായി.

സംഭവം അറിഞ്ഞെത്തിയ പേരകത്തു പോറ്റി ഇത് സ്വയംഭൂവായ ദേവിബിംബമാണെന്നു ഇതിന് നിവേദ്യം കൊടുക്കണമെന്നും നിവേദ്യത്തിന് ആവശ്യമായ മലരും പഴവും കൊണ്ടുവരാൻ നിർദ്ദേശിക്കുകയും ചെയ്തു. ഈ സമയം ഒരു വെളിച്ചപ്പാട് ഉറഞ്ഞുതുള്ളി എത്തുകയും ഇത് സ്വയംഭൂവായ ഭദ്രകാളി ബിംബമാണെന്നു പറയുകയും ചെയ്തു. ഇയാൾ തുള്ളി ഉറഞ്ഞു പറയുന്ന കാര്യങ്ങൾ ഫലിക്കുകയും അത്ഭുതപരീക്ഷണങ്ങൾ കാണിക്കുകയും ചെയ്തപ്പോൾ ആൾക്കാർക്ക് ഇയാളിലുള്ള ഭയ, ഭക്തി, വിശ്വാസവും വർധിച്ചു. ദിവ്യനായ ഈ വെളിച്ചപ്പാടിനെ ഭഗവതിയുടെ പ്രതിപുരുഷനായ കാമ്പിത്താനായി വാഴിച്ചു. ദിവ്യനായ ഇദ്ദേഹത്തിന്റെ അരുളപ്പാട് കേൾക്കുവാൻ ധാരാളം ആളുകൾ മണ്ണടിയിൽ എത്തിയിരുന്നു. ഇതറിഞ്ഞ് സന്തതികൾ ഇല്ലാതിരുന്ന കായംകുളം രാജാവ് മണ്ണടിക്കാവിൽ എത്തുകയും നിർദ്ദേശപ്രകാരം ഭജനം പാർക്കുകയും സങ്കടനികാമ്പിത്താന്റെവൃത്തി ഉണ്ടാകുകയും ചെയ്തു. രാജാവ് പ്രത്യുപകാരമായി ഭഗവതിക്ക് അതിവിശിഷ്ടമായ സ്സ്വർണമുടി കാമ്പിത്താന്റെ സാനിദ്ധത്തിൽ നടക്കുവെക്കുകയും ചെയ്തു. അത്ഭുതസിദ്ധി തെളിയിച്ച മധുര വാണിരുന്ന പാണ്ഡ്യരാജാവ് സ്വർണ വാളും ചിലമ്പും നൽകി. ആദ്യ കാമ്പിത്താൻ തന്റെ ദിവ്യദ്രിഷ്ടിയിൽ ഒളിപ്പിച്ചു വെച്ചിരുന്ന വാളും ചിലമ്പും അദ്ദേഹത്തിന്റെ കാലശേഷം രണ്ടാമതായി എത്തിയ കാമ്പിത്താൻ തന്റെ ദിവ്യ ശക്തിയാൽ പറക്കടവിൽ നിന്നും കണ്ടെടുത്തു. ഭക്തജനങ്ങൾക്ക് അനുഗ്രഹം കൊടുക്കുന്ന വേളയിൽ ഈ വാളും ചിലമ്പും ധരിച്ചിരുന്നു. അക്കാലത്ത് തിരുവനന്തപുരം പത്മനാഭസ്വാമിക്ഷേത്രത്തിലെ തിരുവാഭരണങ്ങൾ മോഷണം പോവുകയും കണ്ടെത്താൻ കഴിയാതെ വന്നപ്പോൾ മഹാരാജാവ് രണ്ടുപേരെ ഭഗവതിയുടെ അരുളപ്പാട് കേൾക്കുവാനായി മണ്ണടിക്കാവിലേക്ക് അയച്ചു. കാമ്പിത്താന്റെ അരുളപ്പാട് പ്രകാരമുള്ള അന്വേഷണത്തിൽ തിരുവാഭരണങ്ങൾ തിരികെ ലഭിക്കുകയും ഇതിന് പ്രത്യുപകാരമായി മഹാരാജാവ് പട്ടാഴി ദേശം കാമ്പിത്താന് കരമൊഴിവായി പതിച്ചു നൽകുകയും ചെയ്തതായി കൊട്ടാരത്തിലെ ശങ്കുണ്ണിയുടെ ഐതിഹ്യമാലയിൽ കൊടുത്തിരിക്കുന്നത്‌ പ്രസ്താവ്യമാണ്

ഈ സമയം ഇളയടത്ത് രാജാവും പീകത്ത് പോറ്റിയും കരക്കാരും ചേർന്ന് ശ്രീകോവിൽ നടപ്പന്തൽ പാട്ടമ്പലം പൂപ്പടക്കൊട്ടിൽ എന്നിവ നിർമിച്ചു. വർഷാവർഷം കുംഭമാസം ക്ഷേത്രോത്സവം ഉച്ചബലി എന്ന പേരിൽ ആഘോഷിച്ചുപോന്നു. മണ്ണടി ദേവി ക്ഷേത്രം


</doc>
<doc id="284363" url="https://ml.wikipedia.org/wiki?curid=284363" title="പാരാസെൽ ദ്വീപുകൾ">
പാരാസെൽ ദ്വീപുകൾ

ചൈനയും വിയറ്റ്‌നാമും ഉടമസ്‌ഥാവകാശം ഉന്നയിക്കുന്ന പ്രദേശമാണു പാർസൽ ദ്വീപുകൾ. പാർസൽ ദ്വീപുകളിൽ എണ്ണ ഖനനം ആരംഭിക്കാൻ ചൈന ഒരുങ്ങിയെങ്കിലും പിന്നീട് പിന്മാറി. ചൈനീസ്‌ ഖനന നീക്കത്തെ തുടർന്നു വിയറ്റ്‌നാമിൽ വൻപ്രക്ഷോഭം ഉണ്ടായിരുന്നു. പ്രദേശത്തുകൂടി സഞ്ചരിച്ച ചൈനീസ്‌ വിയറ്റ്‌നാമീസ്‌ കപ്പലുകൾ തമ്മിലും സംഘർഷങ്ങളുണ്ടായി.

ചൈനയിൽ ഷിഷ എന്ന പേരിലറിയപ്പെടുന്ന പാരാസെൽ ദ്വീപുകളുടെ മേൽ ചൈന, വിയറ്റ്നാം, തായ്വാൻ എന്നീ രാജ്യങ്ങൾ അവകാശവാദമുന്നയിക്കുന്നുണ്ട്. 1974ൽ ദക്ഷിണ വിയറ്റ്നാമുമായി നടന്ന യുദ്ധം മുതൽ ചൈനയുടെ നിയന്ത്രണത്തിലാണ് ഈ ദ്വീപ്.



</doc>
<doc id="284366" url="https://ml.wikipedia.org/wiki?curid=284366" title="ഡെസ്ക്ടോപ്പ് കമ്പ്യൂട്ടർ">
ഡെസ്ക്ടോപ്പ് കമ്പ്യൂട്ടർ

നിത്യോപയോഗത്തിന് പ്രാപ്തമായ ഒരു സ്ഥലത്ത് വെച്ച് ഉപയോഗിക്കാനുദ്ദേശിച്ചുകൊണ്ടുള്ള ഒരു പഴ്സണൽ കമ്പ്യൂട്ടറാണ് ഡെസ്ക്ടോപ്പ്(മേശപ്പുറ) കമ്പ്യൂട്ടർ. ലാപ്ടോപ്പുകളെക്കാൾ ഭാരവും, വലിപ്പവും, ഉയർന്ന ഊർജ്ജോപയോഗവും മൂലം പൊതുവേ ഇവ മേശപോലുള്ള പ്രതലത്തിൽ സ്ഥിരമായി വച്ചാണ് ഉപയോഗിക്കാറുള്ളത്. അതിൽ നിന്നാണ് ഡെസ്ക്ടോപ്പ് കമ്പ്യൂട്ടർ എന്ന നാമം സംജാതമായത്. 
സി .പി .യു, കമ്പ്യൂട്ടർ സ്ക്രീൻ, കീ ബോർഡ്, മൗസ് എന്നിവയാണ് പ്രധാന ബാഹ്യഭാഗങ്ങൾ. സി.പി. യു.വിൽ മദർ ബോർഡ്, ഹാർഡ് ഡ്രൈവ്, ഒപ്റ്റികൽ ഡ്രൈവ്, ഫ്ളോപ്പിഡ്രൈവ്, വൈദ്യുത നിയന്ത്രണസംവിധാനങ്ങൾ എന്നിവ ക്രമീകരിച്ചിരിക്കുന്നു.

മൈക്രോപ്രോസെസ്സറുകളുടെ വ്യാപകമായ ഉപയോഗത്തിന് മുൻപ് മിനികമ്പ്യൂട്ടറുകൾ ക്കായിരുന്നു പ്രചാരം. റഫ്രിജറേറ്റർ വലിപ്പത്തിലുള്ള ഇവ വളരെയധികം സ്ഥലം ഉപയോഗിച്ചിരുന്നു. അക്കാലത്ത് മേശപ്പുറത്ത് വെച്ച് ഉപയോഗിക്കുവാൻ സാധിക്കുന്ന കമ്പ്യൂട്ടർ തീർത്തും വലിപ്പം കുറഞ്ഞവ ആയിരുന്നു.
1965ൽ വിപണിയിലെത്തിയ പ്രോഗ്രാമ 101 ആണ് ആദ്യത്തെ “പ്രോഗ്രാമ്മബിൾ കാല്കുലറ്റെർ/കമ്പ്യൂട്ടർ”. വലിപ്പത്തിൽ ഇവ ടൈപ്പ്റൈറ്ററിനു തുല്യമായിരുന്നു. കൂടുതൽ ഡെസ്ക്ടോപ്പ് കമ്പ്യൂട്ടറുകൾ 1971നു ശേഷം വരികയും, ഇതിൽ നിന്നു പ്രചോദനം ഉൾക്കൊണ്ട് ബേസിക് പ്രോഗ്രാം ചെയ്യാവുന്ന മോഡൽ 1972ൽ അവതരിപ്പിച്ചു .ഈ കമ്പ്യൂട്ടർമിനി കമ്പ്യൂട്ടറുകളുടെ ചെറിയൊരു പതിപ്പായിരുന്നു. റീഡ് ഒൺലി മെമ്മറി,ഏകനിരയിലുള്ള LED ആൽഫാന്യുമറിക് ഡിസ്പ്ലേ എന്നിവ പ്രത്യേകതകൾ ആയിരുന്നു.പ്ലോട്ടറിന്റെ സഹായത്തോടെ ഗ്രാഫിക്സുകൾ വരയ്ക്കുവാൻ ഈ കമ്പ്യൂട്ടറുകൾക്ക് സാധിച്ചിരുന്നു.



</doc>
<doc id="284367" url="https://ml.wikipedia.org/wiki?curid=284367" title="ഡൊണെറ്റ്സ്ക്">
ഡൊണെറ്റ്സ്ക്

ഉക്രൈനിലെ ഒരു വ്യാവസായിക പട്ടണമാണ് ഡൊണെറ്റ്സ്ക്. കാൽമിയസ് നദീ തീരത്താണ് ഈ പട്ടണം സ്ഥിതി ചെയ്യുന്നത്. ഭരണപരമായി ഈ പട്ടണം ഡൊണെറ്റ്സ്ക്-ഒബ്ളാസ്റ്റിന്റെ കേന്ദ്രമാണ്, പക്ഷേ ചരിത്രം പരിശോദിക്കുകയാണെങ്കിൽ ഈ പട്ടണം സാംസ്കാരികവും സാമ്പത്തികവും ആയി മുന്നിട്ട് നിൽക്കുന്ന ഡൊണെറ്റ് നദീതടത്തിലെ ഏറ്റവും വലിയ പട്ടണവും അവിടുത്തെ അനൗദ്യോഗിക തലസ്ഥാനവും ആണ്.


</doc>
<doc id="284379" url="https://ml.wikipedia.org/wiki?curid=284379" title="പാലക്കാട് ജങ്ക്ഷൻ തീവണ്ടി നിലയം">
പാലക്കാട് ജങ്ക്ഷൻ തീവണ്ടി നിലയം

പാലക്കാട് നഗരത്തിലെ രണ്ട് തീവണ്ടി നിലയങ്ങളിൽ ഒന്നാണ് പാലക്കാട് ജങ്ക്ഷൻ (രണ്ടാമത്തേത് പാലക്കാട് ടൗൺ). പാലക്കാട് ബസ്സ് സ്റ്റാൻഡിൽനിന്ന് 4 കിലോമീറ്റർ അകലെ, പാലക്കാട് - കോഴിക്കോട് ണഷണൽ ഹൈവേ 213-നടുത്ത് സ്ഥിതിചെയ്യുന്നു. എറണാകുളം, കോഴിക്കോട് ഭാഗങ്ങളെ പൊള്ളാച്ചി, കോയമ്പത്തൂർ, സേലം, ചെന്നൈ തുടങ്ങിയ നഗരങ്ങളുമായി ബന്ധിപ്പിക്കുന്നു. ഷൊർണൂർ - ഈറോഡ് മെമുകൾക്കായി ഒരു മെമു ഷെഡ്ഡുണ്ട്. കേരളത്തിലെ ഏറ്റവും വൃത്തിയുള്ള തീവണ്ടി നിലയങ്ങളിൽ ഒന്നായി അറിയപ്പെടുന്നു.


</doc>
<doc id="284381" url="https://ml.wikipedia.org/wiki?curid=284381" title="മരിയോ കെംപസ്">
മരിയോ കെംപസ്

ഒരു മുൻകാല അർജന്റീനൻ ഫുട്ബോൾ കളിക്കാരനാണ് മരിയോ കെംപസ് എന്നറിയപ്പെടുന്ന മരിയോ ആൽബെർട്ടോ കെംപസ് ഷിയോദി (ജനനം 1954 ജൂലൈ 15ന് കൊർദോബയിലെ ബെൽ വില്ലെയിൽ). ഫുട്ബോൾ കളിക്കാരനായിരുന്ന അച്ഛൻ മരിയോയിൽ നിന്നുള്ള പ്രചോദനത്താൽ ചെറുപ്രായത്തിൽ തന്നെ കെംപസ് ഫുട്ബോൾ കളി തുടങ്ങി. ഏഴാം വയസ്സിൽ ജൂനിയർ ടീമിൽ അംഗമായ കെംപസ് 14ആം വയസ്സിൽ ടാലെറെസ് റിസർവ്വിൽ ചേർന്നു. അറിയപ്പെടുന്ന ഗോൾവേട്ടക്കാരിൽ ഒരാളായ കെംപസ് പ്രശസ്തനായത് വലൻസിയ ക്ലബ്ബിലൂടെയായിരുന്നു. 184 കളികളിൽ നിന്ന് 116 ഗോളുകൾ വലൻസിയക്കു വേണ്ടി നേടിയ കെംപസ് രണ്ടു തവണ ലാ ലിഗയിലെ മികച്ച ഗോൾവേട്ടക്കാരനായി.

1978ലെ ലോകകപ്പ് സ്വന്തമാക്കിയ അർജന്റീനൻ ഫുട്ബോൾ ടീമിലെ പ്രധാന കളിക്കാരൻ മരിയോ കെംപസ് ആയിരുന്നു. ഈ ലോകകപ്പിൽ ഫൈനലിൽ രണ്ട് ഗോൾ നേടിയ കെംപസ് മികച്ച കളിക്കാരനുള്ള സുവർണ്ണ പന്തും ഏറ്റവും കൂടുതൽ ഗോൾ നേടിയ കളിക്കാരനുള്ള സുവർണ്ണ പാദുകവും സ്വന്തമാക്കി. ഗാരിഞ്ച (1962), പൗലോ റോസ്സി (1982) എന്നിവരാണ് ഈ മൂന്ന് പുരസ്കാരങ്ങളും നേടിയ മറ്റു കളിക്കാർ.

1978ൽ ദക്ഷിണ അമേരിക്കൻ മികച്ച ഫുട്ബോൾ കളിക്കാരനുള്ള പുരസ്കാരം കെംപസിന് ലഭിച്ചു. ഫിഫയുടെ 100 ആം വാർഷികത്തിനോടനുബന്ധിച്ച് 2004ൽ പുറത്തിറക്കിയ എക്കാലത്തേയും മികച്ച 125 ഫുട്ബോൾ കളിക്കാരുടെ പട്ടികയിലും കെംപസ് ഇടം നേടി. കളിയിൽ നി്ന്ന് വിരമിച്ച ശേഷം ചില ക്ലബ്ബുകളുടെ പരിശീലകനായും ഫുട്ബോൾ കമന്റേറ്ററായും കെംപസ് പ്രവർത്തിച്ചിട്ടുണ്ട്.



</doc>
<doc id="284389" url="https://ml.wikipedia.org/wiki?curid=284389" title="പെരുച്ചാഴി (ചലച്ചിത്രം)">
പെരുച്ചാഴി (ചലച്ചിത്രം)

2014 ആഗസ്റ്റിൽ പുറത്തിറങ്ങുന്ന ഒരു മലയാളം രാഷ്ട്രീയ ആക്ഷേപഹാസ്യ ചലച്ചിത്രമാണ് പെരുച്ചാഴി. അരുൺ വൈദ്യനാഥൻ രചനയും സംവിധാനവും നിർവഹിക്കുന്ന പെരുച്ചാഴി നിർമ്മിക്കുന്നത് ഫ്രൈഡേ ഫിലിം ഹൗസിന്റെ ബാനറിൽ സാന്ദ്ര തോമസും വിജയ് ബാബുവും ചേർന്നാണ്. മോഹൻലാലും മുകേഷും പ്രധാന വേഷങ്ങളിലെത്തുന്ന ചിത്രത്തിലെ മറ്റു അഭിനേതാക്കൾ അജു വർഗ്ഗീസ്, രാഗിണി നന്ദ്വനി, ആൻഡ്രിയ ജെറമിയ, വിജയ് ബാബു, ബാബുരാജ് എന്നിവരാണ്. 2014 ആഗസ്റ്റ് 29ന് ചിത്രം പുറത്തിറങ്ങി.

പെരുച്ചാഴിയുടെ ചിത്രികരണം പൂർത്തിയാകാൻ മൂന്ന് മാസം എടുത്തു. അതിൽ ഭൂരിഭാഗവും ചിത്രികരിച്ചത് അമേരിക്കയിൽ ആണ് മുപ്പത് ദിവസം വേണ്ടി വന്നു അമേരിക്കയിലെ ചിത്രികരണം പൂർത്തിയാവാൻ.കുറച്ച് ഭാഗം കൊച്ചിയിലും ചിത്രികരിച്ചു. ചിത്രത്തിന്റെ സാറ്റ്ലൈറ്റ് അവകാശം 6 കോടി രൂപക്ക് അമൃത ടിവി സ്വന്തമാക്കി



</doc>
