<doc id="301531" url="https://ml.wikipedia.org/wiki?curid=301531" title="അക്യു അഡ്വാൻടേജ് സാൽമൺ">
അക്യു അഡ്വാൻടേജ് സാൽമൺ

ജനിതക മാറ്റങ്ങൾ വരുത്തിയ സാൽമൺ മത്സ്യമാണ് അക്യു അഡ്വാൻടേജ് സാൽമൺ. കനേഡിയൻ കമ്പനി ആയ അക്വബൌൺടിയിലെ ശാസ്ത്രജ്ഞൻമാരാണ് ഈ മത്സ്യഇനത്തെ വികസിപ്പിച്ചെടുത്തത്. അറ്റ്‌ലാന്റിക് സാൽമൺ മത്സ്യത്തിന്റെ ഡി.എൻ.എയിൽ കിങ്ങ് സാൽമൺ മത്സ്യത്തിന്റെ വളർച്ചാ ഹോർമോൺ കൂടാതെ ഈൽ പോലെയുള്ള പൌട്ട് മത്സ്യത്തിന്റെ ജനിതക ഘടകങ്ങളും ചേർത്താണ് അക്യു അഡ്വാൻടേജ് സാൽമൺ മത്സ്യത്തെ വികസിപ്പിച്ചെടുത്തത്.

ജനിതക മാറ്റങ്ങൾ വരുത്തിയതുമൂലം ലഭിച്ച വളർച്ചാ ഹോർമോൺ കാരണം ഇവ വളരെ ചുരുങ്ങിയ കാലം കൊണ്ട് തന്നെ പൂർണ്ണ വളർച്ച പ്രാപിക്കുന്നു. ഭക്ഷ്യക്ഷാമം പരിഹരിക്കാൻ ഇത്തരം മത്സ്യങ്ങൾക്ക് കഴിയും എന്ന് അക്വബൌൺടി കമ്പനി അവകാശപ്പെടുന്നു.

പാരിസ്ഥിതിക നിയമങ്ങൾ ലംഘിച്ചതിനു അക്വബൌൺടി കമ്പനിയുടെ മേൽ കനേഡിയൻ സർക്കാർ പിഴ ചുമത്തിയിട്ടുണ്ട്. ജനിതക വ്യതിയാനം സംഭവിച്ച മത്സ്യങ്ങൾ പ്രകൃതിയുടെ സന്തുലിതാവസ്ഥ തകരാറിലാക്കും എന്ന് വിമർശകർ ഭയക്കുന്നു. ഇതുവരെ ഈ മത്സ്യത്തെ ഭക്ഷണം ആക്കുന്നതിനു FDA അനുമതി നൽകിയിട്ടില്ല.



</doc>
<doc id="301533" url="https://ml.wikipedia.org/wiki?curid=301533" title="വാൻഗാർഡ് 1">
വാൻഗാർഡ് 1

സൗരോർജ്ജം ഉപയോഗിച്ച് പ്രവർത്തിക്കുന്ന ലോകത്തിലെ ആദ്യ കൃത്രിമ ഉപഗ്രഹം ആണ് വാൻഗാർഡ് 1(Vanguard 1) . യു.എസ്.എ, മാർച്ച് 17, 1958 നാണ് ഈ ഉപഗ്രഹം വിക്ഷേപിച്ചത്. 1964 ൽ ഇതുമായുള്ള വിനിമയബന്ധങ്ങൾ നിലച്ചു എങ്കിലും ,അന്തരീക്ഷത്തിലെ ഏറ്റവും പഴയ ഉപഗ്രഹം എന്ന നിലയിൽ ഇത് ഇന്നും നിലനിൽക്കുന്നു. ആ സമയത്തെ റഷ്യൻ പ്രധാനമന്ത്രി ആയിരുന്ന നികിത ക്രൂഷ്ചെവ്‌ ഇതിനെ "The grapefruit satellite" എന്നായിരുന്നു വിളിച്ചിരുന്നത്.



</doc>
<doc id="301538" url="https://ml.wikipedia.org/wiki?curid=301538" title="മുനിസുവ്രതൻ">
മുനിസുവ്രതൻ

ഇരുപതാമത്തെ ജൈനതീർത്ഥങ്കരനാണ് മുനിസുവ്രതൻ (ഹിന്ദി:मुनिसुव्रत जी). ഹരിവംശത്തിലെ മഹാരാജാവ് സുമിത്രന്റെയും മഹാറാണി പത്മാവതിയുടെയും പുത്രനാനായാണ് മുനിസുവ്രതൻ ജനിച്ചത്. 
ശ്രാവണമാസത്തിലെ ശുക്ലപക്ഷത്തിൽ 15-ആം ദിനമായിരുന്നു ജനനം. മിഥിലയാണ് ഇദ്ദേഹത്തിന്റെ ജനനസ്ഥലം.


</doc>
<doc id="301540" url="https://ml.wikipedia.org/wiki?curid=301540" title="ഗോങ്ബുസോറസ്">
ഗോങ്ബുസോറസ്

ഓർണിതിശ്ച്യൻ എന്ന വിഭാഗത്തിലെ പെട്ട ചെറിയ ഒരു ദിനോസർ ആണ് ഗോങ്ബുസോറസ് . അന്ത്യ ജുറാസ്സിക് കാലത്ത് ജീവിച്ചിരുന്ന ഇവയുടെ ഫോസ്സിൽ ചൈനയിൽ നിന്നും ആണ് കിട്ടിയത്. പല്ലുക്കളും കാലിന്റെ അസ്ഥിയും ആണ് കിട്ടിയിടുള്ള പ്രധാന ഭാഗങ്ങൾ . പല്ലുക്കളുടെ പഠനത്തിൽ നിന്നും ഇവ സസ്യഭോജി ആയിരിക്കാൻ ആണ് സാധ്യത എന്ന് കരുതുന്നു. 


</doc>
<doc id="301543" url="https://ml.wikipedia.org/wiki?curid=301543" title="ബ്രിസ്ബെൻ ക്രിക്കറ്റ് ഗ്രൗണ്ട്">
ബ്രിസ്ബെൻ ക്രിക്കറ്റ് ഗ്രൗണ്ട്

ബ്രിസ്ബെനിലെ വൂളൊൺഗാബയിലുളള ഒരു ക്രിക്കറ്റ് സ്റ്റേഡിയമാണ് ഗാബ എന്നറിയപ്പെടുന്ന ബ്രിസ്ബെൻ ക്രിക്കറ്റ് ഗ്രൗണ്ട്.ഏകദേശം 42,000 പേർക്ക് ഒരേസമയം ഗാബയിലിരുന്ന് മൽസരങ്ങൾ വീക്ഷിക്കാൻ കഴിയും. 2015 ക്രിക്കറ്റ് ലോകകപ്പിനു ബ്രിസ്ബെൻ ക്രിക്കറ്റ് ഗ്രൗണ്ട് വേദിയായിട്ടുണ്ട്. ബിഗ് ബാഷ് ലീഗിൽ ബ്രിസ്ബെൻ ഹീറ്റ് ടീമിന്റെ ഹോം ഗ്രൗണ്ടാണ് ഗാബ.





</doc>
<doc id="301550" url="https://ml.wikipedia.org/wiki?curid=301550" title="നമിനാഥൻ">
നമിനാഥൻ

ഇരുപത്തൊന്നാമത്തെ ജൈനതീർത്ഥങ്കരനാണ് നമിനാഥൻ (ഹിന്ദി:नमिनाथ जी). ഇക്ഷ്വാകുവംശത്തിലെ മഹാരാജാവ് വിജയന്റെയും മഹാറാണി വിപ്രയുടെയും പുത്രനാനായാണ് നമിനാഥൻ ജനിച്ചത്. ശ്രാവണമാസത്തിലെ കൃഷ്ണപക്ഷത്തിൽ 8-ആം ദിനമായിരുന്നു ജനനം. മിഥിലയാണ് ഇദ്ദേഹത്തിന്റെ ജനനസ്ഥലം. 


</doc>
<doc id="301553" url="https://ml.wikipedia.org/wiki?curid=301553" title="നേമിനാഥൻ">
നേമിനാഥൻ

ഇരുപത്തിരണ്ടാമത്തെ ജൈനതീർത്ഥങ്കരനാണ് നേമിനാഥൻ (ഹിന്ദി: नेमिनाथ). ഹരിവംശത്തിലെ മഹാരാജാവ് സമുദ്രവിജയന്റെയും മഹാറാണി ശിവാദേവിയുടെയും പുത്രനാനായാണ് നേമിനാഥൻ ജനിച്ചത്. ശ്രാവണമാസത്തിലെ ശുക്ലപക്ഷത്തിൽ 5-ആം ദിനമായിരുന്നു ജനനം. സൗരിപുരമാണ് ഇദ്ദേഹത്തിന്റെ ജനനസ്ഥലം.


</doc>
<doc id="301562" url="https://ml.wikipedia.org/wiki?curid=301562" title="സേവാഗ്രാം ഗ്രാമകേന്ദ്രം">
സേവാഗ്രാം ഗ്രാമകേന്ദ്രം

താഴേതട്ടിലെ വികസനം, എല്ലാവരുടെയും ക്ഷേമം, ഗ്രാമസ്വരാജ്‌ തുടങ്ങിയ ഗാന്ധിയൻ സങ്കല്‌പങ്ങൾ അക്ഷരാർഥത്തിൽ യാഥാർഥ്യമാക്കുന്നതിനാണ്‌ വാർധയിലെ ഗാന്ധി ആശ്രമത്തിലെ ഗ്രാമപഠന പരിശീലന സേവനകേന്ദ്രമായ സേവാഗ്രാമിന്റെ പേരിൽ കേരളത്തിലെ തദ്ദേശസ്വയംഭരണ സ്‌ഥാപനങ്ങളിലെ എല്ലാ വാർഡുകളിലും സേവാഗ്രാം ഗ്രാമകേന്ദ്രങ്ങൾ (വാർഡ്‌കേന്ദ്രം) തുടങ്ങാൻ 2014 ജൂൺ മാസത്തിൽ കേരളസർക്കാർ ഉത്തരവായി. 2015 ജനുവരി 26-ന് മുൻപ് എല്ലാ വാർഡുകളിലും സേവാഗ്രാം ഗ്രാമകേന്ദ്രങ്ങൾ തുടങ്ങണമെന്നാണ് സർക്കാർ ഉത്തരവിൽ.

ഓരോ ഗ്രാമപഞ്ചായത്ത് വാർഡുകളിലും സ്ഥാപിക്കുന്ന സേവാഗ്രാം ഗ്രാമകേന്ദ്രം ഗ്രാമസഭയുടെ ആസ്ഥാനമെന്ന നിലയിൽ വാർഡിൽ നടക്കുന്ന ഭരണ, വികസന, ക്ഷേമ, സേവന, സാംസ്കാരിക, സാമൂഹ്യ പ്രവർത്തനങ്ങൾ കൂട്ടായ ചർച്ചചെയ്യുന്നതിനും വിലയിരുത്തുന്നതിനും ക്രോഡീകരിക്കുന്നതിനും മോണിറ്റർ ചെയ്യുന്നതിനും അവ നടപ്പിലാക്കാൻ വാർഡ് വികസന സമിതിയെ സഹായിക്കുന്നതിനും വേണ്ടിയുള്ള വികേന്ദ്രീകരണ ഭരണ-സേവന കേന്ദ്രമായാണ് വിഭാവനം ചെയ്യപ്പെട്ടിരിക്കുന്നത്. വാർഡ് വികസന സമിതി കൂടാതെ കുടുംബശ്രീ എ.ഡി.എസ്, ജാഗ്രതാസമിതി, ആരോഗ്യശുചിത്വ സമിതി, പെയിൻ ആൻറ് പാലിയേറ്റീവ് കെയർ തുടങ്ങി പഞ്ചായത്തിന് കീഴിലുള്ള എല്ലാ വാർഡ്തല/ പ്രാദേശിക ജനകീയ സമിതികളുടെ ആസ്ഥാനമായിരിക്കും ഗ്രാമകേന്ദ്രം. വാർഡിലെ വികസനക്ഷേമ പ്രവർത്തനങ്ങൾ നിരീക്ഷിക്കുകയും ഏകോപിപ്പിക്കുകയും ചെയ്യുന്നതോടൊപ്പം വിവിധ സേവനങ്ങളുടെ എക്സ്റ്റൻഷൻ കേന്ദ്രവുമായും ഇത് പ്രവർത്തിക്കും. ഫീൽഡുതല ഉദ്യോഗസ്ഥരായ കൃഷി അസിസ്റ്റൻറ്, ഹെൽത്ത് ഇൻസ്പെക്ടർ, പബ്ലിക് ഹെൽത്ത് നഴ്സ്, ഗ്രാമസേവകൻ, ഐ.സി.ഡി.എസ് സൂപ്പർവൈസർ, സാക്ഷരാ പ്രേരക്, എസ്.സി/ എസ്.ടി പ്രമോട്ടർ, ഫിഷറീസ് ഇൻസ്പെക്ടർ, ലൈവ് സ്റ്റോക്ക് ഇൻസ്പെക്ടർ എന്നിവരുടെ വാർഡ് തല പ്രവർത്തന കേന്ദ്രമായിരിക്കണം ഗ്രാമകേന്ദ്രം. ചുരുക്കത്തിൽ പഞ്ചായത്തിന്റെ വാർഡുതല ഇൻഫർമേഷൻ സെൻററും ജനസേവന കേന്ദ്രവും ആയി മാറണം.

വാർഡിൽ പ്രവർത്തിക്കുന്ന പഞ്ചായത്തിന്റെ നിയന്ത്രണത്തിലുള്ള കെട്ടിടങ്ങൾ (അംഗൻവാടി, ഫാമിലി വെൽഫയർ സെൻറർ, കമ്മ്യൂണിറ്റി ഹാൾ, മറ്റു ഘടകസ്ഥാപനങ്ങൾ) ഇവയിലേതെങ്കിലും ഗ്രാമ കേന്ദ്രത്തിന്റെ ഓഫീസ് ആയി ഉപയോഗിക്കാവുന്നതാണ്. ഇങ്ങനെയുള്ള യാതൊരു സൌകര്യവും ലഭ്യമല്ലാത്ത വാർഡുകളിൽ 25 ച. മീറ്റർ തറ വിസ്തീർണ്ണമുള്ള എൽ.എസ്‌., ജി.ഡി.എൻജിനിയർ നിശ്‌ചയിക്കുന്ന വാടകയ്‌ക്ക് കെട്ടിടം ഉപയോഗിക്കാം. പ്രവർത്തനങ്ങൾക്ക്‌ തനതുഫണ്ട്‌ വികസനഫണ്ടിൽനിന്ന്‌ 50,000 രൂപ വകകൊള്ളിക്കേണ്ടതുമാണ്. 

ആഴ്ചയിൽ 5 ദിവസം ഉച്ചക്ക് ശേഷം 3 മുതൽ 7 മണി വരെയാണ് പ്രവർത്തന സമയം. സന്നദ്ധപ്രവർത്തനത്തിലൂടെയാണ് കേന്ദ്രം പ്രവർത്തിപ്പിക്കേണ്ടത്. മുഖ്യപ്രവർത്തന ചുമതല വാർഡ് മെന്പർക്കാണ്. അദ്ദേഹത്തെ സഹായിക്കാൻ പഞ്ചായത്തിന് കീഴിലുള്ള ഒരു ഉദ്യോഗസ്ഥനെ ഭരണസമിതി നിശ്ചയിച്ചുനൽകും. 

ഗ്രാമസഭ വാർത്താബോർഡ്, പൊതു നോട്ടീസ് ബോർഡ് എന്നിവ അവിടെ ഉണ്ടായിരിക്കണം. പഞ്ചായത്തിന്റെ പൌരാവകാശ രേഖ, വാർഡുതല സ്ഥിതിവിവരങ്ങൾ, മാപ്പുകൾ, പഞ്ചായത്തു തീരുമാനങ്ങൾ, ഉത്തരവുകൾ, വിജ്ഞാപനങ്ങൾ, വാർഡുതല ഗുണഭോക്തൃ പട്ടികകൾ, ക്ഷേമപെൻഷൻ ഗുണഭോക്താക്കളുടെ ലിസ്റ്റ്, ബി.പി.എൽ ലിസ്റ്റ് മുതലായവ അവിടെ ലഭ്യമായിരിക്കണം.

കേരള ഇൻസ്‌റ്റിറ്റ്യൂട്ട്‌ ഓഫ്‌ ലോക്കൽ അഡ്‌മിനിസ്‌ട്രേഷൻ (കില) നേതൃത്വത്തിൽ തദ്ദേശസ്വയംഭരണ സ്‌ഥാപനങ്ങളിലെ അംഗങ്ങൾക്കും ഉദ്യോഗസ്‌ഥർക്കും സന്നദ്ധ പ്രവർത്തകർക്കും സേവാഗ്രാം ഗ്രാമകേന്ദ്രവുമായി ബദ്ധപ്പെട്ട് പരിശീലനം കൊടുക്കുന്നുണ്ട് 


</doc>
<doc id="301571" url="https://ml.wikipedia.org/wiki?curid=301571" title="ചിന്മയ വിദ്യാലയ കണ്ണൂർ">
ചിന്മയ വിദ്യാലയ കണ്ണൂർ

കണ്ണൂരിലെ ഒരു സീനിയർ സെക്കന്ററി സ്കൂളാണ് ചിന്മയ വിദ്യാലയ, കണ്ണൂർ . കണ്ണൂരിൽ രണ്ടു സ്ഥാപനങ്ങളിലായിട്ടാണ് ഈ വിദ്യാലയം പ്രവർത്തിക്കുന്നത്.

3 ഫെബ്രുവരി 1977ൽ എച്ച്. എച്ച്. സ്വാമി ചിന്മയാനന്ദയാണ് ചിന്മയ വിദ്യാലയ കണ്ണുരിന്റെ തറക്കല്ല് സ്ഥാപിച്ചത് .1989ൽ സി.ബി.എസ്.ഇ, ന്യൂ ഡൽഹിയുടെ അംഗീകാരത്തോടെ ഒരു സെക്കന്ററി ഹൈ സ്കൂളായി മാറി. ഓഗസ്റ്റ്‌ 1989ൽ സീനിയർ സെക്കന്ററി ആവുകയും ചെയ്തു.

ചിന്മയ വിദ്യാലയയുടെ ഒരു ഭാഗം ആണ് ചിന്മയ ബാലഭവൻ. കണ്ണുരിന്റെ ഒത്ത നടുക്കയിട്ടാണ് ചിന്മയ ബാലഭവൻ സ്ഥിതി ചെയ്യുന്നത്. ഇവിടെ ഒന്ന് മുതൽ അഞ്ചാം ക്ലാസ്സ്‌ വരെയുള്ള കുട്ടികളെയാണ് പഠിപ്പിക്കുന്നത്‌. ഇവിടെ എൽ.കെ.ജിയും യു.കെ.ജിയും പഠിപ്പിക്കുന്നുണ്ട്.

ഈ ക്യാമ്പസ്‌ സ്ഥിതി ചെയ്യുന്നത് കണ്ണൂരിലെ ചാല എന്ന സ്ഥലത്താണ്. ഒന്നാം ക്ലാസ്സ്‌ മുതൽ പന്ത്രണ്ട് വരെ ഗോവിന്ദഗിരിയിൽ പഠിപ്പിക്കുന്നുണ്ട്. 12 ഏക്കർ ഉള്ള ഈ ക്യാമ്പസ്‌ കേരളത്തിലെ വലിയ സ്കൂളുകളിൽ ഒന്നാണ്. അതിർത്തി പ്രശ്നങ്ങൾ കാരണം പഠിക്കാൻ കഴിയാത്ത കാർഗിലിൽ നിന്നും ലഡാഖിൽ നിന്നുമുള്ള 10 കുട്ടികളെ ഇവിടെ പഠിപ്പിക്കുന്നുണ്ട്.

പ്രമുഖ സിനിമാനടി മഞ്ജു വാര്യർ ചിന്മയ വിദ്യാലയ കണ്ണൂരിലാണ് പഠിച്ചത്.



</doc>
<doc id="301579" url="https://ml.wikipedia.org/wiki?curid=301579" title="എസ്. ഹരീഷ്">
എസ്. ഹരീഷ്

മലയാള ചെറുകഥാകൃത്താണ് എസ്. ഹരീഷ് (ജനനം : 1975). കേരള സാഹിത്യ അക്കാദമിയുടെ ഗീതാഹിരണ്യൻ എൻഡോവ്‌മെന്റ് ലഭിച്ചിട്ടുണ്ട്. 
കേരള സാഹിത്യ അക്കാദമിയുടെ മികച്ച കഥാസമാഹാരത്തിനുള്ള 2018 ലെ പുരസ്‌കാരം എസ് ഹരീഷിന്റെ ആദം എന്ന പുസ്തകത്തിന് ലഭിച്ചു. 
'മോദസ്ഥിതനായങ്ങു വസിപ്പൂ മലപോലെ' ആധുനികോത്തര മലയാളിയുടെ ജാതിചിന്തയിലേക്ക് വിരൽ ചൂണ്ടുന്ന ചെറുകഥയാണ്. 
മീശ എന്ന നോവൽ മാതൃഭൂമി ആഴ്ചപ്പതിപ്പിൽ പ്രസിദ്ധീകരിച്ചു വരവേ, വർഗ്ഗീയ വാദികളുടെ ഭീഷണിയെ തുടർന്ന് പിൻവലിച്ചു .

1975ൽ കോട്ടയം ജില്ലയിലെ നീണ്ടൂരിലാണ് ജനിച്ചത്. രസവിദ്യയുടെ ചരിത്രമാണ് ആദ്യ കഥാസമാഹാരം. ഏദൻ സിനിമയുടെ തിരക്കഥാകൃത്താണ്.
അരനൂറ്റാണ്ട് മുമ്പുള്ള കേരളീയ ജാതിജീവിതത്തെ ദളിത് പശ്ചാത്തലത്തിൽ ആവിഷ്‌കരിക്കുന്ന ഹരീഷിന്റെ ആദ്യ നോവൽ മീശ ഹിന്ദു തീവ്രവാദികളുടെ ഭീഷണിയെത്തുടർന്ന് ഖണ്ഡശ്ശയായി പ്രസിദ്ധീകരിക്കുന്ന ഘട്ടത്തിൽ മാതൃഭൂമി ആഴ്ചപ്പതിപ്പ് പ്രസിദ്ധീകരണം നിറുത്താൻ നിർബ്ബന്ധിതമായി. ഇതിനെത്തുടർന്ന് നോവൽ പിൻവലിച്ചു. 
നോവലിലെ രണ്ട് കഥാപാത്രങ്ങൾ തമ്മിൽ നടത്തിയ ഒരു സംഭാഷണത്തിന്റെ ചിലഭാഗങ്ങൾ ചില കേന്ദ്രങ്ങൾ സമൂഹമാദ്ധ്യമങ്ങളിലൂടെ പ്രചരിപ്പിച്ചിരുന്നു. ആ സംഭാഷണം ക്ഷേത്രവിശ്വാസികൾക്ക് എതിരാണെന്ന് ആരോപിച്ച് യോഗക്ഷേമസഭ, ബി.ജെ.പി., ഹിന്ദു ഐക്യവേദി തുടങ്ങിയ സംഘടനകൾ രംഗത്ത് വന്നിരുന്നു. ഹിന്ദു സംഘടനകളുടെ ആക്രമണ ഭീഷണിയേയും കുടുംബാംഗങ്ങളെ അപമാനിക്കാനുള്ള നീക്കത്തേയും തുടർന്നാണ് എഴുത്തുകാരൻ നോവൽ പിൻവലിച്ചത്. മാതൃഭൂമിയിൽ പ്രസിദ്ധീകരണം നിറുത്തിയ നോവൽ ഉടൻതന്നെ കോട്ടയത്തെ ഡി.സി.ബുക്സ് പുസ്തകരൂപത്തിൽ പ്രസിദ്ധീകരിച്ചു. പുസ്തകരൂപത്തിൽ പ്രസിദ്ധീകരിച്ചതിന് എതിരെയും ഹിന്ദു വർഗ്ഗീയസംഘടനകൾ പ്രതിഷേധിക്കുകയും പുസ്തകം കത്തിക്കുകയും ചെയ്തു.


2018 - ൽ പുറത്തിറങ്ങിയ ഏദൻ എന്ന ചലച്ചിത്രം, ഹരീഷിന്റെ ആദം എന്ന ചെറുകഥാസമാഹാരത്തിലെ മൂന്ന് ചെറുകഥകളെ ആസ്പദമാക്കിയുള്ളതാണ്. ഹരീഷിന്റെ മാവോയിസ്റ്റ് എന്ന ചെറുകഥയെ ആസ്പദമാക്കിയാണ് ലിജോ ജോസ് പെല്ലിശ്ശേരി ജല്ലിക്കട്ട് എന്ന ചലച്ചിത്രം സംവിധാനം ചെയ്തിട്ടുള്ളത്. 



</doc>
<doc id="301584" url="https://ml.wikipedia.org/wiki?curid=301584" title="പെരുമാൾ മുരുകൻ">
പെരുമാൾ മുരുകൻ

തമിഴ് സാഹിത്യകാരനാണ് പെരുമാൾ മുരുകൻ (ജ : 1960). നോവലുകളും ചെറുകഥകളും ലേഖനസമാഹാരങ്ങളും അടക്കം നിരവധി കൃതികൾ രചിച്ചിട്ടുണ്ട്. കോയമ്പത്തൂർ, ഈറോഡ്, നാമക്കൽ പ്രവിശ്യകൾ ഉൾപ്പെടുന്ന കൊങ്കു മേഖലയുടെ കഥാകാരനും ചരിത്രകാരനുമായാണ് പെരുമാൾ മുരുകൻ അറിയപ്പെടുന്നത്.
നാമക്കൽ ജില്ലയിലെ തിരുച്ചെങ്കോട് സ്വദേശിയാണ്. തമിഴ് സാഹിത്യകാരൻ ആർ. ഷൺമുഖസുന്ദരത്തിന്റെ നോവലുകളെക്കുറിച്ചുള്ള ഗവേഷണത്തിന് പി.എച്ച്.ഡി നേടി. നാമക്കലിലെ ഗവൺമെന്റ് ആർട്‌സ് കോളേജിൽ തമിഴ് പ്രൊഫസറാണ്. 'ഇളമരുത്' എന്ന പേരിൽ കവിതകളെഴുതാറുണ്ട്. കാലൈച്ചുവട്, മനഓസൈ, കുതിരവീരൻപയണം തുടങ്ങിയ തമിഴ് സമാന്തര സാഹിത്യ മാസികകളുടെ പത്രാധിപ സമിതി അംഗമായിരുന്നു. ഇദ്ദേഹത്തിന്റെ മൂന്ന് നോവലുകൾ ഇംഗ്ലീഷിലേക്കും നിഴൽമുറ്റം എന്ന നോവൽ പോളിഷ് ഭാഷയിലേക്കും വിവർത്തനം ചെയ്യപ്പെട്ടിട്ടുണ്ട്.

മുരുകന്റെ 'മാതൊരുഭഗൻ' ( അർധനാരീശ്വരൻ ) എന്ന നോവലിനെതിരെ നാമക്കലിലെ തിരുച്ചെങ്കോട്ടും തമിഴ്നാടിന്റെ വിവിധ ഭാഗങ്ങളിലും പ്രതിഷേധം ശക്തമായിരുന്നു. പുസ്തകത്തിന്റെ പ്രതികൾ കത്തിക്കുകയും ഭീഷണിയെത്തുടർന്ന്, പെരുമാൾ മുരുകൻ കുടുംബസമേതം നാടുവിട്ടു. നാമക്കൽ ജില്ലാ റവന്യു ഓഫീസറുടെ അധ്യക്ഷതയിൽ ചേർന്ന യോഗത്തിൽ ഹിന്ദു സംഘടനകളുടെ പ്രതിനിധികളും പെരുമാൾ മുരുകനും തമ്മിൽ ഒത്തുതീർപ്പിലെത്തി. നോവലിലെ വിവാദഭാഗങ്ങൾ നീക്കം ചെയ്യാമെന്നും വിപണിയിൽ ബാക്കിയുള്ള കോപ്പികൾ പിൻവലിക്കാമെന്നും നിരുപാധികം മാപ്പു പറയാമെന്നും മുരുകൻ സമ്മതിച്ചതിനെത്തുടർന്ന് ഹിന്ദു സംഘടനകൾ പ്രതിഷേധം പിൻവലിച്ചു. ഇതിനു പിന്നാലെ താൻ എഴുത്തു നിർത്തുകയാണെന്ന് മുരുകൻ തന്റെ ഫെയ്‌സ്ബുക്ക് പേജിൽ എഴുത്തു നിറുത്തിയതായി കുറിപ്പിട്ടു. കാലൈച്ചുവട് , അടയാളം, മലൈകൾ, കയൽകവിൻ തുടങ്ങിയ പ്രസിദ്ധീകരണശാലകളോട് തന്റെ കഥകളും നോവലുകളും മറ്റ് ക്രിയാത്മക രചനകളും മേലിൽ വിൽക്കരുതെന്നും പെരുമാൾ മുരുകൻ ആവശ്യപ്പെട്ടു. പെരുമാൾ മുരുകന് ഐക്യദാർഢ്യം പ്രഖ്യാപിച്ച് ഒരു കൂട്ടം എഴുത്തുകാർ വൺ പാർട്ട് വിമൺ എന്ന ഗ്രന്ഥം മലയാളത്തിലേക്ക് കൂട്ട തർജ്ജമ നടത്തി പ്രതിഷേധിക്കുകയാണ്. അരുൺലാൽ, അശ്വതിമേനോൻ, മായാലീല, സ്വാതി ജോർജ്ജ് എന്നിവരാണ് ഈ വേറിട്ട പ്രതിഷേധം നടത്തിയത്. മുരുകനെതിരെ ക്രിമിനൽ കേസ് രജിസ്റ്റർ ചെയ്തിരുന്നു.
പെരുമാൾ മുരുകനെതിരെയുള്ള ക്രിമിനൽ കേസ് 2016 ജൂലൈയിൽ മദ്രാസ് ഹൈക്കോടതി റദ്ദാക്കി. എഴുത്തുകാർക്കും കലാകാരന്മാർക്കും സംരക്ഷണം നൽകേണ്ട ബാദ്ധ്യത ഭരണകൂടത്തിനുണ്ടെന്ന് കോടതി ഓർമിപ്പിച്ചു. ആദ്യം ശിക്ഷ, പിന്നിട് വിധി എന്ന നടപടിക്രമം അനുവദിക്കാനാവില്ലെന്നും കോടതി നിരീക്ഷിച്ചു. തമിഴ്‌നാട് പ്രോഗ്രസീവ് ആർട്ടിസ്റ്റ്‌സ് അസോസിയേഷൻ നൽകിയ ഹർജിയിലാണ് ഈ വിധി. പെരുമാൾ മുരുകനെതിരെ നടപടി എടുക്കണമെന്നാവശ്യപ്പെട്ട് നാമക്കൽ തിരുച്ചെങ്കോട്ടുള്ള ഒരു വിഭാഗം ആളുകൾ നൽകിയ ഹർജിയും ഹൈക്കോടതി തള്ളി. 2015 ജനവരി 11-ന് നാമക്കൽ ജില്ലാ ഭരണകൂടം വിളിച്ചുകൂട്ടിയ സമാധാന ചർച്ചയിൽ എടുത്ത തീരുമാനങ്ങളും റദ്ദാക്കി.

സാഹിത്യവും കലയുമായും ബന്ധപ്പെട്ട വിഷയങ്ങളിൽ പോലീസോ പ്രാദേശിക ഭരണാധികാരികളോ അല്ല തീരുമാനമെടുക്കേണ്ടതെന്ന് വ്യക്തമാക്കി. അതിനായി വിഷയത്തിൽ അവഗാഹമുമുള്ള വിദഗ്ദ്ധസമിതിക്ക് മൂന്നു മാസത്തിനുള്ളിൽ രൂപം നൽകണമെന്ന് സർക്കാറിന് നിർദ്ദേശം നൽകുകയും ചെയ്തു. ചീഫ് ജസ്റ്റിസ് എസ്.കെ കൗൾ, ജസ്റ്റിസ് പുഷ്പ സത്യനാരായണ എന്നിവരടങ്ങിയ ബഞ്ചിന്റേതാണ് ഉത്തരവ്.



</doc>
<doc id="301587" url="https://ml.wikipedia.org/wiki?curid=301587" title="മാതൊരുഭാഗൻ">
മാതൊരുഭാഗൻ

തമിഴ്നാട്ടിലെ നാമക്കലിനടുത്തുള്ള തിരുച്ചെങ്കോട് അർധനാരീശ്വര ക്ഷേത്രത്തിന്റെ പശ്ചാത്തലത്തിൽ പെരുമാൾ മുരുകൻ എഴുതിയ നോവലാണ് 'മാതൊരുഭാഗൻ'. ജാതി സംഘടനകളുടെ പ്രതിഷേധത്തെത്തുടർന്ന് നോവൽ വിപണിയിൽ നിന്ന് പിൻ വലിക്കുകയും മുരുകൻ എഴുത്ത് നിർത്തുന്നതായി ഫേസ്ബുക്കിൽ കുറിപ്പിടുകയും ചെയ്തു. 

നൂറു കൊല്ലങ്ങൾക്കുമുമ്പുള്ള കാലഘട്ടത്തിലാണ് നോവലിലെ സംഭവങ്ങൾ നടക്കുന്നത്. കുഞ്ഞുങ്ങളില്ലാത്ത സ്ത്രീകൾ വീട്ടുകാരുടെ സമ്മതത്തോടെ ക്ഷേത്രത്തിലെ മുഖ്യ ഉത്സവരാത്രിയിൽ ഇഷ്ടപ്പെട്ട ഒരു പുരുഷന്റെകൂടെ ശയിക്കുകയും അങ്ങനെ കുഞ്ഞുങ്ങൾ ഉണ്ടാവുകയും ചെയ്യുന്ന ആചാരം പഴയകാലത്ത് ഇവിടെയുണ്ടായിരുന്നെന്നാണ് പറയപ്പെടുന്നത്. ഇത്തരം കുഞ്ഞുങ്ങൾ സാമി കൊടുത്ത പിള്ളെ എന്ന പേരിലാണറിയപ്പെടുക. 
മുരുകന്റെ നോവലിലെ നായിക 'പൊന്ന'യ്ക്ക് കുഞ്ഞുങ്ങളില്ല. ഭർത്താവ് കാളിക്ക് താത്പര്യമില്ലെങ്കിലും ഒടുവിൽ വൈകാശി വിശാഖം രഥോത്സവത്തിന്റെ അന്ന് പരപുരുഷനെ പ്രാപിക്കുന്ന അനുഷ്ഠാനത്തിൽ പങ്കെടുക്കാൻ പൊന്ന പോവുന്നതാണ് മുരുകന്റെ നോവലിലെ പ്രമേയം.

2010-ലാണ് തമിഴിലെ പ്രമുഖ പ്രസാധകരായ കാലച്ചുവട് ഈ നോവൽ പ്രസിദ്ധീകരിച്ചത്. 2014 ഡിസംബറിൽ ഇതിന്റെ ആംഗലേയ പരിഭാഷ പെൻഗ്വിൻ ബുക്ക്സ് വൺ പാർട്ട് വുമൺ എന്ന പേരിൽ പുറത്തിറക്കി. ഇതിനെ തുടർന്ന് നാമക്കൽ ജില്ലയിൽ ഹിന്ദുസംഘടനകൾ ഈ പുസ്തകത്തിനെതിരേ രംഗത്തിറങ്ങി. പിന്നീട് തമിഴ്നാട്ടിലെ പല ഭാഗങ്ങളിലും പ്രതിഷേധങ്ങളുണ്ടായി. പുസ്തകത്തിന്റെ പ്രതികൾ കത്തിക്കുകയും ഭീഷണിയെത്തുടർന്ന്, പെരുമാൾ മുരുകന് കുടുംബസമേതം നാടുവിടേണ്ടിയും വന്നു. നാമക്കൽ ജില്ലാ റവന്യു ഓഫീസറുടെ അധ്യക്ഷതയിൽ ചേർന്ന ഒത്തുതീർപ്പ് യോഗത്തിൽ ഹിന്ദു സംഘടനകളുടെ പ്രതിനിധികളും പെരുമാൾ മുരുകനും തമ്മിൽ ഒത്തുതീർപ്പിലെത്തി. നോവലിലെ വിവാദഭാഗങ്ങൾ നീക്കം ചെയ്യാമെന്നും വിപണിയിൽ ബാക്കിയുള്ള കോപ്പികൾ പിൻവലിക്കാമെന്നും നിരുപാധികം മാപ്പു പറയാമെന്നും മുരുകൻ സമ്മതിച്ചതിനെത്തുടർന്ന് ഹിന്ദു സംഘടനകൾ പ്രതിഷേധം പിൻവലിക്കാൻ തയ്യാറായി. ഇതിനു പിന്നാലെ താൻ എഴുത്തു നിർത്തുകയാണെന്ന് മുരുകൻ പ്രഖ്യാപിച്ചു.

2013-ൽ പെൻഗ്വിൻ 'വൺ പാർട്ട് വുമൺ' എന്ന പേരിൽ ഇതിന്റെ ഇംഗ്ലൂഷ് പരിഭാഷ പുറത്തിറക്കി. 


</doc>
<doc id="301590" url="https://ml.wikipedia.org/wiki?curid=301590" title="കമൽ കിഷോർ ഗോയങ്ക">
കമൽ കിഷോർ ഗോയങ്ക

വ്യാസ സമ്മാന ജേതാവായ ഹിന്ദി സാഹിത്യ നിരൂപകനാണ് കമൽ കിഷോർ ഗോയങ്ക.
ഉത്തർപ്രദേശിലെ ബുലന്ദ് ഷഹർ ജില്ലയിൽ ജനിച്ചു. അമ്പതിലേറെ പുസ്തകങ്ങൾ രചിച്ചിട്ടുള്ള ഇദ്ദേഹത്തിന്റെ കൃതികളിൽ പകുതിയിലേറെയും പ്രേംചന്ദിന്റെ രചനകളുമായി ബന്ധപ്പെട്ടവയാണ്.


</doc>
<doc id="301592" url="https://ml.wikipedia.org/wiki?curid=301592" title="വാക്ക സ്റ്റേഡിയം">
വാക്ക സ്റ്റേഡിയം

ഓസ്ട്രേലിയയിലെ പെർത്തിലുള്ള ഒരു ക്രിക്കറ്റ് സ്റ്റേഡിയമാണ് വാക്ക സ്റ്റേഡിയം (വെസ്റ്റേൺ ഓസ്ട്രേലിയ ക്രിക്കറ്റ് അസോസിയേഷൻ സ്റ്റേഡിയം). പേസ് ബൗളർമാരുടെ സ്വർഗമെന്ന വിശേഷണമുള്ള ഈ ഗ്രൗണ്ട് 2015 ക്രിക്കറ്റ് ലോകകപ്പിലെ ഗ്രൂപ്പ് മൽസരങ്ങൾക്ക് വേദിയായിട്ടുണ്ട്.



</doc>
<doc id="301595" url="https://ml.wikipedia.org/wiki?curid=301595" title="മക്ലീൻ പാർക്ക്">
മക്ലീൻ പാർക്ക്

ന്യൂസിലൻഡിലെ നേപ്പിയറിലുള്ള ഒരു സ്പോർട്സ് സ്റ്റേഡിയമാണ് മക്ലീൻ പാർക്ക് . റഗ്ബി, ക്രിക്കറ്റ് മൽസരങ്ങൾ പ്രധാനമായും നടക്കാറുള്ള മക്ലീൻ പാർക്ക് ലോകത്തിലെ ഏറ്റവും കിഴക്കായി സ്ഥിതി ചെയ്യുന്ന ടെസ്റ്റ് ക്രിക്കറ്റ് മൈതാനമാണ്.ക്രിക്കറ്റിൽ ബാറ്റിങിനെ വളരെയധികം പിന്തുണയ്ക്കുന്ന പിച്ചാണ് മക്ലീൻ പാർക്കിലേത്.ശാന്തസമുദ്രത്തിന്റെ തീരത്ത് നിലകൊള്ളുന്ന മക്ലീൻ പാർക്ക് 1987 ലും 2011ലും റഗ്ബി ലോകകപ്പിനും 1992 ൽ 1992 ക്രിക്കറ്റ് ലോകകപ്പിനും 2015 ക്രിക്കറ്റ് ലോകകപ്പിനും മക്ലീൻ പാർക്ക് ആതിഥേയത്വം വഹിച്ചിട്ടുണ്ട്.


</doc>
<doc id="301608" url="https://ml.wikipedia.org/wiki?curid=301608" title="ഗൂങ്ഷിയാൻഓസോറസ്">
ഗൂങ്ഷിയാൻഓസോറസ്

സോറാപോഡ് എന്ന കുടുംബത്തിൽപ്പെട്ട ദിനോസറാണ് ഗൂങ്ഷിയാൻഓസോറസ്. ഇവ തുടക്ക ജുറാസ്സിക് കാലത്താണ് ജീവിച്ചിരുന്നത്. ചൈനയിൽ നിന്നുമാണ് ഇവയുടെ ഫോസ്സിൽ കണ്ടു കിട്ടിയിടുള്ളത്.

പൂർണ്ണമല്ലാത്ത നാല് ഫോസ്സിൽ മാത്രമേ ഇത് വരെ കിട്ടിയിട്ടുള്ളൂ . ഇവയുടെ ഏകദേശ നീളം 46 അടി ആണ്.


</doc>
<doc id="301615" url="https://ml.wikipedia.org/wiki?curid=301615" title="ശ്രീ ലങ്കാ മാതാ">
ശ്രീ ലങ്കാ മാതാ

ദക്ഷിണേഷ്യൻ രാജ്യമായ ശ്രീലങ്കയുടെ ദേശീയ ഗാനമാണ് ശ്രീ ലങ്കാ മാതാ. 1940-ൽ പ്രശസ്ത സിംഹളാ കവിയായ ആനന്ദ് സമരക്കോൻ ആണ് ഈ ഗാനം ചിട്ടപെടുത്തിയത്. 1951 നവംബർ 22നാണ് ഇതിന്റെ ദേശീയഗാനമായി അംഗീകരിച്ചത്. ബ്രിട്ടണിൽ നിന്നും സ്വാതന്ത്ര്യം ലഭിക്കുന്നതിനും മുൻപേതന്നെ ഈ ഗാനം ശ്രീലങ്കയിൽ വളരെ പ്രശസ്തമായിരുന്നു.

തമിഴിലേക്ക് മൊഴിമാറ്റം ചെയ്യപ്പെട്ട ഈ ഗാനം "ശ്രീലങ്കാ തായേ" എന്നു ആരംഭിക്കുന്നു.


</doc>
<doc id="301642" url="https://ml.wikipedia.org/wiki?curid=301642" title="അന്തിക്കാട് കാർത്ത്യായനി ക്ഷേത്രം">
അന്തിക്കാട് കാർത്ത്യായനി ക്ഷേത്രം

കേരളത്തിലെ തൃശൂർ ജില്ലയിലെ അന്തിക്കാട് ഗ്രാമപഞ്ചായത്തിൽ സ്ഥിതി ചെയ്യുന്ന ദുർഗ്ഗാ ക്ഷേത്രമാണ് അന്തിക്കാട് കാർത്ത്യായനി ക്ഷേത്രം. ഇവിടുത്തെ പ്രധാന മൂർത്തി കാർത്ത്യായനിയാണ്. പരശുരാമൻ പ്രതിഷ്ഠ നടത്തി എന്നു വിശ്വസിക്കുന്ന നൂറ്റിയെട്ട് ദുർഗ്ഗാലയങ്ങളിൽ ഒന്നാണ് ഈ ക്ഷേത്രം. പടിഞ്ഞാറോട്ട് ദർശനമായിട്ടുള്ള ഈക്ഷേത്രത്തിൽ മൂന്ന് നേരം പൂജയുണ്ട്. അയ്യപ്പൻ, ഗണപതി, ശിവൻ എന്നീ ദേവന്മാരാണ് ഉപദേവതകളായി പ്രതിഷ്ഠിച്ചിരിക്കുന്നത്. പഴങ്ങാം പറമ്പ് ഇല്ലകാരാണ് ഇവിടത്തെ താന്ത്രികവിധി നടത്തുന്നത്. കാർത്ത്യായനിയെ പുളിയന്തറഇളയത് മൂകാംബികയിൽ നിന്നും കൊണ്ടുവന്നതാണെന്നാണ് ഐതിഹ്യം. ഈ ക്ഷേത്രം ഇപ്പോൾ കൊച്ചിൻ ദേവസ്വം ബോർഡിന്റെ നിയന്ത്രണത്തിലാണ്.


</doc>
<doc id="301645" url="https://ml.wikipedia.org/wiki?curid=301645" title="ഖാരിജി">
ഖാരിജി

ഏഴാം നൂറ്റാണ്ടിന്റെ അവസാനത്തോടടുപ്പിച്ച് തെക്കൻ ഇറാക്കിൽ രൂപം കൊണ്ട ഒരു ഇസ്ലാമിക വിഭാഗമാണ് ഖാരിജി (ഏകവചനം: خارجي ഖാരിജി, ബഹുവചനം : خوارج, ഖവാരിജ്, അർത്ഥം : പുറത്ത് പോയവൻ/ പോയവൾ, പുറത്ത് പോയവർ). ഇവർ തുടക്കത്തിൽ അലി ബിൻ അബി താലിബിന്റെ അനുയായികളായിരിന്നു, പിന്നീട് മതഭ്രാന്ത് മൂത്ത് അലിയുടെ നേതൃത്വം തിരസ്കരിക്കുകയും അലിയെ വധിക്കയും ചെയ്യുകയാണുണ്ടായത്. 


</doc>
<doc id="301654" url="https://ml.wikipedia.org/wiki?curid=301654" title="കാഷ്യു ഹൗസ്">
കാഷ്യു ഹൗസ്

കേരള സംസ്ഥാന കശുവണ്ടി വികസന കോർപ്പറേഷന്റെ തലസ്ഥാനമായി പ്രവർത്തിക്കുന്ന കെട്ടിടമാണ് കാഷ്യു ഹൗസ്. കൊല്ലം ജില്ലയിലെ മുണ്ടയ്ക്കലിലാണ് ഇത് സ്ഥിതി ചെയ്യുന്നത്. ന്യൂയോർക്ക് അടിസ്ഥാനമായുള്ള ഒരു കമ്പനിയുടെ പ്രതിനിധിയായി കേരളത്തിലെത്തിയ ലിന്റ്സെ ജോൺസൺ 1935-ൽ പണിത രണ്ട് നിലകളുള്ള കെട്ടിടമാണിത്. കേരളത്തോടുള്ള സ്നേഹം നിമിത്തം അദ്ദേഹം പുത്രിക്കും "കേരള" എന്നാണു പേരിട്ടിരുന്നത്. കശുവണ്ടി വ്യവസായത്തിലൂടെ അദ്ദേഹം കേരളത്തിലെ പ്രധാനപ്പെട്ട വ്യവസായികളിലൊന്നായി മാറി. രണ്ടാം ലോകമഹായുദ്ധകാലത്ത് അമേരിക്കയിലേക്ക് തിരിച്ചുപോകാൻ നിർബന്ധിതനായ ലിന്റ്സൺ, ഈ കെട്ടിടം കൊല്ലം ബാങ്കിനു പണയപ്പെടുത്തുകയും കച്ചവടം മേൽനോട്ടക്കാരനായ സ്വാമിനാഥനും നൽകിയിട്ട് അമേരിക്കയിലേക്ക് യാത്രയായി. ലോകയുദ്ധാനന്തരം കെട്ടിടം ബാങ്ക് ജപ്തി ചെയ്യുകയും പിന്നീട് കച്ചവടക്കാരനായ എഫ്.എക്സ്. പെരേര കെട്ടിടം സ്വന്തമാക്കുകയും ചെയ്തു. പിന്നീട് സർക്കാരിന്റെ കയ്യിലെത്തിയ കെട്ടിടം കശുവണ്ടി വികസന കോർപറേഷന്റെ തലസ്ഥാനമാക്കി മാറ്റി


</doc>
<doc id="301661" url="https://ml.wikipedia.org/wiki?curid=301661" title="അഡലെയ്ഡ് ഓവൽ">
അഡലെയ്ഡ് ഓവൽ

ഓസ്ട്രേലിയയിലെ അഡിലെയ്ഡിലെ പാർക്ക് ലാന്റ്സിലുള്ള ഒരു ക്രിക്കറ്റ് സ്റ്റേഡിയമാണ് അഡിലെയ്ഡ് ഓവൽ. ക്രിക്കറ്റിനെക്കൂടാതെ ഫുട്ബോൾ, റഗ്ബി മൽസരങ്ങളും ഇവിടെ നടക്കാറുണ്ട്.ഏകദേശം 53,000 പേരെ ഒരേസമയം ഉൾക്കൊള്ളാൻ ഈ സ്റ്റേഡിയത്തിനു സാധിക്കും.ലോകത്തിലെതന്നെ ഏറ്റവും മനോഹരമായ ക്രിക്കറ്റ് ഗ്രൗണ്ടുകളിലൊന്നാണിത്. 1992, 2015 എന്നീ ടൂർണ്ണമെന്റുകൾക്ക് അഡലെയ്ഡ് ഓവൽ വേദിയായിട്ടുണ്ട്.2015 നവംബറിലെ ട്രാൻസ് ടാസ്മാൻ ട്രോഫിയിലെ മൂന്നാം മൽസരത്തിനു ആതിഥേയത്വം വഹിച്ചതോടെ ലോക ക്രിക്കറ്റിലെ ആദ്യ ഡേ- നൈറ്റ് ടെസ്റ്റിന്റെ വേദിയായി അഡലെയ്ഡ് ഓവൽ മാറി.ആഭ്യന്തര ക്രിക്കറ്റിൽ ദക്ഷിണ ഓസ്ട്രേലിയ, അഡലെയ്ഡ് സ്ട്രൈക്കേഴ്സ് ടീമുകളുടെ ഹോം ഗ്രൗണ്ടാണിത്.



</doc>
<doc id="301681" url="https://ml.wikipedia.org/wiki?curid=301681" title="ആവണംകോട് സരസ്വതി ക്ഷേത്രം">
ആവണംകോട് സരസ്വതി ക്ഷേത്രം

കേരളത്തിലെ എറണാകുളം ജില്ലയിലെ നെടുമ്പാശ്ശേരി ഗ്രാമപഞ്ചായത്തിലുള്ള ആവണംകോട് പ്രദേശത്ത് സ്ഥിതിചെയ്യുന്ന സരസ്വതി ക്ഷേത്രമാണ് ആവണംകോട് സരസ്വതി ക്ഷേത്രം. സരസ്വതിയാണ് ഇവിടത്തെ പ്രധാന പ്രതിഷ്ഠ. മിഥുനമാസത്തിലെ പൂയം നാളാണ് പ്രതിഷ്ഠാദിനം. മണ്ഡപത്തിന്റെ ചുവട്ടിലായി സരസ്വതീദേവിയുടെ വാഹനമായ സിംഹത്തിന്റെ പ്രതിഷ്ഠയും പ്രദക്ഷിണവഴിയിൽ ഗണപതിയുടെ പ്രതിഷ്ഠയും ഉണ്ട്. പരശുരാമൻ പ്രതിഷ്ഠ നടത്തി എന്നു വിശ്വസിക്കുന്ന നൂറ്റിയെട്ട് ദുർഗ്ഗാലയങ്ങളിൽ ഒന്നാണ് ഈ ക്ഷേത്രം. കേരളത്തിലെ ഒരു പ്രധാന വിദ്യാരംഭ ക്ഷേത്രമാണിത്.


</doc>
<doc id="301693" url="https://ml.wikipedia.org/wiki?curid=301693" title="പ്ലൂട്ടോ (ഡിസ്നി)">
പ്ലൂട്ടോ (ഡിസ്നി)

വാൾട്ട് ഡിസ്നി പ്രോഡക്‌ഷൻസ് 1930-കളിൽ നിർമ്മിച്ച ഒരു കാർട്ടൂൺ കഥാപാത്രം ആണ്‌ പ്ലൂട്ടോ. രോമം കുറഞ്ഞ, കറുത്ത ചെവികളുള്ള ഇടത്തരം വലിപ്പമുള്ള ഏതാണ്ട് ചുവപ്പ് നിറമുള്ള പട്ടിയാണിത്. മിക്കി മൗസിന്റെ വളർത്തുപട്ടിയായാണ് ഈ കഥാപാത്രം അവതരിപ്പിക്കുന്നത്.


</doc>
<doc id="301726" url="https://ml.wikipedia.org/wiki?curid=301726" title="കെ.കെ. നാരായണൻ">
കെ.കെ. നാരായണൻ

കേരളത്തിലെ ഒരു രാഷ്ട്രീയ നേതാവാണ് സിപിഐ (എം) സംസ്ഥാന കമ്മറ്റി അംഗമായിട്ടുള്ള കെ. കെ. നാരായണൻ. (ജനനം : 1948 ഫെബ്രുവരി 15). കണ്ണൂർ ജില്ലാ പഞ്ചായത്ത് അധ്യക്ഷൻ ആയിരുന്ന അദ്ദേഹം 2011-ൽ കണ്ണൂർ ജില്ലയിലെ ധർമ്മടം മണ്ഡലത്തിൽ നിന്നും നിയമസഭയിലേക്ക് തിരഞ്ഞെടുക്കപ്പെട്ടു.
കണ്ണൂർ ജില്ല സഹകരണ ബേങ്ക്, എ കെ ജി സ്മാരക സഹകരണ ആശുപത്രി എന്നിവയുടെ അധ്യക്ഷൻ ആയിരുന്നു. 


</doc>
<doc id="301728" url="https://ml.wikipedia.org/wiki?curid=301728" title="കറുകപുത്തൂർ">
കറുകപുത്തൂർ

പാലക്കാട്‌ ജില്ലയിലെ പട്ടാമ്പി താലൂക്കിൽ സ്ഥിതിചെയ്യുന്ന ഗ്രാമമാണ് കറുകപുത്തൂർ. നരസിംഹ മൂർത്തി ക്ഷേത്രം കോട്ട മതിലിനെ ഓർമ്മിപ്പിക്കും വിധം ശ്രീനരസിംഹമൂർത്തി ക്ഷേത്രതട്ടകപ്രദേശം.തിരുമിറ്റക്കോട് പഞ്ചായത്തിൽ വളർന്നു വരുന്ന ഒരു വ്യാപാരകേന്ദ്രം മുമ്പ് ചാഴിയാട്ടിരി അംശം കറുകപുത്തൂർ ദേശം ഇപ്പോൾ തിരുമിറ്റക്കോട് 2 വില്ലേജിൽ ഉൾപ്പെടുന്ന പ്രദേശം. മെട്രോ മാൻ എന്നറിയപ്പെടുന്ന ഈ ശ്രീധരൻ ജന്മ സ്ഥലവുമാണ് കറുകപുത്തൂർ കറുകപുത്തൂർ ജുമാ മസ്ജിദും പ്രസിദ്ധമാണ് എല്ലാ വർഷത്തോറും നടത്തിവരാറുള്ള സ്വലാത് വാർഷികത്തിൽ നിരവധി മഹത് വ്യക്തികൾ പങ്കെടുക്കാറുണ്ട് കറുകപ്പത്തൂർ ഏകാദശിയും കറുകപുത്തൂർ നേർച്ചയും മാണ് പ്രധാന ആഘോഷങ്ങൾ രണ്ട ജില്ലകളും മായി (മലപ്പുറം ജില്ല,തൃശ്ശൂർ ജില്ല)അതിർത്തി പങ്കിടുന്ന പ്രേദേശവുമാണ്.പട്ടാമ്പിയാണ് അടുത്തുള്ള പ്രധാന നഗരം . കറുകപുത്തൂർ. ഷൊർണൂർ ജംഗ്ഷൻ റയിൽവെ സ്റ്റേഷനിൽ നിന്നും 20 km ദൂരവും തൃശ്ശൂർ ൽ നിന്നും 30 കിലോ മീറ്ററുമാണ് കറുകപുത്തൂരിലേക്കുള്ള കുറഞ്ഞ ദൂരം

കറുകപുത്തൂരിലെ ശ്രീ നരസിംഹ മൂർത്തി ക്ഷേത്രം വളരെയേറെ പഴക്കമുള്ള ക്ഷേത്രമാണ് ഈ ക്ഷേത്രം നിർമിച്ചതാണെന്നാണ്‌ ഐതീഹം ക്ഷേത്രത്തിന്റെ ചുറ്റുമതിൽ പണി തീരുമ്പഴേക്കും സൂര്യൻ ഉദിച്ചെന്നും ആ സമയം കുട്ട വേറെ സ്ഥലത്തു കൊട്ടിയെന്നും ആ സ്ഥലം പിന്നീട് കോട്ടകൊട്ടി കുന്ന് എന്നും പിണ്ടാലി ക്കുന്ന് എന്ന് അറിയപെട്ടു പ്രസ്തുത സ്ഥലത്തു ഇപ്പോ ഒരു ക്ഷേത്രവും സ്ഥിതി ചെയ്യുന്നുണ്ട് ക്ഷേത്രത്തിന്റെ ചുറ്റു മതിൽ ഇപ്പോഴും കേടു വരാതെ വര്ഷങ്ങളായി നില നിൽക്കുന്നു 




</doc>
<doc id="301744" url="https://ml.wikipedia.org/wiki?curid=301744" title="പ്രവീൺ ഗോദ്ഖിണ്ഡി">
പ്രവീൺ ഗോദ്ഖിണ്ഡി

ഓടക്കുഴൽ (ബാംസുരി) വാദകനായ ഹിന്ദുസ്ഥാനി സംഗീതജ്ഞനാണ് പ്രവീൺ ഗോദ്ഖിണ്ഡി. 
പണ്ഡിറ്റ് വെങ്കടേഷ് ഗോദ്ഖിണ്ഡിയുടേയും ശ്രീമതി പദ്മജയുടേയും മകനായി 1973 ഒക്ടോബർ 28- ന്നാണ് അദ്ദേഹത്തിന്റെ ജനനം. ധാർവാറിലെ എസ്.ഡി.എം കോളേജ് ഓഫ് എഞ്ചിയീറിങ്ങ് ആൻഡ് ടെക്നോളജിയിലെ പൂർവ്വവിദ്യാർത്ഥിയായ അദ്ദേഹം ഒരു പരിചയസമ്പന്നനായ ഇലക്ട്രിക്കൽ എഞ്ചിനീയർ കൂടിയാണ്.

തന്റെ പിതാവും പ്രശസ്തനായ ഒരു ബാംസുരി വാദകനും ഹിന്ദുസ്ഥാനി സംഗീതജ്ഞനുമായ പണ്ഡിറ്റ് വെങ്കടേഷ് ഗോദ്ഖിണ്ഡിയാണ് അദ്ദേഹത്തിന്റെ ഗുരു. മൂന്നാം വയസ്സിൽ തുടങ്ങി ദശകങ്ങളോളം നീണ്ടു നിന്ന പരിശീലനത്തേത്തുടർന്ന് പ്രവീൺ പിതാവിന്റെ തനത് രീതിയിലുള്ള ഓടക്കുഴൽ വാദനത്തിൽത്തന്നെ (ഹിന്ദുസ്ഥാനിയിലെ ഗായകി രീതി) പ്രവീണനായി. തന്ത്രകാരി രീതിയിലുള്ള വാദനത്തിലും അദ്ദേഹം സമർത്ഥനാണ്. ഭാരതീയരീതിയും പാശ്ചാത്യരീതിയും കൂട്ടിച്ചേർത്തുള്ള ഫ്യൂഷൻ സംഗീതത്തിലും അദ്ദേഹം തന്റേതായ സംഭാവനകൾ നൽകിയിട്ടുണ്ട്.
ഇന്ത്യയിലും വിദേശത്തുമായി ധാരാളം ബാംസുരി കച്ചേരികൾ അദ്ദേഹം നടത്തിയിട്ടുണ്ട്. “മൂന്ന് തലമുറകൾ” എന്ന പേരിൽ തന്റെ അച്ഛും മകനായ ഷഡജ് ഗോദ്ഖിണ്ഡിക്കുമൊപ്പം അദ്ദേഹം നടത്തിയ ബാംസുരി കച്ചേരി ലോകമൊട്ടുക്കുമുള്ള സംഗീതാസ്വാദകരെ ആകർഷിച്ചിരുന്നു. 2010, സപ്തംബർ-ൽ അർജന്റീനയിലെ മെൻഡോസയിൽ നടന്ന ‘ആഗോള ഓടക്കുഴൽ മേള”യിൽ അദ്ദേഹം പങ്കെടുക്കുകയുണ്ടായി. എട്ടടി നീളമുള്ള ഓടക്കുഴലിൽ (8 feet Contrabass Flute) വാദനം നടത്തിയ ആദ്യത്തെ ഇന്ത്യാക്കരനുമാണ് അദ്ദേഹം. ആ കുഴലിനെ അദ്ദേഹം “ദൈവത്തിന്റെ പുല്ലാങ്കുഴൽ” (GOID’s BANSI) എന്ന് പുനർനാമകരണം ചെയ്യുകയുണ്ടായി. 

കന്നടയിലെ നിരവധി ടി.വി. സീരിയലുകൾക്കും ഏതാനും പ്രശസ്ത സിനിമകൾക്കും അദ്ദേഹം സംഗീതം പകർന്നിട്ടുണ്ട്. രാഗരഞ്ജിനി എന്ന ഒരു ടി.വി. ഷോയും അദ്ദേഹത്തിന്റെതായുണ്ട്. ഉസ്താദ് സക്കീർ ഹുസ്സൈൻ, ഡോ. ബാലമുരളീകൃഷ്ണ, പണ്ഡിറ്റ് കാദ്രി ഗോപാൽനാഥ്, പണ്ഡിറ്റ് വിശ്വമോഹൻ ഭട്ട്, വിദ്വാൻ കുമരേഷ് തുടങ്ങി സംഗീതലോകത്തെ ഏറെ അതികായന്മാരോടൊപ്പം അദ്ദേഹം പരിപാടികൾ നടത്തിയിട്ടുണ്ട്. സാക്സോഫോൺ വിദ്വാൻ കാദ്രി ഗോപാല്നാഥുമായിച്ചേർന്ന് അദ്ദേഹം പുറത്തിറക്കിയ “രാഗ് രംഗ്” എന്ന ആൽബം വളരെ ജനപ്രിയത നേടിയിരുന്നു. 
ഇന്ത്യൻ ശാസ്ത്രീയസംഗീതത്തെ സധാരണക്കാർക്കിടയിൽ പ്രചരിപ്പിക്കാൻ അദ്ദേഹം താല്പര്യപൂർവം ശ്രമിച്ചുപോരുന്നു.



</doc>
<doc id="301760" url="https://ml.wikipedia.org/wiki?curid=301760" title="കേരളപുരം കലാം">
കേരളപുരം കലാം

മലയാള നാടകകൃത്തും നാടക സംഘാടകനും സംവിധായകനുമാണ് കേരളപുരം കലാം(മരണം : 14 നവംബർ 2018) . നാൽപതോളം നാടകങ്ങൾ രചിച്ചു. 25 നാടകം സംവിധാനം ചെയ്തു. 2010ൽ സമഗ്രസംഭാവനയ്ക്കു സംഗീതനാടക അക്കാദമി അവാർഡ് ലഭിച്ചു. 
കൊല്ലം കേരളപുരത്തു ജനിച്ചു. കേരളപുരം സർക്കാർ ഹൈസ്കൂളിൽ കവി തിരുനല്ലൂർ കരുണാകരന്റെ ശിഷ്യനായിരുന്നു. അമച്വർ സമിതികളിൽ ബാലനടനായി വേഷമിട്ടു. 19-ാം വയസ്സിൽ കലാനിലയത്തിൽ ചേർന്ന കലാം, പത്തുവർഷം അവിടെത്തുടർന്നു. ജഗതി എൻ.കെ. ആചാരി, പാപ്പനം കോട് ലക്ഷ്മണൻ എന്നിവർക്കൊപ്പം പ്രവർത്തിച്ചു. പുരാണനാടകങ്ങളിൽ നായകനായും മറ്റും തിളങ്ങിയതിന്റെ വെളിച്ചത്തിൽ തിരുവിതാംകൂർ ദേവസ്വം ബോർഡ് 72ൽ കലാരത്നം ബഹുമതി നൽകി. ഇതിനിടെ ആദ്യ നാടകകഥ രചിച്ചു. കോട്ടയം നാഷനൽ തിയറ്റേഴ്സാണ് -കേളിയെന്ന നാടകം അരങ്ങിലെത്തിച്ചത്. 30 വർഷം കൊണ്ട് കേളി 1600 വേദികളിൽ കളിച്ചു. അടുത്തനാടകം 'സിംഹനം തിലകൻ സംവിധാനം ചെയ്തു. പതിനഞ്ചോളം നാടകങ്ങൾ തിലകനുമായി ചേർന്നു ചെയ്തു. സാരഥ്യം, അബ്കാരി, ശംഖൊലി തുടങ്ങിയവ അവയിൽ ചിലത്. ഏറ്റവുമധികം വേദികളിൽ കളിച്ചതു ഫസഹാണ്.

മുസ്‌ലിം സ്ത്രീകളുടെ സ്വാതന്ത്ര്യത്തെക്കുറിച്ച് എഴുതിയ ‘ഫസഹ്’ എന്ന നാടകം അവതരണകാലത്ത് ഏറെ വിവാദങ്ങളുയർത്തി. സ്ത്രീക്കും പുരുഷനും ദൈവം തുല്യാവകാശങ്ങളാണ് നൽകിയിട്ടുള്ളതെന്ന് സ്ഥാപിക്കുന്ന ‘ഫഹസ്’ നാടകത്തിന് പലയിടത്തും യാഥാസ്ഥിതികരിൽ നിന്ന് എതിർപ്പുകൾ നേരിടേണ്ടി വന്നു. കണ്ണനല്ലൂരിൽ യാഥാസ്ഥിതികർ സ്റ്റേജ് കത്തിച്ചു.
സാമൂഹികതിന്മകളെ എതിർക്കുന്ന നാടകങ്ങൾ അവതരിപ്പിക്കുമ്പോൾ പലപ്പോഴും വലിയ എതിർപ്പുകൾ നേരിടേണ്ടിവന്നു. ആക്രമണമുണ്ടാവുകയാണെങ്കിൽ രക്ഷപ്പെടാനുള്ള മാർഗങ്ങൾകൂടി നാടകം തുടങ്ങുംമുൻപ് കണ്ടുവയ്ക്കുമായിരുന്നു. തിലകൻ സംവിധാനം ചെയ്ത ഈ നാടകം 1600 വേദികളിലാണ് അരങ്ങേറിയത്. ഫസഹ് ‘ഘോഷയാത്ര’ എന്ന പേരിൽ പിന്നീടു സിനിമയായി. 


</doc>
<doc id="301770" url="https://ml.wikipedia.org/wiki?curid=301770" title="അക്ബർനാമ (വിവക്ഷകൾ)">
അക്ബർനാമ (വിവക്ഷകൾ)



</doc>
<doc id="301781" url="https://ml.wikipedia.org/wiki?curid=301781" title="ഇലക്ട്രോൺ ദ്വാരം">
ഇലക്ട്രോൺ ദ്വാരം

ഭൗതികശാസ്ത്രത്തിലും രസതന്ത്രത്തിലും പരാമർശിക്കുന്ന ഒരു അവസ്ഥയാണ് ഇലക്ട്രോൺ ദ്വാരം. ഒരു സ്ഥലത്ത്, പ്രത്യേകിച്ച് ആറ്റത്തിൽ ഒരു ഇലക്ട്രോൺ ഇല്ലാതിരിക്കുന് അവസ്ഥയെ ഇലക്ട്രോൺ ദ്വാരം എന്ന് പറയാം. ഇത് ഒരു ധന ചാർജ്ജായി പരിഗണിക്കുന്നു. എന്നാൽ ഇത് പോസിട്രോണിൽ നിന്ന് വ്യത്യസ്തമാണ്. പോസിട്രോൺ പ്രതിദ്രവ്യത്തിലെ ഒരു യഥാർത്ഥ കണമാണ്.

ഒരു ഇലക്ട്രോൺ അതിന്റെ ഊർജ്ജനിലയിൽനിന്നും ഉന്നതമായ ഒരു ഊർജ്ജനിലയിലേക്ക് മാറുമ്പോൾ അവിടെ ഒരു ഇലക്ട്രോൺ ദ്വാരം ഉണ്ടാവുന്നു. ഖരാവസ്ഥാ ഭൌതികത്തിൽ ഇലക്ട്രോൺ ദ്വാരം എന്നത് ഒരു സ്ഥലത്ത് ഇലക്ട്രോൺ ഇല്ലാത്ത അവസ്ഥയാണ്.

അർദ്ധചാലക ക്രിസ്റ്റലുകളിൽ കൃത്രിമമായി ഇലക്ട്രോൺ ദ്വാരങ്ങൾ സൃഷ്ടിച്ച് അവയുടെ ചാലകതയെ നിയന്ത്രിക്കാൻ സാധിക്കും. അർദ്ധചാലകഉപകരണങ്ങളുടെ പ്രവർത്തനത്തിന്റെ അടിസ്ഥാനതത്വങ്ങളിൽ ഒന്നാണ് ഇത്.


</doc>
<doc id="301785" url="https://ml.wikipedia.org/wiki?curid=301785" title="പോസിട്രോൺ">
പോസിട്രോൺ

ഇലക്ട്രോണിന്റെ പ്രതികണമാണ് പോസിട്രോൺ അഥവാ പ്രതിഇലക്ട്രോൺ. അതായത് പ്രതിദ്രവ്യത്തിൽ ഇലക്ട്രോണിന് സമാനമായ കണമാണ് പോസിട്രോൺ. ഇതിന് ഇലക്ട്രോണിന്റെ തതുല്യമായ ധനചാർജ്ജ് ഉണ്ടായിരിക്കും കൂടാതെ പിണ്ഡം ഇലക്ട്രോണിന് സമമായിരിക്കും. ഒരു താഴ്നഊർജ്ജനിലയിലുള്ള പോസിട്രോൺ താഴ്നഊർജ്ജനിലയിലുള്ള ഇലക്ട്രോണുമായി കൂട്ടിയിടിച്ചാൽ അവിടെ ഇലക്ട്രോൺ പോസിട്രോൺ ഉന്മൂലനം (Annihilation) നടക്കുകയും രണ്ടോ അതിലധികമോ ഗാമാകിരണ ഫോട്ടോണുകൾ സൃഷ്ടിക്കപ്പെടുകയും ചെയ്യുന്നു.


</doc>
<doc id="301815" url="https://ml.wikipedia.org/wiki?curid=301815" title="ദി റെഡ് സാരി">
ദി റെഡ് സാരി

കോൺഗ്രസ് അധ്യക്ഷ സോണിയാ ഗാന്ധിയുടെ ജീവിതം ആസ്​പദമാക്കി ജാവിയർ മോറോ എഴുതിയ പുസ്തകമാണ് ചുവന്ന സാരി (ദി റെഡ് സാരി). 2008 ൽ സ്പാനിഷിൽ പ്രസിദ്ധീകരിക്കപ്പെട്ട ഈ പുസ്തകത്തിന് ഇംഗ്ലീഷ് പരിഭാഷയുമുണ്ട്.
കോൺഗ്രസ് പാർട്ടിയിൽനിന്നുള്ള എതിർപ്പിനെത്തുടർന്നാണ് വർഷങ്ങളായി ഈ പുസ്തകം ഇന്ത്യയിൽ പ്രസിദ്ധീകരിക്കാൻ സാധിക്കാതിരുന്നത് എന്ന ആരോപണം നിലനിന്നിരുന്നു. പുസ്തകം അസത്യങ്ങളും അർദ്ധസത്യങ്ങളും അപകീർത്തികരമായ പരാമർശങ്ങൾ നിറഞ്ഞതാണെന്നും ഇതിനെതിരെ നിയമനടപടി സ്വീകരിക്കുമെന്നും കോൺഗ്രസ് വക്താവ് അഭിഷേക് സിങ്‌വി പറഞ്ഞിരുന്നെങ്കിലും പിന്നീട് അദ്ദേഹം അഭിപ്രായം മാറ്റി. പുസ്തകം ഇന്ത്യയിൽ പ്രസിദ്ധീകരിക്കേണ്ടെന്ന് ഗ്രന്ഥകാരനായ ജാവിയർ മോറോയാണ് തങ്ങളോട് നിർദ്ദേശിച്ചതെന്നാണ് ഇന്ത്യയിലെ പ്രസാധകൻ പ്രമോദ് കപൂറിന്റെ നിലപാട് . 


</doc>
<doc id="301825" url="https://ml.wikipedia.org/wiki?curid=301825" title="സുവർണ്ണവല്ലി (പശു)">
സുവർണ്ണവല്ലി (പശു)

നാടൻപശുക്കളായ വെച്ചൂരിന്റെയും കാസറകോട് കുള്ളന്റെയും സങ്കരയിനമാണ് സുവർണ്ണവല്ലി. ഏതു കാലാവസ്ഥയിലും ജീവിക്കാൻപറ്റും എന്നതും രോഗപ്രതിരോധശക്തി കൂടുതലാണെന്നതുമാണ് ഇവയുടെ പ്രത്യേകത. ദിവസം രണ്ട് ലിറ്റർ ചുരത്തുന്ന ഇവയുടെ പാലിൽ കൊഴുപ്പും പ്രോട്ടീനും കൂടുതൽ അടങ്ങിയിട്ടുണ്ട്. ചാണകത്തിനും മൂത്രത്തിനും ഔഷധ ഗുണം ഉണ്ട്. ഒരു ലിറ്റർ മൂത്രത്തിന് മാത്രം 75 രൂപയാണ് വില. ഇവയുടെ പിത്തസഞ്ചിയിൽ നിന്ന് ലഭിക്കുന്ന ഗോരോചനം എന്ന പദാർത്ഥം മരുന്നുത്പാദനത്തിനും ഉപയോഗിക്കുന്നുണ്ട്.

നീലേശ്വരത്ത് സുവർണവല്ലിയിൽ താമസിക്കുന്ന ഇലക്ട്രിസിറ്റി ബോർഡ് ജീവനക്കാരനായ പങ്കജാക്ഷനാണ് ആദ്യമായി കാസർകോഡ് കുള്ളനിൽ വെച്ചൂർ പശുവിന്റെ ബീജം കുത്തിവെച്ച് പരീക്ഷണം നടത്തിയത് . അതിനാലാണ് ഇവ സുവർണവല്ലി എന്നറിയപ്പെടുന്നത്.


</doc>
<doc id="301830" url="https://ml.wikipedia.org/wiki?curid=301830" title="മലാവി തടാകം">
മലാവി തടാകം

മലാവി, മൊസാംബിക്ക്, ടാൻസാനിയ എന്നീ രാജ്യങ്ങളിൽ സ്ഥിതിചെയ്യുന്ന തടാകമാണ് മലാവി തടാകം (Lake Malawi/Lake Nyasa). ഇത് ന്യാസാ തടാകം എന്നും അറിയപ്പെടുന്നു. കിഴക്കൻ ആഫ്രിക്കൻ റിഫ്റ്റ് മേഖലയിലെ തെക്കേ അറ്റത്തുള്ള തടാകം ആണ് ഇത്.

ലോകത്തിലെ ഏറ്റവും വലിയ ഒൻപതാമത്തെതും ആഫ്രിക്കയിലെ മൂന്നാമത്തേതും , ആഴത്തിൽ ആഫ്രിക്കയിലെ രണ്ടാമത്തേതും ആയ തടാകം മലാവി തടാകമാണ്. ലോകത്തെ മറ്റ് എല്ലാ തടാകങ്ങളിലെതിനെക്കാളും അധികം മത്സ്യങ്ങൾ ഇവിടെ കാണപ്പെടുന്നു. 


</doc>
<doc id="301833" url="https://ml.wikipedia.org/wiki?curid=301833" title="സെപ്റ്റിമിയസ് സെവെറസ്">
സെപ്റ്റിമിയസ് സെവെറസ്

റോമാ സാമ്രാജ്യത്തിലെ ഇരുപതാം ചക്രവർത്തിയായിരുന്നു സെപ്റ്റിമിയസ് സെവെറസ് (Septimius Severus (/səˈvɪərəs/; Latin: Lucius Septimius Severus Augustus - 11 ഏപ്രിൽ 145 – 4 ഫെബ്രുവരി 211). 

അന്ന് റോമാ സാമ്രാജ്യത്തിന്റെ ഭാഗമായിരുന്ന ഇന്നത്തെ ലിബിയയിൽ ആയിരുന്നു അദ്ദേഹം ജനിച്ചത്.അന്ന് ആ പ്രദേശം ലെപ്ടിസ് മാഗ്ന എന്നായിരുന്നു അറിയപ്പെട്ടിരുന്നത്.ആഫ്രിക്കയിൽ ജനിച്ച ആദ്യ റോമൻ ചക്രവർത്തി ആയിരുന്നു സെവെറസ്


</doc>
<doc id="301840" url="https://ml.wikipedia.org/wiki?curid=301840" title="ബെലെറിവ് ഓവൽ">
ബെലെറിവ് ഓവൽ

ഓസ്ട്രേലിയയിലെ ഹൊബാർടിൽ ഒരു സ്പോർട്സ് സ്റ്റേഡിയമാണ് "ബ്ലണ്ട്സ്റ്റോൺ അറീന" എന്നബെലെറിവ് ഓവൽ .ക്രിക്കറ്റ്, ഫുട്ബോൾ മൽസരങ്ങൾക്കു വേദിയാകാറുള്ള ബെലെറിവ് ഓവൽ ടാസ്മാനിയയിലെ ഏക അന്താരാഷ്ട്ര ക്രിക്കറ്റ് സ്റ്റേഡിയമാണ്.2015 ക്രിക്കറ്റ് ലോകകപ്പിനും ബെലെറിവ് ഓവൽ ആതിഥേയത്വം വഹിച്ചിട്ടുണ്ട്. ബിഗ് ബാഷ് ലീഗിൽ ഹൊബാർട് ഹറികെയ്ൻസ് ടീമിറ്റെ ഹോം ഗ്രൗണ്ടാണിത്.



</doc>
<doc id="301856" url="https://ml.wikipedia.org/wiki?curid=301856" title="ഹാഗ്ലീ ഓവൽ">
ഹാഗ്ലീ ഓവൽ

ന്യൂസിലൻഡിലെ ക്രൈസ്റ്റ്ചർച്ചിലുള്ള ഹാഗ്ലീ പാർക്കിൽ സ്ഥിതി ചെയ്യുന്ന ഒരു ക്രിക്കറ്റ് മൈതാനമാണ് ഹാഗ്ലീ ഓവൽ. ക്രൈസ്റ്റ്ചർച്ചിലെ പ്രധാന സ്റ്റേഡിയമായിരുന്ന ലങ്കാസ്റ്റർ പാർക്ക് 2011 ലെ ഭൂകമ്പത്തിൽ തകർന്നതിനെത്തുടർന്നാണ് അന്താരാഷ്ട്ര ക്രിക്കറ്റ് മൽസരങ്ങൾ ഹാഗ്ലീ ഓവലിലേക്ക് മാറ്റിയത്.2014ൽ സ്കോട്ട്ലൻഡും കാനഡയും തമ്മിലാണ് ഹാഗ്ലീ ഓവലിലെ ആദ്യ അന്താരാഷ്ട്ര ഏകദിന മൽസരം കളിച്ചത് . 2014 ഡിസംബറിൽ ന്യൂസിലൻഡും ശ്രീലങ്കയും തമ്മിൽ നടന്ന ടെസ്റ്റ് മൽസരത്തിനു ആതിഥേയത്വം വഹിച്ചതോടെ ന്യൂസിലൻഡിലെ എട്ടാമത്തെ ടെസ്റ്റ് ക്രിക്കറ്റ് വേദിയായി ഹാഗ്ലീ ഓവൽ മാറി . 2015 ക്രിക്കറ്റ് ലോകകപ്പിന്റെ ഉദ്ഘാടന മൽസരം ഉൾപ്പെടെ മൂന്ന് മൽസരങ്ങൾക്കു ഹാഗ്ലീ ഓവൽ വേദിയായി.



</doc>
<doc id="301857" url="https://ml.wikipedia.org/wiki?curid=301857" title="മനുക ഓവൽ">
മനുക ഓവൽ

ഓസ്ട്രേലിയയുടെ തലസ്താനമായ കാൻബറയിലുള്ള ഒരു സ്പോർട്സ് സ്റ്റേഡിയമാണ് മനുക ഓവൽ.വേനൽക്കാലത്ത് ക്രിക്കറ്റ് മൽസരങ്ങൾക്കും ശൈത്യകാലത്ത് ഫുട്ബോൾ മൽസരങ്ങളും ഇവിടെ നടക്കാറുണ്ട്. 2015 ക്രിക്കറ്റ് ലോകകപ്പിന്റെ വേദിയായി മനുക ഓവലിനെ തിരഞ്ഞെടുത്തിട്ടുണ്ട്.


</doc>
<doc id="301863" url="https://ml.wikipedia.org/wiki?curid=301863" title="യങ് പ്രസിഡന്റ്‌സ് ഓർഗനൈസേഷൻ">
യങ് പ്രസിഡന്റ്‌സ് ഓർഗനൈസേഷൻ

യുവ ചീഫ് എക്‌സിക്യൂട്ടീവുമാരുടെ ആഗോളശൃംഖലയാണ് യംഗ് പ്രസിഡന്റ്‌സ് ഓർഗനൈസേഷൻ (വൈ.പി.ഒ). 
1950ൽ അമേരിക്കയിൽ സ്ഥാപിതമായ വൈ.പി.ഒ യ്ക്ക് 125 രാജ്യങ്ങളിലായി 22,000 ത്തോളം അംഗങ്ങളുണ്ട്. വൈ.പി.ഒയുടെ 2015 ലെ വാർഷികയോഗം കൊച്ചി മുസിരിസ് ബിനാലെ വേദിയിൽ സംഘടിപ്പിച്ചിരുന്നു. 
പരസ്പര പങ്കാളിത്തത്തിലൂടെ അംഗങ്ങൾക്ക് കൂടുതൽ അവസരങ്ങളും വിജയവും ആഗോള വാണിജ്യകേന്ദ്രങ്ങളിൽ ലഭ്യമാക്കുകയാണ് ഇതിന്റെ പ്രധാന ലക്ഷ്യം. 



</doc>
<doc id="301874" url="https://ml.wikipedia.org/wiki?curid=301874" title="പരന്ത്രീസ്സു ബാലവ്യാകരണ സൂത്രപ്രമാണം">
പരന്ത്രീസ്സു ബാലവ്യാകരണ സൂത്രപ്രമാണം

ഫ്രഞ്ച് വ്യാകരണം മലയാളത്തിൽ പ്രതിപാദിച്ചിട്ടുള്ള ഒരു അപൂർവഗ്രന്ഥമാണ് പരന്ത്രീസ്സു ബാലവ്യാകരണ സൂത്രപ്രമാണം. ഫ്രഞ്ചിൽ Grammaire Francaise Malealienne എന്നാണ് പേര്. ഇതിന്റെ പൂർണരൂപത്തിലുള്ള ഒരേയൊരു പ്രതി ലണ്ടനിൽ ബ്രിട്ടീഷ് ലൈബ്രറിയിലാണുള്ളത്. ഈ പരന്ത്രീസ് വ്യാകരണ ഗ്രന്ഥത്തിൽ ഗ്രന്ഥകർത്താവിന്റെ പേർ ഒരിടത്തും ചേർത്തിട്ടില്ല. അക്കാലത്ത് മയ്യഴിയിലുണ്ടായിരുന്ന ഫ്രഞ്ച് പാതിരിമാരിൽ ഒരാളായിരിക്കണം ഇതിന്റെ രചയിതാവെന്ന് ഊഹിക്കപ്പെടുന്നു. 
പരന്ത്രീസ്സു ബാലവ്യാകരണ സൂത്രപ്രമാണത്തിൽ ഫ്രഞ്ച് പദങ്ങളും വാക്യങ്ങളും ഫ്രഞ്ചിലും, വിവരണം മലയാളത്തിലുമാണ്. 



</doc>
<doc id="301876" url="https://ml.wikipedia.org/wiki?curid=301876" title="(357439) 2004 ബിഎൽ86">
(357439) 2004 ബിഎൽ86

2015 ജനുവരി 26൹ ഭൂമിയുടെ സമീപത്തു കൂടി കടന്നു പോകുന്ന ഒരു ലഘുഗ്രഹമാണ് (357439) 2004 BL86. 440 മീറ്റർ മുതൽ ഒരു കി.മീറ്റർ വരെയായിരിക്കാം ഇതിന്റെ വ്യാസം എന്നാണ് കണക്കാക്കിയിരിക്കുന്നത്. ഭൂമിയിൽ നിന്നും 1,20,000 കി.മീറ്റർ അകലെ കൂടിയാണ് ഇത് കടന്നുപോകുന്നത്. ഇത് ഭൂമിയും ചന്ദ്രനും തമ്മിലുള്ള ദൂരത്തിന്റെ 3.1 മടങ്ങാണ്. 2004 ജനുവരി 30൹ ലിനിയർ ആണ് ഈ ലഘുഗ്രഹത്തെ കണ്ടെത്തിയത്.

2015 ജനുവരി 27ന് ഈ ലഘുഗ്രഹം ഖഗോള മദ്ധ്യരേഖയുടെ സമീപത്ത് കാണപ്പെടും. അപ്പോൾ ഇതിന്റെ കാന്തിമാനം 9 ആയിരിക്കും. 2015 ജനുവരി 27നാണ് ഇതിനെ സൂര്യന്റെ ഓപ്പോസിഷനിൽ കാണപ്പെടുക. ഗോൾഡ് സ്റ്റോൺ ഡീപ് സ്പെയ്സ് നെറ്റ്‌വർക്ക് ഇതിനെ ജനുവരിയിൽ നിരീക്ഷണത്തിനു വിധേയമാക്കും.

അടുത്ത 200 വർഷത്തേക്ക് ഈ ലഘുഗ്രഹം ഭൂമിയോട് ഇത്രയും അടുത്ത് എത്താൻ സാദ്ധ്യതയില്ല. ഇനി ഇത്രയും വലിപ്പമുള്ള ഒരു ലഘുഗ്രഹം(137108) 1999 AN10) ഭൂമിയോട് ഇത്രയും അടുത്തു കൂടി കടന്നു പോകുന്നത് 2027ൽ ആയിരിക്കും. ഏതാണ്ട് ഇത്രയും വലിപ്പമുള്ള 2014 YB35 എന്ന ഒരു ലഘുഗ്രഹം 2015 മാർച്ച് 27൹ ഭൂമിയിൽ നിന്നും 45 ലക്ഷം കി.മീറ്റർ അകലെ കൂടി കടന്നു പോകുന്നുണ്ട്.



</doc>
<doc id="301904" url="https://ml.wikipedia.org/wiki?curid=301904" title="യൂണിവേഴ്സിറ്റി ഓവൽ , ഡുനെഡിൻ">
യൂണിവേഴ്സിറ്റി ഓവൽ , ഡുനെഡിൻ

ന്യൂസിലൻഡിലെ ഡുനെഡിനിലെ ലോഗൻ പാർക്കിലുള്ള ഒരു ക്രിക്കറ്റ് മൈതാനമാണ് യൂണിവേഴ്സിറ്റി ഓവൽ. ഒട്ടാഗോ സർവകലാശാലയുടെ ഉടമസ്ഥതയിലായിരുന്ന യൂണിവേഴ്സിറ്റി ഓവൽ 2001 ൽ ഡുനെഡിൻ നഗരസഭ വിലയ്ക്കുവാങ്ങി. ഡുനെഡിനിലെ പ്രശസ്തമായ കാരിസ്ബ്രൂക്ക് സ്റ്റേഡിയം മൽസരങ്ങൾക്ക് അനുയോജ്യമല്ലാതെയായതോടെ റഗ്ബി , ഫുട്ബോൾ മൽസരങ്ങൾ ഡുനെഡിനിലെ തന്നെ മറ്റൊരു സ്റ്റേഡിയമായ ഫോർസയ്ത് ബാർ സ്റ്റേഡിയത്തിലേക്കും, ക്രിക്കറ്റ് മൽസരങ്ങൾ യൂണിവേഴ്സിറ്റി ഓവലിലേക്കും മാറ്റുകയായിരുന്നു. ഒട്ടാഗോ ക്രിക്കറ്റ് അസോസിയേഷന്റെ ഹോം ഗ്രൗണ്ടാണിത്. 2008 ൽ ന്യൂസിലന്റും ബംഗ്ലാദേശും തമ്മിൽ നടന്ന ടെസ്റ്റ് മൽസരത്തിനാണ് ഈ മൈതാനം ആദ്യമായി ആതിഥേയത്വം വഹിച്ചത്. ടെസ്റ്റ്, ഏകദിന മൽസരങ്ങൾക്ക് വേദിയാകാറുള്ള യൂണിവേഴ്സിറ്റി ഓവൽ ഡ്രെയിനേജ് സംവിധാനങ്ങളുടെ അഭാവത്തിന്റെ പേരിൽ പലപ്പോഴും വിമർശനങ്ങൾ ഏറ്റുവാങ്ങിയിട്ടുണ്ട്.2015 ക്രിക്കറ്റ് ലോകകപ്പിൽമൂന്ന് ഗ്രൂപ് മൽസരങ്ങൾക്ക് യൂണിവേഴ്സിറ്റി ഓവൽ വേദിയായിരുന്നു.




</doc>
<doc id="301932" url="https://ml.wikipedia.org/wiki?curid=301932" title="ആലുംകുറ്റി">
ആലുംകുറ്റി

പത്തനംതിട്ട ജില്ലയിലെ കോഴഞ്ചേരി താലൂക്കിൽപെട്ട ചെന്നീർക്കര പഞ്ചാത്തിൻറ്റെ വടക്ക് പടിഞ്ഞാറേ അറ്റത്ത് കുളനട പഞ്ചായത്തുമായീ അതിർത്തി പങ്കിടുന്ന പ്രദേശമാണ് ആലുംകുറ്റി.നൂറ്റാണ്ടുകൾ പഴക്കമുള്ള കൂറ്റൻ ആൽമരം തലയെടുപ്പോടെ നിൽക്കുന്നു.ഇവിടെ ഭൂരിപക്ഷവും പട്ടികജാതി വിഭാഗത്തിലെ ആളുകളാണ് ഇതര വിഭാഗത്തിൽ പെട്ടവരും അധിവസിക്കുന്നു.

പഴയകാലത്ത് ജൻമിമാരുടെ പാടത്ത് പണിയെടുത്ത് കുടുംബം പോറ്റിയിരുന്നവർ .രാപ്പകൽ അദ്ധ്വാനിച്ചാലും വിട്ടൊഴിയാത്ത പട്ടിണി.തൊഴിൽ സമയത്തിനും കൂലിയിലെ തട്ടിപ്പിനും എതിരായി കേരളത്തിലെ മറ്റ് പ്രദേശങ്ങളിൽ കർഷക തൊഴിലാളി സമരങ്ങൾ ഉയർന്ന് വന്ന സമയത്തൊന്നും ഈ പ്രദേശത്ത് സമരങ്ങൾ രൂപ പെട്ടിരുന്നില്ല.1968ന് ശേഷമാണ് കർഷക തൊഴിലാളി പ്രസ്ഥാനം ആലുംകുറ്റിയിൽ(എത്തരം )എത്തുന്നത് K.A രാജപ്പൻ,സെബാസ്റ്റ്യൻ എന്നീ കർഷക തൊഴിലാളി നേതാക്കളാണ് യൂണിയൻ രൂപീകരണത്തിന് നേതൃത്വം നൽകിയത്. പാടവരമ്പിലെ പീഡനങ്ങൾക്കെതിരെ ശബ്ദമുയർത്തിയ പുരുഷൻമാരെ പോലീസിനെ ഉപയോഗിച്ച് അറസ്റ്റ് ചെയ്യിപ്പിച്ചതിൽ പ്രതിഷേധിച്ച് പോലീസ് വാൻ തടഞ്ഞിട്ടതും,കൂലി കൂടുതൽ ചോദിച്ചത് നൽകാൻ വിസമ്മതിച്ച പ്രമാണിയുടെ വീട്ടിലേക്ക് കർഷക തൊഴിലാളി മാർച്ച് നയിച്ചതും ആലുംകുറ്റിയിലെ (എത്തരം ) ശാരദാ ഗോപാലൻറ്റെ നേതൃത്വത്തിലാണ്.പിന്നീട് ആലുംകുറ്റി കമ്മ്യൂണിസ്റ്റ് പാർട്ടിയുടെ ശക്തി കേന്ദ്ര മായി മാറീ.

</doc>
<doc id="301933" url="https://ml.wikipedia.org/wiki?curid=301933" title="രജ്നി കോത്താരി">
രജ്നി കോത്താരി

പ്രമുഖ ഇന്ത്യൻ രാഷ്ട്രതന്ത്രജ്ഞനും രാഷ്ട്രസൈദ്ധാന്തികനും എഴുത്തുകാരനും അകഡമിക്കുമായിരുന്നു രജ്നി കോത്താരി (1928- 19 ജനുവരി 2015). സാമുഹിക മാനവിക ശാസ്ത്ര ഗവേഷണ സ്ഥാപനമായ സി.എസ്.ഡി.എസ് (CSDS) 1963 ൽ ദൽഹി ആസ്ഥാനമായി സ്ഥാപിച്ച അദ്ദേഹം തന്നെയാണ് 1980-ൽ ലോകയാൻ എന്ന പേരിലുള്ള ബുദ്ധിജീവികളുടേയും സന്നദ്ധപ്രവർത്തകാരുടേയും ഒരു പൊതുകൂട്ടായ്മ സ്ഥാപിച്ചത്. ഐ.സി.എസ്.എസ്.ആർ (ICSSR) ,പി.യു.സി.എൽ എന്നിവയുമായും അദ്ദേഹം അടുത്തുബന്ധപ്പെട്ടു പ്രവർത്തിച്ചു.

ഇന്ത്യയിലെ രാഷ്ട്രീയ ചിന്തകരിൽ വളരെ പ്രമുഖനായ അദ്ദേഹം നിരവധി കൃതികളുടെ രചയിതാവാണ്. പൊളിറ്റിക്സ് ഇൻ ഇന്ത്യ (1970),കാസ്റ്റ് ഇൻ ഇന്ത്യൻ പൊളിറ്റിക്സ്(1973),റീ തിങ്കിംഗ് ഡമോക്രസി (2005) എന്നിവ അദ്ദേഹത്തിന്റെ ഗ്രന്ഥങ്ങളിൽ ചിലതാണ്. 1985-ൽ റൈറ്റ് ലൈവ്‌ലിഹുഡ് അവാർഡിനു ലോകയാൻ തിരഞ്ഞെടുക്കപ്പെട്ടു.




</doc>
<doc id="301946" url="https://ml.wikipedia.org/wiki?curid=301946" title="വിഷി ഫ്രാൻസ്">
വിഷി ഫ്രാൻസ്

ഫ്രാൻസിലെ വിഷി (); (വിച്ചി എന്നും പറയും) എന്ന പട്ടണം ആസ്ഥാനമാക്കി 1940 മുതൽ 1944 വരെ മാർഷൽ പേറ്റന്റെ നേതൃത്വത്തിൽ നില നിന്ന ഭരണകൂടത്തേയും കാലഘട്ടത്തേയുമാണ് വിഷി ഫ്രാൻസ് സൂചിപ്പിക്കുന്നത്. ജർമൻ അധീനതയിലായിരുന്ന ആ കാലഘട്ടത്തെ ഇരുണ്ട വർഷങ്ങൾ"(annees Noires)" എന്നും ഫ്രഞ്ചു ചരിത്രകാരന്മാർ വിശേഷിപ്പിക്കാറുണ്ട്. , 

രണ്ടാം ലോകമഹായുദ്ധത്തിന്റെ ആദ്യ നാളുകളിലെ സൈനിക ഏറ്റുമുട്ടലുകളിൽ ജർമനി ഫ്രാൻസിനെ പരാജയപ്പെടുത്തി. സ്ഥാനമൊഴിഞ്ഞ ജനറൽ മോറിസ് ഗാംലിനു പരകമായി ജനറൽ മാക്സീൻ വേഗാൻഡ് സഖ്യകക്ഷികളുടെ സൈനികത്തലവനായി രംഗത്തെത്തി. യുദ്ധോപദേഷ്ടാവും ഉപപ്രധാനമന്ത്രിയുമായി എൺപത്തിനാലുകാരനായ മാർഷൽഫിലിപ്പ് പേറ്റൻ ചുമതലയേറ്റു. 1940 മേയ് 16-ന് ജർമൻ സൈന്യം ഫ്രാൻസിന്റെ അതിർത്തി കടന്നു. ജർമനിയെ ചെറുത്തുനില്ക്കണമെന്നും അതല്ല ജർമനിയുമായി യുദ്ധം നിറുത്തൽ ഉടമ്പടിയിൽ ഒപ്പു വെക്കുകയാണ് വേണ്ടതെന്നുമുളള രണ്ടു പക്ഷക്കാർ സർക്കാറിലും, സൈന്യത്തിലും പൊതുജനങ്ങൾക്കിടയിലും രൂപം കൊണ്ടു. ജൂൺ ആദ്യവാരത്തിൽ ജർമൻ സൈന്യത്തിനു മുന്നിൽ ഫ്രഞ്ചു തലസ്ഥാനമായ പാരിസിന്റെ പതനം ഉറപ്പായി. ജൂൺ 10-ന് ഭരണകൂടത്തിന്റെ തത്കാല ആസ്ഥാനം ആദ്യം ടൂസിലേക്കും പിന്നീട് ബോർദോവിലേക്കും മാറി. ബ്രിട്ടന്റെ പിന്തുണയോടെ ചെറുത്തു നില്ക്കണമെന്ന അഭിപ്രായക്കാരായിരുന്നു പ്രധാനമന്ത്രി പോൾ റെയ്നാഡും, ബ്രിഗേഡിയർ ചാൾസ് ഡി ഗാളും. മറിച്ച് ജർമനിയുമായി ഒത്തുതീർപ്പിലെത്തണമെന്ന പക്ഷക്കാരായിരുന്നു ഉപപ്രധാനമന്ത്രി പേറ്റനും സൈനികത്തലവൻ വേഗാൻഡും. അതോടെ ഭരണനേതൃത്വം ഉപ പ്രധാനമന്ത്രി മാർഷൽ പേറ്റനു കൈമാറാൻ പ്രധാനമന്ത്രി പോൾ റെയ്നാഡ് നിർബന്ധിതനായി. ജൂൺ പതിനേഴിന് പേടൈന്റെ ഭരണകൂടം യുദ്ധവിരാമം( ആർമിസ്റ്റൈസ് ) പ്രഖ്യാപിച്ചു, അഞ്ചു ദിവസങ്ങൾക്കുശേഷം ജൂൺ 22-ന് ഹിറ്റലറുമായി ഉടമ്പടിയിൽ ഒപ്പുവെക്കുകയും ചെയ്തു. 24 നിബന്ധനകളുണ്ടായിരുന്ന ഈ ഉടമ്പടിയുടെ മുഖ്യ വ്യവസ്ഥകൾ ഇപ്രകാരമായിരുന്നു. , 
ഡിഗാളും റെയ്നാഡും അനുയായികളോടൊപ്പം ബ്രിട്ടനും ആൾജീറിയയും ആസ്ഥാനമാക്കി ചെറുത്തു നില്പ് തുടരാൻ നിശ്ചയിച്ചു. 

യുദ്ധവിരാമത്തെ അനുകൂലിച്ചവരായിരുന്നു പേറ്റന്റെ മന്ത്രിസഭാംഗങ്ങൾ. ജൂൺ 23-ന് ലാവൽ ഉപപ്രധാന മന്ത്രിയായി ചുമതലയേറ്റു. ജൂലൈ ഒന്നിന് ഫ്രാൻസിന്റെ ഔദ്യോഗിക തലസ്ഥാനം തെക്കൻ മേഖലയിലെ വിഷിയിലേക്ക് മാറ്റി സ്ഥാപിക്കപ്പെട്ടു. ജൂലൈ ഒമ്പതിന് പേറ്റനെ സർവ്വാധികാരിയായി പ്രഖ്യാപിക്കണമെന്നുമുളള ലാവലിന്റെ പ്രമേയത്തെ ഫ്രാൻസിന്റെ ജനപ്രതിനിധി സഭ വൻപിച്ച ഭൂരിപക്ഷത്തോടെ അനുകൂലിച്ചു (അനുകൂലം 624, പ്രതികൂലം 4). ഭരണഘടനയിൽ ഭേദഗതികൾ വരുത്തണമെന്ന പ്രമേയവും പാസ്സാക്കി. (569അനുകൂല വോട്ടുകൾ, 80പ്രതികൂല വോട്ടുകൾ, (ഇവർ പിന്നീട് വിഷി80 എന്ന പേരിലറിയപ്പെട്ടു ).. ജൂലൈ 11-ന് മന്ത്രിമാരെ നിയമിക്കാനും പിരിച്ചു വിടാനും മന്ത്രി സഭയിലൂടെ നിയമഭേദഗതികൾ വരുത്താനുമടക്കം സർവവിധ എക്സിക്യൂട്ടിവ് ലെജിസ്ലേറ്റീവ് അധികാരങ്ങളും പേറ്റനിൽ നിക്ഷിപ്തമാവുകയും പാർലമെന്റ് അനിശ്ചിതകാലത്തേക്ക് നീട്ടിവെക്കുകയും ചെയ്തതോടെ ഫ്രാൻസ് റിപ്പബ്ലിക്ക് അല്ലാതായിത്തീർന്നു. . 1941-ജനവരിയിൽ തൃപ്തികരമായ വിധത്തിൽ സേവനമനുഷ്ഠിക്കാത്ത സർക്കാർ ജീവനക്കാരെ പിരിച്ചു വിടാനുളള അധികാരം കൂടി പേറ്റനിൽ നിക്ഷിപ്തമായി.

അധിനിവേശ രാജ്യമായ ജർമനിയുടെ നിലപാടും നയങ്ങളും വിഷി ഭരണകൂടത്തിന്റെ പ്രവർത്തനത്തെ ഏറെ സ്വാധീനിച്ചു. ജർമനിയെ പ്രീണിപ്പിക്കുന്നത് ഫ്രാൻസിന്റെ ഭാവിയെ സുരക്ഷിതമാക്കുമെന്ന് വിഷി ഭരണകൂടം വിശ്വസിച്ചു .

ഫ്രഞ്ചു ദേശീയബോധം വളത്തിയെടുക്കാൻ ഗവർമെന്റും തീവ്രവലതുപക്ഷകക്ഷികളും ഈ അവസരം ഉപയോഗിച്ചു. 
ഫ്രാൻസിന്റെ രാഷ്ട്രീയ മുദ്രവാക്യം സ്വാതന്ത്ര്യം, സമത്വം സഹോദര്യം എന്നതിൽ നിന്നു തൊഴിൽ, കുടുംബം, സ്വദേശം എന്നായി മാറി. 
ജൂതവംശജരെ പാർശ്വവത്കരിക്കാനുളള നിയമങ്ങൾ നടപ്പിലായി., 

മാർഷൽ പേറ്റൻ രാഷ്ട്രത്തിന്റെ സർവാധികാരി ആയതോടെ പെയർ ലാവൽ പ്രധാനമന്ത്രിയായി. പേറ്റനും ലാവലും ഹിറ്റ്ലറുമായി കൂടിക്കാഴ്ചകൾ നടത്തി. ലാവലിന്റെ വർദ്ധിച്ചു വന്ന പ്രാധാന്യത സഹപ്രവർത്തകരെ അസൂയാലുക്കളാക്കി. കുറച്ചു സമയത്തേക്ക് (1940 ഡിസമ്പർ- 1942 ഏപ്രിൽ) ലാവലിന് സ്ഥാനത്യാഗം ചെയ്യേണ്ടി വന്നു. ഫ്രാന്സ്വാ ഡർലാനാണ് പകരം പ്രധാനമന്ത്രി പദമേറ്റത്. 1942 ഏപ്രിലിൽ വീണ്ടും പ്രധാനമന്ത്രിയായ ലാവൽ 1944 ആഗസ്റ്റ് വരെ ആ പദവിയിൽ തുടർന്നു.
ജർമൻ അധിനിവേശരുടെ മേൽനോട്ടത്തിൽ പ്രാദേശികഭരണം ഫ്രഞ്ചു ഘടകങ്ങൾ തന്നേയാണ് നിർവഹിച്ചത്. ഫ്രഞ്ച് സൈന്യത്തിന്റെ (മിലിസി എന്ന് ഫ്രഞ്ചിൽ) അധികാരി ജോസെഫ് ഡർനാൻഡും ജൂതസംബന്ധിയായ വിഭാഗത്തിന്റെ അധികാരിലൂയി ഡാർക്വീറും ആയിരുന്നു. 
നാസി ഗസ്റ്റപ്പോയുടെ ഉപശാഖയായ ഫ്രഞ്ച് ഗസ്റ്റപ്പോയുടെ സകല പ്രവർത്തനങ്ങളും ഹെന്റി ലാഫോണ്ട്, പെയർ ലൗട്രേൽ എന്ന രണ്ടു ഫ്രഞ്ചു ക്രിമിനലുകളുടെ നിയന്ത്രണത്തിലായിരുന്നു. ഇവർക്കു കൂട്ടായി മുൻപോലീസ് അധികാരി പെയർ ബോണിയും ഉണ്ടായിരുന്നു. ബോണി-ലഫോണ്ട് എന്ന ഈ കൂട്ടായ്മയുടെ കേന്ദ്രസ്ഥാനം പാരിസിന്റെ പതിനാറാം വാർഡിലെ ലൂരിസ്റ്റൺ അവെന്യുവിൽ തൊണ്ണൂറ്റിമൂന്നാം നമ്പർ കെട്ടിടമായിരുന്നു.

നാസി ജർമനിയുമായി ഒത്തുകളിക്കാൻ തയ്യാറായവരുടെ ഒരു പുതിയ വർഗം തന്നെ ഉണ്ടായി. Collabo എന്ന് ഫ്രഞ്ചിലും collaborators എന്ന ഇംഗ്ലീഷിലും ഇവർ അറിയപ്പെട്ടു. തീവ്ര വനലതുപക്ഷ സംഘടനകളായ മൂവ്മെന്റ് ഫ്രാൻസിസ്റ്റ്, എൽ.വി.എഫ്( ബോൾഷെവിസ്റ്റ് വിരുദ്ധക്കൂട്ടായ്മ) എന്നിവ രൂപീകരിച്ച മാർസെൽ ബുക്കാർഡ്, ഷാക് ഡോറിയോ എഴുത്തുകാരായ റോബർട്ട് ബ്രാസിലാഷ്, ലൂയി ഫെർഡിനൻഡ് സെലിൻ, പെയർ ഡ്രിയു റോഷെൽ, ലൂസിയൻ റെബാറ്റെറ്റ്,ഷാൾസ് മോറാസ്, പ്രസിദ്ധ ഫാഷൻ ഡിസൈനർ കോകോ ഷാനെൽ ഇവരൊക്കെ ജർമൻ അധികാരികളുമായി സഹകരിക്കാൻ തയ്യാറായി.
പേറ്റൻ-നാസി നയങ്ങളോട് അനുകൂലിക്കാതിരുന്ന പല കലാകാരന്മാരും മൗനം പാലിക്കുകയോ ഫ്രാൻസ് വിടുകയോ ചെയ്തു. ഉദാഹരണത്തിന് കവി റെനെ ഷാർ എഴുത്തു നിർത്തി. ചിത്രകാരൻ മാർക് ഛഗൽ, വൈമാനികനും സാഹിത്യകാരനുമായിരുന്ന ഓട്വാൻ സാന്തെക്സുപെറി എന്നിവർ അമേരിക്കയിലേക്ക് രക്ഷപ്പെട്ടു. ഫ്രാൻസിൽത്തന്നെ തുടർന്നവർ സ്വന്തമായ മാർഗങ്ങൾ കണ്ടെത്തി. ഇടതുപക്ഷ കവി ലൂയി ആരഗൺ രഹസ്യമായി വിപ്ലവകവിതകൾ പ്രസിദ്ധീകരിച്ചു. ആൻഡ്രേ ഗീഡ്, ആൻഡ്രേ മാർലോ,സാർത്ര്, കമ്യു എന്നിവർ ഫ്രഞ്ചു പ്രതിരോധത്തെ അനുകൂലിക്കുന്നവരായിരുന്നു. കമ്യു തന്റെ പ്ലേഗ് എന്ന നോവലിൽ ഈ കാലഘട്ടത്തെ പരോക്ഷമായി അവതരിപ്പിക്കുന്നു. 

പേറ്റൻ-നാസി അനുകൂലികൾക്ക് ഇത്തരം തടസ്സങ്ങളൊന്നുമില്ലായിരുന്നു. തീവ്രദേശീയവാദികളും ജൂതവിരോധികളുമായിരുന്ന ലൂസിയൻ റെബാറ്റെറ്റ്, ലൂയി ഫെർഡിനൻഡ് സെലിൻ, മോറിസ് പൂജോ, പെയർ ഡ്രിയു ലാറോഷെൽ, ചാൾസ് മൗറാസ്, റോബർട്ട് ബ്രാസില്ലാഷ് , മോറിസ് ബാരെസ്, പോൾ ഡിറോലീഡ് എന്നിവർ തങ്ങളുടെ ആശയങ്ങൾ എഴുത്തിലൂടേയും പ്രഭാഷണങ്ങളിലൂടേയും ജനങ്ങളിലേക്കെത്തിച്ചു.



"റേഡിയോ നാഷണേൽ" വിഷി സർക്കാറിന്റെ നിയന്ത്രണത്തിലായിരുന്നു."റേഡിയോ പാരീസ്" ജർമൻ നിയന്ത്രണത്തിലും. ബി.ബി.സിയുടെ ഫ്രാൻസേ പാർലെ ഫ്രാൻസേ (ഫ്രാൻസിനോട് ഫ്രഞ്ചിൽ) എന്ന പരിപാടിയിലൂടെ വിഷി ഗവർമന്റിനെ ധിക്കരിക്കാനും ചെറുത്തു നില്പിൽ പങ്കുചേരാനും ഡിഗാൾ ഫ്രഞ്ചുജനതയോട് ആഹ്വാനം ചെയ്തു. 
ഫ്രഞ്ചു ജൂതന്മാരെ എങ്ങനെ കൈകാര്യം ചെയ്യണമെന്ന ചർച്ചകൾക്കായി 1942 മേയ് 5-ന് നാസി മേലധികാരി റെയിൻഹാഡ് ഹെയ്ഡ്രിച് പാരിസിലെത്തി. ജൂലൈ ഒന്നിന് അഡോൾഫ് ഐക്മാനും പാരിസിലെത്തി. ജൂതന്മാരെ ഒന്നടങ്കം വളഞ്ഞു പിടിക്കാനായിരുന്നു പരിപാടി. പാരിസിലെ വിഷി പോലീസ് അധികാരി റിനി ബൂസ്കെറ്റ് ഫ്രഞ്ചു പോലീസിന്റെ സമ്പൂർണസഹായം വാഗ്ദാനം ചെയ്തു. 1942 ജൂലൈ 16-ന് രാത്രിയോടെ പാരിസിലെ അഞ്ചു വാർഡുകളിൽ നിന്നായി പതിമൂവായിരത്തിൽ പരം ജൂതന്മാർ സ്ത്രീപുരുഷപ്രായഭേദമെന്യെ പിടിക്കപ്പെട്ടു. ഇതിൽ നാലായിരത്തോളം കുട്ടികളായിരുന്നുവെന്ന് പറയപ്പെടുന്നു. ഇവർ നഗരമധ്യത്തിലെ ഇൻഡോർ സ്റ്റേഡിയത്തിലേക്കു നയിക്കപ്പെട്ടു. ശൈത്യകാലത്തെ സൈക്കിൾ മത്സരത്തിനായി നിർമ്മിക്കപ്പെട്ട സ്റേറേഡിയത്തിന്റെ നാലുവശവും മുകൾഭാഗവും അടച്ചു മൂടിക്കെട്ടിയതായിരുന്നു. പ്രഥമികാവശ്യങ്ങൾക്കുപോലും സൗകര്യങ്ങളില്ലാതിരുന്ന ഇതിനകത്ത് ജൂതത്തടവുകാർക്ക് അഞ്ചു ദിവസം കഴിച്ചു കൂട്ടേണ്ടിവന്നു. പലരും മരിച്ചുപോയി, ചെലർ ആത്മഹത്യ ചെയ്തു, ശേഷിച്ചവർ ജർമൻ കോൺസൻട്രേഷൻ കാമ്പുകളിലേക്ക് കയറ്റി അയക്കപ്പെട്ടു., , , 
ബോർദോ പ്രാന്തത്തെ ജൂതവിമുക്തമാക്കാൻ മുൻകൈയെടുത്തത് പോലീസ് മേധാവി മോറിസ് പപോൺ ആയിരുന്നു.സ്ത്രീപുരുഷപ്രായഭേദമെന്യെ ജൂതരെ പന്ത്രണ്ടു തീവണ്ടികളിൽ കയറ്റി ഓഷ്വിറ്റിസിലെ ജർമൻ തടങ്കൽപ്പാളയത്തിലേക്കയക്കാനുള്ള പദ്ധതി ആസൂത്രണം ചെയ്തത് പപോണായിരുന്നു., ,

1944 ജൂലൈ അവസാനത്തോടെ പരാജയം ഉറപ്പായതോടെ ജർമൻ സൈന്യം യുദ്ധമുന്നണികളിൽനിന്നും അധിവേശിത പ്രദേശങ്ങളിൽ നിന്നും പിന്മാറാൻ തുടങ്ങി. ഓഗസ്റ്റിൽ ജർമൻ അധികാരികൾ പേറ്റനേയും ലാവലിനേയും ബലപൂർവം ജർമനിയിലേക്കു കടത്തിക്കൊണ്ടുപോയി. . പേറ്റന് ഫ്രാൻസ് വിടാൻ തീരെ സമ്മതമില്ലായിരുന്നു. ഫ്രഞ്ച്-ജർമൻ അതിർത്തിയിലെ സുഖവാസകേന്ദ്രമായ സിഗ്മാറിങ്കനിലെ കോട്ടയിലാണ് ഇവരെ തടവിൽ പാർപ്പിച്ചത്. ലുഷാറേയും ദുബ്രിനോനും സാഹിത്യകാരൻ സെലിനും ഇവരോടൊപ്പമുണ്ടായിരുന്നു.തന്നെ തിരിച്ച് പാരിസിലേക്കു പോകാൻ അനുവദിക്കണമെന്ന് പേറ്റൻ ഹിറ്റ്ലർക്ക് കത്തെഴുതിയതായി പറയപ്പെടുന്നു. പേറ്റൻ അവസാനം സ്വന്തം ഇച്ഛ നടത്തിയെടുത്തു. സ്വിറ്റിസർലൻഡു വഴി പാരിസിൽ തിരിച്ചെത്തി. 

വിമോചിത ഫ്രാൻസിൽ ഡിഗാളിന്റെ നേതൃത്വത്തിൽ താത്കാലിക ജനാധിപത്യ ഭരണകൂടം നിലവിൽ വന്നു. യുദ്ധകാലത്തെ കുറ്റകൃത്യങ്ങൾ വിചാരണയ്ക്കെടുക്കാനായി നാലു കോടതികൾ രൂപികരിക്കപ്പെട്ടു. 
പേറ്റൻ വധശിക്ഷക്കു വിധിക്കപ്പെട്ടെങ്കിലും പ്രായാധിക്യം കണക്കിലെടുത്ത് അത് ജീവപര്യന്തമാക്കി കുറച്ചു. ലാവൽ, ഡർനാൻഡ്, ദുബ്രിനോൺ,ലുഷാറെ, റോബർട്ട് ബ്രാസില്ലാഷ് എന്നിവർ വധശിക്ഷക്കു വിധേയരാക്കപ്പെട്ടു. ലാവൽ സയനൈഡു കഴിച്ച് ആത്മഹത്യ ചെയ്യാൻ ശ്രമിച്ചെങ്കിലും വിഫലമായി. റെബാറ്റെറ്റിന്റെ വധശിക്ഷ ഇളവു ചെയ്യപ്പെട്ടു.. ലൂയി ഡാർക്വീർ സ്പെയിനിലേക്കു ഓടി രക്ഷപ്പെട്ടു. റെനി ബുസ്കെറ്റിന് അഞ്ചു വർഷത്തെ തടവുശിക്ഷയാണ് ലഭിച്ചത്. വിമോചനസൈന്യത്തേയും സഹായിച്ചുരുന്നു എന്ന വസ്തുക കണക്കിലെടുത്ത് ശിക്ഷ കണ്ടു വർഷമായി ഇളവു ചെയ്യപ്പെട്ടു. പക്ഷേ 1989-90 കാലത്ത് വെലോഡ്രോം ജൂതവേട്ട പുനർവിചാരണക്കെത്തി. വിചാരണ തുടങ്ങുന്നതിനു തൊട്ടുമുമ്പ് ബുസ്കെറ്റ് വധിക്കപ്പെട്ടു. 
വിമോചനസേനയുമായി സഹകരിച്ചുവെന്ന വ്യാജരേഖകൾ ഹാജരാക്കി മോറിസ് പപോൺ വിചാരണയിൽ നിന്ന് ഒഴിഞ്ഞുമാറി. 1958-ൽ പപോൺ പാരിസ് പോലീസ് വിഭാഗത്തിന്റെ ഉന്നതാധികാരിയായി നിയമിക്കപ്പെട്ടു. 1961-ൽ ഡിഗാൾ പപോണിന് വിശിഷ്ട സേവനത്തിനുള്ള ലീജിയൺ ഓഫ് ഓണർ എന്ന ബഹുമതി സമ്മാനിച്ചു. അതേ വർഷം ഒക്റ്റോബറിൽ ആൾജീറിയൻ ദേശീയ വിമോചന മുന്നണി (Algerian National Liberation Front) സംഘടിപ്പിച്ച പ്രക്ഷോഭത്തെ പാപോൺ നിഷ്കരുണം അടിച്ചമർത്തി. പാരിസ് കൂട്ടക്കൊല (Paris Massacre) എന്നറിയപ്പെട്ട ഈ സംഭവത്തിൽ ഇരുനൂറിൽപരം പേർ മരണമടഞ്ഞു. 1980-ൽ പപോണിനെതിരായുള്ള കേസുകൾ പുനർവിചാരണക്കെത്തി. വർഷങ്ങളോളം നീണ്ടുനിന്ന വിചാരണക്കു ശേഷം 1998-ൽ പത്തു വർഷത്തെ കഠിനതടവ് വിധിക്കപ്പെട്ടു. 2002-ൽ അനാരോഗ്യം കാരണം മോചിപ്പിക്കപ്പെട്ടു. 2007-ൽ നിര്യാതനായി. 
വിഷി ഭരണകൂടത്തിന്റെ നിയമസാധുത പിന്നീട് സജീവ ചർച്ചാ വിഷയമായി. ഏകപക്ഷീയമായി പേറ്റനെ സർവാധികാരി പദവിയിലേക്ക് ഉയർത്തിയത് ഭരണഘടനാവിരുദ്ധമാണെന്നും സാധൂകരിക്കാനാവില്ലെന്നായിരുന്നു ചിലരുടെ വാദം. ഡിഗാളും ഈ വാദത്തെ അനുകൂലിച്ചു. പക്ഷേ അമേരിക്കയും കനഡയുമടക്കം നാല്പതോളം രാഷ്ട്രങ്ങൾ വിഷി ഭരണകൂടവുമായി നയതന്ത്രബന്ധങ്ങൾ നിലനിർത്തിയിരുന്നു. 


</doc>
<doc id="301955" url="https://ml.wikipedia.org/wiki?curid=301955" title="സാക്സ്റ്റൺ ഓവൽ">
സാക്സ്റ്റൺ ഓവൽ

ന്യൂസിലൻഡിലെ നെൽസണിലുള്ള ഒരു ക്രിക്കറ്റ് മൈതാനമാണ് സാക്സ്റ്റൺ ഓവൽ. 2014 ൽ ന്യൂസിലൻഡും വെസ്റ്റിൻഡീസും തമ്മിൽ നടന്ന ഏകദിന മൽസരത്തിനാണ് സാക്സ്റ്റൺ ഓവൽ ആദ്യമായി ആതിഥേയത്വം വഹിച്ചത്. 2015 ക്രിക്കറ്റ് ലോകകപ്പിലെ മൂന്ന് ഗ്രൂപ്പ് മൽസരങ്ങൾക്ക് സാക്സ്റ്റൺ ഓവൽ വേദിയായിട്ടുണ്ട്.



</doc>
<doc id="301964" url="https://ml.wikipedia.org/wiki?curid=301964" title="മികച്ച സംഗീതസംവിധായകനുള്ള കേരള സംസ്ഥാന ചലച്ചിത്ര പുരസ്കാരം">
മികച്ച സംഗീതസംവിധായകനുള്ള കേരള സംസ്ഥാന ചലച്ചിത്ര പുരസ്കാരം

മികച്ച സംഗീതസംവിധായകനുള്ള കേരളസംസ്ഥാന ചലച്ചിത്രപുരസ്കാരം വിജയികൾ:


</doc>
<doc id="301986" url="https://ml.wikipedia.org/wiki?curid=301986" title="ജലമലിനീകരണ നിരോധന നിയമം">
ജലമലിനീകരണ നിരോധന നിയമം

ജലാശയങ്ങൾ മലിനമാക്കുന്നത് തടയുക,നിയന്ത്രിക്കുക എന്നതാണ് ഈ നിയമത്തിന്റെ ലക്ഷ്യം.1974ലാണ് ഈ നിയമം നിലവിൽ വന്നത്.


</doc>
<doc id="301988" url="https://ml.wikipedia.org/wiki?curid=301988" title="ചെച്‌നിയ">
ചെച്‌നിയ

റഷ്യയിലെ ഒരു ഫെഡറൽ സബ്ജക്ട് ആണ് ചെച്‌നിയ എന്ന ചെചെൻ റിപ്പബ്ലിക്. കിഴക്കെ യൂറോപ്പിന്റെ തെക്കെയറ്റത്തും കാസ്പിയൻ തടാകത്തിന്റെ 100 മീറ്റർ പരിധിയിലുമായാണ് ഇത് സ്ഥിതി ചെയ്യുന്നത്. ഗ്രോസ്‌നി നഗരമാണ് തലസ്ഥാനം. 2010ലെ റഷ്യൻ കാനേഷുമാരി അനുസരിച്ച് 1,268,989 ആണ് ഇവിടുത്തെ മൊത്തം ജനസംഖ്യ.


</doc>
<doc id="301998" url="https://ml.wikipedia.org/wiki?curid=301998" title="യൂസഫ് ഹമീദ്">
യൂസഫ് ഹമീദ്

ഇന്ത്യൻ ഗവേഷകനും സിപ്ലയുടെ നിലവിലത്തെ ചെയർമാനുമാണ് യൂസഫ് ഹമീദ് അഥവാ യൂസഫ് ഖ്വാജ ഹമീദ്.


</doc>
<doc id="302002" url="https://ml.wikipedia.org/wiki?curid=302002" title="വെൺമുരശ്">
വെൺമുരശ്

മഹാഭാരതത്തെ ആസ്പദമാക്കി ബി. ജയമോഹൻ രചിക്കുന്ന തമിഴ് നോവലാണ്‌ വെൺമുരശ്. സാധ്യതയിലും വ്യാപ്തിയിലും മഹാഭാരതത്തോട് കിടപിടിക്കുന്ന സൃഷ്ടിയാണ് ജയമോഹൻ ലക്ഷ്യമിടുന്നത്. 2014 ജനുവരിയിൽ എഴുതിത്തുടങ്ങിയ കൃതി പത്തുവർഷംകൊണ്ട് പൂർത്തിയാവുമെന്നു പ്രതീക്ഷിക്കുന്നു. 'വെൺമുരശ്' പുസ്തകങ്ങളുടെ ഒരു പരമ്പരയായാണ് പ്രസിദ്ധീകരിക്കുന്നത്. 2017 ഡിസബർ ആയപ്പോഴേക്കും പതിനാറ് പുസ്തകങ്ങൾ പ്രസിദ്ധീകരിച്ചു കഴിഞ്ഞു.ഇതുവരെ പതിനാറായിരം പേജോളം ആകാറായി.


</doc>
<doc id="302004" url="https://ml.wikipedia.org/wiki?curid=302004" title="സഖാവ് (മാസിക)">
സഖാവ് (മാസിക)

കമ്മ്യൂണിസ്റ്റ് പാർട്ടി ഓഫ് ഇന്ത്യ (മാർക്സിസ്റ്റ്‌ - ലെനിനിസ്റ്റ്)ന്റെ [സി.പി.ഐ (എം.എൽ) റെഡ്സ്റ്റാർ] കമ്മിറ്റി മുഖപത്രമാണ് സഖാവ് മാസിക.
സി.പി.ഐ (എം.എൽ) പോളിറ്റ് ബ്യൂറോ അംഗം പി.ജെ.ജെയിംസ്‌ ആണ് പത്രാധിപർ. പ്രമുഖ സി.പി.ഐ (എം.എൽ) നേതാവായ കെ.ശിവരാമൻ ആണ് പ്രസാധകൻ.


</doc>
<doc id="302006" url="https://ml.wikipedia.org/wiki?curid=302006" title="ഗോയോസെഫലി">
ഗോയോസെഫലി

പാച്ചിസെഫാലോസൌരിഡ് കുടുംബത്തിൽ പെട്ട ദിനോസർ ആണ് ഗോയോസെഫലി. അന്ത്യ ക്രിറ്റേഷ്യസ് കാലത്ത് ആണ് ഇവ ജീവിച്ചിരുന്നത്. ഫോസ്സിൽ കണ്ടു കിട്ടിയിട്ടുള്ളത് മംഗോളിയയിലെ നിന്നും ആണ്. 10-40 കിലോ മാത്രം ഭാരം വരുന്ന ഒരു ദിനോസർ ആയിരുന്നു ഇവ . 



</doc>
<doc id="302007" url="https://ml.wikipedia.org/wiki?curid=302007" title="ഗ്രസിലിസെററ്റോപ്സ്">
ഗ്രസിലിസെററ്റോപ്സ്

സെറാടോപിയ എന്ന കുടുംബത്തിൽ പെട്ട ദിനോസർ ആണ് ഗ്രസിലിസെററ്റോപ്സ്. അന്ത്യ ക്രിറ്റേഷ്യസ് കാലത്ത് ജീവിച്ചിരുന്നവയാണ് ഇവ. ഫോസ്സിൽ കണ്ടു കിട്ടിയിടുള്ളത് മംഗോളിയയിൽ നിന്നും ആണ് .

വളരെ ചെറിയ ദിനോസർ ആയ ഇവ ഇരുകാലി ആയിരുന്നു. കണ്ടു കിട്ടിയ ഫോസ്സിൽ വെച്ച് ഇവയ്ക്ക് ഒരു പൂച്ചയുടെ വലിപ്പം മാത്രമേ ഉള്ളൂ . ഇവയ്ക്ക് മുഖത്ത് കൊമ്പ് ഇല്ലായിരുന്നു. എന്നാൽ തലക്ക് പിൻ ഭാഗത്തായി അസ്ഥിയുടെ ആവരണം ആയ ഫ്രിൽ ഉണ്ടായിരുന്നു.



</doc>
<doc id="302014" url="https://ml.wikipedia.org/wiki?curid=302014" title="കൃഷ്ണചന്ദ്രൻ (ക്രിക്കറ്റ് താരം)">
കൃഷ്ണചന്ദ്രൻ (ക്രിക്കറ്റ് താരം)

ഒരു യു.എ.ഇ ക്രിക്കറ്റ് താരമാണു കൃഷ്ണചന്ദ്രൻ (ജനനം 1984 ഓഗസ്റ്റ് 24). പാലക്കാട് കൊല്ലങ്കോട് സ്വദേശിയായ ഇദ്ദേഹം2015 ക്രിക്കറ്റ് ലോകകപ്പിനുള്ള യു.എ.ഇ ടീമിൽ ഇടം നേടി.


</doc>
<doc id="302022" url="https://ml.wikipedia.org/wiki?curid=302022" title="സ്റ്റാർ പ്ലസ്">
സ്റ്റാർ പ്ലസ്

സ്റ്റാർ ഇന്ത്യ നെറ്റ്‌വർക്കിന്റെ ഭാഗമായ ഒരു ഹിന്ദി ടെലിവിഷൻ ചാനലാണ് സ്റ്റാർ പ്ലസ്. ഈ ചാനൽ 21സ്റ്റ് സെഞ്ച്വറി ഫോക്സിന്റെ ഇന്ത്യയിലെ സ്റ്റാർ നെറ്റ്‌വർക്കിന്റെ ഭാഗമാണ്. കുടുംബ സീരിയലുകൾ, കോമഡി പരിപാടികൾ, യുവജനത പരിപാടികൾ, റിയാലിറ്റി പരിപാടികൾ എന്നിവയാണ് ഈ ചാനൽ വഴി സം‌പ്രേഷണം ചെയ്യുന്നത്.

ഈ ചാനൽ ആദ്യമായി ഇന്ത്യയിൽ ആരംഭിച്ചത് 21 ഫെബ്രുവരി 1992 നാണ്. ആ സമയത്ത് അമേരിക്കയിൽ നിന്നുള്ള പരിപാടികൾ കാണിക്കുന്ന ഇംഗ്ളീഷ് ഭാഷാ ചാനൽ ആയിരുന്നു. ഇതിന്റെ സമാനമായ ചാനൽ സീ ടിവി ആയിരുന്നു. പിന്നീട് സ്റ്റാർ സീ ടിവിയുമായുള്ള ബന്ധം അവസാനിപ്പിക്കുകയും ന്യൂസ് കോർപ്പറേഷൻ എന്ന കമ്പനിയെ സ്വന്തമാക്കുകയും ചെയ്തു. സ്റ്റാർ ടിവി ഭാഷ ഹിന്ദിയിലോട്ട് മാറ്റുകയും ചെയ്തു. ഇംഗ്ളീഷ് ഭാഷയിൽ സ്റ്റാർ വേൾഡ് എന്ന ചാനൽ ആരംഭിക്കുകയും ചെയ്തു. 
2000 ത്തിൽ കമ്പനിയുടെ സി.ഇ.ഓ ആയ സമീർ നായരും പ്രോഗ്രാമിംഗ് ചീഫ് ആയ തരുൺ കത്യാലും ചേർന്ന് പുതിയ കുറേ പരിപാടികൾ തുടങ്ങി. ഈ പരിപാടികൾ സ്റ്റാർ ടിവിയെ ഹിന്ദി ചാനലുകളുടെ മുൻപന്തിയിൽ എത്തിച്ചു. 



</doc>
<doc id="302041" url="https://ml.wikipedia.org/wiki?curid=302041" title="കൃഷ്ണചന്ദ്രൻ">
കൃഷ്ണചന്ദ്രൻ

മലയാളത്തിലെ ഒരു ചലച്ചിത്രഗായകനാണ് കൃഷ്ണചന്ദ്രൻ എന്ന ടി.എൻ. കൃഷ്ണചന്ദ്രൻ. 1974-ൽ രതിനിർവേദം എന്ന പദ്മരാജൻ ചിത്രത്തിലെ പപ്പു എന്ന കഥാപത്രത്തെ അഭിനയിച്ചുകൊണ്ട് നടനായിആണ് കൃഷണചന്ദ്രൻ തന്റെ സിനിമാജീവിതം തുടങ്ങിയത്. എന്നാൽ പിന്നീട് 1982-ൽ ഇണ എന്ന ഐ.വി ശശി ചിത്രത്തിലെ 'വെള്ളി ചില്ലം വിതറി' എന്ന ഗാനം ആലപിച്ചുകൊണ്ട് ചലച്ചിത്രപിന്നണിഗായകനായി മാറി.



</doc>
<doc id="302052" url="https://ml.wikipedia.org/wiki?curid=302052" title="അമൃത വെങ്കടേശ്">
അമൃത വെങ്കടേശ്

ഇന്ത്യയിലും പുറംലോകത്തും ഏറെ അറിയപ്പെടുന്ന കർണ്ണാടക സംഗീതജ്ഞയാണ് അമൃത വെങ്കടേശ്. 
ആഴത്തിലുള്ള ശബ്ദവും രാഗങ്ങളേക്കുറിച്ചുള്ള അവഗാഹമായ ധാരണയും അത്മവിശ്വാസം നിറഞ്ഞ ആലാപനശൈലിയും അവരുടെ കച്ചേരികളെ വേറിട്ട അനുഭവങ്ങളാക്കുന്നു.

ഈ യുവഗായിക വീണാവാദനത്തിലും തന്റെ പ്രാഗല്ഭ്യം തെളിയിച്ചിട്ടുണ്ട്. തിരുവനന്തപുരത്ത് പദ്നാഭസ്വാമിക്ഷേത്രത്തിലെ നവ്രാത്രിമണ്ഡപ്ത്തിൽ പാടിയ രണ്ടാമത്തെ വനിത എന്ന ഖ്യാതിയും അവർക്കുണ്ട്. ആദ്യത്തേത് ശ്രീമതി പാറശ്ശാല പൊന്നമ്മാൾ ആയിരുന്നു. 

ബെംഗളൂരിൽ ആണ് ഇവർ താമസിക്കുന്നത്. ആറാം വയസ്സിൽ അച്ഛൻ നഷ്ടപ്പെട്ട അമൃതക്ക് പിതാമഹനും പിതാമഹിയും അമ്മ ശ്രീമതി രാധയും മാതുലനും വീണാവാദകനുമായ ശ്രീ മാധവനുമായിരുന്നു സംഗീതാഭ്യസനത്തിന്ന് താങ്ങും തണലുമായിരുന്നത്. ആറാമത്തെ വയസ്സിൽ ബെംഗളൂരുവിലെ ആഞജനേയക്ഷേത്രത്തിലായിരുന്നു ആദ്യ കച്ചേരി. തുടർന്ന് ശ്രീ. എം.ടി. ശെൽവനാരായണൻ, ശ്രീമതി ചാരുമതി രാമചന്ദ്രൻ, പ്രിൻസ് രാമവർമ്മ എന്നിവരുടെ കീഴിൽ അവർ ശിക്ഷണം നേടിയിട്ടുണ്ട്. ബെംഗളൂരുവിലെ ബിഷപ് കോട്ടൺസ് കോളേജിലെ ഒരു ശാസ്ത്രവിദ്യാർത്ഥി കൂടിയാണ് അമൃത.


</doc>
<doc id="302053" url="https://ml.wikipedia.org/wiki?curid=302053" title="എന്റെ ഗ്രാമം (ചലച്ചിത്രം)">
എന്റെ ഗ്രാമം (ചലച്ചിത്രം)

ശ്രീമൂലനഗരം വിജയൻ കഥയും സംഭാഷണവും എഴുതി സംവിധാനം ചെയ്ത് 1984ൽ പുറത്തിറങ്ങിയ ചിത്രമാണ് എന്റെ ഗ്രാമം. ടി.കെ വാസുദേവൻ തിരക്കഥയെഴുതി നിർമ്മിച്ച ഈ ചിത്രത്തിൽ എം.ജി. സോമൻ, അംബിക, കനകദുർഗ, ശ്രീലത, മാള അരവിന്ദൻ എന്നിവരായിരുന്നു പ്രധാന താരങ്ങൾ. ശ്രീമൂലനഗരം വിജയൻ എഴുതിയ ഗാനങ്ങൾക്ക് വിദ്യാധരനായിരുന്നു സംഗീതം.
ഗാനങ്ങൾ :ശ്രീമൂലനഗരം വിജയൻ<br>
ഈണം :വിദ്യാധരൻ


</doc>
<doc id="302060" url="https://ml.wikipedia.org/wiki?curid=302060" title="അശ്വഥ് നാരായണൻ">
അശ്വഥ് നാരായണൻ

ഉയർന്നുവരുന്ന കർണ്ണാടക സംഗീതജ്ഞരിൽ പ്രമുഖനാണ് അശ്വഥ് നാരായണൻ. ശ്രീ എൻ. രാജഗോപാലിന്റേയും ശ്രീമതി. ജയന്തി രാജഗോപാലിന്റേയും മകനായി, ശ്രീ അരിയക്കുടി രാമാനുജ അയ്യങ്കാരുടെ പരമ്പരയിൽ, 1991 ജൂലായ് നാലിനാണ് ജനനം. സംഗീതത്തിൽ അവഗാഢമായ ജ്ഞാനം കൈമാറിവരുന്ന ഒരു കുടുംബപരമ്പരയിലാണ് അശ്വഥിന്റെ സ്ഥാനം .

നാലാം വയസ്സിൽ സംഗീതലോകത്തെത്തിയ അശ്വഥിന്റെ അദ്യഗുരു ശ്രീമതി ജയലക്ഷ്മി സുന്ദരരാജനാണ്. പിന്നീട് 1998-ൽ സംഗീതകലാനിധി ശ്രീ പാലക്കാട് കെ.വി. നാരായണസ്വാമിയുടെ കീഴിൽ 2002-ൽ, അദ്ദേഹം മരിക്കുംവരെ, ശിഷ്യനായി തുടർന്നു. തുടർന്ന് ഗുരുപത്നിയും സംഗീതവിദുഷിയുമായ ശ്രീമത്. പദ്മ നാരയണസ്വാമിയുടെ കീഴിലാണ് സംഗീതപഠനം നടക്കുന്നത്. തഞ്ചാവൂർ ശാസ്ത്ര യൂനിവെർസിറ്റിയിലെ ബി.ടെക് വിദ്യാർത്ഥിയുമാണ്.


</doc>
<doc id="302061" url="https://ml.wikipedia.org/wiki?curid=302061" title="കർണാട്ടിക്ക സഹോദരന്മാർ">
കർണാട്ടിക്ക സഹോദരന്മാർ

കർണ്ണാടകസംഗീതരംഗത്ത് ഇന്നത്തെ യുവനിരയിൽ ഗണനീയരാണ് കർണ്ണാട്ടിക്ക സഹോദരന്മാർ എന്നറിയപ്പെടുന്ന ശശികിരണും ഗണേശും. രണ്ടുപേരും ചേർന്നാണ് കച്ചേരികൾ അവതരിപ്പിച്ചുപോരുന്നത് . 
സഹോദരസന്താനങ്ങളായ ഇവർ രണ്ടുപേരും പ്രശസ്തനായ ഗോട്ടുവാദ്യം നാരായണ അയ്യങ്കാരുടെ പേരക്കുട്ടികളാണ്. രണ്ടാം വയസ്സിൽത്തന്നെ അതീവശ്രദ്ധേയമായ മട്ടിൽ സംഗീതാഭിരുചിയും പ്രായത്തിനേക്കാളേറെ സംഗീതപാടവവും പ്രദർശിപ്പിച്ച ഇവർ ഇന്ന് സംഗീതജ്ഞരുടെ മുൻ നിരയിലേക്കെത്തിക്കഴിഞ്ഞു. 
കച്ചേരികളും ജുഗൽബന്ധികളും ഫ്യൂഷൻ സംഗീതവുമായി അവർ ഇതിനോടകം തന്നെ 3500-ഓളം വേദികളിൽ പ്രത്യക്ഷപ്പെട്ടുകഴിഞ്ഞു. അമേരിക്ക, സിംഗപ്പൂർ, മലയേഷ്യ, ഇംഗ്ലണ്ട്, യു.എ.ഇ., എന്നിവിടങ്ങളിലെല്ലാം ഇവർ കച്ചേരികൾ നടത്തിയിട്ടുണ്ട്. 2010 സപ്തംബർ 10-ഉം 11-ഉമായി, വിശ്വശാന്തിദിനത്തിന്റെ പശ്ചാത്തലത്തിൽ, ഇവർ ഒരു 24 മണിക്കൂർ കച്ചേരി നടത്തുകയുണ്ടായി. അത്രയും സമയം ഒരു ഇടവേളപോലും എടുക്കാതെയായിരുന്നു കച്ചേരി.


</doc>
<doc id="302077" url="https://ml.wikipedia.org/wiki?curid=302077" title="കെ. കുഞ്ഞിരാമൻ (ഉദുമ)">
കെ. കുഞ്ഞിരാമൻ (ഉദുമ)

2011 മുതൽ ഉദുമ നിയമസഭാമണ്ഡലത്തെ പ്രതിനിധീകരിക്കുന്ന എം.എൽ.എയാണ് കെ. കുഞ്ഞിരാമൻ. കാസറഗോഡ് സി.പി.ഐ(എം) ഡിസ്ട്രിക്റ്റ് കമ്മിറ്റി അംഗമാണ്.

1948 ഫിബ്രുവരി 28ന് ചന്തു മണിയാണിയുടേയും കുഞ്ഞമ്മ അമ്മയുടേയും മകനായി ആലക്കോട് ജനിച്ചു, കർഷകനും സാമൂഹ്യപ്രവർത്തകനുമായ അദ്ദേഹത്തിന് കാൻഫെഡ് ഏർപ്പെടുത്തിയ, കാസർഗോഡ് ജില്ലയിലെ മികച്ച ജൈവ കർഷകനുള്ള അവാർഡ് 2014-ൽ ലഭിച്ചിട്ടുണ്ട്


</doc>
<doc id="302089" url="https://ml.wikipedia.org/wiki?curid=302089" title="എ.എസ്. കിരൺ കുമാർ">
എ.എസ്. കിരൺ കുമാർ

എ.എസ്. കിരൺ കുമാർഐ.എസ്.ആർ.ഒ ചെയർമാൻ. മംഗൾയാൻ ദൗത്യത്തിൻെറ ശിൽപികളിലൊരാളായിരുന്നു. ബഹിരാകാശ കമീഷൻ അധ്യക്ഷൻ എന്നീ സ്ഥാനങ്ങളും അദ്ദേഹം വഹിക്കുന്നു. 
കർണാടക സ്വദേശിയായ ഇദ്ദേഹം അഹ്മദാബാദിലെ സ്പേസ് ആപ്ളിക്കേഷൻ സെൻറർ ഡയറക്ടറായിരുന്നു. ബാംഗ്ളൂർ യൂനിവേഴ്സിറ്റിയിൽനിന്ന് ഇലക്ട്രോണിക്സിൽ എം.എസ്സിയും ബംഗളൂരു ഇന്ത്യൻ ഇൻസ്റ്റിറ്റ്യൂട്ട് സയൻസിൽനിന്ന് ഫിസിക്കൽ എൻജിനീയറിങ്ങിൽ എം.ടെക്കും നേടി. 1975ലാണ് ഐ.എസ്.ആർ.ഒയിൽ ചേർന്നു. ബഹിരാകാശ വകുപ്പ് സെക്രട്ടറി, . ഐ.എസ്.ആർ.ഒയുടെ ചൊവ്വാ ദൗത്യമായ മംഗൾയാനിലെ അഞ്ച് ശാസ്തീയ ഉപകരണങ്ങളിൽ മൂന്നെണ്ണം നിർമിച്ച 1/12/2015 11:03:56 PMസംഘത്തിന് നേതൃത്വം നൽകിയത് ഇദ്ദേഹമാണ്. കഴിഞ്ഞ വർഷം രാജ്യം പദ്മശ്രീ നൽകി ആദരിച്ചു. ഡിസംബർ 31ന് വിരമിച്ച കെ. രാധാകൃഷ്ണൻെറ പിൻഗാമിയായി മൂന്നു വർഷത്തേക്കാണ് ഇപ്പോഴത്തെ ചെയർമാൻ സ്ഥാനം.



</doc>
<doc id="302110" url="https://ml.wikipedia.org/wiki?curid=302110" title="പ്രിൻസ് രാമവർമ്മ">
പ്രിൻസ് രാമവർമ്മ

തെക്കേ ഇന്ത്യയിലെ ഒരു പ്രമുഖനായ കർണ്ണാടകസംഗീതജ്ഞനാണ് പ്രിൻസ് രാമവർമ്മ. തിരുവിതാംകൂർ രാജകുടുംബാംഗമായ അദ്ദേഹം പ്രസിദ്ധനായ ഒരു വായ്പ്പാട്ടുകാരനും വീണാവാദകനും എഴുത്തുകാരനും റോട്ടർഡാം കൺസർവേറ്ററി ഓഫ് മ്യൂസിക്കിൽ അദ്ധ്യാപകനുമാണ്. മഹാരാജാ സ്വാതിതിരുനാളിന്റേയും രാജാ രവിവർമ്മയുടേയും കലാപാരമ്പര്യത്തിന്റെ തുടർച്ചയിൽ നിൽക്കുന്ന അദ്ദേഹം പൂയം തിരുനാൾ ഗൗരിപാർവതിബായിയുടെയും ചെമ്പ്രോൾ രാജരാജവർമ്മയുടേയും ഏറ്റവും ഇളയ മകനാണ്..അദ്ദേഹത്തിന്റെ മൂത്ത സഹോദരി, പ്രൊഫസർ മാധവദാസ് നാലാപ്പാട്ടിന്റെ സഹധർമ്മിണിയായ തിരുവാതിര തിരുനാൾ ലക്ഷ്മീബായി ആണ്.

1968 അഗസ്ത് 12-ന്നാണ് ജനനം. 
ആദ്യകാലത്ത് മൃഗചികിത്സാരംഗത്ത് ഒരു സർജ്ജനായിത്തീരാൻ താത്പര്യം കാണിച്ചിരുന്ന രാമവർമ്മക്ക് ഒരു നിയോഗം പോലെ പാടാൻ കിട്ടിയ ഒരവസരമാണ് സംഗീതലോകത്തേക്ക് അദ്ദേഹത്തെ എത്തിച്ചത്. തുടർന്ന് 1982-ൽ അദ്ദേഹം, തന്റെ പ്രപിതാമഹിയുടെ പ്രോത്സാഹനത്തിലും സാമ്പത്തികസഹായത്തോടേയും, സംഗീതം പഠിക്കാനാരംഭിച്ചു. വെച്ചൂർ ഹരിഹരസുബ്രഹ്മണ്യ അയ്യർ, തിരുവനന്തപുരം. ആർ. വെങ്കിട്ടരാമൻ, കെ.എസ്.നാരയണസ്വാമി എന്നിവരായിരുന്നു ആദ്യകാല ഗുരുക്കന്മാർ. പിന്നീട് അദ്ദേഹ്അം എം. ബാലമുരളികൃഷ്ണയുടെ കീഴിലും സംഗീതാഭ്യസനം നടത്തി.

രാമവർമ്മ തന്റെ ആദ്യ സംഗീതപ്രകടനം നടത്തിയതും ആദ്യ സി.ഡി. പ്രകാശിപ്പിച്ചതും ലണ്ടനിലെ ക്യൂൻ എലിസബത്ത് ഹാളിലാണ്. സംഗീതത്തിന്റെ മറ്റെല്ലാ മേഖലകളുടേയും സ്വാധീനം സ്വാംശീകരിക്കാറുള്ള അദ്ദേഹം ദുബായ്, ഫ്രാൻസ്, ജർമ്മനി, കുവൈറ്റ്, നെതർലാൻഡ്, യു.കെ., യു.എസ്., എന്നീ രാജ്യങ്ങളിലൊക്കെ സംഗീതക്കച്ചേരി നടത്തിയിട്ടുണ്ട്. ബെൽജിയത്തിലെ സ്യൂഡർപെർഷ്യൂസിലും, ആംസ്റ്റാർഡാമിൽ റോയൽ ട്രോപ്പൻ ഇൻസ്റ്റിറ്റ്യൂട്ടിലും ഹേഗിലെ കോർസോ തിയേറ്ററിലും അദ്ദേഹം നടത്തിയ പ്രകടനങ്ങൾ ശ്രദ്ധേയങ്ങളായിരുന്നു. എ.പി.ജെ. അബ്ദുൾകലാം പ്രസിഡന്റായിരുന്നപ്പോൾ അദ്ദേഹം പ്രിൻസ് രാമവർമ്മയെ രാഷ്ട്രപതി ഭവനിൽ കച്ചേരിനടത്താൻ ക്ഷണിച്ചിരുന്നു. 
സ്വാതിതിരുനാളിന്റേയും ബൽമുരളികൃഷ്ണയുടേയും രചനകളേപ്പറ്റി ആധികാരികാമായി പറയാൻ കഴിവുള്ള ഒരാളായാണ് രാമവർമ്മ പരിഗണിക്കപ്പെട്ടുപോരുന്നത്. കർണ്ണാടകസംഗീതത്തേക്കുറിച്ച് അദ്ദേഹം ധാരാളം സോദാഹരണപ്രഭാഷണങ്ങൾ നടത്തിവരുന്നുണ്ട്. ഇന്ത്യൻ സംഗീതത്തേപ്പറ്റി അദ്ദേഹം ആനുകാലികങ്ങളിൽ എഴുതാറുമുണ്ട്.
ഇന്ത്യൻ ഗായകാരായ കിഷൻ കിഷോറിന്റേയും കെ.എൽ.സൈഗാളിന്റേയും ആരാധകനായ വർമ്മ ജേഡ് എറു, ഫൈറൂസ്, ഗൂഗൂഷ് തുടങ്ങിയ ലോകസംഗീതരംഗത്തെ താരങ്ങളേയും ആരധിക്കുന്നു.

മഹാരാജാസ്വാതിതിരുനാളിന്റെ ഓർമ്മക്കായി തിരുവനന്തപുരത്ത് നടന്നുപോരുന്ന സ്വാതി സംഗീതോത്സവം സംഘടിപ്പിക്കുന്നത് പ്രിൻസ് രാമവർമ്മ ആണ്. നവരാത്രിമണ്ഡപത്തിലെ നവരാത്രിക്കച്ചേരിയും അദ്ദേഹമാണ് സംഘടിപ്പിക്കുന്നത്. പാറശ്ശാല പൊന്നമ്മാൾ എന്ന സംഗീതപ്രതിഭയായ വനിതയെ, 300-ഓളം വർഷമായി പുരുഷന്മാർ മാത്രം പാടിപ്പോന്ന പാരമ്പര്യം ലംഘിച്ചുകൊണ്ട്, നവരാത്രിമണ്ഡപത്തിൽ പാടാൻ കൊണ്ടുവന്നത് രാമവർമ്മയാണ്. അതുപോലെ അവിടെ പാടാൻ അമൃത വെങ്കടേശിന്നും അവരുടെ ഇരുപതാമത്തെ വയസ്സിൽത്തന്നെ, അദ്ദേഹം അവസരം നൽകുകയുണ്ടായി.


</doc>
<doc id="302120" url="https://ml.wikipedia.org/wiki?curid=302120" title="ഐൻ ജാലൂത്ത് യുദ്ധം">
ഐൻ ജാലൂത്ത് യുദ്ധം

ഐൻ ജാലൂത്ത് യുദ്ധം (Ayn Jalut, in Arabic: , the "Spring of Goliath", or Harod Spring, in Hebrew: ) t 1260 സെപ്റ്റംബർ 3 ന് മുസ്‌ലിം മംലൂക്കുകളും മംഗോളുകളും തമ്മിൽ ഇന്നത്തെ അധിനിവിഷ്ട പലസ്തീനിലെ തെക്ക് കിഴക്കൻ ഗലീലിയിലെ, ജസ്റീൽ താഴ്വരയിൽ വെച്ച് നടന്ന യുദ്ധമാണ് ഐൻ ജാലൂത്ത് യുദ്ധം. മംഗോളിയയിൽ തുടങ്ങി നിരവധി സാമ്രാജ്യങ്ങളെ തകർത്തു മുന്നേറിയ മംഗോളുകളുകൾ ആദ്യമായി നേരിട്ടുള്ള യുദ്ധത്തിൽ പൂർണ്ണ പരാജയത്തിന്റെ രുചിയറിഞ്ഞത് ഐൻ ജാലൂത്ത് യുദ്ധത്തിലായിരുന്നു. മംഗോളുകളുടെ മുന്നേറ്റത്തിനു തടയിട്ട യുദ്ധം എന്ന നിലയിൽ ഈ യുദ്ധത്തിനു ചരിത്രത്തിൽ സ്ഥാനമുണ്ട്.


</doc>
<doc id="302128" url="https://ml.wikipedia.org/wiki?curid=302128" title="കെ. കുഞ്ഞിരാമൻ (തൃക്കരിപ്പൂർ)">
കെ. കുഞ്ഞിരാമൻ (തൃക്കരിപ്പൂർ)

2006 മുതൽ തൃക്കരിപ്പൂർ നിയമസഭാമണ്ഡലത്തെ പ്രതിനിധീകരിക്കുന്ന എം.എൽ.എയാണ് കെ. കുഞ്ഞിരാമൻ. ആയുർവേദ ഡോക്ടറായ അദ്ദേഹം സി.പി.ഐ(എം) സംസ്ഥാനകമ്മിറ്റി അംഗമാണ്.

1943 നവംബർ 10ന് കെ.വി കുഞ്ഞമ്പുവൈദ്യരുടേയും കാര്യങ്കോട് കുഞ്ഞിമാണിക്കത്തിന്റേയും മകനായി തുരുത്തിയിൽ ജനിച്ചു, 


</doc>
<doc id="302129" url="https://ml.wikipedia.org/wiki?curid=302129" title="സൈഫുദ്ദീൻ ഖുതുസ്">
സൈഫുദ്ദീൻ ഖുതുസ്

സൈഫുദ്ദീൻ ഖുതുസ്, Kutuz or Koetoez, (; "epithet": al-Malik al-Muzaffar Saif ad-Din Qutuz (Arabic: الملك المظفر سيف الدين قطز) (മരണം October 24, 1260) ഈജിപ്റ്റിലെ മൂന്നാമത്തെ മംലൂക്ക് സുൽത്താൻആയിരുന്നു സൈഫുദ്ദീൻ ഖുതുസ് 1259 മുതൽ 1260ൽ വധിക്കപ്പെടും വരെ ആയിരുന്നു ഭരണകാലം. ഐൻ ജാലൂത്ത് യുദ്ധത്തിൽ മംഗോളുകൾക്കെതിരെ മംലൂക്കുകളുടെ നേതൃത്വത്തിൽ മുസ്ലിങ്ങൾ ഐതിഹാസിക വിജയം നേടിയത് സൈഫുദ്ദീൻ ഖുതുസിന്റെ നേതൃത്വത്തിലായിരുന്നു. വളരെ ചെറിയ കാലയളവ് മാത്രമേ ഭരണത്തിലിരുന്നുള്ളൂവെങ്കിലും ഏറ്റവും ജനകീയനായ മംലൂക്ക് ഭരണാധികാരിയായും ഇസ്ലാമിക ചരിത്രങ്ങളിലെ ഉയർന്ന സ്ഥാനീയൻമാരിലൊരാളായും അദ്ദേഹം ഗണിക്കപ്പെടുന്നു. ഒരു അടിമയായി ജീവിതം ആരംഭിച്ച സൈഫുദ്ദീൻ ഖുതുസ് പടിപടിയായി ഉയർന്നു ഒരു മംലൂക്ക് സാമ്രാജ്യത്തിന്റെ ഭരണനിരയിലേക്ക് ഉയർത്തപ്പെടുകയായിരുന്നു.


</doc>
<doc id="302144" url="https://ml.wikipedia.org/wiki?curid=302144" title="ബാസിലിസ്ക് പല്ലി">
ബാസിലിസ്ക് പല്ലി

മധ്യഅമേരിക്കൻ പ്രദേശങ്ങളിൽ കാണപ്പെടുന്ന , വെള്ളത്തിലൂടെ വേഗത്തിൽ നടക്കാൻ കഴിയുന്ന പല്ലികളെയാണ് ബാസിലിസ്ക് പല്ലികൾ എന്ന് പറയുന്നത്. ഈ ജനുസ്സിൽ നാലിനം പല്ലികൾ ഉണ്ട്.

വെള്ളത്തിലൂടെ നടക്കാൻ കഴിയുന്നത് കൊണ്ട് തന്നെ ഇവയെ ജീസസ് ക്രൈസ്റ്റ് ലിസാർഡ് എന്നും വിളിക്കുന്നു. 
മെക്സിക്കോ,മധ്യഅമേരിക്ക,തെക്കേ അമേരിക്കയുടെ വടക്ക് ഭാഗങ്ങൾ എന്നിവിടങ്ങളിലെ തദ്ദേശീയ ജീവികളാണിവ.

ബാസിലിസ്കസ് (Basiliscus) എന്ന ജനുസ്സിന്റെ പേരും , basilisk എന്ന പേരും ഗ്രീക്ക് വാക്കായ basilískos (βασιλίσκος) എന്ന വാക്കിൽ നിന്നും ഉണ്ടായതാണ്. ചെറിയ രാജാവ് (little king) എന്നാണ് അതിന്റെ അർത്ഥം.


</doc>
<doc id="302150" url="https://ml.wikipedia.org/wiki?curid=302150" title="ആവണീശ്വരം എസ്. ആർ. വിനു">
ആവണീശ്വരം എസ്. ആർ. വിനു

കർണ്ണാടകസംഗീതരംഗത്ത് കേരളത്തിൽനിന്നുള്ള ഒരു വയലിൻ വാദകനാണ് ആവണീശ്വരം എസ്.ആർ.വിനു.

ആവണീശ്വരം എൻ.രാമചന്ദ്രന്റേയും (റിട്ട. പ്രിസിപ്പൽ, ആർ.എൽ.വി.മ്യൂസിക് കോളേജ്, തൃപ്പൂണിത്തുറ) ശ്രീമതി സാഹിതീദേവിയുടെയും മകനായി തിരുവനന്തപുരത്താണ് ജനനം. അദ്ദേഹത്തിന്റെ പിതാമഹൻ ആവണീശ്വരം കെ. കൃഷ്ണപിള്ള അറിയപ്പെടുന്ന ഒരു നാദസ്വരവിദ്വാനായിരുന്നു. അച്ഛനിൽ നിന്ന് ആറാമത്തെ വയസ്സിലാണ് വിനു സംഗീതം പഠിക്കാൻ തുടങ്ങിയത്. പിൽക്കാലത്ത് പ്രൊ. കിളിമാനൂർ ത്യാഗരാജനായിരുന്നു ഗുരു. 1992 മുതൽ 1997 വരെ അദ്ദേഹം പ്രസിദ്ധ വയലിൻ വിദ്വാൻ മൈസൂർ.എം. നാഗരാജിന്റെ ശിഷ്യനായിരുന്നു.

ലോകത്തിൽ പലയിടത്തും പ്രഗൽഭരായ നിരവധി പാട്ടുകാരുടെ കൂടെ വിനു കച്ചേരികളിൽ പങ്കെടുത്തിട്ടുണ്ട്. പദ്മവിഭൂഷൺ ഡോ. ബാലമുരളീകൃഷ്ണ, പദ്മഭൂഷൺ യേശുദാസ്, മധുര ടി.എൻ.ശേഷഗോപാലൻ, സഞ്ജയ് സുബ്രഹ്മണ്യൻ, പ്രിൻസ് രാമവർമ്മ, പദ്മഭൂഷൺ ടി.വി. ശങ്കരനാരായണൻ, ഡോ.എൻ.രമണി, ശശാങ്ക്, ടി.കെ. ഗോവിന്ദറാവു, നെയ്യാറ്റിൻകര വാസുദേവൻ, ടി.വി. ഗോപാലകൃഷ്ണൻ, തൃശ്ശൂർ രാമചന്ദ്രൻ, ഓ.എസ്. ത്യാഗരാജൻ, മാവേലിക്കര പ്രഭാകരവർമ്മ, പി. ഉണ്ണികൃഷ്ണൻ, മല്ലാടി സഹോദരന്മാർ, എസ്. സൗമ്യ, ബോംബെ ജയശ്രീ, വിജയലക്ഷ്മി സുബ്രഹ്മണ്യൻ, പ്രൊ. പാറശ്ശാല പൊന്നമ്മാൾ, ഡോ.കെ. ഓമനക്കുട്ടി, തുടങ്ങിയവർ അവരിൽ പെടുന്നു. യു.എസ്., കാനഡ, ആസ്ത്രേലിയ, ന്യൂസീലാണ്ട്, ഫ്രാൻസ്, ജർമ്മനി, സ്വീഡൻ, സിംഗപ്പൂർ, യു.എ.ഇ, ഖത്തർ തുടങ്ങിയ രാജ്യങ്ങളിൽ വിനു വയലിനുമായി കച്ചേരികളിൽ പങ്കെടുത്തിട്ടുണ്ട്.

• ആകാശവാണിയിൽ ടോപ് ഗ്രേഡ് ആർട്ടിസ്റ്റ്.
• ലാൽഗുഡി ഗോപാലയ്യർ അവാർഡ് - മദ്രാസ് മ്യൂസിക്ക് അക്കാഡമി-2004.
• ലാൽഗുഡി ജയരാമൻ അവാർഡ് - മദ്രാസ് മ്യൂസിക്ക് അക്കാഡമി 2004.
• ലാൽഗുഡി ജയരാമൻ അവാർഡ് - മദ്രാസ് മ്യൂസിക്ക് അക്കാഡമി 2005,
• കാഞ്ചീപുരം ആസ്ഥാനവിദ്വാൻ - 2010.
• സംഗീതരത്നം – ശ്രീ സ്ത്യസായി സേവാ ഓർഗനൈസേഷൻ, പാലക്കാട്. 2010.
• യൂത്ത് എക്സെല്ലൻസ് അവാർഡ് – മഹാരാജപുരം വിശ്വനാഥയ്യർ ട്രസ്റ്റ്, ചെന്നൈ – 2012.
• സീനിയർ സ്കോളർഷിപ് – സാംസ്കാരിക വകുപ്പ്, ഇന്ത്യാ ഗവർമ്മെന്റ്, 1998.
• ജേതാവ് - കേരള യൂത്ത് ഫെസ്റ്റിവൽ - വയലിൻ - 1988.

</doc>
<doc id="302154" url="https://ml.wikipedia.org/wiki?curid=302154" title="ബയോസ്കോപ്">
ബയോസ്കോപ്

2008-ൽ കെ.എം. മധുസൂദനൻ രചനയും സംവിധാനവും ചെയ്ത ചലച്ചിത്രമാണ് ബയോസ്കോപ്പ്. നാഷണൽ ഫിലിം ഡവലപ്മെന്റ്റ് കോർപ്പറേഷൻ ആണ് ഈ ചിത്രം നിർമ്മിച്ചിരിക്കുന്നത്. പ്രത്യേക ജുറി പുരസ്കാരം ഉൾപ്പെടെ 2008 ൽ 5 കേരള സംസ്ഥാന പുരസ്കാരങ്ങൾ കൂടി ഈ ചിത്രം കരസ്ഥമാക്കി.
1920നും 28നുമിടയിലുള്ള ഒരു കാലഘട്ടത്തെയാണ് സംവിധായകൻ ഈ ചിത്രത്തിനുവേണ്ടി പുനഃസൃഷ്ടിച്ചിരിക്കുന്നത്. ടാർപോളിൻടെന്റും ബയോസ്‌കോപ്പ് പ്രൊജക്റ്ററുമായി ഗ്രാമങ്ങളിലേക്ക് കടന്നു ചെന്ന് സിനിമാ ബിംബങ്ങൾ പ്രദർശിപ്പിച്ചിരുന്ന ദിവാകരന്റെ കഥയാണിത്.
ജർമൻകാരനായ വാൾട്ടർവാഗ്നർ പ്രധാന വേഷത്തിൽ അഭിനയിക്കുന്നു. മുരുകൻ, രാംഗോപാൽ ബജാജ്, മേഘ, ഗോപി, നിലമ്പൂർ ആയിഷ, കോഴിക്കോട് ശാരദ, കുട്ട്യേടത്തി വിലാസിനി, നസീർ കൂത്തുപറമ്പ്, സി.വി. ദേവ്, രാഘവൻ പാലായി, ഭരതൻ ഞാറയ്ക്കൽ 
മൂന്ന് അന്തർദേശീയ അവാർഡുകളും അഞ്ചു സംസ്ഥാനഅവാർഡുകളും ദേശീയ അവാർഡും നേടി


</doc>
<doc id="302164" url="https://ml.wikipedia.org/wiki?curid=302164" title="ഇ. ചന്ദ്രശേഖരൻ">
ഇ. ചന്ദ്രശേഖരൻ

കേരളത്തിലെ പൊതുപ്രവർത്തകനും സി.പി.ഐ. നേതാവുമാണ് ഇ. ചന്ദ്രശേഖരൻ. ഇപ്പോൾ അദ്ദേഹം കേരള സംസ്ഥാനത്തെ റവന്യൂ വകുപ്പ് മന്ത്രിയാണ്. കാഞ്ഞങ്ങാട് നിയമസഭാമണ്ഡലത്തെയാണ് അദ്ദേഹം പ്രതിനിധീകരിയ്ക്കുന്നത്. എൽഡിഎഫ് സർക്കാർ ഒന്നാം വർഷത്തിൽ എത്തുമ്പോൾ കയ്യേറ്റം തടയാനായി എന്നതാണ് ഏറ്റവും വലിയ നേട്ടം.

1948 ഡിസംബർ 28ന് പി കുഞ്ഞിരാമൻ നായരുടേയും ഇടയില്ലം പാർവതിഅമ്മയുടേയും മകനായി പെരുമ്പളയിൽ ജനിച്ചു.



</doc>
<doc id="302172" url="https://ml.wikipedia.org/wiki?curid=302172" title="കെ.എം. മധുസൂദനൻ">
കെ.എം. മധുസൂദനൻ

കേരളീയനായ ചിത്രകാരനും ചലച്ചിത്രസംവിധായകനുമാണ് കെ.എം. മധുസൂദനൻ . ഡൽഹി കേന്ദ്രീകരിച്ചു പ്രവർത്തിക്കുന്നു. 
ആലപ്പുഴ ജില്ലയിൽ ജനിച്ചു. തിരുവനന്തപുരം ഫൈൻ ആർട്സ് കോളേജിലും ബറോഡയിലും ചിത്രകല പഠിച്ചു. കെ.പി. കൃഷ്ണകുമാറിന്റെ നേതൃത്വത്തിലുണ്ടായ റാഡിക്കൽ പ്രസ്ഥാനത്തിൽ സജീവമായിരുന്ന മധുസൂദനൻ, കൃഷ്ണകുമാറിന്റെ ആത്മഹത്യയോടെ ചിത്രകലയിൽ നിന്ന് സിനിമയിലേക്കു തിരിഞ്ഞു.

അന്തർദേശീയപുരസ്‌കാരങ്ങൾ നേടാൻ കഴിഞ്ഞ 'സെൽഫ് പോർട്രെയ്റ്റ്' മധുസൂദനന്റെ പ്രധാനപ്പെട്ട ഡോക്യുമെന്ററികളിലൊന്നാണ്. ബാലാമണിഅമ്മയെക്കുറിച്ചും ഒ.വി. വിജയനെക്കുറിച്ചുമൊക്കെ ഡോക്യുമെന്ററികൾ ചെയ്തിട്ടുണ്ട്. ആദ്യ സിനിമയായ ബയോസ്‌കോപ് മൂന്ന് അന്തർദേശീയ അവാർഡുകളും അഞ്ചു സംസ്ഥാനഅവാർഡുകളും ദേശീയ അവാർഡും നേടി.

കൊച്ചി-മുസിരിസ് ബിനാലെ 2014 ൽ 'ലോജിക് ഓഫ് ഡിസപ്പിയറൻസ്' എന്ന ചിത്രപരമ്പര ആസ്പിൻവാൾ ഹൗസിൽ പ്രദർശിപ്പിച്ചിരുന്നു. ചരിത്രപ്രാധാന്യമുള്ള ഒട്ടേറെ സംഭവങ്ങളേയും കഥാപാത്രങ്ങളേയും അണിനിരത്തി ചാർക്കോളിൽ വരച്ച 90 ചിത്രങ്ങളാണ് ഈ പ്രദർശനത്തിലുള്ളത്. ഈ ചിത്ര പരമ്പര 2015 ലെ 56-ാമത് വെനീസ് ബിനാലെയിലേക്ക് തെരഞ്ഞെടുക്കപ്പെട്ടു. 90 ചിത്രങ്ങളുടെയും ഒറിജിനലുകൾക്കൊപ്പം 70 പുതിയവയും വെനീസ് ബിനാലെയിലുണ്ടാകും. 1921ലെ മലബാർ ലഹളയെപ്പറ്റിയുള്ളവയാണ് പുതിയ ചിത്രങ്ങൾ. അറിയപ്പെടുന്നവരും അറിയപ്പെടാത്തവരുമായ സ്വാതന്ത്ര്യസമരസേനാനികളെപ്പറ്റിയുള്ള ഓർമകളാണിവ. ദേശീയവാദികളെ തീവണ്ടിബോഗിക്കുള്ളിലടച്ചിടുകയും അവരിലേറെപ്പേരും മരണമടയുകയും ചെയ്ത വാഗൺ ട്രാജഡിയാണ് ഈ സൃഷ്ടികളിൽ പ്രതിഫലിക്കുക.




</doc>
<doc id="302181" url="https://ml.wikipedia.org/wiki?curid=302181" title="പൾമോണോളജി">
പൾമോണോളജി

ശ്വാസനേന്ദ്രിയങ്ങളെ ബാധിക്കുന്ന രോഗങ്ങളെ കുറിച്ചുള്ള പഠനമാണ് പൾമോണോളജി (Pulmonology) . ലാറ്റിൻ പദമായ പൾമോ (pulmō, pulmonis ("ശ്വാസകോശം")) , ലോജിയ എന്ന ഗ്രീക്ക് പദം എന്നിവ ചേർന്നാണ് പൾമോണോളജി എന്ന വാക്ക് ഉണ്ടായത്. ഇതിനെ റെസ്പിറോളജി എന്നും വിളിക്കുന്നു.

തീവ്രപരിചരണം ആവശ്യമുള്ള രോഗങ്ങളായ ന്യൂമോണിയ,ആസ്മ,ക്ഷയം,എംഫിസീമ തുടങ്ങിയവയ്ക്കുള്ള ചികിത്സകൾ ഒരു പൾമോണോളജിസ്റ്റ് ചെയ്യുന്നു.


</doc>
<doc id="302186" url="https://ml.wikipedia.org/wiki?curid=302186" title="ഇക്കേരി നായ്ക്കന്മാർ">
ഇക്കേരി നായ്ക്കന്മാർ

പതിനാറാം നൂറ്റാണ്ട് മുതൽ പതിനെട്ടാം നൂറ്റാണ്ടിന്റെ മദ്ധ്യഭാഗത്തിനിപ്പുറം വരെ (1499 - 1763)കർണ്ണാടകയുടെ ദക്ഷിണഭാഗം ഭരിച്ചിരുന്നവരാണ് ഇക്കേരി നായ്ക്കന്മാർ. തുടക്കത്തിൽ വിജയനഗരസാമ്രാജ്യത്തിലെ പ്രാദേശികഭരണാധികാരികളായാണ് രംഗത്തുവന്നതെങ്കിലും വിജയനഗരത്തിന്റെ നാശത്തിന്നു ശേഷം ഇവർ സ്വതന്ത്ര ഭരണാധികാരികളായി.

ഇന്നത്തെ കേരളത്തിലെ കാാസർഗോഡ് ജില്ലയുടെ മിക്ക ഭാഗങ്ങളും കർണ്ണാടകയുടെ തീരപ്രദേശങ്ങളും മദ്ധ്യകർണ്ണാടകയുടെ ഏതാനും ഭാഗങ്ങളും അവരുടെ ഭരണത്തിലായിരുന്നു. കാസർഗോഡ് ജില്ലയിലെ ബേക്കൽ, ഹോസ്ദുർഗ് എന്നിവിടങ്ങളിലെ കോട്ടകൾ പണിതത് ഇക്കേരി നായക്കന്മരാണെന്ന് പറയപ്പെടുന്നു. മൈസൂരിലെ ടിപ്പുസുൽത്താന്റെ ആക്രമണത്തെ തുടർന്ന് ഇക്കേരി നാക്കന്മാരുടെ ഭരണം അവസാനിച്ചു.


</doc>
<doc id="302188" url="https://ml.wikipedia.org/wiki?curid=302188" title="ഷെവർലെ">
ഷെവർലെ

അമേരിക്കൻ വാഹന നിർമ്മാതാക്കളായ ജെനറൽ മോട്ടോർസ് ന്റെ ഒരു വിഭാഗമാണ്‌ ഷെവർലെ ( Chevrolet /ʃɛvrəˈleɪ/ ) . ലൂയിസ്ഷെവർലെ യും
ജനറൽ മോട്ടോർസ് ന്റെ സ്ഥാപകൻ ആയ വില്യം ഡ്യൂറാന്റ്റും ചേർന്ൻ 1911 നവംബർ 3 നാണ് ഈ കമ്പനി സ്ഥാപിച്ചത്. ഷെവർലെ മോട്ടോർ കാർ കമ്പനി എന്നായിരുന്നു ആദ്യനാമം. 

ഓഷ്യാനിയ ഒഴികെ ലോകത്തിലെ എല്ലാ രാജ്യങ്ങളിലും ഷെവർലെയുടെ കാറുകൾ ഇന്ന് വിറ്റഴിക്കപ്പെടുന്നു. ഓഷ്യാനിയയിൽ ജനറൽ മോട്ടോർസ് ന്റെ മറ്റൊരു സബ്സിഡിയറി ആയ ഹോൾഡൻ ആണ് ജെനറൽ മോട്ടോർസ്ന്റെ കാറുകൾ വിൽക്കുന്നത്. 2005ൽ ദക്ഷിണ കൊറിയൻ കമ്പനിയായ ദേവൂ മോട്ടോർസ് മായി ചേർന്ന് അവർ യൂറോപ്പ്ലും കാറുകൾ വിപണിയിൽ ഇറക്കി. 2013ലെ പുതിയ വിപണന തന്ത്രത്തിന്റെ ഭാഗമായി യൂറോപ്പിൽ 
നിന്നും ഷെവർലെയുടെ കമാറോ,കോർവെറ്റ് ഒഴികെയുള്ള മോഡലുകൾ എല്ലാം പിൻവലിച്ചു .2011 ൽ ദേവൂ കമ്പനിയെ ജനറൽ മോട്ടോർസ് ഏറ്റെടുത്തതിനെ തുടർന്നു ഷെവർലെയുടെ കാറുകൾ കൊറിയയിൽ ദേവൂ കാറുകളുടെ പുതിയ മോഡൽ (GM-Korea) എന്ന നിലയിൽ വില്പന ആരംഭിച്ചു.

ചെറിയ ഇനം കാറുകൾ മുതൽ ഇടത്തരം ട്രക്കുകൾ വരെ ഷെവർലെ യു.എസ്.എയിൽ വിപണിയിൽ ഇറക്കുന്നു. ഷെവർലെ വാഹനങ്ങൾക്ക് വിപണിയിൽ
ഉള്ള ജനസമ്മതി കാരണം "ഷെവർലെ","ഷെവി","ഷെവ്" എന്നീ പേരുകൾ ജെനറൽ മോട്ടോർസ്ന്റെ അപരനാമം ആയി യു.എസ്.എയിൽ അറിയപ്പെടുന്നു.


</doc>
<doc id="302205" url="https://ml.wikipedia.org/wiki?curid=302205" title="എയർഫോഴ്‌സ് വൺ">
എയർഫോഴ്‌സ് വൺ

അമേരിക്കൻ പ്രസിഡന്റുമാരുടെ ഔദ്യോഗിക യാത്രയ്ക്കായി തയ്യാറാക്കിയിട്ടുള്ള ബോയിങ് 747-200 അഥവാ ജംബോ ജെറ്റ് വിമാനമാണ് എയർ ഫോഴ്‌സ് - വൺ. പറക്കും വൈറ്റ്ഹൗസ് എന്ന് വിളിപ്പേരുള്ള ഈ വിമാനത്തിനുള്ളിൽ വെറ്റ് ഹൗസിലെ എല്ലാ സൗകര്യങ്ങളും ഒരുക്കിയിട്ടുണ്ട്. ഭൂമിയിലും ആകാശത്തുമുള്ള അക്രമണങ്ങളെ ഒരുപോലെ നേരിടാനും പ്രത്യാക്രമണം നടത്താനും ശേഷിയുള്ള സ്വയംനിയന്ത്രിത ആയുധങ്ങളും തോക്കുകളുമൊക്കെ ഇതിൽ ഘടിപ്പിച്ചിട്ടുണ്ട്. 25 കോടി ഡോളർ വില വരുന്ന ഇത്തരത്തിലുള്ള രണ്ടു വിമാനങ്ങൾ അമേരിക്കൻ പട്ടാളത്തിന്റെ പക്കലുണ്ട്. മണിക്കൂറിൽ 1014 കിലോമീറ്റർ സഞ്ചരിക്കുന്ന ഇവയ്ക്ക് 12.550 കിലോമീറ്റർ ഉയരത്തിൽ വരെ പറക്കാനാവും. ഏതു പ്രതികൂല കാലാവസ്ഥയിലും പറക്കുന്ന ഇവയ്ക്ക് അക്രമണങ്ങളിലും യന്ത്രത്തകരാറൊന്നും സംഭവിക്കില്ലെന്നതാണ് പ്രത്യേകത. മണിക്കൂറിൽ ഒരു ലക്ഷം ഡോളറാണ് ഈ വിമാനത്തിനുള്ള ചെലവ്. അമേരിക്കൻ രഹസ്യാന്വേഷണ ഏജൻസികളുടെ നിയന്ത്രണത്തിലാണ് എയർഫോഴ്‌സ്‌ വൺ. 

1963 നവംബർ 22 നു പ്രസിഡന്റ് ജോൺ എഫ് കെന്നഡി വെടിയേറ്റു. മണിക്കൂറുകൾക്കുശേഷം അടുത്ത പ്രസിഡന്റായി ലിൻഡൻ ജോൺസൺ സത്യപ്രതിജ്ഞ ചെയ്തത് എയർഫോഴ്‌സ് വണ്ണിനുള്ളിൽ വച്ചായിരുന്നു. 2011 സെപ്റ്റംബർ 11 ഭീകരാക്രമണം നടന്നതിനു തൊട്ടു പിന്നാലെ അന്നത്തെ യുഎസ് പ്രസിഡന്റ് ജോർജ്.ഡബ്ല്യൂ. ബുഷ് ഫ്‌ളോറിഡയിലെ സറസോട്ടയിൽ നിന്നു എയർഫോഴ്‌സ് വൺ വിമാനത്തിലേക്കു മാറി.
നാലായിരത്തോളം ചതുരശ്ര അടി വിസ്തീർണ്ണവും 70.4 മീറ്റർ നീളവും 59.6 മീറ്റർ വീതിയും ഈ വിമാനത്തിനുണ്ട്. പ്രസിഡന്റിനു പ്രത്യേകമായി ഒരു സ്യൂട്ട് മുറിയുള്ള ഇതിന് മൂന്നു നിലകളാണുള്ളത്. കിടപ്പറ, ഒരു ഡ്രസ്സിങ് റൂം, കുളിമുറി, ജിം പരിശീലന സ്ഥലം തുടങ്ങിയവ ഉൾപ്പെട്ടതാണ് പ്രസിഡന്റിന്റെ സ്വകാര്യമുറി. അത്യാധുനിക ആശയവിനിമയശൃംഖലക്കു പുറമെ 85 ടെലിഫോൺ, 19 എൽ.സി.ഡി സ്‌ക്രീനുകൾ എന്നിവയും വിമാനത്തിന്റെ ഭാഗമായിട്ടുണ്ട്. ബുള്ളറ്റ് പ്രൂഫ് ആഡംബര കാർ(ലിമോസിൻ), ആംബുലൻസ് തുടങ്ങിയവ സജ്ജീകരിച്ചിട്ടുണ്ട്.

ഈ വിമാനത്തിൽ 102 പേർക്ക് ഇരിക്കാനാകും. വൈദ്യചികിത്സാ സൗകര്യങ്ങളുള്ള മെഡിക്കൽ സ്യൂട്ട്, പ്രസിഡന്റിന്റെ സഹായികളായ മുതിർന്ന ഉദ്യോഗസ്ഥർക്കുള്ള പ്രത്യേക കാബിനുകൾ, സമ്മേളനഹാൾ, സുരക്ഷാ ഉദ്യോഗസ്ഥർക്കുള്ള താമസസൗകര്യം, മാധ്യമപ്രവർത്തകർക്കുള്ള ഇരിപ്പിടം, ജീവനക്കാർക്കുള്ള മുറികൾ തുടങ്ങിയവയാണ് മറ്റു സൗകര്യങ്ങൾ. വിമാനത്തിലെ ഭക്ഷണശാലയിൽ ഒരേ സമയം നൂറു പേർക്ക് ഭക്ഷണം വിളമ്പാനാകും. സാറ്റലൈറ്റ് സംവിധാനത്തിലൂടെ വിമാനയാത്രയിൽ തന്നെ പ്രസിഡന്റിന് ഏതു ലോകനേതാവുമായും ആശയ വിനിമയം നടത്താനാവും. 

യാത്രക്കിടയിൽ അക്രമണം നടന്നാൽ, മെഡിക്കൽ സൗകര്യവും രക്തബാങ്കും ഒരുക്കിയിട്ടുണ്ട്. യാത്രക്കിടയിൽ തന്നെ ആവശ്യമെങ്കിൽ ഇന്ധനം നിറയ്ക്കുകയുമാവാം.
ഭീകരാക്രമണത്തിനും, ആണവായുധ ആക്രമണത്തെപ്പോലും പ്രതിരോധിക്കും വിധമാണ് ഇതിന്റെ നിർമ്മിതി. ഇലക്ട്രിക് ഡിഫൻസ് സിസ്റ്റം പോലുള്ള പ്രതിരോധ സംവിധാനങ്ങളുപയോഗിച്ച് ശത്രുവിന്റെ റഡാറുകളുടെ ദിശ മാറ്റാനും മിസൈലുകളെ തകർക്കാനും കഴിയും. വിമാനത്തിലെ മിറർ ബാൾ ഡിഫൻസിലൂടെ ഇൻഫ്രാ റെഡ് മിസൈൽ ദിശാസംവിധാനത്തെ കണ്ണഞ്ചിപ്പിച്ച് ശത്രുവിന്റെ മിസൈലുകളെ ആശയക്കുഴപ്പത്തിലാക്കി അക്രമണം തടയാൻ സാധിക്കും. 

ആണവായുധം കൊണ്ടുള്ള അക്രമണം ചെറുക്കാനും അമേരിക്കൻ പ്രസിഡന്റിന് ആവശ്യമെങ്കിൽ വിമാനത്തിൽ ഇരുന്നു കൊണ്ട് ആണവ പ്രത്യാക്രമണം നടത്താനുമുള്ള സൗകര്യമുണ്ട്. ന്യൂക്ലിയർ ബട്ടൺ ഘടിപ്പിച്ച മിലിട്ടറി ബ്രീഫ് കേസ് വിമാനത്തിലുണ്ട്. 




</doc>
<doc id="302211" url="https://ml.wikipedia.org/wiki?curid=302211" title="പത്മ പുരസ്കാരങ്ങൾ 2014">
പത്മ പുരസ്കാരങ്ങൾ 2014

2014 ലെ പത്മ പുരസ്കാരങ്ങൾ 2015 ജനുവരി 25 ന് പ്രഖ്യാപിച്ചു. ബി.ജെ.പി നേതാവ് എൽ.കെ അഡ്വാനി, പഞ്ചാബ് മുഖ്യമന്ത്രി പ്രകാശ് സിങ് ബാദൽ, ബോളിവുഡ് താരങ്ങളായ അമിതാഭ് ബച്ചൻ, ദിലീപ് കുമാർ, സുപ്രീംകോടതിയിലെ പ്രമുഖ അഭിഭാഷകൻ മലയാളിയായ കെ.കെ വേണുഗോപാൽ എന്നിവർ ഉൾപ്പെടെ ഒമ്പത് പേർക്ക് പദ്മവിഭൂഷൺ. 20 പേർക്ക് പദ്മഭൂഷണും, 75 പേർക്ക് പദ്മശ്രീയും പ്രഖ്യാപിച്ചു. 


</doc>
<doc id="302212" url="https://ml.wikipedia.org/wiki?curid=302212" title="കല്ലട ജലസേചന പദ്ധതി">
കല്ലട ജലസേചന പദ്ധതി

കേരളത്തിലെ ഏറ്റവും വലിയ ജലസേചന പദ്ധതിയാണ് കല്ലട ജലസേചന പദ്ധതി. കൊല്ലം, ആലപ്പുഴ, പത്തനംതിട്ട ജില്ലകളിൽ 57000 ഹെക്ടർ ഭൂമിയിൽ കൃഷി ചെയ്യുക എന്ന ലക്ഷ്യത്തോടെയാണ് 1986 ൽ 700 കോടി രൂപ ചെലവിൽ തെന്മല പരപ്പാർ ഡാമും കനാൽശൃംഖലയും കെ.ഐ.പി. പണികഴിപ്പിച്ചത്. പത്തനാപുരം, കൊട്ടാരക്കര, കൊല്ലം, കുന്നത്തൂർ, കരുനാഗപ്പള്ളി, അടൂർ, മാവേലിക്കര, കാർത്തികപ്പള്ളി താലൂക്കുകളിലേക്കാണ് പദ്ധതിയിൽ നിന്നും ജലമെത്തുന്നത്. പരപ്പാർ അണക്കെട്ടിൽ നിന്നും ഒഴുകി വരുന്ന ജലം താഴെയായി ഒറ്റക്കല്ലിൽ തടയണ കെട്ടി കനാലുവഴി തിരിച്ചു വിടുകയാണ് ചെയ്യുന്നത്. 1986ൽ വലത്കര കനാലും 1992ൽ ഇടത്കര കനാലും കമ്മിഷൻ ചെയ്തു.

പദ്ധതിയാവശ്യത്തിനായി ഒറ്റക്കല്ലിൽ നിർമ്മിച്ച തടയണ ജില്ലയിലെ പ്രധാന വിനോദസഞ്ചാര കേന്ദ്രങ്ങളിലൊന്നാണ്. ദേശീയപാത 744ന്റെ ഓരത്തായി സ്ഥിതി ചെയ്യുന്ന തടയണ ഒരു വെള്ളച്ചാട്ടത്തിന്റെ പ്രതീതി സൃഷ്ടിക്കുന്നു. തെന്മല ഡാമിൽ നിന്നും അഞ്ചു കിലോമീറ്റർ മാറിയുള്ള ഇവിടം ഇക്കോ-ടൂറിസം സന്ദർശനത്തിന്റെ ഒരു ഭാഗമായി മാറിയിട്ടുണ്ട്. സഞ്ചാരികൾക്കായി ഇരുനിലകളുള്ള ഒരു വ്യൂ പോയിന്റും നിർമ്മിച്ചിട്ടുണ്ട്. 

13.28 കോടി ചെലവ് പ്രതീക്ഷിച്ച് തുടങ്ങിയ പദ്ധതിക്ക് ഇതുവരെ ചെലവായത് 800 കോടിയിലധികം രൂപയാണ്. 61630 ഹെക്ടർ കൃഷിയിടത്തേയ്ക്ക വെള്ളമെത്തിക്കലായിരുന്ന തുടക്കത്തിലെ ലക്ഷ്യം. പിന്നീട്ട് ഇത് 53514 ഹെക്ടറായി വെട്ടിച്ചെരുക്കി. കായംകുളം കനാലടക്കം ഉപേക്ഷിക്കുകയും ചെയ്തു. 92 ൽ പദ്ധതി പൂർത്തിയായപ്പോൾ ചെലവായത് 714 കോടി രൂപയോളമാണ്. കൂടാതെ വർഷാവർഷം അറ്റകുറ്റപ്പണിക്ക് ആറും ഏഴും കോടി രൂപ വീതം ചെലവിടുന്നു. 1992 ൽ തന്നെ രണ്ടാം കിലോമീറ്ററിൽ ഇടതു കര കനാൽ പൊളിഞ്ഞു. ഇതേത്തുടർന്ന് വെള്ളമൊഴുക്ക് നിയന്ത്രിക്കേണ്ടി വന്നു. ഇതോടെ കൊല്ലം ജില്ലയിലെ പരവൂർ ഭാഗത്ത് കനാലുണ്ടെങ്കിലും വെള്ളമെത്തുന്നില്ല.

ഓപൺസ്ട്രീറ്റ് മാപ്പിൽ

</doc>
<doc id="302220" url="https://ml.wikipedia.org/wiki?curid=302220" title="കെ.പി. ഹരിദാസ്">
കെ.പി. ഹരിദാസ്

താക്കോൽദ്വാര ശസ്ത്രക്രിയാരംഗത്തെ പ്രമുഖ ഡോക്ടർമാരിലൊരാളാണ് കേരളീയനായ ഡോ. കെ. പി. ഹരിദാസ്. 2014 ൽ പത്മശ്രീ പുരസ്കാരം ലഭിച്ചു.തിരുവനന്തപുരം ലോർഡ്സ് ആശുപത്രി ചെയർമാനാണ്.
കോഴിക്കോട് മെഡിക്കൽ കോളേജിൽ ശസ്ത്രക്രിയ വിഭാഗം അധ്യാപകനായി സേവനമാരംഭിച്ചു. ഇംഗ്ലണ്ടിൽനിന്ന് ഉന്നത വിദ്യാഭ്യാസം നേടിയ അദ്ദേഹം പിന്നീട് സർക്കാർ സർവീസിൽനിന്ന് സ്വയം വിരമിച്ചു. കേരളത്തിലെ ആദ്യ കരൾ ശസ്ത്രക്രിയയും താക്കോൽദ്വാര ശസ്ത്രക്രിയയും ഉൾപ്പെടെ നടന്നത് ഡോ. കെ പി ഹരിദാസിന്റെ നേതൃത്വത്തിലായിരുന്നു. ആരോഗ്യരംഗത്തെ മികച്ച പ്രവർത്തനങ്ങളെ മുൻനിർത്തി ബ്രിട്ടീഷ് പാർലമെന്റിന്റേതുൾപ്പെടെ നിരവധി പുരസ്കാരങ്ങൾ ലഭിച്ചിട്ടുണ്ട്. 


</doc>
<doc id="302224" url="https://ml.wikipedia.org/wiki?curid=302224" title="ഇൻലാൻഡ് തായ്പാൻ">
ഇൻലാൻഡ് തായ്പാൻ

ലോകത്തിലെ ഏറ്റവും മാരകമായ വിഷം ഉള്ള പാമ്പ്‌ ആണ് ഇൻലാൻഡ് തായ്പാൻ . Oxyuranus microlepidotus എന്ന ശാസ്ത്ര നാമത്തിൽ അറിയപ്പെടുന്ന ഈ വിഷപ്പാമ്പ് , വെസ്റ്റേൺ തായ്പാൻ , സ്മാൾ-സ്കേൽഡ സ്നേക്ക് , ഫിയെർസ് സ്നേക്ക് എന്നീ പേരുകളിലും അറിയപ്പെടുന്നു.
തായ്പാൻ (Oxyuranus) ജനുസ്സിൽ ഉൾപ്പെടുന്ന ഈ പാമ്പ്‌ , മധ്യ-പൂർവ്വ ആസ്ത്രേലിയയിലെ ഊഷര പ്രദേശങ്ങളിൽ ആണ് കാണപ്പെടുന്നത്. ആസ്ത്രേലിയയിലെ ഗോത്രവർഗ്ഗക്കാർ ഇതിനെ ഡാൻഡാറബില്ല (Dandarabilla) എന്നാണ് വിളിക്കുന്നത്. ഈ പാമ്പിനെ കുറിച്ച് ആദ്യമായി പഠനം നടത്തിയത് 1879 ൽ ഫ്രെഡറിക്ക് മക്കൊയ് ആയിരുന്നു. 1882 ൽ വില്യം ജോൺ മക്ലെയും ഈ പാമ്പിനെ പറ്റി പരാമർശിച്ചിരുന്നു. പിന്നീട് ഇവയെ ശാസ്ത്രലോകം കാണുന്നത് 1972ൽ മാത്രമായിരുന്നു. 

വിഷത്തിന്റെ കാഠിന്യം കണക്കാക്കുവാൻ എലികളിൽ നടത്തിയ പരീക്ഷണങ്ങളിലാണ് ഇവയുടെ വിഷം കടൽപാമ്പുകളെക്കാൾ മാരകമാണ് എന്ന് 
കണ്ടെത്തിയത്. മനുഷ്യന്റെ ഹൃദയഭിത്തികളിൽ ഏറ്റവും മാരകമായ ആഘാതം ഏൽപ്പിക്കുവാൻ ഇവയുടെ വിഷത്തിനു കഴിയും. മറ്റു പാമ്പുകളെ അപേക്ഷിച്ച് ഇവ സസ്തനികളെയാണ് വേട്ടയാടുന്നത്. ഉഷ്ണരക്തം ഉള്ള ജീവികളെ വേഗത്തിൽ കൊല്ലാൻ ഇവയുടെ വിഷത്തിനു കഴിയുന്നു. ഇവയുടെ ഒരു കടിയിൽ തന്നെ 100 പൂർണ്ണവളർച്ച എത്തിയ മനുഷ്യരെ കൊല്ലാൻ ഉള്ള വിഷം ഉണ്ട്. ഉടനെ ചികിത്സ കിട്ടിയില്ലെങ്കിൽ 30-45 മിനുട്ടുകൾക്ക് ഉള്ളിൽതന്നെ രോഗി മരിക്കുന്നു. 

ഇവയുടെ വിഷത്തിനു ഇത്രയും മാരകമായ കാഠിന്യം ഉണ്ട് എങ്കിലും ഇവ വളരെ ഒറ്റപ്പെട്ട ആവാസ സ്ഥലങ്ങളിൽ ആണ് കാണപ്പെടുന്നത്, ഇവയ്ക്ക് മനുഷ്യരുമായി സമ്പർക്കം തീരെ ഇല്ലാത്തതിനാൽ ഇവയെ മനുഷ്യർക്ക് ഏറ്റവും അപകടകരം ആയ പാമ്പുകളിൽ ഒന്നായി കണക്കാക്കുന്നില്ല. 


</doc>
<doc id="302225" url="https://ml.wikipedia.org/wiki?curid=302225" title="ഗുണ്ടപ്പ വിശ്വനാഥ്">
ഗുണ്ടപ്പ വിശ്വനാഥ്

ഗുണ്ടപ്പ രംഗനാഥ് വിശ്വനാഥ് (ಕನ್ನಡ: ಗುಂಡಪ್ಪ ರಂಗನಾಥ ವಿಶ್ವನಾಥ) (ജനനം: 12 ഫെബ്രുവരി 1949, ഭദ്രാവതി, കർണാടക) ഒരു മുൻ ഇന്ത്യൻ അന്താരാഷ്ട്ര ക്രിക്കറ്റ് കളിക്കാരനാണ്. ഒരു വലംകൈയ്യൻ ബാറ്റ്സ്മാനും, ലെഗ്ബ്രേക്ക് ബൗളറുമായിരുന്നു അദ്ദേഹം. 1979-80 കാലഘട്ടത്തിൽ രണ്ട് ടെസ്റ്റ് മത്സരങ്ങളിൽ അദ്ദേഹം ടീമിനെ നയിച്ചിട്ടുണ്ട്. 1975, 1979 ലോകകപ്പുകളിലും അദ്ദേഹം ഇന്ത്യക്കുവേണ്ടി കളിച്ചിട്ടുണ്ട്.


</doc>
<doc id="302227" url="https://ml.wikipedia.org/wiki?curid=302227" title="ഴാങ് ക്ലോദ് കാരി">
ഴാങ് ക്ലോദ് കാരി

ഫ്രഞ്ച് സാഹിത്യകാരനും ചലച്ചിത്ര തിരക്കഥാകൃത്തും സംവിധായകനുമാണ് ഴാങ് ക്ലോദ് കാരി. ലൂയി ബുനുവലുമായി നിരവധി സിനിമകളിൽ സഹകരിച്ചു പ്രവർത്തിച്ചു. ബഹുമാനസൂചകമായി അക്കാദമി പുരസ്കാരം നൽകി ആദരിച്ചിട്ടുണ്ട്. 
കർഷകരായ ആലിസിന്റെയും ഫെലിക്സ് കാരിയുടെയും മകനാണ്. 1957 ൽ ആദ്യ നോവൽ ലെസാർഡ് പ്രസിദ്ധീകരിച്ചു.



</doc>
<doc id="302246" url="https://ml.wikipedia.org/wiki?curid=302246" title="ടോൺ റൂസൻഡാൽ">
ടോൺ റൂസൻഡാൽ

ഒരു ഡച്ച് സോഫ്റ്റ്വെയർ ഡെവലപ്പറും ഹ്രസ്വചിത്ര നിർമ്മാതാവുമാണ് ടോൺ റൂസൻഡാൽ. ഓപ്പൺ സോഴ്സ് ത്രിമാന രചനാ ആപ്പിക്കേഷനായ ബ്ലെൻഡറിന്റെയും ട്രേസസ് എന്ന സോഫ്റ്റ്വെയറിന്റെയും രചയിതാവാണ് റൂസൻഡാൽ. ബ്ലെൻഡർ ഫൗണ്ടേഷന്റെ ചെയർമാനും ആയ റൂസൻഡാലാണു 2007ൽ ആംസ്റ്റർഡാമിൽ ബ്ലെൻഡർ ഇൻസ്റ്റിറ്റൂട്ട് സ്ഥാപിച്ചത്. ബ്ലെൻഡർ ഫൗണ്ടേഷൻ കീഴിൽ നിർമ്മിച്ച എല്ലാ ഹ്രസ്വചിത്രങ്ങളുടേയും നിർമ്മാതാവ് ടോൺ റൂസൻഡാലാണ്.


</doc>
<doc id="302259" url="https://ml.wikipedia.org/wiki?curid=302259" title="പൈഡിമാരി വെങ്കടസുബ്ബാറാവു">
പൈഡിമാരി വെങ്കടസുബ്ബാറാവു

തെലുഗു എഴുത്തുകാരനും ഇന്ത്യയുടെ ദേശീയപ്രതിജ്ഞാ രചയിതാവുമാണ് പൈദിമാരി വെങ്കട സുബ്ബറാവു. (മരണം:1988) വിശാഖപട്ടണത്ത് ജില്ലാ ട്രഷറി ഓഫീസറായി സേവനമനുഷ്ഠിക്കുന്ന കാലത്താണ് അദ്ദേഹം പ്രതിജ്ഞ രചിച്ചത്.

1962-ലെ ഇന്ത്യാ-ചൈന യുദ്ധകാലത്താണ് അദ്ദേഹം ഇതെഴുതിയത്. 1964-ൽ ബാംഗ്ലൂരിൽ വച്ച് നടന്ന കേന്ദ്രവിദ്യാഭ്യാസ ഉപദേശകസമിതി യോഗത്തിലാണ് ആദ്യമായി ഈ വരികൾ അവതരിപ്പിച്ചത്. തുടർന്ന് 1965-ൽ റിപ്പബ്ലിക് ദിനത്തിൽ ഇത് ദേശീയ പ്രതിജ്ഞയായി പ്രഖ്യാപിക്കപ്പെട്ടു. വിശാഖപട്ടണത്തെ ഒരു സ്കൂളിൽ വച്ചാണ് ആദ്യമായി ഈ പ്രതിജ്ഞ ചൊല്ലിയത്.
1964 ൽ ബെംഗളൂരുവിൽ ചേർന്ന ദേശീയ വിദ്യാഭ്യാസ വകുപ്പിന്റെ ഉപദേശക സമിതി യോഗത്തിൽ ചെയർമാൻ എം.സി. ഛഗ്ലയാണ് രാജ്യത്തെ എല്ലാ സ്‌കൂളുകളിലും ഈ പ്രതിജ്ഞ എല്ലാ ദിവസവും ചൊല്ലണമെന്ന നിർദ്ദേശം മുന്നോട്ട് വയ്ക്കുന്നത്. 1965 ജനുവരി 26 റിപ്പബ്ലിക് ദിനത്തിലാണ് സുബ്ബറാവുവിന്റെ രചന ദേശീയ പ്രതിജ്ഞയായി പ്രഖ്യാപിക്കപ്പെടുന്നത്.



</doc>
<doc id="302264" url="https://ml.wikipedia.org/wiki?curid=302264" title="വെള്ളത്തൂവൽ">
വെള്ളത്തൂവൽ

ഇടുക്കി ജില്ലയിലെ ദേവികുളം താലൂക്കിലെ വെള്ളത്തൂവൽ ഗ്രാമപഞ്ചായത്തിലാണ് വെള്ളത്തൂവൽ എന്ന ഗ്രാമം. വെള്ളത്തൂവൽ ജലവൈദ്യുതപദ്ധതി ഇവിടെ സ്ഥിതി ചെയ്യുന്നു.
രണ്ടായിരത്തി ഒന്നിലെ കാനേഷുമാരി കണക്ക് പ്രകാരം ഇവിടത്തെ ജനസംഖ്യ 14845 ആണ് അതിൽ 7425 പുരുഷന്മാരും 7425 സ്ത്രീകളും ഉൾപ്പെടുന്നു.





</doc>
<doc id="302268" url="https://ml.wikipedia.org/wiki?curid=302268" title="കടകംപള്ളി സുരേന്ദ്രൻ">
കടകംപള്ളി സുരേന്ദ്രൻ

കേരളത്തിലെ സഹകരണവും ടൂറിസവും ദേവസ്വവും വകുപ്പ്‌ മന്ത്രിയാണ്‌ സി.പി.ഐ.എം നേതാവായ കടകംപള്ളി സുരേന്ദ്രൻ (ജനനം:1954 ഡിസംബർ 31). നിലവിൽ സി.പി.ഐ (എം) സംസ്ഥാന കമ്മിറ്റി അംഗമാണ്. 2007 -2016 വരെ സി.പി.ഐ.എം തിരുവനന്തപുരം ജില്ലാ സെക്രട്ടറിയായ് പ്രവർത്തിച്ചിരുന്നു. തലസ്ഥാന ജില്ലയിലെ ഇടതുപക്ഷ സമര-സംഘടന പ്രവർത്തനത്തിലും പുരോഗമന സാംസ്‌കാരിക ഇടങ്ങളിലും കഴിഞ്ഞ 30 വർഷത്തിലധികമായി പ്രവർത്തിക്കുന്നു.

തിരുവനന്തപുരം ജില്ലയിലെ കടകംപള്ളി പ്രദേശത്ത് സി.കെ.കൃഷ്ണൻകുട്ടിയുടെയും ഭഗവതികുട്ടിയുടെയും മകനായി 1954 ഡിസംബർ മാസം 31 ന് ജനനം.
ശംഭുവട്ടം ലോവർ പ്രൈമറി സ്കൂൾ, മാധവപുരം അപ്പർ പ്രൈമറി സ്കൂൾ, സെന്റ്‌ ജോസഫ്‌ ഹൈസ്കൂൾ, എസ്.എൻ കോളേജ് ചെമ്പഴന്തി, തിരുവനന്തപുരം യൂണിവേഴ്സിറ്റി കോളേജ് എന്നിവിടങ്ങളിലായി വിദ്യാഭ്യാസം പൂര്ത്തിയാക്കി.
ശ്രീകാര്യം ഇളംകുളം സ്വദേശിയും ഹൈസ്കൂൾ അധ്യാപികയുമായ സുലേഖയാണ് ഭാര്യ (AMHSS, തിരുമല, തിരുവനന്തപുരം). അരുൺ സുരേന്ദ്രൻ, അനൂപ്‌ സുരേന്ദ്രൻ എന്നിവർ മക്കളും സ്മൃതി ശ്രീകുമാർ മരുമകളുമാണ് .

സ്കൂൾ വിദ്യാഭ്യാസ കാലത്ത് തന്നെ വിദ്യാർഥി സംഘടന രംഗത്ത് സജീവം ആയിരുന്നു. നാട്ടിലെ സാംസ്കാരിക യുവജന പ്രസ്ഥാനങ്ങളിലെ സജീവ പ്രവർത്തകനായിരുന്നു. യുവജന സംഘടന പ്രവർത്തനത്തിലൂടെയാണ് പൊതു പ്രവർത്തന രംഗത്തേക്ക് കടന്നു വന്നത്.
ഡി.വൈ.എഫ്.ഐ.യുടെ ആദ്യ രൂപമായ കെ.എസ്.വൈ.എഫിന്റെ യൂണിറ്റ് ഭാരവാഹിയായും കടകംപള്ളി പഞ്ചായത്ത് സെക്രട്ടറിയായും തുടർന്ന് താലൂക്ക് സെക്രട്ടറിയായും ജില്ലാ സെക്രട്ടറിയായും പ്രവർത്തിച്ചു. ഡി.വൈ.എഫ്.ഐ. രൂപീകരിച്ചപ്പോൾ പ്രഥമ തിരുവനന്തപുരം ജില്ലാ സെക്രട്ടറിയായി തിരഞ്ഞെടുത്തു. ഡി.വൈ.എഫ്.ഐ. സംസ്ഥാന ട്രഷറർ, അഖിലേന്ത്യാ വൈസ്-പ്രസിഡന്റ്‌ (1980-1995) എന്നീ നിലകളിൽ ദീർഘകാലം പ്രവര്ത്തിച്ചു.

1974-ൽ സി.പി.ഐ.എം. അംഗമായി.സി.പി.ഐ.എം. ആനയറ ബ്രാഞ്ച് സെക്രട്ടറി, പേട്ട ലോക്കൽ കമ്മിറ്റി സെക്രട്ടറി, വഞ്ചിയൂർ ഏരിയ കമ്മിറ്റി സെക്രട്ടറി, തിരുവനന്തപുരം ജില്ലാ കമ്മിറ്റി അംഗം, ജില്ലാ സെക്രട്ടേറിയറ്റ്‌ അംഗം എന്നീ നിലകളിൽ പ്രവർത്തിച്ച് 2007 മുതൽ സി.പി.ഐ.എം.ന്റെ തിരുവനന്തപുരം ജില്ലാ സെക്രട്ടറിയായി പ്രവത്തിക്കുന്നു . 2008-ൽ കോട്ടയത്ത്‌ വച്ച് നടന്ന സി.പി.ഐ.എം. പത്തൊൻപതാം സംസ്ഥാന സമ്മേളനത്തിൽ വച്ച് സംസ്ഥാന കമ്മിറ്റി അംഗമായി തിരഞ്ഞെടുക്കപ്പെട്ടു.

തൊഴിൽ ഇല്ലായ്മ വേതനത്തിനായ് ‘"തൊഴിൽ അല്ലെങ്കിൽ തൊഴിൽ ഇല്ലായ്മ വേതനം"’ എന്ന മുദ്രാവാക്യം ഉയർത്തി സംഘടിപ്പിക്കപെട്ട "സെക്രട്ടേറിയറ്റ്‌ ഘെരാവോ", "മത സൗഹാർദ റാലി", "വഴി തടയൽ സമരം", മത നിരപേക്ഷ മുദ്രാവാക്യം ഉയർത്തി സംഘടിപ്പിച്ച ‘"മനുഷ്യ ചങ്ങല"’, ‘"മനുഷ്യ കോട്ട"’ തുടങ്ങി ഡി.വൈ.എഫ്.ഐ സംഘടിപ്പിച്ച സമാനതകളില്ലാത്ത യുവജന പ്രക്ഷോഭങ്ങളുടെ പ്രധാന ശില്പിയും സംഘാടകനുമായിരുന്നു. ഇതിനിടയിൽ നിരവധി തവണ പോലീസ്-ഗുണ്ട ആക്രമണങ്ങൾക്ക് വിധേയനായിട്ടുണ്ട്.
2012-ൽ സി.പി.ഐ.എം. ഇരുപതാം സംസ്ഥാന സമ്മേളനത്തോടു അനുബന്ധിച്ച് തിരുവനന്തപുരം സെൻട്രൽ സ്റ്റേടിയത്തിൽ നടന്ന പൊതു സമ്മേളനവും, 2014-ൽ ‘സോളാർ വിവാദവുമായി’ ബന്ധപെട്ട് ഇടതുപക്ഷം ലക്ഷത്തിലധികം പേരെ പങ്കാളിയാക്കി സംഘടിപ്പിച്ച സെക്രട്ടേറിയറ്റ്‌ ഉപരോധ സമരവും, 2016-ൽ പിണറായി വിജയൻ ക്യാപ്റ്റനായിട്ടുള്ള ‘നവ കേരള യാത്രയുടെ’ സമാപനവുമായി ബന്ധപ്പെട്ട് ശംഖുമുഖം കടപ്പുറത്ത് സംഘടിപ്പിച്ച മഹാറാലിയും അവിസ്മരണീയമാക്കുന്നതിൽ കടകംപള്ളി വഹിച്ച പങ്ക് എതിരാളികളുടെ പോലും അഭിനന്ദനത്തിന് ഇടയാക്കിയിട്ടുണ്ട്.

അടിയന്തരാവസ്ഥക്കാലത്ത് വിദ്യാർഥിയായിരിക്കെ മൂന്ന് മാസം ജയിൽ വാസം അനുഭവിച്ചിട്ടുണ്ട്.

ഓട്ടോ-ടാക്സി വർക്കേഴ്സ് ഫെഡറേഷൻ, കെ.എസ്.എഫ്.ഡി.സി എംപ്ലോയീസ് യൂണിയൻ, സി-ഡിറ്റ് എംപ്ലോയീസ് അസോസിയേഷൻ, കേപ്പ് (CAPE) എംപ്ലോയീസ് യൂണിയൻ തുടങ്ങീ നിരവധി ട്രേഡ് യൂണിയൻ സംഘടനകളുടെ നേതൃനിരയിൽ പ്രവത്തിക്കുന്നു. നിലവിൽ സി.ഐ.റ്റി.യു (CITU) അഖിലേന്ത്യാ ജനറൽ കൗൺസിൽ അംഗമാണ്.




</doc>
<doc id="302271" url="https://ml.wikipedia.org/wiki?curid=302271" title="സതീഷ് ആചാര്യ">
സതീഷ് ആചാര്യ

കർണ്ണാടകയിലെ ഉഡുപ്പി ജില്ലയിലെ കുന്ദാപുരയിൽ നിന്നുള്ള പ്രശസ്തനായ ഇന്ത്യൻ കാർട്ടൂണിസ്റ്റാണ് സതീഷ് ആചാര്യ. അടുത്തയിടെ ഫോബ്സ് മാഗസിൻ പ്രസിദ്ധീകരിച്ച ഇന്ത്യാക്കാരായ ബുദ്ധിജീവികളിൽ ഇന്ത്യയ്ക്കു പുറത്തും ആദരണീയരായ 24 പേരുടെ പട്ടികയിൽ സതീഷ് ആചാര്യയും ഉണ്ടായിരുന്നു. 
ഔപചാരികമായിട്ടല്ലാതെ തനിയെയാണ് സതീഷ് ആചാര്യ കാർട്ടൂൺ കല അഭ്യസിച്ചത്. തരംഗ, സുധ, തുഷാർ തുടങ്ങിയ കന്നഡ പ്രസിദ്ധീകരണങ്ങളിൽ കാർട്ടൂണുകൾ വരച്ചുകൊണ്ട് സതീഷ് ആചാര്യ പഠനകാലത്ത് പോക്കറ്റ്മണി സമ്പാദിക്കുമായിരുന്നു. കുന്ദാപുരയിലെ ഭണ്ഡാർക്കർസ് കോളേജിൽ നിന്ന് ബികോം പാസായ സതീഷ് മാംഗളൂർ സർവകലാശാലയിൽ നിന്ന് എംബിഎ ബിരുദം നേടി.

എം ബി എ ബിരുദസമ്പാദനത്തിനു ശേഷം മുംബൈയിൽ ഒരു പരസ്യകമ്പനിയിൽ അക്കൗണ്ട് എക്സിക്യൂട്ടീവ് ആയി ജോലിയിൽ ചേർന്നെങ്കിലും കാർട്ടൂൺ വരയാണ് തന്റെ മേഖല എന്ന് സതീഷ് ആചാര്യ വളരെവേഗം തിരിച്ചറിഞ്ഞു. തുടർന്ന് കാർട്ടൂൺ മേഖലയിലേയ്ക്ക് പൂർണ്ണമായും തിരിയുകയായിരുന്നു. 

മുംബൈ ആസ്ഥാനമായി പ്രസിദ്ധീകരിക്കുന്ന മിഡ് ഡേ എന്ന ഇംഗ്ലീഷ് ദിനപത്രികയിലെ കാർട്ടൂണുകളിലൂടെ സതീഷ് ആചാര്യ പ്രസിദ്ധനായി. 

ചാർലി ഹെബ്ദോ കൂട്ടക്കൊലയെക്കുറിച്ച് സതീഷ ആചാര്യ വരച്ച കാർട്ടൂൺ പ്രസ്തുത വിഷയത്തിൽ പ്രസിദ്ധീകരിച്ച ശക്തമായ 12 എണ്ണത്തിൽ ഒന്നായി വിലയിരുത്തപ്പെടുകയുണ്ടായി. പ്രസ്തുത കാർട്ടൂൺ ഫ്രാൻസിലെയും ജർമനിയിലെയും നിരവധി പത്രമാധ്യമങ്ങളിലും ദി വാൾസ്റ്റ്രീറ്റ് ജർണൽ, ദി ടൈംസ്, ദി ഗാർഡിയൻ തുടങ്ങിയ മാധ്യമങ്ങളിലും പുനപ്രസിദ്ധീകരിക്കുകയുണ്ടായി. 

സതീഷ് ആചാര്യ നാലു കാർട്ടൂൺ സമാഹാരങ്ങൾ പ്രസിദ്ധീകരിച്ചിട്ടുണ്ട്. ഇംഗ്ലീഷിലുള്ള മേ, ഹം, ആപ്, കന്നഡയിലെ കാർട്ടൂണിഷ്ട്, കുന്ദാപുര കന്നഡയിലെ നെഗിപുഗ്ഗി, ക്രിക്കറ്റ് കാർട്ടൂണുകളുടെ സമാഹാരമായ നോൺ സ്ട്രൈക്കർ എന്നിവയാണവ.


</doc>
<doc id="302276" url="https://ml.wikipedia.org/wiki?curid=302276" title="തൃപ്തി മുഖർജി">
തൃപ്തി മുഖർജി

മേവതി ഖരാനയിലെ ഹിന്ദുസ്ഥാനി ഗായികയാണ് തൃപ്തി മുഖർജി. 2014 ൽ പത്മശ്രീ ലഭിച്ചു. 
പണ്ഡിറ്റ് ജസ്‌രാജിന്റെ പ്രധാന ശിഷ്യകളിലൊരാളാണ്. പണ്ഡിറ്റ് ജസ്‌രാജ് സംഗീത ഗവേഷക ഇൻസ്റ്റിറ്റ്യൂട്ടിന്റെ സ്ഥാപകയാണ്. 



</doc>
<doc id="302289" url="https://ml.wikipedia.org/wiki?curid=302289" title="ഡി. വീരേന്ദ്ര ഹെഗ്ഡെ">
ഡി. വീരേന്ദ്ര ഹെഗ്ഡെ

കർണാടകയിലെ സാമൂഹികപ്രവർത്തകനും മതനേതാവുമാണ് ഡോ.ഡി. വീരേന്ദ്ര ഹെഗ്ഡെ(ജനനം : 25 നവംബർ 1948). പരമ്പരാഗതമായി ധർമ്മസ്ഥല ക്ഷേത്രത്തിന്റെ ധർമ്മാധികാരി സ്ഥാനം വഹിക്കുന്നു. 
ധർമ്മസ്ഥല ക്ഷേത്രത്തിന്റെ ധർമ്മാധികാരിയായിരുന്ന രത്നവർമ്മ ഹെഗ്ഡെയുടെയും രത്നമ്മ ഹെഗ്ഡെയുടെയും മകനാണ്. ബണ്ട് സമുദായത്തിലെ ജൈന വിഭാഗത്തിൽപ്പെട്ടയാളാണ് ഇദ്ദേഹം വിദ്യാഭ്യാസ സാംസ്കാരിക മേഖലകളിൽ നിരവധി സംഭാവനകൾ നൽകി. മജ്ഞുവാണി എന്ന കലാ സാംസ്കാരിക മാസിക പുറത്തിറക്കുന്നു. പ്രകൃതി ചികിത്സ, യോഗ എന്നിവയുടെ പ്രചാരകനാണ്. യക്ഷഗാനം എന്ന കലാരൂപം തനതു നിലയിൽ പുനർജ്ജീവിപ്പിക്കാനുള്ള ശ്രമങ്ങളിൽ സജീവമാണ്.



</doc>
<doc id="302292" url="https://ml.wikipedia.org/wiki?curid=302292" title="എം.ആർ. ശ്രീനിവാസൻ">
എം.ആർ. ശ്രീനിവാസൻ

ഇന്ത്യൻ ന്യൂക്ലിയർ സയന്റിസ്റ്റും മെക്കാനിക്കൽ എഞ്ചിനീയറുമാണ് മാലൂർ രാമസാമി ശ്രീനിവാസൻ (ജനനം: 5 ജനുവരി 1930), . ഇന്ത്യയുടെ ആണവോർജ്ജ പദ്ധതിയുടെ വികസനത്തിലും പിഎച്ച്ഡബ്ല്യുആറിന്റെ വികസനത്തിലും അദ്ദേഹം പ്രധാന പങ്ക് വഹിച്ചു. 2015ൽ പത്മവിഭുഷൺ അവാർഡ് ലഭിച്ചു. 

8 സഹോദരങ്ങളിൽ മൂന്നാമനായ ശ്രീനിവാസൻ 1930 ൽ ബാംഗ്ലൂരിൽ ജനിച്ചു. മൈസൂരിലെ സയൻസ് സ്ട്രീമിലെ ഇന്റർമീഡിയറ്റ് കോളേജിൽ നിന്ന് സ്കൂൾ വിദ്യാഭ്യാസം പൂർത്തിയാക്കിയ അദ്ദേഹം അവിടെ സംസ്കൃതവും ഇംഗ്ലീഷും പഠനത്തിനുള്ള ഭാഷയായി തിരഞ്ഞെടുത്തു. ഭൗതികശാസ്ത്രംവലിയ ഇഷ്ടമായിരുന്നെങ്കിലും ആ വർഷം സർ എം. വിശ്വേശ്വരയ്യ പുതുതായി ആരംഭിച്ച എഞ്ചിനീയറിംഗ് കോളേജിൽ (നിലവിൽ യുവിസിഇ ) ചേർന്നു. 1950 ൽ മെക്കാനിക്കൽ എഞ്ചിനീയറിംഗിൽ ബിരുദം നേടി . പിന്നീട് 1952 ൽ ബിരുദാനന്തര ബിരുദം പൂർത്തിയാക്കിയ അദ്ദേഹം 1954 ൽ കാനഡയിലെ മോൺ‌ട്രിയാലിലെ മക്ഗിൽ സർവകലാശാലയിൽ നിന്ന് ഡോക്ടർ ഓഫ് ഫിലോസഫി ബിരുദം നേടി. ഗ്യാസ് ടർബൈൻ സാങ്കേതികവിദ്യയായിരുന്നു അദ്ദേഹത്തിന്റെ സ്പെഷ്യലൈസേഷൻ മേഖല. 

ഡോ. ശ്രീനിവാസൻ 1955 സെപ്റ്റംബറിൽ ആണവോർജ്ജ വകുപ്പിൽ ചേർന്നു. ഇന്ത്യയിലെ ആദ്യത്തെ ആണവ ഗവേഷണ റിയാക്ടറായ അപ്‌സരയുടെ നിർമ്മാണത്തിൽ ഡോ. ഹോമി ഭാഭയുമായി അദ്ദേഹം പ്രവർത്തിച്ചു. ഇത് 1956 ഓഗസ്റ്റിൽ നിർണായകമായി . 1959 ഓഗസ്റ്റിൽ ഡോ. ശ്രീനിവാസനെ ഇന്ത്യയിലെ ആദ്യത്തെ ആറ്റോമിക് സ്റ്റേഷന്റെ നിർമ്മാണത്തിൽ പ്രിൻസിപ്പൽ പ്രോജക്ട് എഞ്ചിനീയറായി നിയമിച്ചു. ഇതിനെത്തുടർന്ന് 1967 ൽ ഡോ. മദ്രാസ് ആറ്റോമിക് പവർ സ്റ്റേഷനിൽ ചീഫ് പ്രോജക്ട് എഞ്ചിനീയറായി ശ്രീനിവാസനെ നിയമിച്ചു. 

1974-ൽ, ഡോ ശ്രീനിവാസൻ ഡയറക്ടർ, പവർ പ്രൊജക്ട് എഞ്ചിനീയറിംഗ് ഡിവിഷൻ, നിയമിതനായി ഡേ പിന്നീട് ചെയർമാൻ, ന്യൂക്ലിയർ പവർ ബോർഡ്, ഡേ 1984 ൽ. ഈ ശേഷിയിൽ, രാജ്യത്തെ എല്ലാ ആണവോർജ്ജ പദ്ധതികളുടെയും ആസൂത്രണം, നിർവ്വഹണം, പ്രവർത്തനം എന്നിവയുടെ ചുമതല അദ്ദേഹം വഹിച്ചിരുന്നു. 

1987-ൽ അദ്ദേഹം ആണവോർജ്ജ കമ്മീഷൻചെയർമാനായി നിയമിതനായി. ഇന്ത്യൻ ആണവ എല്ലാ തലങ്ങളിലുള്ള ഉത്തരവാദിത്തം ഉള്ള ആണവോർജ വകുപ്പ്.സെക്രട്ടറി,യുമായി. ന്യൂക്ലിയർ പവർ കോർപ്പറേഷൻ ഓഫ് ഇന്ത്യ ഡോ. ശ്രീനിവാസൻ സ്ഥാപക-ചെയർമാനായി 1987 സെപ്റ്റംബറിൽ രൂപീകരിച്ചു, . മൊത്തം 18 ആണവോർജ്ജ യൂണിറ്റുകളുടെ ചുമതല അദ്ദേഹം വഹിച്ചിട്ടുണ്ട്, അതിൽ ഏഴ് പ്രവർത്തിക്കുന്നു, ഏഴ് നിർമ്മാണ ഘട്ടത്തിലാണ്, നാലെണ്ണം ഇപ്പോഴും ആസൂത്രണ ഘട്ടത്തിലാണ്. 

1990 മുതൽ 1992 വരെ വിയന്നയിലെ ഇന്റർനാഷണൽ ആറ്റോമിക് എനർജി ഏജൻസിയിലെ മുതിർന്ന ഉപദേശകനായിരുന്നു ഡോ. ശ്രീനിവാസൻ. അവൻ അംഗമായിരുന്നു ആസൂത്രണ കമ്മീഷൻ, ഇന്ത്യ സർക്കാർ എനർജി, സയൻസ് ആൻഡ് ടെക്നോളജി വകുപ്പുകൾ കൈകാര്യം ശേഷം നോക്കി, 1996 മുതൽ 1998 വരെ. 2002 മുതൽ 2004 വരെയും 2006 മുതൽ 2008 വരെയും ഇന്ത്യയുടെ ദേശീയ സുരക്ഷാ ഉപദേശക സമിതി അംഗമായിരുന്നു. 2002 മുതൽ 2004 വരെ കർണാടകയിലെ ഉന്നതവിദ്യാഭ്യാസ ടാസ്‌ക് ഫോഴ്‌സിന്റെ ചെയർമാനായിരുന്നു. വേൾഡ് അസോസിയേഷൻ ഓഫ് ന്യൂക്ലിയർ ഓപ്പറേറ്റേഴ്സിന്റെ (വാനോ) സ്ഥാപക അംഗമാണ് ഡോ. ശ്രീനിവാസൻ; ഫെലോ, ഇന്ത്യൻ നാഷണൽ അക്കാദമി ഓഫ് എഞ്ചിനീയറിംഗ് ആൻഡ് ഇൻസ്റ്റിറ്റ്യൂഷൻ ഓഫ് എഞ്ചിനീയേഴ്സ് (ഇന്ത്യ), ഇന്ത്യൻ ന്യൂക്ലിയർ സൊസൈറ്റിയുടെ എമെറിറ്റസ് ഫെലോ. 


ഡോ. ശ്രീനിവാസൻ ശ്രീമതിയെ വിവാഹം കഴിച്ചു. ഗീത ശ്രീനിവാസൻ. ശ്രീമതി. പ്രകൃതി സംരക്ഷണ പ്രവർത്തകനും വന്യജീവി പ്രവർത്തകനുമായ ശ്രീനിവാസൻ, il ട്ടിയിലെ നീൽഗിരിസ് വൈൽഡ് ലൈഫ് & എൻവയോൺമെന്റ് അസോസിയേഷൻ പ്രസിഡന്റാണ്. സി പി രാമസ്വാമി അയ്യറിന്റെ കൊച്ചുമകളുമാണ്. ദമ്പതികൾക്ക് രണ്ട് മക്കളുണ്ട്, നിലവിൽ ഫിൻ‌ലാൻഡിലെ ഹെൽ‌സിങ്കിയിൽ താമസിക്കുന്ന ശ്രീ. രഘുവീർ ശ്രീനിവാസൻ, നിലവിൽ ഇന്ത്യയിലെ ബാംഗ്ലൂരിൽ താമസിക്കുന്ന ഡോ. ശരദ ശ്രീനിവാസൻ . 



</doc>
<doc id="302294" url="https://ml.wikipedia.org/wiki?curid=302294" title="ആഗാ ഖാൻ IV">
ആഗാ ഖാൻ IV

വിദേശ വ്യവസായിയും ഷിയാ മുസ്ലിം (ഇസ്മായീലി) ആഗോള നേതാവുമാണ് കരീം അൽ ഹുസൈനി ആഗാ ഖാൻ. 2014 ൽ പത്മ വിഭൂഷൺ പുരസ്കാരം ലഭിച്ചു.
സ്വന്തം മകനായ അലിഖാൻ രാജകുമാരൻ ജീവിച്ചിരിക്കെ ത്തന്നെ പൗത്രനായ ഷാ കരീമിനെ ആഗാ ഖാൻ III തന്റെ പിൻഗാമി (ആഗാ ഖാൻ IV) ആയി നാമനിർദ്ദേശം ചെയ്തു. ഷാ കരീം ജനീവയിൽ 1936 ഡി.-ൽ ജാതനായി. സ്വിറ്റ്സർലണ്ടിലും ഹാർവേർഡിലും വിദ്യാഭ്യാസം പൂർത്തിയാക്കിയ ഷാകരീം തന്റെ ആത്മീയ നേതൃത്വത്തിന്റെ തുടക്കം മുതൽ തന്നെ ഇസ്മായിലികളുടെ പ്രശ്നങ്ങളിൽ സജീവമായ ശ്രദ്ധചെലുത്തി. 1957-ൽ അദ്ദേഹം ആഗാ ഖാൻ IV ആയി.

ആറു ബില്യൻ പൗണ്ട് ആസ്തിയുള്ള ആളാണ് ആഗാ ഖാൻ. റേസ്‌ഹോഴ്‌സ് ഉടമയായ ഇദ്ദേഹത്തിന് അറുന്നൂറോളം പന്തയക്കുതിരകൾ സ്വന്തമായുണ്ട്. അഞ്ചു ഭൂഖണ്ഡങ്ങളിൽ സ്വന്തമായി വീടുകളുമുണ്ട്.

ജർമൻ പോപ് ഗായികയായിരുന്നു ആഗാ ഖാന്റെ ആദ്യ ഭാര്യ. 500 മില്യൻ പൗണ്ട് നൽകി ഇവരിൽ നിന്നു വിവാഹമോചനം നേടി. ചരിത്രത്തിലെ ഏറ്റവും ചെലവേറിയ ഡിവോഴ്‌സായാണ് ഇതു കരുതപ്പെടുന്നത്. 



</doc>
<doc id="302298" url="https://ml.wikipedia.org/wiki?curid=302298" title="വിജയ് ഭട്കർ">
വിജയ് ഭട്കർ

കമ്പ്യൂട്ടർ ശാസ്ത്രജഞനും ഇന്ത്യയുടെ സൂപ്പർ കമ്പ്യൂട്ടറിന്റെ ഉപജ്ഞാതാവുമാണ് വിജയ് പി. ഭട്കർ. 2015 ൽ പത്മവിഭൂഷൺ ലഭിച്ചു.
ഭാരതത്തിൽ ആദ്യമായി നിർമ്മിച്ച പരം 10000 സൂപ്പർ കംപ്യൂട്ടറിന്റെ ഉപജ്ഞാതാവാണ്. വിജ്ഞാൻ ഭാരതി പ്രസിഡന്റായും പ്രവർത്തിച്ചിരുന്നു.



</doc>
<doc id="302303" url="https://ml.wikipedia.org/wiki?curid=302303" title="ബോംബെ പദ്ധതി">
ബോംബെ പദ്ധതി

ഇന്ത്യക്ക് സ്വാതന്ത്ര്യം ലഭിക്കുന്നതിന്റെ മുമ്പ് ഭാവി സമ്പദ്‌വ്യവസ്ഥ എങ്ങനെയായിരിക്കണമെന്ന അഭിപ്രായം ആസൂത്രണം ചെയ്ണ് പുറത്തിറക്കിയ രേഖയാണ്‌ ബോംബെ പദ്ധതി. 1944/1945 ൽ ഇന്ത്യയിലെ പ്രമുഖരായ എട്ട് വ്യവസായികൾ ചേർന്നാണ് ഇതിന് രൂപം നൽകിയത്. A Brief Memorandum Outlining a Plan of Economic Development for India, എന്നതാണ് ഇതിനായി അവർ തലക്കെട്ട് നൽകിയത്. ജെ.ആർ.ഡി. ടാറ്റ, ഘനശ്യാമ ദാസ് ബിർള, അർദേശിർ ദലാൽ, ശ്രീറാം, കസ്തൂർബായ് ലാൽഭായ്, അർദേശിർ ദരാബ്ഷാ ശ്രൂഫ്,പുരുഷോത്തംദാസ് ഠാക്കൂർദാസ്, ജോൺ മത്തായ് എന്നിവരായിരുന്നു ഇതിൽ പങ്കെടുത്ത വ്യവസായികൾ.

1944ലാണ് ഈ പദ്ധതി രേഖ ആദ്യമായി പ്രസിദ്ധീകരിച്ചത്. 1945ൽ രണ്ടു വോള്യങ്ങളിലായി രണ്ടാം ലക്കവും പ്രസിദ്ധീകരിച്ചു. പുരുഷോത്തംദാസ് ഠാക്കൂർദാസ് ആയിരുന്നു പത്രാധിപർ. പതിനഞ്ച് വർഷത്തിനകം കാർഷിക-വ്യാവസായിക മേഖലകളിൽ നിലവിലുള്ള വളർച്ചയുടെ ഇരട്ടി കൈവരിക്കുക എന്നതായിരുന്നു ഈ പദ്ധതിയുടെ മുഖ്യലക്ഷ്യം. പിൽക്കാലത്ത് പഞ്ചവത്സര പദ്ധതി ആസൂത്രണം ചെയ്യുന്നതിലും ബോബെ പ്ലാൻ ചെറുതല്ലാത്ത പങ്കുവഹിച്ചിട്ടുണ്ട്.

ഇന്ത്യയുടെ ആദ്യത്തെ പ്രധാനമന്ത്രിയായിരുന്ന ജവഹർലാൽ നെഹ്രു ആ പദ്ധതിയെ അംഗീകരിച്ചില്ലെങ്കിലും "ബോംബെ പദ്ധതിയുടെ നടപ്പാക്കലിനെക്കുറിച്ച്, നെഹ്രുവിയൻ യുഗത്തിൽ ബോംബെ പദ്ധതിയുടെ ശുപാർശകൾ മിക്കതും , പ്രയോഗത്തിൽ വരുത്തി (ഇടപെടലായ സർക്കാരും , വലിയ ഒരു പൊതുമേഖലാ സമ്പദ്വ്യവസ്ഥയും) ഒരു സമ്പദ്വ്യവസ്ഥയ്ക്ക് സാക്ഷ്യം വഹിച്ചു." അതിന്റെ സ്വാധീനശക്തി അതിനെ ഒരു ബിംബം ആയി കണക്കാക്കിയിരിക്കുന്നു, "ഇന്ത്യൻ ചരിത്ര ലിഖിതങ്ങളിൽ ബോംബെ പ്ലാൻ ഒരു സാങ്കല്പിക സ്ഥാനം പിടിച്ചെടുത്തു എന്ന് പറയുന്നതിൽ അതിശയോക്തി ഇല്ല, യുദ്ധാനന്തര ഇന്ത്യയുടെ സാമ്പത്തിക ചരിത്രത്തെക്കുറിച്ച് നടത്തിയ ഒരു പഠനവും ഇതിനെ പരാമർശിക്കാതിരുന്നിട്ടില്ല . ആഭ്യന്തര മുതലാളിത്തവർഗത്തിന്റെ വികസനത്തിന്റെയും ദേശീയ ഭാവനയുടെയും ഒരു സൂചകമായി നിലകൊള്ളുന്നു. 


</doc>
<doc id="302304" url="https://ml.wikipedia.org/wiki?curid=302304" title="ലൂസിയ (ചലച്ചിത്രം)">
ലൂസിയ (ചലച്ചിത്രം)

2013ൽ പുറത്തിറങ്ങിയ ഒരു കന്നഡ മനഃശാസ്ത്ര ത്രില്ലർ ചലച്ചിത്രമാണ് ലൂസിയ. പവൻ കുമാർ സംവിധാനവും രചനയും നിർവ്വഹിച്ചിരിക്കുന്ന ലൂസിയയിൽ സതീഷ് നീനാസം, ശ്രുതി ഹരിഹരൻ എന്നിവർ പ്രധാന കഥാപാത്രങ്ങളെ അവതരിപ്പിക്കുന്നു. 2013 ജൂലൈ 20നു ലണ്ടൻ ഇന്ത്യൻ ചലച്ചിത്രമേളയിലായിരുന്നു ചിത്രത്തിന്റെ ആദ്യപ്രദർശനം. മേളയിൽ മികച്ച ചിത്രത്തിനുള്ള പ്രേക്ഷക പുരസ്കാരം സ്വന്തമാക്കിയത് ലൂസിയയായിരുന്നു.. പിന്നീട് സെപ്റ്റംബർ 6നു ചിത്രം പൊതുപ്രദർശനത്തിനെത്തി. ജനങ്ങളിൽ നിന്ന് പണം പിരിച്ചാണ് ലൂസിയ നിർമ്മിച്ചത്. ഇത്തരത്തിൽ നിർമ്മിച ആദ്യ കന്നഡ ചിത്രം കൂടിയാണ് ലൂസിയ.

ബോക്സ് ഓഫീസിൽ വിജയം നേടിയ ചിത്രം നിരൂപകരിൽ നിന്ന് വളരെ മികച്ച അഭിപ്രായമാണ് സ്വന്തമാക്കിയത്. എനക്കുൾ ഒരുവൻ എന്ന പേരിൽ ലൂസിയയുടെ തമിഴ് പതിപ്പ് 2015ൽ പുറത്തിറങ്ങും. സി.വി. കുമാർ നിർമ്മിക്കുന്ന എനക്കുൾ ഒരുവൻ പ്രസാദ് രാമർ സംവിധാനം ചെയ്യുന്നു. സിദ്ധാർത്ഥ്, ദീപ സന്നിധി എന്നിവരാണ് ചിത്രത്തിലെ പ്രധാന അഭിനേതാക്കൾ.






</doc>
<doc id="302308" url="https://ml.wikipedia.org/wiki?curid=302308" title="ഖാദി മുഹമ്മദ്">
ഖാദി മുഹമ്മദ്

കോഴിക്കോട് ഖാസിമാരിൽ ഏറ്റവും പ്രശസ്തനാണ് 16 ആം നൂറ്റാണ്ടിൽ ജീവിച്ചിരുന്ന ഖാസി മുഹമ്മദ് എന്ന ഖാദി മുഹമ്മദ് ഇബ്‌നു അബ്ദുൽ അസീസ്' സാമൂതിരിയുടെ ഭരണകേന്ദ്രമായ കോഴിക്കോട്ട് മുസ്ലിംകളുടെ ഖാസി (ന്യായാധിപൻ) ആയിരുന്ന ഇദ്ദേഹം. ഹിജ്റ 980 ൽ ജനിച്ചു എന്നു കരുതപ്പെടുന്നു . ചരമദിനം ഹിജ്റ 1025 റബീഉൽ അവ്വൽ 15 ബുധനാഴ്ചയാണ് (1616 ഏപ്രിൽ 1). സൂഫി ഗുരു , ഖാസി (ന്യായാധിപൻ ) കർമ്മ ശാസ്ത്ര അദ്ധ്യാപകൻ, മുദരിസ് (മതാധ്യാപകൻ ), എഴുത്തുകാരൻ, കവി എന്നീ നിലയിലെല്ലാം ശ്രദ്ധിക്കപ്പെട്ട വ്യക്തിത്വമാണ് ഖാദി മുഹമ്മദ് . ഇദ്ദേഹമാണ് ഭക്തി കാവ്യമായ മുഹ്‌യദ്ദീൻ മാല രചിച്ചത് 

സാമൂതിരി രാജവംശത്തിന്റെ കീഴിലെ കോഴിക്കോട് ഖാസി വംശ പാരമ്പരയിലായിരുന്നു ഖാദി മുഹമ്മദിന്റെ ജനനം. കേരളത്തിൽ മതപ്രചാരണത്തിനു വന്ന മാലിക് ബിൻ ഹബീബ്, ഹബീബ് ബിൻ മാലിക് എന്നിവരുടെ പിന്മുറക്കാരാണ് ചാലിയം കേന്ദ്രമാക്കി പ്രവർത്തിച്ചിരുന്ന ഖാസിമാർ. ഇവർ പിന്നീട് ആസ്ഥാനം കോഴിക്കോട്ടേക്കു മാറുകയായിരുന്നു. ഖാസി പരമ്പരയിലെ പ്രസിദ്ധനും സൈനുദ്ധീൻ ഒന്നാമന്റെ ആത്മീയ - കർമ്മ ശാസ്ത്ര ഗുരുവുമായിരുന്ന അബൂബക്കർ ശാലിയാത്തി ഖാദി മുഹമ്മദിന്റെ പിതാമഹനും, ഖാദി അബ്ദുൽ അസീസ് പിതാവുമാണ് . സൂഫികളിലെ പ്രസിദ്ധനായ ഖാസി മുഹിയിദ്ധീൻ മകനാണ് 

മത രംഗത്തെന്ന പോലെ സാഹിത്യ സാമൂഹിക രംഗങ്ങളിലും ഖാദി മുഹമ്മദ് സംഭാവനകൾ അർപ്പിച്ചിട്ടുണ്ട് . പോർച്ചുഗീസുകാർക്കെതിരായ ചാലിയം യുദ്ധത്തിൽ നേരിട്ട് പങ്കെടുത്തിട്ടുണ്ട് . ഖാദിരിയ്യ സൂഫി സരണിയിലെ ഗുരുവായിരുന്ന ഖാസി മുഹമ്മദ് വൈദേശിക ആധിപത്യനെതിരെ ശക്തമായി നിലക്കൊള്ളുകയും, പൊരുതുകയും ചെയ്ത പോരാളിയായിരുന്നു. സാമൂതിരിയുടെ കപ്പൽ പട തലവൻ കുഞ്ഞാലി മരയ്ക്കാർ മൂന്നാമനും നാലാമനും ഇദ്ദേഹത്തിന്റെ ആത്മീയ ശിഷ്യന്മാരായിരുന്നു .

ഖാദി മുഹമ്മദിന്റെ രചനകളിൽ ഏറെ പ്രസിദ്ധമായ കൃതിയാണ് മുഹ്യുദീൻ മാല , തന്റെ സൂഫി ഗുരുവും ബാഗ്‌ദാദിലെ സൂഫി സന്യാസിയും പ്രശസ്തപണ്ഡിതനുമായ ശൈഖ് മുഹ്യുദ്ദീൻ അബ്ദുൽഖാദിർ ജീലാനിയുടെ അപദാനങ്ങൾ വാഴ്ത്തി ജീവചരിത്രവസ്തുതകളും, അത്ഭുതകഥകളും കൂട്ടിച്ചേർത്തു അദ്ദേഹം അറബി മലയാളത്തിൽ രചിച്ച ഭക്തികാവ്യമാണു മുഹ്‌യദ്ദീൻ മാല. കേരള കരയിൽ കണ്ടുക്കപ്പെട്ടതിൽ ഏറ്റവും പഴക്കമുള്ള ഭക്തി കാവ്യമാണിതെന്ന് വിശ്വസിക്കപ്പെടുന്നു .1607 ആണ് ഇതിന്റെ രചനാകാലം. എഴുത്തച്ഛൻ അദ്ധ്യാത്മരാമായണം കിളിപ്പാട്ട് എഴുതുന്നതിനു തൊട്ടു മുമ്പുള്ള കാലഘട്ടമാണിത്. അൽ ഫത്ഹുൽ മുബീൻ എന്ന പോർച്ചുഗീസുകാർക്കെതിരായ അറബി മഹാകാവ്യവും , പോർച്ചുഗീസുകാർക്കെതിരെ പോരാടാൻ ആഹ്വാനം ചെയ്യുന്ന ഖുതുബകളുടെ സമാഹാരമായ അൽ ഖുതുബതുൽ ജിഹാദിയ്യ തുടങ്ങിയ അറബി രചനകളും പ്രസിദ്ധമാണ്. ലണ്ടനിലെ ഇന്ത്യാ ഓഫീസ് ലൈബ്രറിയിൽ ഫത്ഹുൽമുബീന്റെ കൈയെഴുത്തു പ്രതി സൂക്ഷിച്ചിട്ടുണ്ട് .

ചരിത്രം,ഗണിതം, വ്യാകരണം ആത്മീയം , തത്ത്വ ചിന്ത , കർമ്മ ശാസ്ത്രം ,ജ്യോതിശാസ്ത്രം, സാഹിത്യ ശാസ്ത്രം, പ്രകീർത്തന കാവ്യങ്ങൾ എന്നിവയിലെല്ലാം കൂടി ഏകദേശം അഞ്ഞൂറിൽ പരം ഗ്രന്ഥകൾ രചിച്ചുട്ടുണ്ട്. ഒന്നിലധികം ഭാഷകളെ തന്റെ കാവ്യ രചനകളിൽ ഉൾപ്പെടുത്തി എന്നതും ഖാദിമുഹമ്മദിന്റെ രചന സവിശേഷതയാണ്.


</doc>
<doc id="302314" url="https://ml.wikipedia.org/wiki?curid=302314" title="സ്വപൻദാസ് ഗുപ്ത">
സ്വപൻദാസ് ഗുപ്ത

മാധ്യ പ്രവർത്തകനും രാഷ്ട്രീയ നിരീക്ഷകനുമാണ് സ്വപൻദാസ് ഗുപ്ത(ജനനം : 3 ഒക്ടോബർ 1955). 2015 ൽ പത്മഭൂഷൺ പുരസ്കാരത്തിന് അർഹനായി. 
കൊൽക്കത്തയിൽ പ്രമുഖ വാണിജ്യ കുടുംബത്തിൽ ജനിച്ചു. ഡൽഹി സർവകലാശാലയിൽ നിന്ന് രണ്ടാം റാങ്കോടെ ചരിത്രത്തിൽ ബിരുദം നേടി. പിന്നീട് ചരിത്രത്തിൽ ബിരുദാനന്ത ബിരുദവും പി.എച്ച്.ഡിയും നേടി. 1984 ൽ ഓക്സ്ഫോർഡിലെ നഫീൽഡ്സ് കോളേജിൽ, ഇൻലാക്സ് സ്കോളർഷിപ്പോടെ ഗവേഷകനായി. 1986 ൽ ദ സ്റ്റേറ്റ്സ്മാൻ പത്രത്തിൽ ലേഖകനായി. 
ദ സ്റ്റേറ്റ്സ്മാൻ, ഡെയിലി ടെലിഗ്രാഫ്, ടൈംസ് ഓഫ് ഇന്ത്യ, ഇന്ത്യൻ എക്സ്പ്രസ് തുടങ്ങിയ മാധ്യമങ്ങളിൽ പ്രമുഖ സ്ഥാനം വഹിച്ചു. ഇന്ത്യാ ടുഡേയിൽ മാനേജിംഗ് എഡിറ്ററായിരുന്നു. ഇന്ത്യൻ ടെലിവിഷൻ രംഗത്തെയും പ്രമുഖ സാന്നിധ്യമാണ്. എൻ.ഡി.ടി.വി യിൽ മണിശങ്കർ അയ്യരോടൊപ്പം 'പൊളിറ്റിക്കലി ഇൻകറക്ട്' എന്ന രാഷ്ട്രീയ സംവാദ പരിപാടി അവതരിപ്പിച്ചിരുന്നു.
ടി വി ചാനൽ ചർച്ചകളിൽ പൊതുവെ ബി.ജെ.പി അനുകൂല നിലപാടുകൾ സ്വീകരിക്കുന്നത് വിമർശിക്കപ്പെട്ടിട്ടുണ്ട്. 



</doc>
<doc id="302316" url="https://ml.wikipedia.org/wiki?curid=302316" title="ജനുവരി മുല്ല">
ജനുവരി മുല്ല

ഓറഞ്ച് നിറത്തിൽ പൂക്കളുണ്ടാകുന്ന ഒരിനം വള്ളിച്ചെടിയാണ് ജനുവരിമുല്ല . ഓടു മുല്ല, ക്രിസ്തുമസ് മുല്ല, ഡിസംബർ മുല്ല എന്നീ പേരുകളിലും ഇത് അറിയപ്പെടുന്നു. ഡിസംബർ, ജനുവരി മാസങ്ങളിലാണ് ഇത് പൂക്കുക. 


</doc>
<doc id="302319" url="https://ml.wikipedia.org/wiki?curid=302319" title="സ്വാമി സത്യമിത്രാനന്ദ ഗിരി">
സ്വാമി സത്യമിത്രാനന്ദ ഗിരി

ഭാരതത്തിലെ ഒരു ആത്മീയ ഗുരുവാണ് സ്വാമി സത്യമിത്രാനന്ദ ഗിരി(ജനനം : 19 സെപ്റ്റംബർ 1932). 1969 ജൂണിൽ ജ്യോതിർമഛ് ഉപപീഠത്തിലെ 'ജഗത്ഗുരു ശങ്കരാചാര്യ' ഉപേക്ഷിച്ചു ഹരിദ്വാറിൽ 'ഭാരത് മാതാ മന്ദിർ' സ്ഥാപിച്ചു. 2015 ൽ പത്മഭൂഷൺ ലഭിച്ചു.
അദ്ധ്യാപകനായ ശിവശങ്കർ പാണ്ഡെയുടെയും ത്രിവേണി ദേവിയുടെയും മകനാണ്. അംബികാ പ്രസാദ് എന്നായിരുന്നു പൂർവാശ്രമത്തിലെ പേര്. 1983 ൽ ഇന്ദിരാഗാന്ധിയാണ് 'ഭാരത് മാതാ മന്ദിർ' ഉദ്ഘാടനം ചെയ്തത്. സമൻവായ സേവ ഫൗണ്ടേഷൻ എന്ന പേരിൽ ആദിവാസി മേഖലയിലെ ജനങ്ങൾക്ക് വിദ്യാഭ്യാസ പദ്ധതികൾ നടത്തുകയും ആരോഗ്യ സേവനങ്ങളെത്തിക്കുകയുമാണ് ഇതിന്റെ പ്രമുഖ ലക്ഷ്യം.
ഹരിദ്വാറിലെ പ്രധാന ആകർഷണങ്ങളിൽ ഒന്നാണ് ഭാരത് മാതാ മന്ദിർ എന്ന ഭാരത് മാതാ ക്ഷേത്രം. 1983 ൽ പ്രധാനമന്ത്രിയായിരുന്ന ഇന്ദിരാഗാന്ധിയാണ് ഭാരത് മാതാ ക്ഷേത്രം ഉദ്ഘാടനം ചെയ്തത്. എട്ട് നിലകളുള്ള ഭാരത് മാതാ ക്ഷേത്രത്തിന് ഏകദേശം 180 അടിയോളം ഉയരമുണ്ട്. എട്ട് നിലകളിലും വിവിധ ഹിന്ദുദേവീദേവന്മാർക്ക് സമർപ്പിച്ചുകൊണ്ടുള്ള ശ്രീകോവിലുകളുണ്ട്. ഒന്നാം നിലയിലെ പ്രതിഷ്ഠ ഭാരതമാതാവാണ്. രണ്ടാം നിലയിൽ ശൂർ മന്ദിർ, മൂന്നാം നിലയിൽ മാതൃമന്ദിർ, നാലാം നിലയിൽ സന്ന്യാസികൾക്കായുള്ള ക്ഷേത്രം, അഞ്ചാം നിലയിൽ ഇന്ത്യയുടെ സാസ്‌കാരിക വൈവിധ്യങ്ങളുടെ പ്രദർശനം, മറ്റുനിലകളിൽ വിഷ്ണു, ശിവൻ എന്നിങ്ങനെയാണ് ക്ഷേത്രത്തിലെ കാഴ്ചകൾ.


</doc>
<doc id="302330" url="https://ml.wikipedia.org/wiki?curid=302330" title="പൂജ ഠാക്കൂർ">
പൂജ ഠാക്കൂർ

2015 ജനുവരി 25ന് രാഷ്ട്രപതി ഭവൻനിൽ യു എസ് പ്രസിഡന്റ്റ് "ബറാക്ക് ഒബാമ"യെ ഗാർഡ് ഓഫ് ഓണർ നൽകി സ്വീകരിച്ച വനിത കമാൻഡർ.2000ലാണ് ഇവർ വ്യോമസേനയിലെ ഉദ്യോഗസ്ഥയായി ചേർന്നത്.പിതാവ് സൈന്യത്തിലെ കേണലായിരുന്നു.
വ്യോമസേന ആസ്ഥാനത്തുള്ള ഡയറക്ടറേറ്റ് ഓഫ് പേഴ്സനൽ ഓഫിസേഴ്സിനെറ നിയന്ത്രണത്തിലുള്ള പൊതുസമ്പർക്ക വിഭാഗംദിശ യിലെ ഉദ്യോഗസ്ഥയാണ്.ഈ പദവി ലഭിക്കുന്ന ആദ്യ ഇന്ത്യൻ വനിതയാണ് 36 കാരിയായ പൂജ.


</doc>
<doc id="302332" url="https://ml.wikipedia.org/wiki?curid=302332" title="വി.എൻ. വാസവൻ">
വി.എൻ. വാസവൻ

കോട്ടയം ജില്ലയിലെ മാർക്സിസ്റ്റ്‌ പാർട്ടിയുടെ സമുന്നത നേതാവാണ്‌ ശ്രീ. വി.എൻ. വാസവൻ . അദ്ദേഹം കേരളാ നിയമസഭയിലെ 

മികച്ച സാമാജികൻ കൂടിയായിരുന്നു. പാർട്ടിയുടെ എല്ലാവിധ സ്ഥാനങ്ങളിലും വ്യെക്തിമുദ്രയും, പാടവവും തെളിയിച്ച സംഘാടകൻ കൂടിയാണ് ഇദ്ദേഹം . 

1954-ൽ ജനിച്ച വാസവൻ വിദ്യാർത്ഥി പ്രസ്ഥാനത്തിലൂടെയാണ് രാഷ്ട്രീയത്തിൽ പ്രവേശിച്ചത്. ചെറു പ്രായത്തിൽ തന്നെ പാർട്ടി അംഗമായി. വിദ്യാർത്ഥി സംഘടനയിലൂടെയാണ് വി എൻ വാസവൻ പൊതുപ്രവർത്തന രംഗത്തെത്തുന്നത്. 2006 ൽ കോട്ടയം അസ്സെംബ്ലി മണ്ഡലത്തിൽ നിന്നും കേരളാ നിയമസഭയിൽ എത്തിയ അദ്ദേഹം, 2011 ൽ നടന്ന അസ്സെംബ്ലി തിരഞ്ഞെടുപ്പിൽ മുൻ ആഭ്യന്തര വകുപ്പ് മന്ത്രി കൂടിയായിരുന്ന തിരുവഞ്ചൂർ രാധാകൃഷ്ണനോട് വെറും 711 വോട്ടുകൾക്ക് പരാജയപ്പെട്ടു. അന്നുവരെ കേരളാ രാഷ്ട്രീയ തിരഞ്ഞെടുപ്പുകൾ കണ്ടിട്ടില്ലാത്ത മത്സരം കൂടിയായി ആയതിനെ വിലയിരുത്തി. 

പാർട്ടി ഏൽപ്പിച്ച എല്ലാ ഉത്തരവാദിത്തവും കൃത്യമായി നടപ്പാക്കിയ വാസവൻ ksyf കോട്ടയം ജില്ലാ ജോയിന്റ് സെക്രട്ടറി, സംസ്ഥാന വൈസ് പ്രസിടന്റ്റ്, CITU കോട്ടയം ജില്ലാ സെക്രട്ടറി, സംസ്ഥാന ജോയിന്റ് സെക്രട്ടറി,തുടർന്ന് അഖിലേന്ത്യ കമ്മിറ്റി അന്ഗവും ആയി.രാഷ്ട്രിയ ജീവിതത്തിന്റെ തുടക്ക കാലത്ത് മദ്യ വ്യവാസായ തൊഴിലാളി യൂണിയൻ നേതാവ്. പാമ്പാടിയിലെ ചെത്ത് തൊഴിലാളി യൂണിയനെ സംസ്ഥാനത്തെ ഏറ്റവും വലിയ ചെത്തുതൊഴിലാളി യൂണിയൻ ആക്കി വളര്ത്തിയെടുത്തത്തിൽ നേത്രുത്വപരമായ പങ്ക് വഹിച്ചു. കോട്ടയം ജില്ലയിൽ പാർട്ടി അണികളുടെ ആവേശമായ വാസവനെ പൊതുജനവും സ്വീകരിക്കുന്നതും വി എൻ വി എന്ന മൂന്നു അക്ഷരത്തിൽ ആണ്. പാർട്ടിയുടെ കോട്ടയം ജില്ലാ സെക്രട്ടറി, സംസ്ഥാന കമ്മിറ്റി അംഗം എന്നിങ്ങനെ പ്രവർത്തിക്കുന്നു. കോട്ടയം ജില്ലാ സഹകരണ ബാങ്കിന്റെ പ്രസിടന്റ്റ് ആയി തിരഞ്ഞെടുത്തതോടെ സഹകരണ മേഖലയിൽ എന്തൊക്കെ ജില്ലക്ക് ചെയ്തു നൽകുവാൻ സാധിക്കും എന്നുള്ളതും അദ്ദേഹം ജില്ലയ്ക്ക് കാട്ടികൊടുത്തു. തീവ്ര വലതു പക്ഷ പാർട്ടികൾക്ക് സ്വാദീനമുള്ള കോട്ടയം ജില്ലയിൽ കോൺഗ്രസിന്റെ മുൻ നിര നേതാക്കന്മാർ ജീവിക്കുന്ന ഇവിടെ ഉമ്മൻ ചാണ്ടി , തിരുവഞ്ചൂർ രാധാകൃഷ്ണൻ, കെ.എം മാണി, സി എഫ് തോമസ്‌, ജോസ് കെ മാണി, കെ സി ജോസഫ്‌ തുടങ്ങിയ എന്നിയാലോടുങ്ങാത്ത UDF നേതാക്കന്മാരുടെ കോട്ടയിൽ വി എൻ വാസവൻ ജനകീയനായി ജില്ലയിലെ എല്ലാ സമരപോരാട്ടതിനും നേതൃത്വം നൽകുന്നു. RUBCO ചെയർമാൻ , സംസ്ഥാന സഹകരണ ബാങ്ക് ഡയറക്ടർ , കോട്ടയം MLA , പാമ്പാടി പഞ്ചായത്തംഗം , പാമ്പാടി ഹൌസിങ് കോ-ഓപ്പറേറ്റീവ് സൊസൈറ്റി പ്രസിഡന്റ് , കേരള പ്രൈവറ്റ് ഹോസ്പിറ്റൽ എംപ്ളോയീസ് ഫെഡറേഷന്റെ പ്രഥമ സംസ്ഥാന ജനറൽ സെക്രട്ടറി , കാലടി സംസ്കൃത സർവകലാശാല സിൻഡിക്കേറ്റംഗം, റബ്കോ ഡയറക്ടർ ബോർഡംഗം, കോട്ടയം മെഡിക്കൽ കോളേജ് എച്ച്ഡിസി മെമ്പർ, സിപിഐ എം ജില്ലാ സെക്രട്ടറിയേറ്റ് അംഗം, നവലോകം സാംസ്കാരിക കേന്ദ്രം പ്രസിഡന്റ് എന്നീ നിലകളിലും പ്രവർത്തിക്കുന്നു. നിരവധി അവാർഡുകളും വി എൻ വാസവനെ തേടിയെത്തിയിട്ടുണ്ട് .

ജനങ്ങൾക്ക‌് ആവശ്യമുള്ളപ്പോൾ ഒപ്പമുണ്ടാവുക എന്ന കർത്തവ്യം എന്നും മുറകെപ്പിടിച്ച വ്യക്തിത്വമാണ‌് വി എൻ വാസവന്റേത‌്. ചെറുപ്രായം മുതൽ പൊതുരംഗത്തുള്ള അദ്ദേഹം തന്റെ പ്രവർത്തനങ്ങളിൽ അവലംബിച്ചതും മറ്റുള്ളവർക്ക‌് പാഠമാക്കിയതും ഈ തത്ത്വമാണ‌്. പൊതുപ്രവർത്തകന്റെ സാന്നിധ്യം എവിടെ ആവശ്യമുണ്ടോ അവിടെ വി എൻ വാസവനുണ്ടാകും. ദുരന്തങ്ങളുണ്ടാകുമ്പോൾ ഉറ്റവർക്ക‌് ആശ്വാസമാകാൻ, സഹായമെത്തിക്കാൻ, വീടില്ലാത്തവർക്ക‌് വീടുനൽകാൻ, രോഗപീഡ മൂലം വലയുന്നവർക്ക‌് ചികിത്സ ലഭ്യമാക്കാൻ –- ഇതിനെല്ലാം ഇത്രയും മുൻകൈ എടുത്ത വേറൊരാളെ കേരള സംസ്ഥാനത്ത് ചൂണ്ടിക്കാണിക്കാൻ പ്രയാസമാണ് .
അപകടങ്ങളിൽ ഓടിയെത്തി സഹായം നൽകുന്ന വി എൻ വാസവൻ ജനകീയ പരിവേഷത്തിനപ്പുറത്ത‌്, മനുഷ്യസ‌്നേഹത്തിന്റെ മാതൃക കൂടിയാണ‌്. ഇത‌് ഒപ്പം പ്രവർത്തിക്കുന്ന മറ്റുള്ളവരിലേക്ക‌് പകർന്നു നൽകാനും അദ്ദേഹം വിസ‌്മരിക്കാറില്ല. സിപിഐ എം ജില്ലാ കമ്മിറ്റി ഓഫീസിൽ അദ്ദേഹം എത്തുമ്പോൾ മുതൽ കാണാൻ ആളുകൾ കാത്തുനിൽപ്പുണ്ടാകും. പലതരം ആവശ്യങ്ങളുമായി. എല്ലാവരെയും കാണും. പ്രശ‌്നങ്ങൾ കേൾക്കും‌. ചെയ്യാവുന്ന സഹായം ചെയ‌്തുകൊടുക്കും. മടങ്ങുന്ന ഒരാളുടെ മുഖത്തും നിരാശയുടെ കണികപോലുമുണ്ടാവില്ലെന്നത‌് വാസവനെന്ന വ്യക്തിയുടെ പ്രഭാവം എത്രമാത്രമെന്ന‌് വ്യക്തമാക്കുന്നു. 
കഴിഞ്ഞവർഷം കൊടുങ്കാറ്റും പെരുമഴയും കോട്ടയത്ത‌് താണ്ഡവമാടിയപ്പോൾ തകർന്ന വീടുകൾ ആദ്യം സന്ദർശിച്ചത‌് വാസവനായിരുന്നു. പഞ്ചായത്തിലും വില്ലേജ‌് ഓഫീസിലും ഇടപെട്ട‌് നഷ്ടമുണ്ടായവരുടെ വിവരങ്ങൾ ശേഖരിച്ച‌ുനൽകി. അർഹരായവർക്ക‌് സഹായം ലഭ്യമാക്കുന്നതുവരെ വിശ്രമമില്ലാതെ പ്രവർത്തിച്ചു. ഏത‌് അടിയന്തര സാഹചര്യത്തിലും ആദ്യം ഓടിച്ചെല്ലുക വി എൻ വാസവനാണ‌്. അപകടങ്ങളിൽ പെട്ടവരെ ആശുപത്രിയിലെത്തിക്കാനും രക്ഷാപ്രവർത്തനത്തിനുമെല്ലാം മുന്നിലുണ്ടാകും. വാസവന്റെ സാന്നിധ്യം പൊലീസ‌് അടക്കമുള്ള അധികൃതർക്കുപോലും ആശ്വാസമാണ‌്. 

2011ൽ 106 ശബരിമല തീർഥാടകരുടെ ജീവനെടുത്ത പുല്ലുമേട‌് ദുരന്തത്തിൽ പരിക്കേറ്റ തീർഥാടകർക്ക‌് കോട്ടയം മെഡിക്കൽ കോളേജിൽ ചികിത്സാ സൗകര്യങ്ങൾ ലഭ്യമാക്കാൻ മുഴുവൻ സമയവും പ്രവർത്തിച്ചത‌് വാസവനായിരുന്നു. ശബരിമല മണ്ണിടിച്ചിൽ ദുരന്തത്തിലും സഹായവുമായി അദ്ദേഹം രാപ്പകൽ രംഗത്തിറങ്ങി. അങ്ങനെ പൊതുജനത്തിന് ആവശ്യമുള്ളപ്പോൾ നേരെ മുന്നിൽ വന്നു നിൽക്കുന്ന കർക്കശക്ക്കാരനായ കോട്ടയത്തിന്റെ അല്ല കേരളത്തിന്റെ സ്വന്തം വാസവൻ ചേട്ടൻ ... പ്രിയങ്കരനായ V N V



</doc>
<doc id="302345" url="https://ml.wikipedia.org/wiki?curid=302345" title="സുഭാഷ് സി. കാശ്യപ്">
സുഭാഷ് സി. കാശ്യപ്

മുൻ ലോക്സഭാ സെക്രട്ടറി ജനറലായിരുന്നു സുഭാഷ് സി. കാശ്യപ് (ജനനം : 10 മേയ് 1929). ഏഴും എട്ടും ഒൻതും ലോക്സഭകളിലെ സെക്രട്ടറി ജനറലായിരുന്നു. 2015 ൽ പത്മ വിഭൂഷൺ പുരസ്കാരം ലഭിച്ചു. ഭരണഘടന, നിയമം എന്നിവയെ സംബന്ധിച്ച് നിരവധി പുസ്തകങ്ങൾ പ്രസിദ്ധീകരിച്ചു. 
അലഹബാദിൽ പത്ര പ്രവർത്തകനായി പൊതു രംഗത്തു വന്ന സുഭാഷ് സർവകലാശാല അദ്ധ്യാപകനായും അഭിഭാഷകനായും ജോലി ചെയ്തിട്ടുണ്ട്. 1953 ൽ പാർലമെന്ററി സെക്രട്ടേറിയറ്റിൽ ചേർന്ന അദ്ദേഹം 1983 ൽ സെക്രട്ടറി ജനറലായി. 



</doc>
<doc id="302352" url="https://ml.wikipedia.org/wiki?curid=302352" title="സ്വർഗ്ഗത്തേക്കാൾ സുന്ദരം">
സ്വർഗ്ഗത്തേക്കാൾ സുന്ദരം

മനോജ് അരവിന്ദാക്ഷൻ സംവിധാനം ചെയ്ത 2015-ലെ ഒരു മലയാളചലചിത്രമാണ് സ്വർഗ്ഗത്തേക്കാൾ സുന്ദരം. രാജേഷ് രാഘവൻ തിരക്കഥ രചിച്ച ഈ ചിത്രത്തിൽ ശ്രീനിവാസൻ, ലാൽ, ജോയ് മാത്യു, മൈഥിലി, ആശാ അരവിന്ദ് എന്നിവരാണ് മുഖ്യകഥാപാത്രങ്ങളെ അവതരിപ്പിച്ചിരിക്കുന്നത്. 

കേരളത്തിലെ ഒരു ചെറിയ ഗ്രാമത്തിലെ ഒരു കുടുംബത്തെ കേന്ദ്രീകരിച്ചാണ് ഈ ചലച്ചിത്രത്തിന്റെ കഥ വികസിക്കുന്നത്. മൂന്നു പ്രധാനകഥാപാത്രങ്ങളിലൂടെ ഹാസ്യത്തിന്റെ മേമ്പൊടിയോടെ കഥ പുരോഗമിക്കുന്നു. ശ്രീനിവാസൻ അവതരിപ്പിക്കുന്ന ഗൃഹനാഥനും ലാൽ അവതരിപ്പിക്കുന്ന ഒരു ലോട്ടറി/ റിയൽ എസ്റ്റേറ്റ് ഏജന്റും ജോയ്മാത്യു അവതരിപ്പിക്കുന്ന അബ്കാരിയുമാണ് പ്രധാനകഥാപാത്രങ്ങൾ. 'ടച്ചിങ് ജയ' എന്ന കഥാപാത്രത്തെ മൈഥിലിയും ശ്രീനിവാസന്റെ കഥാപാത്രത്തിന്റെ ഭാര്യയെ ആഷാ അരവിന്ദും അവതരിപ്പിക്കുന്നു. 

ഏങ്ങടിയൂർ ചന്ദ്രശേഖരൻ എഴുതിയ ഗാനങ്ങൾക്ക് സംഗീതം പകർന്നത് രാകേഷ് കേശവൻ ആണ്. ദീപക് ദേവ് ആണ് ചിത്രത്തിന്റെ പശ്ചാത്തലസംഗീതം ഒരുക്കിയത്.




</doc>
<doc id="302370" url="https://ml.wikipedia.org/wiki?curid=302370" title="ആൻഡ്രിയ ജെർമിയ">
ആൻഡ്രിയ ജെർമിയ

ഒരു ഇന്ത്യൻ ചലച്ചിത്ര അഭിനേത്രിയാണ് ആൻഡ്രിയ ജെർമിയ. പിന്നണി ഗായികയായി സിനിമയിലെത്തിയ ആൻഡ്രിയ, ഡാൻസർ, മ്യൂസിക് കമ്പോസർ, മോഡൽ എന്നി നിലകളിലും അറിയപ്പെടുന്നു. തമിഴ്, മലയാളം, ഹിന്ദി സിനിമകളിൽ അഭിനയിക്കുന്നു.
തമിഴ്‌‌നാട്ടിലെ ചെന്നൈയിൽ ആംഗ്ലോ ഇന്ത്യൻ റോമൻ കാത്തലിക് വിഭാഗത്തിലാണ് ജനിച്ചത്. മദ്രാസ് ഹൈക്കോടതിയിൽ വക്കീലായി ജോലി ചെയ്യുകയാണ് അവരുടെ പിതാവ്. ബൽജിയത്തിലെ ല്യൂവനിൽ (Leuven) റിസേർച്ച് അസിസറ്റ്ൻഡ് ആയി ജോലി ചെയ്യുന്ന ഇളയ ഒരു സഹോദരിയാണുള്ളത്. 
ആറക്കോണത്ത് വളർന്ന ആൻഡ്രിയ വിമെൻസ് ക്രിസ്ത്യൻ കോളേജിൽ നിന്ന് ബിരുദം നേടി. 
എട്ട് വയസ് മുതൽ ക്ലാസിക്കൽ പിയാനോ പഠിച്ച് തുടങ്ങി. പത്താം വയസിൽ ജാക്സൺ ഫൈവ് ശൈലിയിലുള്ള "യംഗ് സ്റ്റാർസ്" എന്ന മ്യൂസിക് ഗ്രൂപ്പിൽ അംഗമായത് അവരുടേ പാട്ട് പാടാനും, കീബോർഡ് വായിക്കാനും, മ്യൂസിക് കമ്പോസ് ചെയ്യാനുമുള്ള കഴിവും കരിയറിന് അടിസ്ഥാനം നൽകി. കോളേജ് പഠനകാലത്ത് "ദി മഡ്രാസ് പ്ലേയേർസ്"ന്റേയും (The Madras Players) ഏവം (EVAM) സംഘടിപ്പിച്ച നിരവധി നാടകങ്ങളിൽ അഭിനയിച്ചിട്ടുണ്ട്. 

ലൈവ് ആർട്ടിനേയും കലാകാരന്മാരേയും പ്രമോട്ട് ചെയ്യുന്നതിനായി "ദി ഷോ മസ്റ്റ് ഗോ ഓൺ" (The Show Must Go On) (TSMGO Productions) എന്ന കമ്പനിയും സ്ഥാപിച്ചിട്ടുണ്ട്. 

ഗിരീഷ് കർണാട്ന്റെ "നാഗംദള" എന്ന നാടകത്തിലൂടെയാണ് നാടകഭിനയ രംഗത്തേക്ക് വന്നത്. ഗൗതം മേനോൻന്റെ "വേട്ടയാട് വിളിയാട്" (Vettaiyaadu Vilaiyaadu) എന്നതിൽ ഒരു ഗാനം ആലപിച്ചതിനുശേഷം അദ്ദേഹത്തിന്റെ തന്നെ "പച്ചൈക്കിളി മുത്തുച്ചരം" എന്ന സിനിമയിൽ അഭിനയിച്ചു.

പാട്ടുകാരിയാവുക എന്ന ലക്ഷ്യത്തോടെ സിനിമയിലെത്തിയ ആൻഡ്രിയ അഭിനയരംഗത്തേക്ക് വഴി മാറുകയായിരുന്നു. 2005-ൽ സിനിമകളിൽ പിന്നണി ഗായികയായി രംഗത്തെത്തി. ഹാരിസ് ജയരാജ്, യുവൻ ശങ്കർ രാജ, ദേവിശ്രീ പ്രസാദ് ജി.വി. പ്രകാശ് കുമാർ തുടങ്ങിയ നിരവധി സംഗീത സംവിധായകർ ചിട്ടപ്പെടുത്തിയ ഗാനങ്ങൾ ആലപിച്ചിട്ടുണ്ട്. അതിൽ ചിലതിന് ഫിലിംഫെയർ അവാർഡിനും വിജയ് അവാർഡിനും നോമിനേഷൻസ് ലഭിച്ചിട്ടുണ്ട്. ആയിരത്തിൽ ഒരുവൻ എന്ന ചിത്രത്തിലെ "മാലൈ നേരം"എന്ന ഗാനമാണ് താൻ പാടിയതിൽ ഏറ്റവും വെല്ലുവിളിയായി ആൻഡ്രിയ വിശേഷിപ്പിക്കുന്നത്.

സ്വന്തമായി ഗാനങ്ങൾ രചിക്കാനും മ്യൂസിക് കമ്പോസ് ചെയ്യാനുമുള്ള അസാമാന്യ കഴിവും ആൻഡ്രിയക്കുണ്ട്, ചെയ്തിട്ടുമുണ്ട്. "തരമണി" എന്ന സിനിമയുടെ പ്രോമോയായി ആൻഡ്രിയ എഴുതുകയും കമ്പോസ് ചെയ്യുകയും പാടുകയും ചെയ്ത ഒരു ഗാനമാണ് "സോൾ ഓഫ് തരമണി". നിരവധി മ്യൂസിക് ആൽബഗാനങ്ങളും, 250 - തിലധികം സ്വന്തം സിനിമാ ഗാനങ്ങളും ആൻഡ്രിയയുടേതായിട്ടുണ്ട്.



</doc>
<doc id="302374" url="https://ml.wikipedia.org/wiki?curid=302374" title="ആറക്കോണം">
ആറക്കോണം

ആറക്കോണം ഇന്ത്യയിൽ തമിഴ്നാട് സംസ്ഥാനത്തിലെ ഒരു ചെറു പട്ടണമാണ്. 2011ലെ കാനേഷുമാരി കണക്കനുസരിച്ച് 101,626 ആണ് ഇവിടത്തെ ജനസംഘ്യ. ഈ പട്ടണം, വേലൂർ ജില്ലയിലാണ് സ്ഥിതി ചെയ്യുന്നത്. ഇത് തലസ്ഥാനമായ ചെന്നൈയിൽ നിന്നും റെയിലിൽ ഏകദേശം . ആറക്കോണം ഇന്ത്യയിലെ തന്നെ ഏറ്റവും ഉഷ്ണം കൂടിയ ഒരു പട്ടണമാണ്. വേനലിന്റെ ഉച്ചത്തിൽ, 43 °C (110 °F) ചൂട് കടക്കാറുണ്ട്.

"അരുന്തമിഴ് കുൻറം " എന്ന പുരാതന തമിഴ് പേരിൽ നിന്നാണ് ആറുക്കോണം എന്ന പേരുണ്ടായതെന്ന് വിശ്വസിച്ചു പോരുന്നു. കാഞ്ചീപുരം, തക്കോലം, കോണളം, തിരുവാലങ്കാട്, തിരുത്തണി, ഷോലിംഗർ എന്നീ ചെറുപട്ടണങ്ങളാൽ ചുറ്റപ്പെട്ടതാണ് ആറുക്കോണം. ഈ ഷഡ്ഭുജത്തിനു ഉള്ളിൽ ഉള്ള നാടിനെ, ആറു കോണങ്ങൾക്കുള്ളിൽ നിൽക്കുന്ന നാട് എന്ന അർത്ഥത്തിൽ ആറുക്കോണം ഉണ്ടായി എന്നും പറയപ്പെടുന്നു. 

ആറക്കോണം ഇന്ത്യൻ റെയിൽവേയുടെ വളരെ പ്രധാനപ്പെട്ട ജോയിന്റ് ജങ്ങ്ഷനുകളിൽ ഒന്നാണ്. മുംബൈയിൽ നിന്നും റായപുരത്തിലേക്ക് (ചെന്നൈ) ഉള്ള ആദ്യ റെയിൽ സർവ്വീസ് നടത്തുമ്പോൾ തന്നെ ആറക്കോണം റെയിൽ നിലയം സ്ഥാപിക്കപ്പെട്ടിരുന്നു. ഇന്ത്യയിലെ ഏറ്റവും പഴക്കം ചെന്ന ജോയിന്റ് ജങ്ങ്ഷനും ആറക്കോണം ആണ്. ബെങ്കലൂരു, മുംബൈ, ഗോവ, വിജയവാഡ, ഹൈദരാബാദ്, കോയമ്പത്തൂർ, തിരുപ്പതി, മംഗലാപുരം, തിരുവനന്തപുരം എന്നീ പട്ടണങ്ങളിലേക്ക് ആറക്കോണത്ത് നിന്നും വഴി പിരിയുന്നു.

ആറക്കോണം നഗരസഭ 1958 ഒക്റ്റോബർ ഒന്നാം തിയ്യതി സ്ഥാപിതമായി. 9.06 ചതുരശ്ര കിലോമീറ്ററാണ് നഗരസഭയുടെ വിസ്തീർണ്ണം. ആറക്കോണം ഒരു അസമ്പ്ലി നിയോജകമണ്ഡലവും ലോക്സഭാ നിയോജക മണ്ഡലവുമാണ്.

ആറക്കോണം മുനിസിപ്പാലിറ്റിയിൽ 36 വാർഡുകൾ ഉണ്ട്.


</doc>
<doc id="302395" url="https://ml.wikipedia.org/wiki?curid=302395" title="റെയ്മണ്ട് വില്ല്യംസ്">
റെയ്മണ്ട് വില്ല്യംസ്

സാംസ്കാരിക പഠനം, സാംസ്കാരിക ഭൌതികവാദം, മാർക്സിസം എന്നീ ചിന്താധാരകളെ വളരെ ശക്തമായി സ്വാധീനിച്ച ഒരു വെൽഷ് ചിന്തകനും എഴുത്തുകാരനും ആയിരുന്നു റെയ്മണ്ട് വില്ല്യംസ്.

ഇരുപതാം നൂറ്റാണ്ടിന്റെ രണ്ടാം പാതിയെ ഏറ്റവുമധികം സ്വാധീനിച്ച ചിന്തകന്മാരിൽ ഒരാളായ റെയ്മണ്ട് വില്ല്യംസ് 1921 ഓഗസ്റ്റ്‌ 31 നു വെൽഷ് പ്രവിശ്യയിലെ ഒരു അതിർത്തി ഗ്രാമത്തിൽ ജനിച്ചു. രാഷ്ട്രീയം, സംസ്കാരം, മീഡിയ, സാഹിത്യം മുതലായവയെ കുറിച്ചുള്ള അദ്ദേഹത്തിന്റെ എഴുത്തുകൾ മാർക്സിസ്റ്റ്‌ കലാ-സാംസ്കാരിക വിമർശന ശാഖക്ക് വൻ തോതിൽ സംഭാവന അർപ്പിച്ചു. സ്റ്റുവർട്ട് ഹാൾ, റിച്ചാർഡ് ഹൊഗ്ഗാർട്ട് എന്നിവരോടൊത്ത് സാംസ്കാരിക പഠനത്തിന്റെ തുടക്കക്കാരനായി അറിയപ്പെടുന്നു. സംസ്കാരവും സമൂഹവും, താക്കോൽ പദങ്ങൾ, മാർക്സിസവും സാഹിത്യവും എന്നീ കൃതികൾ സാഹിത്യ-സാംസ്കാരിക പഠന രംഗത്തെ പ്രധാന കൃതികളാണ്.

വെയിൽസിലെ ഒരു അതിർത്തി ഗ്രാമത്തിൽ ഒരു റെയിൽവേ സിഗ്നൽ ജോലിക്കാരന്റെ മകനായി 1921 ഓഗസ്റ്റ്‌ 31ന് ജനിച്ച റെയ്മണ്ട് വില്ല്യംസ് കേംബ്രിജിലെ ട്രിനിറ്റി കോളേജിൽ നിന്ന് സർവകലാശാലാ വിദ്യാഭ്യാസം നേടി. അവിടെ വെച്ച് ബ്രിട്ടീഷ് കമ്മ്യൂണിസ്റ്റ് പാർട്ടിയിൽ അംഗമായ വില്ല്യംസ് എറിക് ഹോബ്സ്ബാമിനോടൊത്ത് റഷ്യ-ഫിന്നിഷ് യുദ്ധത്തെ കുറിച്ചുള്ള കമ്മ്യൂണിസ്റ്റ് പാർട്ടിയുടെ ലഖുലേഖ തയ്യാറാക്കുന്ന ജോലി എല്പ്പിക്കപ്പെട്ടു. 




</doc>
<doc id="302396" url="https://ml.wikipedia.org/wiki?curid=302396" title="സ്റ്റുവർട്ട് ഹാൾ">
സ്റ്റുവർട്ട് ഹാൾ

സ്റ്റുവർട്ട് മക്ഫൈൽ ഹാൾ (3 ഫെബ്രുവരി 1932 - 10 ഫെബ്രുവരി 2014) ബ്രിട്ടീഷ് സംസ്കാര പഠനവുമായി ബന്ധപ്പെട്ട സൈദ്ധാന്തികനാണ്.

റെയ്മണ്ട് വില്ല്യംസ്, റിച്ചാർഡ് ഹൊഗാർട് എന്നിവരോടൊപ്പം ബർമിങ്ങ്ഹാം സ്കൂൾ ഓഫ് കൾചറൽ സ്റ്റ്ഡീസിന്റെ സ്ഥാപകാംഗവുമാണ് ഹാൾ. 1950-കളിൽ ഹാളിന്റെ നേത്രുത്വത്തിലാണു ന്യൂ ലെഫ്റ്റ് റിവ്യൂ മാഗസിൻ ആരംഭിക്കുന്നത്. ഹാൾ ബ്രിട്ടീഷ് സോഷ്യോളജിക്കൽ അസ്സോസിയേഷന്റെ പ്രസിഡന്റും ആയിരുന്നു. (1995- 1997) 

സ്റ്റുവർട്ട് ഹാൾ ജമൈക്കയിലെ കിങ്സ്റ്റണിൽ ഒരു മധ്യവർഗ കുടുംബത്തിലാണു ജനിച്ചത്. ജമൈക്ക കോളേജിൽ നിന്നും ബ്രിട്ടീഷ് സമ്പ്രദായപ്രകാരമുള്ള വിദ്യാഭ്യാസം നേടുകയും പ്രഗല്ഭരായ അധ്യാപകരുടെ സഹായത്തോടെ ടി.എസ്. എലിയറ്റ്, ജെയിംസ് ജോയ്സ്, മാർക്സ്, ലെനിൻ എന്നിവരുടെ കൃതികളുമായി പരിചയിക്കുകയും ചെയ്തു. ഹാളിന്റെ പിൽക്കാല രചനകൾ തന്റെ ഇരുണ്ട നിറം തന്റെ കാഴ്ചപ്പാടിനെ രൂപപ്പെടുത്തുന്നതിൽ ചെലുത്തിയ സ്വാധീനം വ്യക്തമാക്കുന്നു.

ഒരു പോസ്റ്റ്-ഗ്രാംഷിയൻ നിലപാടിൽ നിന്നും അധീശത്വം (Hegemony) സംസ്കാരം (Culture) എന്നീ പരികല്പനകളെ മനസ്സിലാക്കാനാണു ഹാൾ ശ്രമിക്കുന്നത്. ഭാഷയെയും അതിന്റെ പ്രയോഗങ്ങളെയും അധികാരം, രാഷ്ട്രീയവും സാമ്പത്തികവുമായ സ്ഥാപനങ്ങൾ എന്നിവയ്ക്ക് ആഭ്യന്തരമായി ഹാൾ പരിഗണിക്കുന്നു.

റൊളാങ്ങ് ബാർത്ത്, ഉംബർട്ടോ എക്കോ എന്നിവരുടെ കൃതികളെ അവലംബിച്ചുകൊണ്ടാണു ഹാൾ തന്റെ ഭാഷയെക്കുറിച്ചുള്ള സമീപനം രൂപപ്പെടുത്തുന്നത്. പരമ്പരാഗതവിശ്വാസപ്രകാരം ആശയവിനിമയപ്രക്രിയയിൽ അർഥത്തിന് സുഥിരമായ സ്ഥാനമാണുള്ളത്. എന്നാൽ ഹാളിന്റെ സമീപനത്തിൽ അർഥം സുസ്ഥിരമല്ല, മറിച്ച് അതിന്റെ സങ്കേതനവേളയിലും (encode), വിസങ്കേതനവേളയിലും (decode) സാഹചര്യത്തിനും അതിനെ വ്യഖ്യാനിക്കുന്ന വ്യക്തികൾക്കുമനുസരിച്ച് മാറ്റം സംഭവിക്കാം.

ദി ഹിപ്പീസ്: ആൻ അമേരിക്കൻ മൊമെന്റ്, ബർമിങ്ങ്ഹാം: സെന്റർ ഫോർ കംടെമ്പററി കൾചറൾ സ്റ്റഡീസ് (1968)

ഡീവിയൻസി, പൊളിറ്റിക്സ് ആൻഡ് ദി മീഡിയ,ബർമിങ്ങ്ഹാം: സെന്റർ ഫോർ കംടെമ്പററി കൾചറൾ സ്റ്റഡീസ് (1971)

എൻകോഡിങ് ആൻഡ് ഡികോഡിങ് ഇൻ ദി റ്റെലിവിഷൻ ഡിസ്കോഴ്സ്, ബർമിങ്ങ്ഹാം: സെന്റർ ഫോർ കംടെമ്പററി കൾചറൾ സ്റ്റഡീസ് (1973)

"നോട്സ് ഓൺ ഡികൺസ്റ്റ്രക്റ്റിങ് ദി പോപുലർ", "പീപ്പിൾസ് ഹിസ്റ്റ്രി ആൻഡ് സോഷ്യലിസ്റ്റ് തിയറി" എന്ന പുസ്തകത്തിൽ, ലൻടൻ: റൂറ്റ്ലിഡ്ജ് (1981)


</doc>
<doc id="302397" url="https://ml.wikipedia.org/wiki?curid=302397" title="ജോൺ മൺറോ">
ജോൺ മൺറോ

1811നും 1815നുമിടയിൽ തിരുവിതാംകൂറിൽ ദിവാൻ പദവിയിലിരുന്ന ബ്രിട്ടീഷ് ഉദ്യോഗസ്ഥനായിരുന്നു കേണൽ മൺറോ എന്നു പരക്കെ അറിയപ്പെടുന്ന ടീനിനിച്ചിലെ ജോൺ ഒൻപതാമൻ മൺറോ.വേലുത്തമ്പി ദളവയ്ക്കു ശേഷം തിരുവിതാംകൂറിലെ ദിവാനായിരുന്ന ഉമ്മിണിത്തമ്പിയെ റാണി ഗൌരി ലക്ഷ്മീഭായി തമ്പുരാട്ടി, ഉദ്യോഗത്തിൽ നിന്നും നീക്കുകയും കേണൽ ജോൺ മൺറോയെ 1810-ൽ ദിവാനായി നിയമിക്കുകയും ചെയ്തു.

ജോൺ മണ്രോ 1778 ജൂൺ മാസത്തിൽ ബ്രിട്ടീഷ്‌ നാവിക ക്യാപ്റ്റൻ ജെയിംസ്‌ മണ്രോയുടെ രണ്ടാം മകനായി ജനിച്ചു. യുധപോരാട്ടങ്ങളിൽ പേര് തെളിയിച്ച ക്ലാൻ മണ്രോ കുടുംബത്തിലെ അങ്ങമായ അദ്ദേഹം റോസ് -ശൈറിലെ തെനാനിച് മാളികയിൽ ജനിച്ചു വളർന്നു.

1791-ൽ മണ്രോ ബ്രിട്ടീഷ്‌ സൈനിക സേവനത്തിൽ പ്രവേശിച്ചു. ഇതെ തുടർന്ന് അദ്ദേഹം മദ്രാസിൽ എത്തി ടിപ്പുവിനെതിരെയുള്ള പങ്കെടുത്തു.

ഒരു പ്രഗല്പനായ സൈനിക ഭാരാധികാരിയാതിലും അധികം, മണ്രോ ഒരു കഴിവുറ്റ ബഹുഭാഷിനിയും ആയിരിന്നു. ഫ്രഞ്ച്, ജർമൻ, ഇറ്റാലിയൻ, അറബി, പേർഷ്യൻ


</doc>
<doc id="302398" url="https://ml.wikipedia.org/wiki?curid=302398" title="മുച്ചാന്തട്ട്">
മുച്ചാന്തട്ട്

കേരളത്തിൽ പ്രചാരത്തിലുണ്ടായിരുന്ന ഒരു നാടൻ കളിയാണ് മുച്ചാന്തട്ട് അഥവാ മുച്ചത്തട്ട്. വിവിധ ഇനം കൊത്തങ്കല്ല് കളികളിൽഒന്നാണ് ഇത്. 'മൂന്ന്'എന്നർത്ഥംവരുന്ന പ്രാദേശിക വാക്കാണ്‌ 'മുച്ച'.

കളിക്കുന്ന ഓരോരുത്തരും പത്ത് വീതം കല്ലുകൾ ഉപയോഗിക്കുന്നു. കൊത്തങ്കല്ല് കളിയിലേതു പോലെ തന്നെ ഓരോരുത്തരായി ഊഴമനുസരിച്ച് എല്ലാ കല്ലുകളും നിലത്തു വിതറിയിടുന്നു. മുകളിലേക്ക് ഒരു കല്ല്‌ എറിഞ്ഞു, അത് താഴെ എത്തും മുൻപായി നിലത്തു കിടക്കുന്ന കല്ലുകൾ ഒറ്റയായോ കൂട്ടമായോ വാരി, എറിഞ്ഞ കല്ലും പിടിക്കുക എന്നതാണ് രീതി. അങ്ങനെ എല്ലാ കല്ലുകളും ഒരു വട്ടം വാരികഴിഞ്ഞാൽ ഒരു കല്ല്‌ നിങ്ങള്ക്ക് സ്വന്തമാക്കാം;ഒരു വട്ടം കൂടെ നിങ്ങൾക്കു തന്നെ കളിക്കാനുള്ള അവസരവും കിട്ടുന്നു. കല്ലുകൾ ഇങ്ങനെ വാരുന്നതിനിടെ മൂന്നു കല്ല്‌ ഒന്നിച്ചു വാരിയാൽ മറ്റു കളിക്കാർ അത് തട്ടി കളയാൻ ശ്രമിക്കും. അവർ അതിൽ വിജയിച്ചാൽ നിങ്ങളുടെ ഊഴം അവസാനിക്കും; വിജയിച്ചില്ലെങ്കിൽ ആ മൂന്നു കല്ലുകൾ നിങ്ങളുടെ സ്വന്തമാകും. ബാക്കി കല്ലുകൾ വെച്ചു കളി തുടരണം. കല്ലുകൾ വാരുന്നതിനിടെ മുകളിലേക്കെറിഞ്ഞ കല്ല്‌ താഴെ വീണാലും നിങ്ങളുടെ അവസരം നഷ്ട്ടപ്പെടും. ഇങ്ങനെ, എല്ലാ കല്ലുകളും ആരുടെയെങ്കിലും സ്വന്തമാകുന്നതു വരെ കളി തുടരുന്നു. അവസാനം ഏറ്റവും അധികം കല്ലുകൾ സ്വന്തമായുള്ള ആളാണ്‌ വിജയി.


</doc>
<doc id="302399" url="https://ml.wikipedia.org/wiki?curid=302399" title="വാളാട്">
വാളാട്

വയനാട്‌ ജില്ലയിലെ വടക്കു ഭാഗത്ത് മാനന്തവാടി താലൂക്കിൽ സ്ഥിതി ചെയ്യുന്ന മനോഹരമായ ഒരു ഗ്രാമമാണ്‌ വാളാട്. കബനി നദിയുടെ ഒരു കൈവഴി ഗ്രാമത്തിന്റെ മധ്യത്തിലൂടെ ഒഴുകുന്നുണ്ട്. നക്സൽ പ്രസ്ഥാനങ്ങളുടെ വളർച്ചയിൽ പ്രദേശം നിർണായക പങ്ക് വഹിച്ചിടുണ്ട്. പ്രദേശത്തിന്റെ വിസ്തൃതി 20 ചതുരശ്ര കിലോമീറ്ററാണ്.

നെല്ല് വ്യാപകമായി കൃഷി ചെയ്യപെട്ടിരുന്ന പ്രദേശത്ത് രണ്ടായിരത്തിന്റെ തുടക്കത്തോടെ വാഴ കൃഷി വ്യാപകമായി. ഗ്രാമം സ്ഥിതി ചെയ്യുന്ന തവിഞ്ഞാൽ പഞ്ചായത്ത് രാജ്യത്തെ ഏറ്റവും കൂടുതൽ കാൻസർ രോഗികളുള്ള പഞ്ചായത്താണ്
വാളാട് വയനാടിലെ നഗര പ്രദേശത്തിൽനിന്നുo വേറിട്ടു നില്കുന്നതുകൊണ്ട് തന്നെ വിദ്യാഭ്യാസ -സാംസ്കാരിക സ്ഥാപനങ്ങൾ പ്രദേശത്തു തന്നെ നിർമ്മിക്കൽ വളരെ അനിവാര്യമായിതീർന്നു. വാളാട് ഗവണ്മെൻറ് ഹൈ സ്കൂൾ പ്രദേശത്ത് കഴിഞ്ഞ അൻപതു വർഷമായി വിദ്യാഭ്യാസ മേകലയിൽ വിലയേറിയ സംഭാവനകൾ അർപിച്ചു കൊണ്ടിരിക്കുകയാണ്

</doc>
<doc id="302402" url="https://ml.wikipedia.org/wiki?curid=302402" title="ഫിലിം ജൻറേ">
ഫിലിം ജൻറേ

സിനിമാ പഠനത്തിൽ ഉപയോഗിക്കുന്ന പ്രധാന സൈദ്ധാന്തിക സമുച്ചയമാണ്‌ ജൻറേ. സാഹിത്യത്തിലെ ജൻറേ വിമർശന പാരമ്പര്യത്തെ ആശ്രയിച്ചാണ് പ്രധാനമായും സിനിമാ ജൻറേ വിമർശന പഠനങ്ങൾ നിലകൊള്ളുന്നത്. ഫിലിം ജൻറേകൾ പലരീതികളിലായി ഗണം തിരിച്ചിട്ടുണ്ട്. 
കഥ നടക്കുന്ന സ്ഥലം അതുപോലെ തന്നെ പ്രവൃത്തി നടുക്കുന്ന സമയം എല്ലാം ജാന്രാ വിമർശനത്തിന്റെ ഭാഗമാണ്. സിനിമയുടെ ആഖ്യാനത്തിൽ അവതരിപ്പിച്ചിട്ടുള്ള പ്രധാന പ്രശ്നങ്ങളുടെയും സംഘർഷങ്ങളുടെയും ആകെത്തുകയാണ് പ്രമേയം. വൈകാരികമായിട്ടുള്ള അവസ്ഥാന്തരങ്ങളെ കുറിക്കാൻ മൂഡ് എന്ന പദം ഉപയോഗിക്കുന്നു. എതുരീതിയിലാണ് ഷോട്ടുകൾ എടുത്തത്‌ എന്ന് മനസ്സിലാക്കാൻ ഫോർമാറ്റ് എന്ന പദം ഉപയോഗിക്കുന്നു. പിന്നെ സവിശേഷ പ്രേക്ഷകരെ മുൻനിർത്തിയും സിനിമകളെ തരം തിരിക്കാറുണ്ട്.

സൈദ്ധാന്തികമായി ജൻറേകളെ നാലായി തരാം തിരിക്കാം. ഐഡിയലിസ്റ്റു വിഭാഗം അഥവാ പ്രമാണ വാദികൾ ഇവർ ചില മുൻകൂറായി നിശ്ചയിച്ച മുൻധാരണകളെയും മാനദണ്ഡങ്ങളെയും ആശ്രയിക്കുന്നു. എന്നാൽ അനുഭവ വാദികൾ മുൻപിറങ്ങിയ സിനിമയുടെ പട്ടികയെ ആശ്രയിക്കുന്നു.

</doc>
<doc id="302403" url="https://ml.wikipedia.org/wiki?curid=302403" title="സുധീർ കക്കർ">
സുധീർ കക്കർ

സുധീർ കക്കർ (ജനനം 1938) ഒരു ഇന്ത്യൻ മനോവിശ്ലേഷകനും എഴുത്തുകാരനുമാണ്. ഫിക്ഷൻ, നോൺഫിക്ഷൻ വിഭാഗങ്ങളിലായി 20 പുസ്തകങ്ങൾ അദ്ദേഹം രചിച്ചിട്ടുണ്ട്.

മെക്കാനിക്കൽ എൻജിനീയറിങ്ങിൽ ബിരുദവും, ബിസിനസ്‌ ഇക്കണോമിക്‌സിൽ ബിരുദാനന്തരബിരുദവും യൂണിവേഴ്സിറ്റി ഒഫ് വിയന്നയിൽ നിന്ന്‌ ഡോക്‌ടറേറ്റും നേടി. ഹാർവാർഡ്‌ ബിസിനസ്‌ സ്‌കൂളിലും അഹമ്മദാബാദ്‌ ഐഐഎമ്മിലും അദ്ധ്യാപകനായിരുന്നു.

കക്കറിൻടെ കൃതികൾ പ്രധാനമായും മനോവിശ്ലേഷണവും അദ്ധ്യാത്മദർശനവും തമ്മിലുള്ള ബന്ധത്തെ പഠിക്കുന്നു. ചില കൃതികളിൽ കക്കർ സ്വാമി വിവേകാനന്ദൻ, മഹാത്മാ ഗാന്ധി, രാമകൃഷ്ണ മുതലായ വ്യക്തിത്വങ്ങളെ വിശകലനം ചെയ്തിട്ടുണ്ട്.



</doc>
<doc id="302406" url="https://ml.wikipedia.org/wiki?curid=302406" title="കേരള നവോത്ഥാനം">
കേരള നവോത്ഥാനം

ഇരുപതാം നൂറ്റാണ്ടിന്റെ തുടക്കത്തിലും പത്തൊന്പതാം നൂറ്റാണ്ടിന്റെ ഒടുവിലുമായി കേരളത്തിൽ ഉണ്ടായ സാംസ്കാരികവും മതപരവുമായ പരിഷ്കരണ പ്രവർത്തനങ്ങളെ നവോത്ഥാനം എന്ന പേരിൽ പൊതുവായി വിവരിക്കുന്നു. പൊതുവായ ചില സമാനതകളിൽ ഉപരിയായി വളരെ സൂക്ഷ്മായ വൈവിധ്യങ്ങളും രേഖപ്പെടുത്തേണ്ടതുണ്ട് ഈ പരിഷ്കരണ പ്രസ്ഥാനങ്ങളെ അടയാളപ്പെടുത്തുമ്പോൾ.

കേരളത്തിൽ ജീവിച്ചിരുന്ന സാമൂഹിക പരിഷ്കർത്താവും, നവോത്ഥാനനായകനും ആയിരുന്നു ശ്രീനാരായണഗുരു(1856-1928).കേരള നവോത്‌ഥാനത്തിന്റെ പിതാവ് എന്നറിയപ്പെടുന്ന ശ്രീ നാരായണഗുരു 1856 ആഗസ്ത് 20 ന് ചെമ്പഴന്തിയിലെ വയൽവാരം വീട്ടിൽ മാടൻ ആശാന്റേയും കുട്ടിയമ്മയുടെയും മകനായാണ് ജനനം.നാണു എന്നാണ് ബാല്യകാല പേര്.ഇന്ത്യൻ പോസ്റ്റൽ സ്റ്റാമ്പിൽ ചിത്രം വന്ന ആദ്യമലയാളിയാണ് ശ്രീ നാരായണഗുരു(1967 ആഗസ്ത് 21). SNDP യുടെ ആദ്യത്തെയും എക്കാലത്തെയും പ്രസിഡന്റ്‌ ആണ് ശ്രീ നാരായണഗുരു.ജനന മരണ ദിനങ്ങൾ കേരള ഗവണ്മെന്റ് അവധി ദിനമായി ആചരിക്കുന്ന ഒരേയൊരു മലയാളിയാണ് ശ്രീ നാരായണഗുരു.ഗജേന്ദ്രമോക്ഷം വഞ്ചിപ്പാട്ടാണ് ആദ്യ കൃതി.നാണു ആശാൻ എന്നറിയപ്പെട്ട നവോത്‌ഥാനനായകനാണ് ഗുരു. 1904 ലാണ് ഗുരു ശിവഗിരി മഠം സ്ഥാപിച്ചത്.1904 ഇൽ തിരുവിതാംകൂർ ഗവർമെന്റ് എല്ലാത്തരത്തിലുമുള്ള കോടതി വ്യവഹാരങ്ങളിൽ നിന്നും ശ്രീ നാരായണ ഗുരുവിനെ മുക്തനാക്കി.1911 ലെ സെൻസെസ് റിപ്പോർട്ടിൽ ശ്രീ നാരായണഗുരുവിനെ ദേശീയ വിശുദ്ധനായി പ്രഖ്യപിച്ചു. ഗുരു 1915 ൽ പുലയ വിദ്യാർത്ഥികളെ മാത്രം ഉൾപ്പെടുത്തി മിശ്രഭോജനം നടത്തി. 1916ൽ കാഞ്ചീപുരത്തു നാരായണ seva ആശ്രമം സ്ഥാപിച്ചു.ജി ശങ്കര കുറുപ്പ് ശ്രീ നാരായണ ഗുരുവിനെ രണ്ടാം ബുദ്ധനെന്നു വിശേഷിപ്പിച്ചു. 1913ൽ ആലുവയിൽ അദ്വൈദാശ്രമം സ്ഥാപിച്ചു. മറ്റൊരു രാജ്യത്തിന്റെ പോസ്റ്റൽ സ്റ്റാമ്പിൽ ചിത്രം വന്ന ആദ്യ മലയാളിയാണ് ഗുരു (ശ്രീ ലങ്ക ).നാണയത്തിൽ ചിത്രീകരിക്കപ്പെട്ട ആദ്യമലയാളി കൂടിയാണ് ശ്രീ നാരായണഗുരു.2006ൽ 150 ആം ജന്മവാര്ഷികത്തിൽ റിസർവ് ബാങ്ക് അഞ്ചു രൂപ നാണയമാണ് ഗുരുവിനോടുള്ള ആദരസൂചകമായി ഇറക്കിയത്. go കേരളത്തിൽ നിലനിന്നിരുന്ന സവർണ മേൽക്കോയ്മ, തൊട്ടുകൂടായ്മ, തീണ്ടിക്കൂടായ്മ തുടങ്ങിയ സമൂഹ്യതിന്മകൾക്കെതിരെ പോരാടിയ അദ്ദേഹം കേരളീയ സമൂഹത്തെയാകെ നവോത്ഥാനത്തിലേയ്ക്ക് നയിച്ചു. ജാതി വ്യവസ്ഥയെ ചോദ്യം ചെയ്യ്ത ഏറ്റവും പ്രധാനപ്പെട്ട സാമൂഹിക പരിഷ്കർത്താവാണ് ശ്രീനാരായണ ഗുരു. ബ്രാഹ്മണരേയും മറ്റു സവർണജാതികളെയും കുറ്റപ്പെടുത്തുന്നതിനു പകരം ഗുരു വിദ്യാലയങ്ങളും ക്ഷേത്രങ്ങളും സ്ഥാപിച്ച് അവർണ്ണരുടെ ഉന്നമനത്തിനു വേണ്ടി പ്രവർത്തിച്ചു. മറ്റുള്ളവരോടുള്ള തുറന്ന സമീപനവും അഹിംസാപരമായ തത്ത്വചിന്തയും അദ്ദേഹത്തിന്റെ മുഖമുദ്രകളായിരുന്നു. സാമൂഹ്യതിന്മകൾക്കെതിരെയുള്ള പോരാട്ടമായിരുന്നു അദ്ദേഹത്തിന്റെ ജീവിതം.

നായർ സമുദായതിൽ നിന്നുമുള്ള പരിഷ്ക്കർത്താവായിരുന്നു മന്നത്തു പദ്മനാഭൻ
കേരളത്തിലെ സാമൂഹിക സാമുദായിക നവോത്ഥാനത്തിൽ പ്രധാന പങ്കുവഹിച്ച വ്യക്തിയാണ് മന്നത്ത്‌ പത്മനാഭൻ (ജനുവരി 2, 1878 - ഫെബ്രുവരി 25, 1970). (കൊല്ലവർഷം 1053 ധനു 20) നായർ സർവീസ്‌ സൊസൈറ്റിയുടെ സ്ഥാപകനാണ് ഇദ്ദേഹം [1]. ഇദ്ദേഹത്തെ അന്നത്തെ രാഷ്‌ട്രപതി ഭാരത കേസരി [2]സ്ഥാനം നൽകി ആദരിച്ചിട്ടുണ്ട്. പത്മഭൂഷൺ പുരസ്കാരവും ലഭിച്ചിട്ടുണ്ട്.

അയ്യങ്കാളി (അയ്യൻ കാളി) (28 ആഗസ്ത് 1863-1941)ബ്രിട്ടീഷ് ഇന്ത്യയിലെ തിരുവതാൻകൂർ രാജ്യത്തെ അയിത്ത വിഭാഗക്കാരായി കരുതപ്പെട്ടിരുന്ന വിഭാഗങ്ങളുടെ ഉന്നമനത്തിന് വേണ്ടി പ്രവർത്തിച്ച ഒരു സാമുഹ്യ പരിഷ്കർത്താവായിരുന്നു. ഇന്ന് ദളിതർ എന്ന് വിളിക്കപ്പെടുന്ന വിഭാഗത്തിന്റെ പുരോഗതിക്ക് കാരണമായ സാമൂഹ്യമാറ്റങ്ങൾക്ക് നിതാനമായത് അദ്ദേഹത്തിന്റെ പ്രവർത്തനങ്ങളായിരുന്നു

വെള്ളിത്തിരുത്തി താഴത്ത് കറുത്ത പട്ടേരി രാമൻ ഭട്ടതിരിപ്പാട് (1896-1982) എന്ന വി.ടി എന്ന ചുരുക്കപ്പേരിൽ അറിയപ്പെടുന്ന വി.ടി.ഭട്ടതിരിപ്പാട് ഒരു ഭാരതീയ സാമൂഹിക വിമർശകനും അറിയപ്പെടുന്ന നാടക പ്രവർത്തകനും സ്വതന്ത്ര സമര സേനാനിയും നമ്പൂതിരി സമുദായത്തിൽ നിലനിന്നിരുന്ന ജാതിവ്യവസ്ഥക്കും യാഥാസ്ഥിതിക്കുമെതിരെ പ്രവർത്തിച്ചവരിൽ പ്രമുഖനാണ്.

കുര്യാക്കോസ് ഏലിയാസ് ചാവറ

കുര്യാക്കോസ്‌ ഏലിയാസ്‌ ചാവറ അഥവാ ചാവറയച്ചൻ (ജനനം: 1805 ഫെബ്രുവരി 10 ആലപ്പുഴ ജില്ലയിലെ കൈനകരിയിൽ; മരണം: 1871 ജനുവരി 3 , കൂനമ്മാവ് കൊച്ചിയിൽ). കേരളത്തിലെ നവോത്ഥാന പ്രക്രിയയ്ക്ക് നേതൃത്വം നൽകിയ പ്രമുഖരിൽ ഒരാളാണ്. സീറോ മലബാർ കത്തോലിക്ക സഭയിലെ സി.എം.ഐ (കാർമ്മലൈറ്റ്‌സ്‌ ഓഫ്‌ മേരി ഇമ്മാകുലേറ്റ്‌) സന്യാസ സഭയുടെ സ്ഥാപകരിൽ ഒരാളും ആദ്യത്തെ സുപ്പീരിയർ ജനറലുമായിരുന്നു. ക്രിസ്തീയപുരോഹിതൻ എന്ന നിലയിൽ മാത്രമല്ല സാമുദായ പരിഷ്കർത്താവ്‌, വിദ്യാഭ്യാസ പ്രവർത്തകൻ, ജീവകാരുണ്യപ്രവർത്തകൻ എന്നീ നിലകളിലും ശ്രദ്ധനേടിയിട്ടുണ്ട്. 
സനാഹുള്ള മക്തി തങ്ങൾ (Arabic:سيّد سناء الله مكتي, )ബ്രിട്ടീഷ് ഇന്ത്യയിലെ മലബാറിലെ മുസ്ലിം സമുദായത്തിന്റെ നവോത്ഥാന നായകനും പിന്നോക്കക്കാർക്കിടയിൽ പാശ്ചാത്യ വിദ്യാഭ്യാസത്തിന്റെ പ്രചാരകനുമായിരുന്നു. അറിവിന്റെ പുനരുദ്ധാരണത്തിന് പാശ്ചാത്യ വിദ്യാഭ്യാസത്തിന്റെയും പുരോഗമിച്ച പാശ്ചാത്യ സംസ്കാരത്തിന്റെയും ആവശ്യകത മനസ്സിലാക്കിയ ആദ്യ മുസ്ലിം പണ്ഢിതൻ എന്ന നിലയിൽ ശ്രദ്ധേയനാണ്. അദ്ദേഹം ബ്രിട്ടീഷ് ഇന്ത്യയിലെ ഒരു എക്സൈസ് ഇൻസ്പെക്ടറായിട്ടായിരുന്നു കരിയർ ആരംഭിച്ചത് എന്നാൽ പിന്നീട് ക്രിസ്ത്യൻ മിഷനറിമാരെ പ്രതിരോധിക്കുന്നതിനായി ജോലി രാജി വെച്ചു. വിലയേറിയ ഇസ്ലാമിക മുല്യങ്ങൾ കൈവിടാതെ തന്നെ മുസ്ലിം സമൂഹം പാശ്ചാത്യ സംസ്കാരത്തിന്റെ ഗുണങ്ങൾ ഉൾക്കൊള്ളുന്നത് അദ്ദേഹം സ്വപനം കണ്ടു. സയ്യിദ് ഫസൽ പൂക്കോയ തങ്ങൾ, വെളിയങ്കോട് ഉമർ ഖാസി, സയ്യിദ് അലവി തങ്ങൾ എന്നിവരോടൊപ്പം മാപ്പിള ലഹളയെ സ്വാധീനിച്ച നിർണ്ണായക വ്യക്തിയായി കരുതപ്പെടുന്നു.

വക്കം മുഹമ്മത് അബ്ദുൽ ഖാദർ മൗലവി വക്കം മൗലവി എന്ന പേരിൽ അറിയപ്പെടുന്ന ഇദ്ദേഹം കേരളത്തിലെ തിരുവിതാം കൂറിലെ സാമൂഹ്യ പരിഷ്കർത്താവും അധ്യാപക്നും, എഴുത്തുകാരനും മുസ്ലിം പണ്ഢിതനും പത്രപ്രവർത്തകനും സ്വതന്ത്രസമര സേനാനിയും പത്രസ്ഥാപനനടത്തിപ്പുകാരനുമായിരുന്നു. തിരുവിതാംകൂർ ദിവാനായിരുന്ന പി.രാജഗോപാലാചാരിക്കും സർക്കാരിനുമെതിരെ നിശിത വിമർശനങ്ങൾ നടത്തിയതിന് 1910 ൽ തിരുവിതാംകൂർ സർക്കാർ നിരോധിച്ച്, കണ്ട്കെട്ടിയ സ്വദേശാഭിമാനി പത്രം സ്ഥാപിച്ചതും പ്രസിദ്ധീകരിച്ചിരുന്നതും ഇദ്ദേഹമായിരുന്നു. നവോത്ഥാന നായകനായി വക്കം മൗലവിയെ കരുതുന്നു.

കുമാര ഗുരു (പോയ്കയിൽ യോഹന്നാൻ)(ഇരവിപേരൂർ, 17 ഫെബ്രുവരി 1878-1939) ഒരു ദളിത് പ്രവർത്തകൻ, കവി, ക്രിസ്ത്യൻ സുവിശേഷകൻ, പ്രത്യക്ഷ രക്ഷാ ദൈവ സഭ ( God's Church of Visible Salvation) യുടെ സ്ഥാപകൻ എന്ന നിലയിൽ അറിയപ്പെടുന്ന വ്യക്തിയാണ്.


</doc>
<doc id="302407" url="https://ml.wikipedia.org/wiki?curid=302407" title="വിമർശനാത്മക ബോധനരീതി">
വിമർശനാത്മക ബോധനരീതി

സാമൂഹികവും സംസകാരികവും രാഷ്ട്രീയപരവുമായ അവബോധത്തോടുകൂടി ഓരോ വ്യക്തിയും അവളുടെ സമൂഹത്തിൽ എപ്രകാരം പ്രധിനിധീകരിക്കപെടുന്നു എന്നു മനസ്സിലാക്കുകയും, തന്റെ ചിന്തകളേയും പ്രവർത്തികളെയും വ്യക്തിപരവും സാമൂഹികപരവുമായ പരിവർത്തനത്തിനു സഹായിക്കുകയും ചെയ്യും വിധത്തിൽ ചിന്തിക്കുന്നതിനും പ്രവർത്തിക്കുന്നതിനും സഹായിക്കുന്ന പഠന-ബോധനക്രമമാണു വിമർശനാത്മക ബോധനരീതി. ഹെൻറി എ. ഗിറോ എന്ന വിദ്യാഭ്യാസ ചിന്തകനാണു ഈ പദം ആദ്യമായി ഉപയോഗിച്ചത്.

വിദ്യാഭ്യാസത്തെ വിമർശനാത്മകസിദധാന്തവുമായി ബന്ധപ്പെടുത്തുന്ന വിദ്യാഭ്യാസ തത്ത്വചിന്തയും സാമൂഹിക മുന്നേറ്റവുമാണ് വിമർശനാത്മക ബോധനരീതി. ബ്രസീലിയൻ വിദ്യാഭ്യാസചിന്തകനും അദധ്യാപകനുമായ പൗലൊ ഫ്രിരെ യാണ് ഈ രീതിക്കുള്ള പ്രാഥമിക വിശദീകരണങ്ങൾ നൽകിയത്. 

"നിലവിലുള്ള അധീശത്വരൂപങ്ങലളെ മനസ്സിലാക്കിക്കൊണ്ടും, അറിവിനെ അധികാരവുമായി ബന്ധപ്പെടുത്തിയും, ഉത്സാഹത്തോടെയും തത്ത്വാധിഷ്ടിതമായും വിദ്യാർത്ഥികളിൽ സ്വാതന്ത്ര്യത്തിന്റെ അവബോധം സൃഷ്ടിച്ചെടുക്കുക വഴി അവരെ സൃഷ്ടിപരമായ പ്രവർത്തനങ്ങളിൽ ഏർപെടുന്നതിനു സഹായിക്കുന്ന, പ്രാക്സിസ് അഥവാ പ്രയുക്തിയിലധിഷ്ഠിതമായ ഒരു പഠന-ബോധന സിധ്ദാന്തമായി", ഹെന്രി എ ഗിറൊയും മറ്റ് ചിന്തകരും ഈ വിദ്യാഭ്യാസരീതിയെ വികസിപ്പിക്കുകയുണ്ടായി. മൈക്കിൾ ആപ്പിൾ, ബെൽ ഹുക്സ്, പെറ്റി ലതെർ, ഹെന്രി അ ഗിറൊ, ജൊ എൽ കിങ്കൊലെ, പിറ്റെർ മക്ലരൻ എന്നിവർ വിമർശനാത്മക ബോധനരീതിക്ക് കാര്യമായ സംഭാവന നൽകിയവരാണ്.

"ഉപരിപ്ലവമായ അർത്ഥങ്ങൾ, പ്രാഥമികമായ ധാരണകൾ, പ്രബലമായ ഐതിഹ്യങ്ങൾ, ആധികാരികമായ ഔദ്യോഗിക പ്രഖ്യാപനങ്ങൾ, സ്വീകരിക്കുന്ന അറിവുകൾ എന്നിവയെ ആഴത്തിൽ മനസ്സിലാക്കുക വഴി ഇവക്കടിസഥാനമായ മൂലകാരണങ്ങൾ, സാമൂഹിക സാഹചര്യങ്ങൾ, പ്രത്യയശാസ്ത്രങ്ങൾ, സംഭവങ്ങൾ, വസ്തുക്കൾ, പ്രവർത്തനങ്ങൾ, പ്രവർത്തികൾ വ്യക്തിയിലുണ്ടാക്കുന്ന ഫലങ്ങൾ, സ്ഥാപനങ്ങൾ, അനുഭവങ്ങൾ, ലിഖിതങ്ങൾ, വിഷയങ്ങൾ, നയങ്ങൾ, ബഹുജനമാധ്യമങ്ങൾ, വ്യവഹാരങ്ങൾ എന്നിവ തിരിച്ചറിഞ്ഞുകൊണ്ടുള്ള ചിന്താശീലങ്ങളും, സംസാരവും, വായനയും എഴുത്തുമായാണ് വിമർശനാത്മക ബോധനത്തെ ഇറ ഷൊർ നിർവ്വചിച്ചിരിക്കുന്നറ്റത് "


</doc>
<doc id="302408" url="https://ml.wikipedia.org/wiki?curid=302408" title="നവ ആത്മീയ പ്രസ്ഥാനം">
നവ ആത്മീയ പ്രസ്ഥാനം

നവ ആത്മീയ പ്രസ്ഥാനം (New Age movement) എന്നതുകൊണ്ട് സൂചിപ്പിക്കുന്നത് പാശ്ചാത്യരാജ്യങ്ങളിൽ 1970-കളിൽ വളർന്നുവന്ന മത- ആത്മീയ പ്രസ്ഥാനങ്ങളെയാണു. ഈ പ്രസ്ഥാനങ്ങളെക്കുറിച്ചുള്ള വ്യക്തമായ നിർവ്വചനങ്ങൾ ഇവയുടെ ആശയപരവും പ്രവർത്തനപരവുമായ വൈവിദ്ധ്യം കൊണ്ടു തന്നെ സന്ദർഭത്തിനനുസരിച്ചു വ്യത്യാസപ്പെട്ടിരിക്കുന്നു. സമഗ്രലോക ആത്മീയവീക്ഷണത്തെയും, വ്യക്തിയിലധിഷ്ഠിതമായ ആത്മീയസങ്കല്പത്തെയും, ആത്മീയതയിലൂടെയുള്ള രോഗശാന്തി, മനശാന്തി എന്നിവയെയും മുൻനിർത്തിയുള്ള ഒരു വിശ്വാസരീതി ഇവ പിൻതുടരുന്നു.

മുൻപുണ്ടായിരുന്ന മതപ്രസ്ഥാനങ്ങളും തത്ത്വജ്ഞാനസംഹിതകളും, പ്രത്യേകിച്ചും പത്തൊൻപതാം നൂറ്റാണ്ടിലെ തിയോസഫിക്കൽ സൊസൈറ്റി, ഗ്ർജിയെഫ് തുടങ്ങിയ കൂട്ടായ്മകളും, നവ ആത്മീയ പ്രസ്ഥാനങ്ങൾക്കു പ്രചോദനമായിട്ടുണ്ടു. അതിഭൗതികവാദത്തിന്റെയും സനാതന തത്ത്വശാസ്ത്രത്തിന്റെയും(Perennial philosophy) സ്വാശ്രയ മനശാസ്ത്രത്തിന്റെയും (Self-help psychology), കൂടാതെ ബൗദ്ധ-ഹിന്ദു-യോഗ പഠനങ്ങളുടെയും ആശയങ്ങളെ ഇവ പിന്തുടരുന്നു.


</doc>
<doc id="302421" url="https://ml.wikipedia.org/wiki?curid=302421" title="പ്രകാശ്‌ വർമ">
പ്രകാശ്‌ വർമ

അന്താരാഷ്ട്രതലത്തിൽ ശ്രദ്ധ നേടിയ ഇന്ത്യൻ പരസ്യചിത്ര സംവിധായകനാണ് പ്രകാശ്‌ വർമ. വൊഡോഫോൺ സൂസൂ പരസ്യങ്ങളാണ് അദ്ദേഹത്തെ പ്രശസ്തിയിലെത്തിച്ചത്. ബാംഗ്ലൂർ കേന്ദ്രമായുള്ള പരസ്യചിത്ര സ്ഥാപനമായ "നിർവാന"യുടെ സ്ഥാപക ഉടമസ്ഥരാണ് പ്രകാശും അദ്ദേഹത്തിന്റെ ഭാര്യ 
സ്നേഹ ഐപ്പും. ഇന്ന് ഇന്ത്യൻ പരസ്യനിർമ്മാണ രംഗത്ത് മുൻനിരയിലുള്ള സ്ഥാപനമാണ്‌ നിർവാന.

നിർവാനയുടെ എക്സിക്യൂട്ടീവ് പ്രോഡ്യുസറായ സ്നേഹ ഐപാണ് പ്രകാശിന്റെ ഭാര്യ. ബാംഗ്ലൂരിൽ സ്ഥിരതാമസമായ ഇവർക്ക് 3 കുട്ടികലുണ്ട്. 2014 ബെർലിൻ അന്താരാഷ്ട്ര ക്രാഫ്റ്റ് മേളയിൽ ജൂറി അംഗമായിരുന്നു സ്നേഹ. 

ആലപ്പുഴ എസ്.ഡി കോളേജിൽ നിന്നും ബിരുദപഠനം പൂർത്തിയാക്കിയ ശേഷം സിനിമാസംവിധാന മോഹവുമായി മലയാളസിനിമയിൽ സംവിധാനസഹായിയായി പ്രവർത്തിച്ചു. ലോഹിതദാസ്,വിജി തമ്പി എന്നിവരുടെ ചിത്രങ്ങളിൽ പ്രവർത്തിച്ച അദ്ദേഹം പിന്നീട് വി.കെ പ്രകാശിന്റെ പരസ്യ ചിത്രങ്ങളിലും സംവിധാനസഹായിയായി .2001ഇലാണ് പ്രകാശും ഭാര്യ സ്നേഹ ഐയ്പും ചേർന്ന് നിർവാണ എന്ന പരസ്യനിർമ്മാണ സ്ഥാപനം അരംഭിക്കുന്നത്.

വോടാഫോൻ, ടൈടാൻ,ഇന്ക്രെടിബിൽ ഇന്ത്യ,കേരള ടൂറിസം,മധ്യപ്രദേശ് ടൂറിസം,ബജാജ്,ഫ്രൂട്ടി, എയർടെൽ,പെപ്സി തുടങ്ങി അനേകം ബ്രാൻഡുകൾക്ക് വേണ്ടി പ്രകാശ്‌ പരസ്യ ചിത്രങ്ങൾ സംവിധാനം ചെയ്തു.
പ്രകാശിന്റെ പരസ്യ നിർമ്മാണ കരിയറിലെ ആദ്യത്തെ പ്രധാന വിജയമായിരുന്നു 2001ഇൽ പുറത്തിറങ്ങിയ വാഗൻ ആർ പരസ്യം. സാച്ചി എന്ന പരസ്യകമ്പനിക്ക് വേണ്ടി അദ്ദേഹം സംവിധാനം ചെയ്ത ഈ പരസ്യം ആ കൊല്ലത്തെ മികച്ച പരസ്യമായി തിരഞ്ഞെടുക്കപ്പെട്ടു. ഇതിനു ശേഷമാണു സ്വന്തമായി പരസ്യകമ്പനി തുടങ്ങുന്നത്.
ഒരു കുട്ടിയേയും പഗ്ഗിനെയും(ഒരു തരം നായ)പ്രധാന കഥാപാത്രങ്ങളാക്കി നിർവാന നിർമ്മിച്ച പരസ്യം എക്കാലത്തെയും ജനകീയമായ പരസ്യങ്ങളിൽ ഒന്നായി മാറി.പരസ്യം തരംഗമായത്തിനു ശേഷം താരമായി മാറിയ പഗ്ഗുകളുടെ വില്പനയിൽ വൻ മുന്നേറ്റമുണ്ടായി.
ഐ.പി.എൽ 2009 സീസൺ സമയത്ത് റിലീസ് ചെയ്ത വോടാഫോൻ സൂസൂ പരസ്യങ്ങൾ ലോകത്തിലെ തന്നെ ഏറ്റവും മികച്ച പരസ്യചിത്രമായി മാറി. ദക്ഷിണാഫ്രിക്കൻ നഗരമായ കേപ് ടൌണിൽ ചിത്രീകരിച്ച പരസ്യങ്ങൾ 30 ദിനം കൊണ്ടാണ് പൂർത്തിയാക്കിയത്. പ്രത്യേക വേഷവിധാനങ്ങൾ ഉപയോഗിച്ച് യഥാർത്ഥ മനുഷ്യരെ അനിമേറ്റഡായി തോന്നിപ്പിച്ച രീതി ഒരുപാട് പ്രശംസകൾക്ക് പാത്രമായി.
"നിങ്ങളുടെ നിമിഷം കാത്തിരിക്കുന്നു" എന്ന പരസ്യവാചകത്തോട് കൂടി വിദേശികളെ കേരളത്തിലേക്ക് ആകർഷിക്കാൻ കേരള ടൂറിസം വകുപ്പ് നിർമ്മിച്ച പരസ്യചിത്രം സംവിധാനം ചെയ്തത് പ്രകാശ്‌ ആണ്. തേക്കടി,ആലപ്പുഴ,കണ്ണൂർ,മുന്നാർ എന്നിവിടങ്ങളിലായി ചിത്രീകരണം പൂർത്തിയാക്കിയ ചിത്രത്തിൽ കേരളത്തിന്റെ തനതു കലാരൂപങ്ങളായ തെയ്യവും കഥകളിയും നിറഞ്ഞു നിൽക്കുന്നു. പരസ്യത്തിൽ ഉടനീളം നിഴലിച്ച വൈദേശിക സ്വാധീനം വിമർശനങ്ങൾക്ക് വിധേയമായി.

മലയാള സിനിമയിൽ സംവിധാന സഹായിയായി ആദ്യകാലത്ത് പ്രവർത്തിച്ച പ്രകാശ്‌ വർമ ലാൽ ജോസ് സംവിധാനം ചെയ്ത ഏഴു സുന്ദര രാത്രികൾ എന്ന ചിത്രത്തിന്റെ പരസ്യപ്രചാരണത്തിന്റെ ഭാഗമായി "പെട്ടിടാം ആരും ആപത്തിൽ" എന്ന ഗാനം സംവിധാനം ചെയ്തു. ഗാനം ഹിറ്റ്‌ ചാർട്ടിൽ ഇടം നേടി.

</doc>
<doc id="302461" url="https://ml.wikipedia.org/wiki?curid=302461" title="പ്രതിസംസ്കാരം">
പ്രതിസംസ്കാരം

മുഖ്യധാരയിൽ നിന്നും വിട്ടുനിൽക്കുകയോ എതിരായി നിൽക്കുകയോ ചെയ്യുന്ന ഉപസംസ്കാരങ്ങളെ (subculture) പ്രതിസംസ്കാരം (counterculture) എന്നു വിളിക്കാം. പലപ്പോഴും ഒരു പ്രത്യേക പ്രദേശത്തു ജീവിക്കുന്ന ജനതയുടെ ആഗ്രഹങ്ങളേയും മൂല്യങ്ങളേയുമാണു ഇതു കുറിക്കുന്നത്. പ്രതിസംസ്കാരം മുഖ്യധാരയുമായി ഇടപെടുമ്പോൾ വൻതോതിലുള്ള സാംസ്കാരിക മാറ്റം സാധ്യമാവുന്നു. യൂറോപ്പിലും നോർത്ത് അമേരിക്കയിലും റൊമാൻറ്റിസിസം, ഹിപ്പിയിസം എന്നിവ പ്രതിസംസ്കാരത്തിനു മാതൃകയായി ചൂണ്ടിക്കാണിക്കാം.
ഒരു പ്രതിസംസ്കാരത്തിന്റെ നിർമ്മാണം(The Making of a Counterculture) എന്ന പുസ്തകത്തിൽ തിയോദോർ റോസാക്ക് ആണ് പ്രതിസംസ്കാരം എന്ന വാക്ക് ആദ്യമായി ഉപയോഗിക്കുന്നത്. 1960കൾക്ക് ശേഷം ഈ പദം കൂടുതൽ വ്യാപകമായി പ്രയോഗത്തിൽ വന്നു. മുഖ്യധാരയിൽ നിന്നും വിഭിന്നമായത് എന്ന അർത്ഥത്തിലാണ് പ്രതിസംസകാരം എന്ന പദം ഉപയോഗിക്കപ്പെടുന്നത്. തലമുറകൾ തമ്മിലുള്ള സാമൂഹ്യവ്യത്യാസത്തെയും നിലവിലുള്ള അധികാരസ്ഥാപനങ്ങളോടുള്ള വിമർശനത്തെയും ഇത് കുറിക്കുന്നു.

1960കളിൽ അമേരിക്കയിൽ നിലവിലുള്ള സമൂഹ്യവ്യവസ്ഥക്കെതിരായി വിശേഷിച്ചും വർണ വിവേചനത്തിനെതിരെ യുവതലമുറ പ്രതിസംസ്കാരം രൂപപ്പെടുത്തുകയുണ്ടായി. ഇൻഗ്ലണ്ടിൽ ഇതേ കാലത്ത് രൂപപ്പെട്ട "ബോംബ്‌ നിരോധിക്കുക" എന്ന ആഹ്വാനത്തോട്കൂടി ഉയർന്നു വന്ന സമരങ്ങൾ ആണവായുധങ്ങളുടെ ശേഖരണത്തെ എതിർത്തു. റോക്ക് മ്യൂസിക്, പോപ്‌ ആർട്ട് എന്നിങ്ങനെ കലയുടെ മേഖലകളിൽ നിലവിലുള്ള സാമൂഹ്യമൂല്യങ്ങൾക്കെതിരെ പ്രതിഷേധം രൂപപ്പെടുകയും യുവജനതക്കിടയിൽ പ്രതിസംസകാരം ഒരു ജീവിതശൈലിയായി മാറ്റിത്തീർക്കുന്നതിൽ പങ്കു വഹിക്കുകയും ചെയ്തു. ബീറ്റിൽസ്, ബോബ് ഡിലൻ, പിങ്ക് ഫ്ലോയ്ഡ് തുടങ്ങിയ സംഗീതബാന്റുകളും, സംഗീതജ്ഞരും ഇക്കാലത്തെ ജനകീയസംസ്കാരത്തിന്റെ ഭാഗമായി മാറിയിരുന്നു. എഴുപതുകളോട് കൂടി ഈ സാംസ്കാരിക ധാര അപ്രത്യക്ഷമാകാൻ തുടങ്ങി.

കോമിക്സ്‌, കാർട്ടൂൺ എന്നിവയായിരുന്നു സാഹിത്യത്തിൽ പ്രതിസംസ്കാരത്തിന്റെ മുഖ്യ ആവിഷ്കരണ മാധ്യമങ്ങൾ. അമേരിക്കയിൽ റോബർട്ട്‌ ക്രംബ്, ഗിൽബെർട്ട് ഷെൽട്ടൻ എന്നിവരുടെ കൃതികൾ ഉദാഹരണമായി കാണിക്കാം.

മുഖ്യധാരാലൈന്ഗിഗതയിൽ നിന്നും വിട്ടു നിൽക്കുന്ന ലെസബിയൻ, ഗേ തുടങ്ങിയവരുടെ കൂട്ടായ്മയും അറുപതുകളിലെ പ്രതിസംസ്കാരത്തിന്റെ ഭാഗമായിരുന്നു. സ്വവർഗരതി ഒരു കുറ്റകൃത്യമായി കണ്ടിരുന്ന സമൂഹത്തിനെതിരേ ഈ കൂട്ടായ്മ ശബ്ദമുയർത്തകയും, തങ്ങളുടെ സത്വാവിഷ്കാരത്തിനു വിഘാതമായി നിൽക്കുന്ന സാമൂഹികമാനദണ്‌ഡങ്ങളെ മാറ്റുവാനായി ശ്രമിക്കുകയും ചെയ്തു.

ഗെലദർ, കെൻ. സബ്കൾച്ചർസ്: കൾച്ചറൽ ഹിസ്റ്ററീസ് ആൻഡ്‌ സോഷ്യൽ പ്രാക്ടീസ്. ലണ്ടൻ: റൂട്ട്ലെഡ്ജ്.

റോസാക്, തിയോഡോർ. ദി മേകിംഗ് ഓഫ് എ കൌണ്ടർ കൾച്ചർ.

നെൽസൻ, എലിസബത്ത്. ദി ബ്രിട്ടീഷ്‌ കൌണ്ടർ കൾച്ചർ: 1966-73, എ സ്റ്റടി ഓഫ് അണ്ടർഗ്രൗണ്ട് പ്രെസ്.


</doc>
<doc id="302462" url="https://ml.wikipedia.org/wiki?curid=302462" title="ജയിൽ കുറിപ്പുകൾ">
ജയിൽ കുറിപ്പുകൾ

ഇറ്റാലിയൻ മാർക്സിസ്റ്റ് അന്റോണിയോ ഗ്രാംഷി ബെനെഡിറ്റൊ മുസോളിനിയുടെ ഫാഷിസ്റ്റ് ഭരണകാലത്ത് ജയിലിൽ വച്ച് എഴുതിയ കുറിപ്പുകളാണു പ്രിസൺ നോട്ബുക്സ്. 1929 - 1935 കാലത്താണു ഗ്രാംഷി മൂവായിരത്തോളം പേജുകൾ വരുന്ന മുപ്പതോളം നോട്ടുബുക്കുകൾ എഴുതുന്നത്. 1930-കളിൽ ജയിലിൽ നിന്നും പുറത്തു കടത്തിയ ജയിൽ കുറിപ്പുകൾ 1950-കളിൽ മാത്രമാണു പ്രസിദ്ധീകൃതമാവുന്നത്. ചിട്ടയായി എഴുതപ്പെട്ടതല്ലെങ്കിലും രാഷട്ര മീമാംസയിൽ മൗലികമായ സംഭാവനയായി ജയിൽ കുറിപ്പുകൾ പരിഗണിക്കപ്പെടുന്നു. 1970കളിൽ ഇംഗ്ലീഷിലേക്ക് തർജമ്മ ചെയ്യപ്പെട്ടു. ജ്യൊർജ് സോരെൽ, ബെനെഡിറ്റൊ ക്രോചെ, നിക്കോളോ മാക്യവെല്ലി, ഹെഗെൽ, കാൾ മാർക്സ് തുടങ്ങിയ ചിന്തകരിൽ നിന്നും പ്രചോദനമുൾക്കൊള്ളുന്ന ഗ്രാംഷി ഇറ്റാലിയൻ ചരിത്രത്തെയും ദേശീയതയെയും, ഫാഷിസം, ഫ്രെഞ്ച് വിപ്ലവം, പൗര സമൂഹം, മതം, ജനകീയ സംസ്കാരം തുടങ്ങി വിവിധങ്ങളായ വിഷയങ്ങളെ അഭിസംബോധന ചെയ്യുന്നു. മാർക്സിസ്റ്റ് ചിന്താധാരയിലെ പല ആശയങ്ങളും ഗ്രാംഷിയോടു കടപ്പെട്ടിരിക്കുന്നു.
ജനകീയ വിപ്ലവത്തിൽ തൊഴിലാളി വർഗത്തിന്റെ നേതൃത്വപരമായ പങ്ക് സൂചിപ്പിക്കാൻ വ്ലാദിമിർ ലെനിനാണു അധീശത്വം എന്ന വാക്കു ആദ്യമായി ഉപയോഗിക്കുന്നത്. ലെനിനിൽ നിന്നും ഈ വാക്ക് കടം കൊള്ളുന്ന ഗ്രാംഷി മാർക്സിസം പ്രവചിക്കുന്ന തരത്തിൽ ഒരു തൊഴിലാളി വർഗ വിപ്ലവം ഇരുപതാം നൂറ്റാണ്ടിലെ യൂറോപ്പിൽ നടക്കാതിരിക്കുന്നതിനെ അപഗ്രഥിക്കുന്നു. മുതലാളിത്തം സാമ്പത്തികവും രാഷ്ട്രീയവുമായ അധികാരത്തിലൂടെ മാത്രമല്ല, പ്രത്യയശാസ്ത്രപരമായും സമൂഹികനിയന്ത്രണം സാധ്യമാക്കുന്നുവെന്നു ഗ്രാംഷി വാദിക്കുന്നു. പ്രത്യയശാസ്ത്രപരമായ അധീശത്വത്തിലൂടെയാണു ബൂർഷ്വാസി തങ്ങളുടെ മൂല്യവ്യവസ്ഥയെ സാർവലൗകികമായ "പൊതു ബോധ"മായി (common sense) പരിവർത്തിപ്പിക്കുന്നത്. ഇത്തരത്തിൽ സാമൂഹിക യാഥാസ്ഥിതികത്വം നിലനിർത്തുന്നതിലൂടെ ബൂർഷ്വാസിയുടെ താല്പര്യങ്ങൾ തൊഴിലാളി വർഗം തങ്ങളുടെ തന്നെ താല്പര്യങ്ങളായി മനസ്സിലാക്കുന്നു.

ബുദ്ധിജീവികളുടെ സാമൂഹിക ദൗത്യത്തെക്കുരിച്ചുള്ള ചിന്തക്ക് ഗ്രാംഷി പരമമായ പ്രാധാന്യമാണു കൊടുക്കുന്നത്. എല്ലാ മനുഷ്യരും ചിന്തിക്കാനാവശ്യമായ യുക്തിയുള്ളവരാണു, എന്നാൽ എല്ലാവരും ബുദ്ധിജീവിയുടെ സമൂഹിക ദൗത്യം നിർവഹിക്കുന്നില്ല. ആധുനിക സമൂഹത്തിലെ ബുദ്ധിജീവികൾ സമൂഹത്തെ നയിക്കുകയും പ്രത്യയശാസ്ത്രപ്രവർത്തനത്തിലൂടെ അധീശത്വം സൃഷ്ടിക്കാൻ ശ്രമിക്കുകയും ചെയ്യുന്നു. വിദ്ധ്യാഭ്യാസം, മതം, വിവിധ മാധ്യമങ്ങൾ തുടങ്ങിയ സ്ഥാപനങ്ങളിലൂടെ നടത്തുന്ന പരോക്ഷമായ അധികാരപ്രയോഗങ്ങളെയാണു പ്രത്യയശാസ്ത്രപ്രവർത്തനം എന്നതുകൊണ്ട് അർഥമാക്കുന്നത്. പാരമ്പര്യ ബുദ്ധിജീവികൾ (traditional intellectuals), മൗലിക ബുദ്ധിജീവികൾ (organic intellectuals) എന്നിങ്ങനെ ഗ്രാംഷി രണ്ടു തരം പ്രത്യയശാസ്ത്ര പ്രവർത്തനങ്ങളെക്കുറിച്ച് പറയുന്നുണ്ട്. പാരമ്പര്യബുദ്ധിജീവികൾ തങ്ങളെ സമൂഹത്തിൽ നിന്നും മാറ്റി നിർത്തി ഒരു പ്രത്യേക വർഗമായി പരിഗണിക്കുമ്പോൾ, മൗലികബുദ്ധിജീവികൾ സമൂഹത്തിന്റെ ഭാഗമായി മൂല്യങ്ങളുടെ പരിവർത്തനത്തിനു വേണ്ടി പ്രവർത്തിക്കുന്നു.

അധീശത്വം എന്ന ഗ്രാംഷിയൻ സങ്കല്പം പ്രത്യക്ഷമായ ബലപ്രയോഗത്തിലൂടെയും (Force) പരോക്ഷമായ പൊതുസമ്മതിയിലൂടെയും (Consensus) പ്രവർത്തിക്കുന്ന മുതലാളിത്ത രാഷ്ട്രവുമായി ബന്ധപ്പെട്ടു കിടക്കുന്നു. രാഷ്ട്രം എന്ന പരികല്പനയെ ഗ്രാംഷി മനസ്സിലാക്കുന്നത് രാഷ്ട്രസമൂഹത്തിന്റെയും (Political society) പൗരസമൂഹത്തിന്റെയും (Civil society) സാകല്യമായാണ്. രാഷ്ടസമൂഹം ബലപ്രയോഗത്തിലോടെയും പൗരസമൂഹം അധീശത്വത്തിലൂടെയും അധികാരം നിലനിർത്തുന്നു. ഈ വ്യത്യസ്ത മണ്ഠലങ്ങൾ തമ്മിൽ വിശകലനാത്മകമായ വിഭജനം സാധ്യമാണെങ്കിലും ഇവ പരസ്പരം പൂരകമായിനിലകൊള്ളുന്നുവെന്ന് ഗ്രാംഷി വാദിക്കുന്നു.

ഗ്രാംഷിയുടെ കാഴ്ചപ്പാടിൽ മാനുഷികമായ ആത്മനിഷ്ടപ്രവർത്തനങ്ങളും ചരിത്രത്തിന്റെ വസ്തുനിഷ്ഠമായ പ്രക്രിയയും ചേർന്നാണ് സമൂഹികമായ ഏതു മൂല്യവും അർഥവും സൃഷ്ടിക്കപ്പെടുന്നത്. ആത്മനിഷ്ടവും വസ്തുനിഷ്ഠവുമായ വശങ്ങളുടെ യൊജിപ്പിനെയാണ് ഗ്രാംഷി "പ്രയോഗം" (praxis) എന്ന് വിശേഷിപ്പിക്കുന്നത്. ഇതിന്റെ അർഥം മാറ്റമില്ലാതെ തുടരുന്ന "മനുഷ്യ സത്ത" (human nature) എന്ന ആശയത്തെ ഗ്രാംഷി നിഷേധിക്കുന്നു എന്നാണ്; മനുഷ്യസത്തയെ ചരിത്രപരമായി മാത്രമേ മനസ്സിലാക്കാൻ സാധിക്കുകയുള്ളൂ. ഇതിനാൽത്തന്നെ തത്ത്വചിന്തക്കോ ശാസ്ത്രത്തിനോ ചരിത്രാതീതമായ പരമസത്യങ്ങളെ ആവിഷ്കരിക്കാൻ സാധ്യമല്ല.

യാഥാസ്ഥിതിക മാർക്സിസത്തിന്റെ പ്രത്യേകത സാമ്പത്തിക നിർണയ വാദത്തിലൂന്നിക്കൊണ്ട് (economic determinism) തൊഴിളാലിവർഗത്തിന്റെ നേതൃത്വത്തിലുള്ള വിപ്ലവത്തെ അനിവാര്യമായ ഒന്നായി കണ്ടുവെന്നതാണ്. സാമ്പത്തിക നിർണയവാദത്തെ വിമർശിച്ചുകൊണ്ട് "രാഷ്ട്രീയ" പ്രവർത്തനത്തിന് ഗ്രാംഷി ഊന്നൽ കൊടുക്കുന്നു. സമൂഹികമാറ്റത്തെ സാധ്യമാക്കുന്ന തരത്തിൽ ചരിത്രപ്രക്രിയയിൽ ഒരു നിയമവും അന്തർലീനമല്ലെന്നും, സമൂഹികമാറ്റം മനുഷ്യന്റെ രാഷ്ട്രീയപ്രവർത്തനത്തിലൂടെ മാത്രമേ സാധ്യമാവൂ എന്നും ഗ്രാംഷി വാദിക്കുന്നു.


</doc>
<doc id="302475" url="https://ml.wikipedia.org/wiki?curid=302475" title="സബാ മഹ്മൂദ്">
സബാ മഹ്മൂദ്

യുസി ബെർക്കിലിയിൽ സാമൂഹ്യ, സാംസ്കാരിക ആന്ത്രോപോളജി അസോസിയേറ്റ് പ്രൊഫസറായ ആണ് സാബ മഹ്മൂദ്. അവർ ബെർലിൻ ൽ അമേരിക്കൻ അക്കാദമി 2013 ആക്സൽ സ്പ്രിംഗർ ബെർലിൻ സമ്മാനം ഫെല്ലോഷിപ്പ് ലഭിച്ചു.
2018 മാർച്ച് 10 ന് ഇഹലോകവാസം വെടിഞ്ഞു

അരിസ്റ്റോട്ടിൽ മുതൽ വരെയുള്ള സാമൂഹിക പരിസരത്തിന്റെ വംശാവലിയെ (habitus ) സൈദ്ധാന്തിക വത്കരിക്കുന്ന "ഭക്തിയുടെ രാഷ്ട്രിയം : ഇസ്ലാമിക പുനൃദ്ധാനവും സ്ത്രീ കർത്രതവും" (2005 ) എന്ന പ്രസക്തമായ ഗ്രന്ഥത്തിന്റെ കർത്താവാണ്‌ സബാ മഹ്മൂദ്. അവരുടെ കൈറോയിൽ നടത്തിയ എത്നോഗ്രഫി പഠനത്തിൽ ഈജിപ്തിലെ മസ്ജിദ് പ്രസ്ഥാനത്തെ വിശദീകരിക്കാൻ പരമ്പരാഗത സ്ത്രീവാദ ജ്ഞാന പ്രക്രിയ അപരിയാപ്തമാണെന്നും അതുകൊണ്ടു തന്നെ ഘദ്നാവദാനന്തര സ്ത്രീപക്ഷ വാദത്തിന്റെ അടിസ്ഥാനത്തിൽ "അധികാരക്രമ്തിന്റെ മുകത്തെ പ്രധിരോധി ക്കുക " എന്ന സവിശേഷ പാശ്ചാത്യ സ്ത്രീവാദ ജ്ഞാന-മണ്ന്ധലതിൽ നിന്നും വ്യതിചലിച്ച് ശിരോവസ്ത്രത്തെ മതഭക്തി എന്ന കർതൃത്വത്തിലൂടെ നോക്കി കാണാനാണ് ശ്രമിക്കുന്നത് 

"വിമർശം മതെതരമാണോ:മതനിന്ദ , വികാരം വ്രണപെടൽ, സ്വതന്ത്രഭിപ്രായ പ്രകടനം" തലാൽ അസദ്, വാണ്ടി ബ്രൗൺ, ജൂഡിത്ത് ബട്ട്ലർ എന്നിവരുടെ കൂടെ. ഫോഡ് ഹാം യൂണിവേഴ്സിറ്റി പ്രസ്സ്, 2013 (ആദ്യ എഡിഷൻ കാലിഫോർണിയ പ്രസ്സ്, 2009 സർവകലാശാല പ്രസിദ്ധീകരിച്ചിട്ടുണ്ട്).
തലാൽ അസദ്
വാണ്ടി ബ്രൗൺ

അലസ്ദൈർ മസിന്ട്യ്രെ


</doc>
<doc id="302476" url="https://ml.wikipedia.org/wiki?curid=302476" title="ദ കൈറ്റ് റണ്ണർ">
ദ കൈറ്റ് റണ്ണർ

അഫ്ഘാനിസ്ഥാൻ എഴുത്തുകാരനായ ഖാലിദ് ഹൊസൈനിയുടെ പ്രശസ്തമായ നോവലാണ് ദ കൈറ്റ് റണ്ണർ.അഫ്ഘാനിസ്ഥാനിലെ രാഷ്ട്രീയ മത ഘടനയുടെ അവസ്ഥയും ഇപ്പോഴത്തെ സമകാലീനസംഭവങ്ങളുടെ യഥാർത്ഥ രൂപം വരച്ചുകാട്ടുന്ന നോവൽ.ആഖ്യാനത്തിലും അവതരനതിലുമുള്ള നവീനത വളരെപ്പെട്ടെന്നുതന്നെ വായനക്കാരുടെ ശ്രദ്ധ ആകർഷിച്ചു. ആഗോളീകരണകാലഘട്ടത്തിലെ വിസ്ഫോടനാവസ്ഥകൾ നോവലിനെ നിരൂപകരുടെയും പഠിതാക്കളുടെയും വായനക്ക് സാഹചര്യമൊരുക്കി


</doc>
<doc id="302478" url="https://ml.wikipedia.org/wiki?curid=302478" title="ബിംബം">
ബിംബം

എന്ന വാക്ക് സന്ദർഭത്തിനനുസരിച്ചു പല അർത്ഥത്തിൽ ഉപയോഗിച്ചു വരുന്നു. അടിസ്ഥാനപരമായി പാശ്ചാത്യസംസ്കാരങ്ങളിൽ, വിശേഷിച്ച് ക്രൈസ്തവപാരമ്പര്യങ്ങളിൽ ബിംബം അഥവാ Icon എന്നതുകൊണ്ടുദ്ദേശിക്കുന്നതു യേശുവിന്റെയും മറിയത്തിന്റെയും മറ്റ് വിശുദ്ധരുടെയും ഛായാചിത്രങ്ങളെയാണു. എന്നാൽ സാധാരണയായി ബിംബം എന്ന വാക്ക് സാംസ്കാരിക മേഖലയിൽ ജനപ്രിയത കൈവരിക്കപ്പെട്ടിട്ടുളള വ്യക്തികളെ കുറിക്കനും ഉപയോഗിച്ചുവരുന്നു.

</doc>
<doc id="302491" url="https://ml.wikipedia.org/wiki?curid=302491" title="സാദത് ഹസൻ മൻതോ">
സാദത് ഹസൻ മൻതോ

സാദത് ഹസൻ മൻതോ (English: Saadat Hasan Manto, Urdu:‏‏سعادت حسن منٹو‎; Saʿādat Ḥasan Maṅṫō, 11 May 1912 – 18 January 1955) ഇന്ത്യൻ ഉപഭൂഗണ്ഡത്തിലെ ഒരു പ്രമുഖ ഉർദു ചെറുകഥാകൃത്തായിരുന്നു. ബ്രിട്ടീഷ്‌ ഇന്ത്യയിലെ പഞാബിൽ ജനിച്ച മൻതോ ഇന്ത്യാ വിഭജനത്തിനു ശേഷം പാകിസ്താനിലേക്ക് കുടിയേറിയ മൻതോ പാകിസ്താനിലെ ലാഹോറിൽ വെച്ച് 1955ൽ, തന്റെ നാൽപ്പത്തി രണ്ടാം വയസ്സിൽ മരണപ്പെട്ടു. ഇന്ത്യാ വിഭജനത്തിന്റെ അനന്തര ഫലങ്ങൾ തീക്ഷണമായി പകർത്തിയ ചെറു കഥകളുടെ പേരിലാണ് മൻതോ ഇന്നും ഓർമിക്കപ്പെടുന്നത്. തോബാ തെക് സിംഗ് ഖോൽ ദോ, തണ്ടാ ഘോഷ് എന്നിവയാണ് അദേഹത്തിന്റെ ഏറ്റവും പ്രശസ്തമായ കഥകൾ.



</doc>
<doc id="302495" url="https://ml.wikipedia.org/wiki?curid=302495" title="ആഗ്നേയം">
ആഗ്നേയം

പി. വത്സലയുടെ പ്രശസ്തമായ ഒരു മലയാളം നോവലാണ്‌ ആഗ്നേയം. 1974 ൽ രചിക്കപ്പെട്ട ഇ നോവൽ എഴുപതുകളിലെ കേരളീയ രാഷ്ട്രീയ പ്രതിസന്ധികളെ ഒരു സ്ത്രീയുടെ കാഴ്ചപ്പാടിൽ നിന്നു കൊണ്ട്‌ ആഖ്യാനം ചെയ്യുന്നു. ജീവിതത്തിന്റെ പ്രതിസന്ധികളെ ശക്തയായി നേരിടുന്ന നങ്ങേമ എന്ന അന്തർജനമാണ് ഈ നോവലിലെ കേന്ദ്ര കഥാപാത്രം.

നങ്ങേമ എന്ന വിധവയായ ബ്രാഹ്മണ യുവതി സ്വന്തം കുടുംബത്തെ സംരക്ഷിക്കാനായി തന്റെ സഹോദരിയോടൊപ്പം വയനാട്ടിലേക്ക് പോകുന്നു. പാരമ്പര്യങ്ങളിൽ കുടുങ്ങിക്കിടക്കുന്ന ബ്രാഹ്മണ സമുദായത്തിന്റെ ഒരു ഭാഗമായിട്ടും അതിൽ നിന്നുള്ള എതിർപ്പുകളെ അതിജീവിച്ച് ചെറുതും വലുതുമായ പല ജോലികളും ചെയ്തും മണ്ണിനോട് പട വെട്ടിയും നങ്ങേമ തന്റെ കുടുംബത്തെ സംരക്ഷിക്കുന്നു. ആ കുഗ്രാമത്തിൽ അവൾ സുക്ഷിച്ചു വെച്ച പണം കൊണ്ട് ഭുമി വാങ്ങുകയും അതിൽ കൃഷി ചെയ്യുകയും ചെയ്യുന്നു . കാട്ടാനകളും വന്യമൃഗങ്ങളും പ്രതികൂല കാലാവസ്ഥയും നങ്ങേമയുടെ മുന്നിൽ തടസം സൃഷ്ടിക്കുന്നുവെങ്കിലും അവൾ അവയെ ഒക്കെ മറികടന്നു മുന്നോട്ടു പോകുന്നു . ഉണ്ണി എന്ന നങ്ങേമയുടെ മകനെ കോളേജ് വരെ പഠിപ്പിക്കുന്നു എങ്കിലും കാലാന്തരത്തിൽ അവൻ നക്സൽ ആശയങ്ങളിൽ ആകൃഷ്ടനാകുന്നു. ഉണ്ണി പോലീസ് പിടിയിലാവുകയും ശിക്ഷിക്കപെടുകയും ചെയ്യുന്നത് നങ്ങേമയെ തളർത്തുന്നുവെങ്കിലും ജീവിത സമരത്തിൽ തോറ്റുകൊടുക്കാത്ത ഒരു സ്ത്രീ ശക്തിയായി അവൾ ചുറ്റുമുള്ളവർക്ക്‌ താങ്ങായി ജീവിതം തുടരുന്നു. ഈ നോവൽ എഴുപതുകളുടെ നക്സൽ രാഷ്ട്രീയ പരിസരങ്ങളെ സൂക്ഷ്മമായി അവതരിപ്പിക്കുന്നതോടൊപ്പം തന്നെ നങ്ങേമ എന്ന സ്ത്രീകഥാപത്രത്തിന്റെ ഭാഗത്തുനിന്നും ആ കാലത്തെ അപഗ്രഥിക്കുകയും ചെയ്യുന്നു. ആധുനിക മലയാള സാഹിത്യ നിരൂപകരിൽ പ്രമുഖയായ ഡോ. എം.ലീലാവതി ആഗ്നേയത്തെ ഇങ്ങനെ വിലയിരുത്തുന്നു, "ഇന്ന് വരേയ്ക്കും സാഹിത്യത്തിൽ സ്ത്രീകളെ കുറിച്ച് ഉണ്ടായിട്ടുള്ള എല്ലാ നിലവാരമില്ലാത്ത രചനകളെയും ഭസ്മീകരിക്കാൻ നങ്ങേമയിലെ അഗ്നി ധാരാളം മതിയാകും. മത യുദ്ധങ്ങളുടെ തീയിൽ പിറക്കുകയും പിന്നീട് നക്സലിസതിന്റെ അഗ്നിയിലെക്ക് എറിയപ്പെടുകയും ചെയ്യുന്ന ആഗ്നേയം ഒരു നവ ദുരന്തെതിഹസത്തിനു ജന്മം നല്കുന്നു"


</doc>
<doc id="302499" url="https://ml.wikipedia.org/wiki?curid=302499" title="ക്രിസ്റ്റഫ്ർ പിന്നി">
ക്രിസ്റ്റഫ്ർ പിന്നി

നരവംശശാസ്ത്രജ്ഞനും കലാചരിത്രകാരനുമാണ് ക്രിസ്റ്റഫർ പിന്നി. ലണ്ടൻ യൂണിവേർസിറ്റി കോളെജിൽ നരവംശശാസ്ത്ര വിഭാഗത്തിലും ദൃശ്യസംസ്കാരപഠനവിഭാഗത്തിലും പ്രൊഫസറാണ്. പിന്നി നടത്തിയ ദക്ഷിണേഷ്യൻ, കൂടാതെ പ്രധാനമായും ഇന്ത്യൻ ദൃശ്യസംസ്കാരപഠനങ്ങൾ ഈ മേഖലയിൽ വളരെ പ്രാധാന്യമർഹിക്കുന്നു. 2013-ൽ ഇന്ത്യൻ ഗവണ്മൻട് അദ്ദേഹത്തിനെ പദ്മശ്രീ ബഹുമതി നൽകി ആദരിച്ചു.

ഇന്ത്യൻ ദൃശ്യസംസ്കാര പഠനത്തിന്റെ ഭാഗമായി ക്രിസ്റ്റഫർ പിന്നി രാജ്യത്തുടനീളം സഞ്ചരിച്ചു ശേഖരിച്ചിട്ടുള്ള ക്രോമോലിതോഗ്രാഫുകൾ ഗ്രാമീണ മദ്ധ്യപ്രദേശും, കുംഭമേള, ഹോളി, രംഗ്പഞ്ചമി തുടങ്ങിയ ഉത്സവങ്ങളും, ഹുസ്സൈൻ തെഖ്രി, ഭെറുജീ മന്ദിർ, സൗത്ത് പാർക് സ്റ്റ്രീട് സെമിട്രി, കൊൽക്കത്തയിലെ ഇന്ത്യൻ മ്യൂസിയം തുടങ്ങിയ ചരിത്രപ്രധാനയിടങ്ങളും, നേപ്പാൾ, വാരണാസി, ശ്രീലങ്ക തുടങ്ങിയ സ്ഥലങ്ങളും ഉൾപ്പെടുന്നു.


</doc>
<doc id="302504" url="https://ml.wikipedia.org/wiki?curid=302504" title="കെ.സി. ലക്ഷ്‌മണൻ">
കെ.സി. ലക്ഷ്‌മണൻ

പൂരക്കളി ആചാര്യനും ഫോക്‌ലോർ അക്കാദമി ഗുരുപൂജ അവാർഡ്‌ ജേതാവുമായിരുന്നു കെ.സി. ലക്ഷ്‌മണൻ .


</doc>
<doc id="302507" url="https://ml.wikipedia.org/wiki?curid=302507" title="സി.കെ. ലക്ഷ്മണൻ">
സി.കെ. ലക്ഷ്മണൻ

ഒളിംപിക്സിൽ ബ്രിട്ടീഷ് ഇന്ത്യയെ പ്രതിനിധീകരിച്ച് ഫ്രാൻസിൽ നടന്ന 1924 ലെ സമ്മർ ഒളിംപിക്സിൽ പങ്കെടുത്ത കേരളീയനായ അത്ലറ്റാണ് സി.കെ. ലക്ഷ്മണൻ(1898 - 1972) എന്ന ചെറുവേരി കൊട്ടിലേത്ത് ലക്ഷ്മണൻ. ഒളിമ്പിക്സിൽ പങ്കെടുക്കുന്ന ആദ്യ മലയാളി എന്ന ഖ്യാതി ഇദ്ദേഹത്തിനാണ്.
കണ്ണൂർ തലശ്ശേരിയിൽ ജനിച്ചു. ബ്രിട്ടീഷ് രാജിൽ പട്ടാളത്തിൽ മേജർ ജനറലും ആരോഗ്യ സേവനങ്ങളുടെ ഡയറക്ടർ ജനറലായും പ്രവർത്തിച്ചു. ക്രിക്കറ്റ് താരവുമായിരുന്നു.
1924 ൽ ഡൽഹിയിൽ നടന്ന ആദ്യ ദേശീയ അത്‌ലറ്റിക് മീറ്റിൽ 120 യാർഡ് ഹർഡിൽസ് ഇനത്തിൽ സ്വർണ്ണം നേടി.


</doc>
<doc id="302509" url="https://ml.wikipedia.org/wiki?curid=302509" title="ടി.എം. വർഗീസ് (ഫുട്ബാൾ താരം)">
ടി.എം. വർഗീസ് (ഫുട്ബാൾ താരം)

1948-ലെ ലണ്ടൻ ഒളിമ്പിക്‌സിൽ പങ്കെടുക്കുകയും 1951-ലെ ഏഷ്യൻ ഗെയിംസ് സ്വർണമെഡൽ നേടിയ ടീമിൽ കളിക്കുകയും ചെയ്ത കേരളീയനായ ഫുട്ബോൾ താരമാണ് തിരുവല്ല പാപ്പൻ എന്നറിയപ്പെട്ടിരുന്ന ടി.എം. വർഗീസ്. തിരുവല്ല എം.ജി.എം. ഹയർ സെക്കൻഡറി സ്കൂളിൽ പഠിച്ചു. ടാറ്റാ ഫുട്ബാൾ ടീമിലംഗമായ പാപ്പൻ 1952 വരെ അതിന്റെ ക്യാപ്റ്റനുമായിരുന്നു. 


</doc>
<doc id="302513" url="https://ml.wikipedia.org/wiki?curid=302513" title="ഷെയ്ൽ വാതകം">
ഷെയ്ൽ വാതകം

ഇരുപത്തൊന്നാം നൂറ്റാണ്ടിന്റെ ഇന്ധനം എന്നു വിശേഷിപ്പിക്കാവുന്ന ശിലാഫലകങ്ങൾക്കടയിലെ വാതക സ്രോതസ്സാണ് ഷെയ്ൽ. (Shale Gas). പെട്രോളിന്റെ വിപണി 2014 ജൂണിൽ ബാരലിന് 115 ഡോളറുണ്ടായിരുന്നത് വർഷാവസാനത്തോടെ 45 ഡോളറിലേക്ക് കൂപ്പ് കുത്തിയതിൻരെ കാരണവും ഷെയ്ലിന്റെ കണ്ടു പിടുത്തമാണ്. ഇന്ധനരംഗത്ത് ഇനി ഷെയിലിന്റെ യുഗമായിരിക്കുമെന്നും വിലയിരുത്തപ്പെടുന്നു. 


</doc>
<doc id="302530" url="https://ml.wikipedia.org/wiki?curid=302530" title="ഇന്ത്യയിലെ ടെസ്റ്റ് ക്രിക്കറ്റ് സ്റ്റേഡിയങ്ങൾ">
ഇന്ത്യയിലെ ടെസ്റ്റ് ക്രിക്കറ്റ് സ്റ്റേഡിയങ്ങൾ

ടെസ്റ്റ് ക്രിക്കറ്റ് മത്സരങ്ങൾ അരങ്ങേറിയിട്ടുള്ള ഇന്ത്യയിലെ സ്റ്റേഡിയങ്ങളുടെ പട്ടികയാണ് ഈ ലേഖനം.


</doc>
<doc id="302534" url="https://ml.wikipedia.org/wiki?curid=302534" title="സൗദി റിയാൽ">
സൗദി റിയാൽ

സൗദി അറേബ്യ എന്ന അറബ് രാഷ്ട്രത്തിന്റെ രാഷ്ട്ര നാണയമാണ് സൗദി റിയാൽ. ഒരു റിയാലിനെ വീണ്ടും വിഭജിച്ചതാണ് "ഹലാലാ". 100 ഹലാലാ ഒരു റിയാലിന്ന് തുല്യമാണ്. റിയാൽ എന്ന നാമം സ്പാനിഷ്‌ റിയൽ എന്ന വാക്കിൽ നിന്നാണ് ഉത്ഭവിച്ചത്.
ഒരു റിയാൽ ഏകദേശം 0.27 യു .എസ് ഡോളറിൻ തുല്യമാണ്. ധനകാര്യ സംബന്ധമായ അവകാശം" saudi arabian monetary agency " ക്കാ കുന്നു .5,10,25,50 ഹലാലാ [നാണയങ്ങൾ ] കളും 1, 5, 10, 50, 100, 200, 500 എന്നീ റിയാലുകളും [കറൻസി] ആണുള്ളത് .1,5,10,50,100 എന്നിവയിൽ അബ്ദുല്ലാഹ് ബിൻ അബ്ദുൽ അസീസ്‌ അൽ സൌദ്‌ രാജാവിന്റെ ചിത്രം ഉണ്ട് .500 റിയാലിൽ അബ്ദുൽ അസീസ്‌ അൽ സൗദ് രാജാവിന്റെ പടമാണുള്ളത്. നിലവിലെ ഭരണാധികാരി സൽമാൻ രാജാവിന്റെ ചിത്രത്തോടെയുള്ള കറൻസികൾ 2016 ഡിസംബർ മുതൽ ലഭ്യമായിത്തുടങ്ങും. ബാങ്കുകളിൽ എത്തിച്ചേരുന്ന പഴയ നോട്ടുകൾ പിന്നീട് വിപണിയിലേക്ക് എത്തുകയില്ല. ഒരു വർഷം കൊണ്ട് പഴയ നോട്ടുകൾ പൂർണമായി പിൻവലിക്കാനാണ് സാമ ലക്ഷ്യമിടുന്നത്.
സൗദ് രാജാവിന്റെ ഭരണകാലത്ത് 1961 ജൂൺ 14 നാണ് സൗദിയിലെ ആദ്യ കറൻസി നോട്ട് പുറത്തിറക്കിയത്. ഒന്ന്, അഞ്ച്, പത്ത്, 50, 100 റിയാൽ നോട്ടുകളാണ് അന്ന് പുറത്തിറക്കിയത്.
കറൻസികളുടെ രണ്ടാം പതിപ്പ് ഫൈസൽ രാജാവിന്റെ കാലത്ത് 1968 മാർച്ച് 13 ന് പുറത്തിറക്കി. 
1971 ജൂൺ 24 ന് ആദ്യ പതിപ്പ് നോട്ടുകൾ പിൻവലിച്ചു. 
ഖാലിദ് രാജാവിന്റെ കാലത്ത് 1976 സെപ്റ്റംബർ ഒമ്പതിനാണ് സൗദി റിയാലിന്റെ മൂന്നാം പതിപ്പ് പുറത്തിറക്കിയത്. 
ഫഹദ് രാജാവിന്റെ ഭരണകാലത്ത് 1984 ജനുവരി നാലിന് നാലാം പതിപ്പ് പുറത്തിറക്കി. നാലാം പതിപ്പിനൊപ്പമാണ് ആദ്യമായി അഞ്ഞൂറു റിയാൽ നോട്ടുകൾ പുറത്തിറക്കിയത്. 
അബ്ദുല്ല രാജാവിന്റെ കാലത്ത് 2008 മെയ് 21 നാണ് അഞ്ചാം പതിപ്പ് പുറത്തിറക്കി. ഘട്ടംഘട്ടമായായിരുന്നു അഞ്ചാം പതിപ്പ് നോട്ടുകൾ പുറത്തിറക്കിയത്. 2007 മെയ് 21 ന് 50 റിയാൽ നോട്ടും ജൂലൈ 16 ന് അഞ്ച്, പത്ത് റിയാൽ നോട്ടുകളും സെപ്റ്റംബർ 17 ന് 500 റിയാൽ നോട്ടും ഡിസംബർ 12 ന് 100 റിയാൽ നോട്ടും പുറത്തിറക്കി. 
സൗദി റിയാലിന്റെ ആറാമത് പതിപ്പ് 2016 ഡിസംബറിൽ പുറത്തിറക്കി. 
മക്കയിലെ മസ്ജിദുൽ ഹറാം, മസ്ജിദുന്നബവി വികസനങ്ങൾ, സൗദിയിലെ പ്രധാന വികസനങ്ങൾ, പ്രധാന ചരിത്ര അടയാളങ്ങൾ എന്നിവ വ്യക്തമാക്കുന്ന ഫോട്ടോകൾ പുതിയ നോട്ടുകളിൽ ഉൾപ്പെടുത്തിയിട്ടുണ്ട്. 



</doc>
<doc id="302538" url="https://ml.wikipedia.org/wiki?curid=302538" title="നല്ല തങ്കാൾ (സംഗീത നാടകം)">
നല്ല തങ്കാൾ (സംഗീത നാടകം)

കോട്ടയ്ക്കൽ ആര്യവൈദ്യശാലാ സ്ഥാപകൻ പി.എസ്.വാരിയർ രചിച്ച സംഗീത നാടകമാണ് നല്ല തങ്കാൾ. 1914ലാണ് നല്ല തങ്കാൾ ആദ്യമായി അവതരിപ്പിച്ചത്. എട്ടുമണിക്കൂറോളം ദൈർഘ്യമുള്ള ഈ നാടകം അക്കാലത്തെ ജനപ്രിയ നാടകങ്ങളിലൊന്നായിരുന്നു.
പഴയ പാണ്ഡ്യനാട്ടിൽ സാധാരണക്കാരുടെ ഇടയിൽ പ്രചാരത്തിലുണ്ടായിരുന്ന അവിശ്വസനീയമായ നാടോടിക്കഥയാണിത്. മധുരാപുരിയിലെ നല്ലണ്ണ രാജാവ് തന്റെ സഹോദരിയായ നല്ല തങ്കാളിനെ വടമധുരാപുരിയിലെ രാജാവായ കശ്യപന് വിവാഹം ചെയ്തു കൊടുത്തു. 12 വർഷത്തെ അവരുടെ ദാമ്പത്യത്തിൽ ഏഴു മക്കളും പിറക്കുന്നു. അങ്ങനെയിരിക്കെയാണ് രാജ്യത്തുണ്ടായ കടുത്ത ക്ഷാമതത്തെതുടർന്ന് നല്ല തങ്കാൾ മക്കളേയും കൂട്ടി സ്വന്തം രാജ്യത്തേയ്ക്ക് തിരിച്ചു പോവുന്നു. അവിടുത്തെ കൊട്ടാരത്തിൽനിന്ന് പുറത്താക്കപ്പെടുന്ന ആ അമ്മയും മക്കളും ഭക്ഷണമില്ലാതെ കാട്ടിലൂടെ അലഞ്ഞുതിരിഞ്ഞ് ഒടുവിൽ കിണറ്റിൽച്ചാടി മരിയ്ക്കുന്നു. ഈ വിവരമറിഞ്ഞ് നല്ല തങ്കാളിന്റെ സഹോദരനും ഭർത്താവും സങ്കടത്താൽ ജീവനൊടുക്കുന്നു. ഒടുവിൽ ഇഷ്ടദേവനായ ശിവൻ പ്രത്യക്ഷപ്പെട്ട് മരിച്ചുപോയ എല്ലാവരേയും ജീവിപ്പിക്കുകയും ചെയ്യുന്നതാണ് കഥ.

കോട്ടയ്ക്കൽ പി.എസ്.വി. നാട്യസംഘത്തിന്റെ പ്ലാറ്റിനം ജൂബിലി ആഘോഷത്തിന്റെ ഭാഗമായി 2015 ജനുവരിയിൽ ഈ നാടകം വീണ്ടും അരങ്ങിലെത്തിച്ചിരുന്നു. രണ്ടുമണിക്കൂറായി ചുരുക്കിയാണ് സംഘം അവതരിപ്പിച്ചത്. പഴമയെ പുനരാവിഷ്‌കരിയ്ക്കാനായി അന്ന് ഉപയോഗിച്ചിരുന്ന രീതിയിലുള്ള ആടയാഭരണങ്ങൾ, ചമയങ്ങൾ, രംഗസജ്ജീകരണം തുടങ്ങിയവയെല്ലാം നാട്യസംഘം ഉപയോഗിച്ചു.


</doc>
<doc id="302558" url="https://ml.wikipedia.org/wiki?curid=302558" title="കേരള വിദ്യാർത്ഥി സംഘടന">
കേരള വിദ്യാർത്ഥി സംഘടന

കേരളത്തിൽ നക്സൽബാരി പ്രസ്ഥാനത്തിൽ വിശ്വസിക്കുന്നവരും അതിൽ പ്രവർത്തിക്കുന്നവരും രൂപംനൽകിയ വിദ്യാർത്ഥി പ്രസ്ഥാനമാണ് കേരള വിദ്യാർത്ഥി സംഘടന (കെ.വി.എസ്). അഭിനവ സി.പി.ഐ(എം.എൽ)ന്റെ വിദ്യർത്ഥി സംഘടനയായ കെ.വി.എസ് അടിയന്തരാവസ്ഥ കാലത്ത് കേരളത്തിലെ കലാലയങ്ങളിൽ ശക്തമായി പ്രവർത്തിച്ചിരുന്നു.. മാതൃസംഘടനയുടെ വിഭജനത്തിന് ശേഷം പി.സി.ഉണ്ണിചെക്കൻ നേതൃത്വം നൽക്കുന്ന സി.പി.ഐ(എം.എൽ) റെഡ് ഫ്ലാഗ് തങ്ങളുടെ വിദ്യർത്ഥി പ്രസ്ഥാനത്തിന് ഈ പേര് സ്വീകരിച്ചു. തീവ്രഇടതുപക്ഷ വിദ്യാർത്ഥി പ്രസ്ഥാനമായ സംഘടന "വിദ്യാർത്ഥി" എന്ന പേരിൽ മാസികയും പ്രസിദ്ധീകരിച്ചിരുന്നു. 


</doc>
<doc id="302561" url="https://ml.wikipedia.org/wiki?curid=302561" title="മീനമ്പാക്കം റെയിൽ നിലയം">
മീനമ്പാക്കം റെയിൽ നിലയം

മീനമ്പാക്കം റെയിൽ നിലയം ചെന്നൈ ബീച്ച് - ചെങ്കല്പട്ട് പാതയിലെ ഒരു സ്റ്റേഷനാണ്. ഈ സ്റ്റേഷൻ ഹിന്ദു കോളനി, മടിപ്പാക്കം, മീനമ്പാക്കം, ജാമീൻ പല്ലാവരം എന്നീ പ്രദേശങ്ങൾക്ക് സേവനം നൽകുന്നു. ദേശീയ പാത 45നോട് ചേർന്നാണ് ഈ സ്റ്റേഷൻ ഉള്ളത്. ചെന്നൈ ബീച്ച് സ്റ്റേഷനിൽ നിന്നും 20 കിലോമീറ്റർ ദൂരത്തിൽ കടൽ നിരപ്പിൽ നിന്നും 18 മീറ്റർ ഉയരത്തിൽ സ്ഥിതി ചെയ്യുന്നു. 

മദ്രാസ് ബീച്ചിനും താമ്പരത്തിനും ഇടയ്ക്കുള്ള റെയിൽ പാത വൈദ്യുതീകരിച്ചത് 1931 മെയ് മാസം 11ആം തിയ്യതിയാണ്.

കേന്ദ്രീകൃതമായ വൈദ്യുതീകരിച്ച സിഗ്നലിങ് സംവിധാനം വഴിയാണ് ഈ സ്റ്റേഷൻ നിയന്ത്രിക്കപ്പെട്ടിരുന്നത്. 1931ൽ 1500 വോൾട്ട് ഡിസി വൈദ്യുതി ഉപയോഗിച്ചാണ് ഇത് പ്രവർത്തിച്ചിരുന്നത്. കൂടാതെ എഗ്മോർ വരെ സ്വയം പ്രവർത്തിത സിഗ്നലിങ് സംവിധാനവും ഉണ്ടായിരുന്നു. ഈ കേന്ദ്രീകൃത സിഗ്നലിങ് നിലയം 2002 ആഗസ്റ്റ് മാസം പ്രവർത്തനം മതിയാക്കി. സ്റ്റേഷൻ പുതുക്കി പുതിയ ഉപകരണങ്ങൾ ഉപയോഗിക്കാനായിട്ടായിരുന്നു നിർത്തിയത്.



</doc>
<doc id="302565" url="https://ml.wikipedia.org/wiki?curid=302565" title="തിരുസൂലം റെയിൽ നിലയം">
തിരുസൂലം റെയിൽ നിലയം

തിരുസൂലം റെയിൽ നിലയം ചെന്നൈ ബീച്ച് - ചെങ്കല്പട്ട് പാതയിലെ ഒരു സ്റ്റേഷനാണ്. ഈ സ്റ്റേഷൻ ചെന്നൈ അന്താരാഷ്ട്ര വിമാന നിലയം, ഡിജിസിഎ കോമ്പ്ലക്സ്, മീനമ്പാക്കം, ജാമീൻ പല്ലാവരം എന്നീ പ്രദേശങ്ങൾക്ക് സേവനം നൽകുന്നു. ദേശീയ പാത 45നോട് ചേർന്നാണ് ഈ സ്റ്റേഷൻ ഉള്ളത്. ചെന്നൈ ബീച്ച് സ്റ്റേഷനിൽ നിന്നും 21 കിലോമീറ്റർ ദൂരത്തിൽ കടൽ നിരപ്പിൽ നിന്നും 20 മീറ്റർ ഉയരത്തിൽ സ്ഥിതി ചെയ്യുന്നു. 

മദ്രാസ് ബീച്ചിനും താമ്പരത്തിനും ഇടയ്ക്കുള്ള റെയിൽ പാത വൈദ്യുതീകരിച്ചത് 1931 മെയ് മാസം 11ആം തിയ്യതിയാണ്.

കേന്ദ്രീകൃതമായ വൈദ്യുതീകരിച്ച സിഗ്നലിങ് സംവിധാനം വഴിയാണ് ഈ സ്റ്റേഷൻ നിയന്ത്രിക്കപ്പെട്ടിരുന്നത്. 1931ൽ 1500 വോൾട്ട് ഡിസി വൈദ്യുതി ഉപയോഗിച്ചാണ് ഇത് പ്രവർത്തിച്ചിരുന്നത്. കൂടാതെ എഗ്മോർ വരെ സ്വയം പ്രവർത്തിത സിഗ്നലിങ് സംവിധാനവും ഉണ്ടായിരുന്നു. ഈ കേന്ദ്രീകൃത സിഗ്നലിങ് നിലയം 2002 ആഗസ്റ്റ് മാസം പ്രവർത്തനം മതിയാക്കി. സ്റ്റേഷൻ പുതുക്കി പുതിയ ഉപകരണങ്ങൾ ഉപയോഗിക്കാനായിട്ടായിരുന്നു നിർത്തിയത്.



</doc>
<doc id="302567" url="https://ml.wikipedia.org/wiki?curid=302567" title="കുമരി കണ്ഡം">
കുമരി കണ്ഡം

കുമരി കണ്ഡം എന്നത് മണ്മറഞ്ഞുപോയ, ഒരു സാങ്കല്പിക ഭൂഭാഗമാണ്. ഇന്ത്യൻ ഉപഭൂഘണ്ഡത്തിനു തെക്ക് ഭാഗത്തായി തമിഴ് സംസ്കാരം അനുവർത്തിച്ചു വന്നിരുന്നതായി പറയപ്പെടുന്നു. കുമരിക്കണ്ഡം, കുമരിനാട് എന്നും ഇത് അറിയപ്പെടുന്നു. ആധുനിക ശാസ്ത്രം അനുസരിച്ച് കുമരി കണ്ഡം എന്നത് ഒരു കപട ശാസ്ത്രീയ തത്ത്വമാണ്.

19ാം നൂറ്റാണ്ടിൽ, യൂറോപ്പിലേയും അമേരിക്കയിലേയും ഗവേഷകരും പണ്ഡിതരും ലെമൂറിയ എന്നൊരു ഭൂഭാഗം ഇന്ത്യയ്ക്ക് തെക്ക് ഉണ്ടായിരുന്നിരിക്കാം എന്ന് വാദിച്ചിരുന്നു. പടിഞ്ഞാറിൽ മഡഗാസ്കർ മുതൽ കിഴക്ക് ഓസ്ട്രേലിയ വരെ പരന്നു കിടക്കുന്ന ഒരു ഭൂഘണ്ഡമായിട്ടാണ് ഇത് വിഭാവനം ചെയ്തത്. മഡഗാസ്കറിലെയും ഓസ്ട്രേലിയയിലെയും ഇന്ത്യയിലേയും ഗോത്രവംശജർ തമ്മിൽ കണ്ടിരുന്ന നിഗൂഢമായ ഒരു സാമ്യം കാരണമാണ് ഇങ്ങനെ ഒരു തിയറി ഉണ്ടായത്. ആ കാലത്തെ തമിഴ് നവോത്ഥാന നായകരൊക്കെ ഈ വാദം ഏറ്റെടുക്കുകയും, സംഘകാല കൃതികളിൽ പറഞ്ഞിരുന്ന പാണ്ഡ്യനാട് ഈ ഭൂഭാഗം കൂടി ചേർന്നതാണ് എന്നും, പിന്നീടെപ്പോഴോ കടലിൽ മുങ്ങി പോയതാണെന്നും വാദം വന്നു. 20ാം നൂറ്റാണ്ടിന്റെ ആദ്യത്തോടെ ലെമൂറിയയ്ക്ക് കുമരികാണ്ഡം എന്ന പേര് കൊടുത്തു. കോണ്ടിനെന്റൽ ഡ്രിഫ്റ്റ് സിദ്ധാന്തം വന്നതോടുകൂടി ലെമൂറിയ എന്ന തത്ത്വത്തിന്റെ പ്രാധാന്യം നഷ്ടപ്പെട്ടു. എങ്കിലും ഇന്നും ആ നഷ്ട ഭൂമിയുടെ തത്ത്വം വിശ്വസിക്കുന്നവർ അനേകമാണ്. അനേകം സംഘകൃതികളിലും സംസ്കൃത കൃതികളിലും പരാമർശിക്കപ്പെട്ട കുമരി കണ്ഡത്തിനെ തമിഴ് സംസ്കാരത്തിന്റെ ഈറ്റില്ലമായി കരുതിപ്പോരുന്നു.


</doc>
<doc id="302570" url="https://ml.wikipedia.org/wiki?curid=302570" title="ഇതിഹാസ">
ഇതിഹാസ

2014ൽ പുറത്തിറങ്ങിയ ഒരു മലയാള സാങ്കൽപ്പിക ഹാസ്യ ചലച്ചിത്രമാണ് ഇതിഹാസ. ബിനു എസ്. സംവിധാനം ചെയ്തിരിക്കുന്ന ഇതിഹാസയുടെ രചന അനീഷ് ലീ അശോക് ആണു നിർവഹിച്ചിരിക്കുന്നത്. അനുശ്രീ, സൈൻ ടോം ചാക്കോ, ബാലു വർഗീസ് തുടങ്ങിയവരാണ് ഈ ചലച്ചിത്രത്തിൽ പ്രധാന വേഷങ്ങൾ കൈകാര്യം ചെയ്തിരിക്കുന്നത്. അത്ഭുത ശക്തിയുള്ള മാന്ത്രികമോതിരത്തിന്റെ പ്രവർത്തനത്തിലൂടെ ഒരേ സമയം രണ്ടു പേരുടെ സ്വഭാവങ്ങളും, പെരുമാറ്റങ്ങളും പരസ്പരം മാറിപ്പോകുന്നതാണ് ഈ സിനിമയുടെ പ്രധാന ഇതിവൃത്തം. ദീപക് ദേവാണ് ഈ ചിത്രത്തിന്റെ സംഗീതസംവിധാനം നിർവഹിച്ചിരിക്കുന്നത്.




</doc>
<doc id="302578" url="https://ml.wikipedia.org/wiki?curid=302578" title="ഷർമിള രേഗി">
ഷർമിള രേഗി

ഒരു ഇന്ത്യൻ സോഷ്യോളജിസ്റ്റും ഫെമിനിസ്റ് പണ്ഡിതയുമായിരുന്നു ശർമിളാ റെഗെ(7 ഒക്ടോബർ 1964 – 13 ജൂലൈ 2013)


</doc>
<doc id="302582" url="https://ml.wikipedia.org/wiki?curid=302582" title="അൽ കിന്ദി">
അൽ കിന്ദി

മധ്യ കാല ഘട്ടത്തിലെ പ്രശസ്ത തത്ത്വചിന്തകനും ഗണിതജ്ഞനും ഫിസീഷ്യനുമായിരുന്നു അൽ കിന്ദി. മുഴുവൻ നാമം അബൂ യുസുഫ് യഅ്ഖൂബ് ഇൂബ്നു ഇസ്ഹാഖ് അസ്സബ്ബാഹ് അൽ കിന്ദി (Abu Yūsuf Yaʻqūb ibn ʼIsḥāq aṣ-Ṣabbāḥ al-Kindī) . ഇദ്ദേഹമാണ് അറേബ്യന് ഫിലോസഫിയുടെ പിതാവ്.


</doc>
<doc id="302601" url="https://ml.wikipedia.org/wiki?curid=302601" title="സോണോറൻ കോറൽ സ്നേക്ക്">
സോണോറൻ കോറൽ സ്നേക്ക്

യു.എസ്.എ,മെക്സിക്കോ എന്നിവിടങ്ങളിലെ തദ്ദേശീയ വിഷപ്പാമ്പ് ആണ് സോണോറൻ കോറൽ സ്നേക്ക്. Micruroides euryxanthus എന്ന ശാസ്ത്രനാമത്തിൽ അറിയപ്പെടുന്ന ഈ പാമ്പിനെ Arizona Coral Snake എന്നും വിളിക്കുന്നു.

ഏതെങ്കിലും ജീവി ആക്രമിക്കാൻ മുതിർന്നാൽ ഈ പാമ്പ്‌ അതിന്റെ തല താഴ്ത്തി ഉടലിനു അടിയിൽ വച്ച് ശക്തമായി അധോവായു പുറത്ത് വിടുന്ന സ്വഭാവം ഈ പാമ്പിനുണ്ട്.


</doc>
<doc id="302605" url="https://ml.wikipedia.org/wiki?curid=302605" title="വാട്ടർ മോക്കസിൻ">
വാട്ടർ മോക്കസിൻ

യു.എസ്.എയുടെ കിഴക്ക് ഭാഗങ്ങളിൽ കാണപ്പെടുന്ന ഒരിനം കുഴിമണ്ഡലിയാണ് വാട്ടർ മോക്കസിൻ(water moccasin) . Agkistrodon piscivorus എന്ന ശാസ്ത്രനാമത്തിൽ അറിയപ്പെടുന്ന ഇതിനെ swamp moccasin, black moccasin, cottonmouth, gapper എന്നീ പേരുകളിലും വിളിക്കാറുണ്ട്. ഈ വിഷപ്പാമ്പിന്റെ കടി ചിലപ്പോൾ മാരകം ആകാറുണ്ട്. ഭീഷണിപ്പെടുത്തിയാൽ ഇവ ശരീരം ചുരുട്ടി വായ തുറന്ൻ അവയുടെ വിഷപ്പല്ലുകൾ പുറത്ത് കാണിക്കുന്നു. ഇവയുടെ ആക്രമണസ്വഭാവ കഥകൾ പലപ്പോഴും അത്യുക്തി കലർത്തിയത് ആണെങ്കിലും അപൂർവ്വം സന്ദർഭങ്ങളിൽ ഇവ തങ്ങളുടെ അധിവാസ മേഖലയിൽ കടന്നുവരുന്നവരെ ആക്രമിക്കാൻ ഒരുമ്പെടുന്നത് കാണാം.

അണലി പാമ്പുകളിൽ ജലാശയങ്ങൾക്ക് സമീപമായി കാണപ്പെടുന്ന ഒരേ ഒരു ഇനമാണ് ഇത്. മത്സ്യങ്ങളെ ആഹരിക്കുന്നതിൽ നിന്നാണ് ഇവയ്ക്ക് Agkistrodon piscivorus എന്ന ശാസ്ത്രനാമം ലഭിച്ചത് . ലാറ്റിൻ ഭാഷയിൽ piscis എന്നാൽ മത്സ്യം എന്നാണ് അർത്ഥം.


</doc>
<doc id="302608" url="https://ml.wikipedia.org/wiki?curid=302608" title="കുവിയേർസ് ഡ്വാർഫ് കേയ്മൻ">
കുവിയേർസ് ഡ്വാർഫ് കേയ്മൻ

ഇന്ന് ജീവിച്ചിരിക്കുന്ന മുതലകളിൽ ഏറ്റവും ചെറിയ മുതലയാണ് കുവിയേർസ് ഡ്വാർഫ് കേയ്മൻ(Cuvier's dwarf caiman).തെക്കേ അമേരിക്കയിലെ ബൊളീവിയ,ബ്രസീൽ,കൊളംബിയ,ഇക്വഡോർ,ഫ്രഞ്ച് ഗയാന,ഗയാന,പരാഗ്വേ,പെറു,സുരിനാം,വെനെസ്വേല എന്നീ രാജ്യങ്ങളിൽ ഈ കുള്ളൻ മുതല കാണപ്പെടുന്നു. വനാന്തരങ്ങളിൽ നദീതടങ്ങൾ , തടാക തീരങ്ങൾ എന്നിവിടങ്ങളിൽ ഇവ കാണപ്പെടുന്നു. മറ്റു മുതലകളെ അപേക്ഷിച്ച് ഇവയ്ക്ക് തണുത്ത വെള്ളത്തോടാണ് താല്പര്യം കൂടുതൽ. 


</doc>
<doc id="302613" url="https://ml.wikipedia.org/wiki?curid=302613" title="നൈൽ ക്രൊകഡൈൽ">
നൈൽ ക്രൊകഡൈൽ

ലോകത്തിലെ ഏറ്റവും വലിയ രണ്ടാമത്തെ മുതലയായി പരിഗണിക്കപ്പെടുന്ന ജീവിയാണ് നൈൽ ക്രൊകഡൈൽ (Nile crocodile). ആഫ്രിക്ക വൻകരയിലെ ഏറ്റവും വലിയ മുതലയാണ് ഇത്. സഹാറ മരുഭൂമിക്ക് തെക്കുള്ള ആഫ്രിക്കൻ രാജ്യങ്ങളിൽ ഇവ കാണപ്പെടുന്നു. തടാകങ്ങൾ,നദികൾ,ചതുപ്പ് നിലങ്ങൾ എന്നിവയാണ് ഇവയുടെ ആവാസ സ്ഥാനങ്ങൾ. ലവണജലാശയങ്ങളിൽ അപൂർവ്വമായി ഇവ കാണപ്പെടുന്നുണ്ട്. ആഫ്രിക്കയുടെ വടക്കൻ പ്രദേശങ്ങളിൽ നൈൽ ഡെൽറ്റ വരെ ഇവ കാണപ്പെടുന്നു. 

13-16 വരെ അടിയാണ് ഇവയുടെ നീളം. ഏകദേശം 410 കിലോ വരെ ഇവയ്ക്ക് ഭാരം ഉണ്ടാകുന്നു. മത്സ്യങ്ങൾ,മറ്റ് ഉരഗങ്ങൾ,പക്ഷികൾ,സസ്തനികൾ എന്നിവയെ ഇവ ആഹരിക്കുന്നു. ഒരു മികച്ച വേട്ടക്കാരനാണ് ഇവ. മനുഷ്യരെ ആക്രമിക്കുന്നതിലും ഇവ മടികാണിക്കാറില്ല. ഒരു വര്ഷം നൂറിൽ അധികം മനുഷ്യർ ഇവ കാരണം മരണപ്പെടുന്നു.


</doc>
<doc id="302632" url="https://ml.wikipedia.org/wiki?curid=302632" title="ഹിന്ദുസ്ഥാൻ ഫോട്ടോ ഫിലിംസ്">
ഹിന്ദുസ്ഥാൻ ഫോട്ടോ ഫിലിംസ്

എക്‌സ്‌റെ, കാമറഫിലിം, സിനിമാചിത്രീകരണത്തിനുള്ള ഫിലിം തുടങ്ങിയവ നിർമ്മിച്ചിരുന്ന കേന്ദ്ര പൊതുമേഖലാസ്ഥാപനമാണ് ഹിന്ദുസ്ഥാൻ ഫോട്ടോ ഫിലിംസ്. 1960 ലാണ് ഹിന്ദുസ്ഥാൻ ഫോട്ടോ ഫിലിംസ് കമ്പനി സ്ഥാപിച്ചത്. 1991-92ൽ കേന്ദ്ര സർക്കാർ കൊണ്ടുവന്ന ഉദാരവത്കരണ നയപ്രകാരം മറ്റ് സമാന്തരസ്ഥാപനങ്ങളുമായി കിടപിടിക്കാനാവാതെ നഷ്ടക്കയത്തിലേക്ക് വീഴുകയായിരുന്നു. സാങ്കേതിക വിദ്യയിൽ വന്ന വ്യതിയാനങ്ങളും കമ്പനിക്ക് വിനയായി. 
4,000 ജീവനക്കാരുണ്ടായിരുന്ന കമ്പനിയിൽ 2015 ജനുവരിയിൽ 610 പേരാണുണ്ടായിരുന്നത്. മാസങ്ങളായി പ്രവർത്തനം നിലച്ച കമ്പനിയിലെ ജീവനക്കാരിൽ 245 പേർ സ്വയം വിരമിച്ചു. 



</doc>
<doc id="302645" url="https://ml.wikipedia.org/wiki?curid=302645" title="നമീബിയ ദേശീയ ക്രിക്കറ്റ് ടീം">
നമീബിയ ദേശീയ ക്രിക്കറ്റ് ടീം

അന്താരാഷ്ട്ര ക്രിക്കറ്റിൽ നമീബിയയെ പ്രതിനിധീകരിക്കുന്ന ക്രിക്കറ്റ് ടീമാണ് നമീബിയ ദേശീയ ക്രിക്കറ്റ് ടീം. ഐ.സി.സി.യുടെ ഒരു അസോസിയേറ്റ് അംഗമാണ് അവർ. 1954ലാണ് നമീബിയയുടെ രേഖപ്പെടുത്തപ്പെട്ട ആദ്യത്തെ ക്രിക്കറ്റ് മത്സരം നടന്നത്. 1975 മുതൽ 1999 വരെ അവർക്ക് ലോകകപ്പ് യോഗ്യത നേടാനായില്ല. 2001ൽ നടന്ന ലോകകപ്പ് യോഗ്യതാമത്സരത്തിൽ 2-ആം സ്ഥാനത്തെത്തി അവർ 2003 ലോകകപ്പിൽ ഇടം നേടി, പക്ഷേ ഒരു ജയം പോലും നേടാനാകാതെ ഗ്രൂപ്പ് ഘട്ടത്തിൽതന്നെ അവർ ടൂർണമെന്റിൽനിന്ന് പുറത്തായി. പിന്നീട് 2007 ലോകകപ്പിലും, 2011 ലോകകപ്പിലും അവർക്ക് യോഗ്യത നേടാനായില്ല.

കോച്ച്: ഡഗ്ഗ് വാട്സൺ


</doc>
<doc id="302657" url="https://ml.wikipedia.org/wiki?curid=302657" title="ഗോകുലോത്സവ്ജി മഹാരാജ്">
ഗോകുലോത്സവ്ജി മഹാരാജ്

ഹിന്ദുസ്ഥാനി ശാസ്ത്രീയ സംഗീതജ്ഞനാണ് പണ്ഡിറ്റ് ഗോകുലോത്സവ്ജി മഹാരാജ്. ഖയാൽ, ദ്രുപദ് ആലാപനങ്ങളിലൂടെ പ്രസിദ്ധനായ അദ്ദേഹത്തിന് പത്മശ്രീ, പത്മഭൂഷൺ പുരസ്കാരങ്ങൾ ലഭിച്ചിട്ടുണ്ട്.
ഇൻഡോറിൽ ജനിച്ച ഗോകുലോത്സവ്ജിയുടെ ആയിരത്തിലധികം രചനകൾ ഖയാൽ, ദ്രുപദ് ശാഖകളിലായുണ്ട്.



</doc>
<doc id="302669" url="https://ml.wikipedia.org/wiki?curid=302669" title="ജിജി തോംസൺ">
ജിജി തോംസൺ

കേരളത്തിന്റെ 39-മത് ചീഫ്‌ സെക്രട്ടറിയായി സ്‌ഥാനമേറ്റ ഐ.എ.എസ്. ഉദ്യോഗസ്ഥനാണ് ജിജി തോംസൺ.


1991-92 കാലഘട്ടത്തിൽ നടന്ന പാമോയിൽ കേസിൽ അന്നത്തെ സിവിൽ സപ്ലൈസ് ഡയറക്ടറായിരുന്ന ജിജി തോംസൺ പ്രതിയാണ്.


</doc>
<doc id="302673" url="https://ml.wikipedia.org/wiki?curid=302673" title="സായിച്ചിറോ മിസുമി">
സായിച്ചിറോ മിസുമി

ഇന്ത്യ - ജപ്പാൻ സൗഹൃദത്തിന് വലിയ സംഭാവനകൾ നൽകിയ ജപ്പാൻ സ്വദേശിയാണ് സായിച്ചിറോ മിസുമി (ജനനം : 16 ജൂൺ 1916). 2015 ൽ ഭാരതം പത്മഭൂഷൺ പുരസ്കാരം നൽകി ആദരിച്ചു.

ആയോമ ഗാക്കുയിൻ സർവകലാശാലയിൽ നിന്ന് ബിരുദ പഠനത്തിനു ശേഷം ജപ്പാൻ - ഇന്ത്യ അസോസിയേഷനിൽ 1937 ൽ സെക്രട്ടറിയായി. 2007 വരെ അസോസിയേഷനുമായി ബന്ധപ്പെട്ട് പ്രവർത്തിച്ചു. ജപ്പാനിലെ ഏറ്റവും പഴക്കമുള്ള അന്തർ ദേശീയ സംഘടനകളിലൊന്നായ ജപ്പാൻ - ഇന്ത്യ അസോസിയേഷൻ 1903 ലാണ് സ്ഥാപിച്ചത്. ബിസിനസ് ഡയറക്ടറി, ജപ്പാൻ - ഇന്ത്യ അസോസിയേഷൻ വാർത്താ പത്രിക തുടങ്ങി നിരവധി നൂതന മാർഗങ്ങളിലൂടെ ജപ്പാൻ - ഇന്ത്യ സൗഹൃദം വളർത്താനായി പരിശ്രമിച്ചു. 1943 ലെ നേതാജിയുടെ ജപ്പാൻ സന്ദർശനത്തിനിടെ അദ്ദേഹത്തിനാവശ്യമായ പിന്തുണ നൽകി, ടോക്യോ ബിഗ് സിറ്റി ഹാളിലെ പ്രഭാഷണത്തിന് സൗകര്യമൊരുക്കിയത് മിസുമിയായിരുന്നു.
രണ്ടാം ലോക മഹായുദ്ധത്തിനു ശേഷം ചെറിയൊരിടവേള സംഘടനയ്ക്കു തിരിച്ചടിയേറ്റെങ്കിലും 1952 ൽ മിസുമി സഘടനയുടെ മാനേജിംഗ് ഡയറക്ടറായി ചുമതലയേറ്റു. സാംസ്കാരിക മേഖലയിലുൾപ്പെടെ ഫെസ്റ്റിവൽ ഓഫ് ഇന്ത്യ പരിപാടിയുമായി മിസുമി സജീവമായി. 2007 ൽ ജെ.ഐ.അ ഔദ്യോഗിക പദവികളിൽ നിന്ന് വിരമിച്ചു.


</doc>
<doc id="302696" url="https://ml.wikipedia.org/wiki?curid=302696" title="മധ്യപ്രദേശ് ക്രിക്കറ്റ് ടീം">
മധ്യപ്രദേശ് ക്രിക്കറ്റ് ടീം

ഇന്ത്യൻ ആഭ്യന്തര ക്രിക്കറ്റിൽ ഇന്ത്യൻ സംസ്ഥാനമായ മധ്യപ്രദേശിനെ പ്രതിനിധീകരിക്കുന്ന ക്രിക്കറ്റ് ടീമാണ് മധ്യപ്രദേശ് ക്രിക്കറ്റ് ടീം. രഞ്ജി ട്രോഫിയിൽ എലൈറ്റ് ഗ്രൂപ്പിലാണ് ഈ ടീം ഉൾപ്പെടുന്നത്. 1932 മുതൽ "സെൻട്രൽ ഇന്ത്യ ക്രിക്കറ്റ് ടീമും",1941 മുതൽ "ഹോൾക്കർ ക്രിക്കറ്റ് ടീമും" ആയിരുന്നു രഞ്ജി ട്രോഫിയിൽ മധ്യ ഭാരതത്തെ പ്രതിനിധീകരിച്ചിരുന്നത്. പിന്നീട് 1955ൽ "മധ്യ ഭാരത് ടീം" രൂപീകരിക്കുകയും ഹോൾക്കർ ടീം അതിൽ ലയിക്കുകയും ചെയ്തു. 1957 മുതലാണ് "മധ്യപ്രദേശ് ക്രിക്കറ്റ് ടീം" എന്ന പേരിൽ അവർ കളിക്കാൻ ആരംഭിച്ചത്. 





</doc>
<doc id="302700" url="https://ml.wikipedia.org/wiki?curid=302700" title="കീഴാളപക്ഷ പഠനങ്ങൾ">
കീഴാളപക്ഷ പഠനങ്ങൾ

കോളനീകരണവും അതിന്റെ ചരിത്രവുമായി ബന്ധപ്പെട്ടു പഠനം നടത്തിയ സമൂഹ്യശാസ്ത്ര വിദഗ്ദരുടെ കൂട്ടായ്മയാണു കീഴാള പഠനസംഘം (Subaltern Studies Collective) എന്നറിയപ്പെടുന്നത്. സമ്പത്ത്, ജാതി, വർണം, ലിംഗം തുടങ്ങിയവയുടെ പേരിൽ അസമത്വവും സമൂഹികമായ പീഡനവും അനുഭവിക്കുന്നവരെയാണു "കീഴാളം" എന്ന പദം സൂചിപ്പിക്കുന്നത്. ഈ അർഥത്തിൽ അന്റോണിയോ ഗ്രാംഷിയാണ് ഈ പദം ആദ്യം ഉപയോഗിക്കുന്നത്.

കോളനികവും ദേശീയവുമായ ചരിത്രരചനയെ പ്രശ്നവൽക്കരിച്ചുകൊണ്ടാണു 1980കളിൽ കീഴാള പക്ഷ പഠനങ്ങൾ പുറത്ത് വരുന്നത്. ദേശീയപ്രസ്ഥാനത്തിൽ വരേണ്യവർഗത്തിന്റെ പങ്കിനെ എടുത്തുകാണിക്കുന്നതിനു പകരം കീഴാളജനവിഭാഗങ്ങളുടെ അഭിലാഷങ്ങളെ ഇത് എടുത്തു കാണിക്കുന്നു.


</doc>
<doc id="302756" url="https://ml.wikipedia.org/wiki?curid=302756" title="ആരോ (ടെലിവിഷൻ പരമ്പര)">
ആരോ (ടെലിവിഷൻ പരമ്പര)

അമേരിക്കയിലെ സി.ഡബ്ലിയു . ഒരു ടെലിവിഷൻ പരമ്പരയാണ് ആരോ. ഡി.സി കോമിക്സിന്റെ സൂപ്പർ ഹീറോ കഥാപാത്രമായ ഗ്രീൻ ആരോയുടെ ഒരു സ്വതന്ത്രമായ ആവിഷ്കാരമാണ് ആരോ.

കോടീശ്വര പുത്രനായ ഒളിവർ ക്വീൻ ചൈനാ കടലിലുണ്ടായ ഒരു ബോട്ടപകടത്തെ തുടർന്ന് ലിയാൻ യൂ എന്ന ഏകാന്ത ദ്വീപിൽ അഞ്ചു വർഷം കഴിച്ചു കൂട്ടുന്നു. അഞ്ചു വർഷത്തിനു ശേഷം രക്ഷപ്പെട്ടെത്തുന്ന ഒളിവർ സ്വന്തം നഗരത്തിലെ കുറ്റകൃത്യങ്ങൾക്കെതിരെ പോരാടാൻ ആരംഭിക്കുന്നു. ആ ദീപിൽ അഞ്ചുവർഷം കൊണ്ട് ഒളിവറിനുണ്ടായ അനുഭവങ്ങളും നഗരത്തിലെ പോരാട്ടങ്ങളുമായി സമാന്തരമായ രണ്ടു കഥകളായാണ് ആരോ വികസിക്കുന്നത്. വളരെ വേഗത്തിൽ കഥ പറഞ്ഞു പോകുന്ന രീതിയാണ് അവലംബിച്ചിട്ടുള്ളത്. അമേരിക്കയിലെ ജനപ്രിയ പരമ്പരകളിലോന്നായ ആരോ ഇപ്പോൾ മൂന്നാം സീസണിൽ എത്തി നിൽകുന്നു.


</doc>
<doc id="302761" url="https://ml.wikipedia.org/wiki?curid=302761" title="മോനാ ഹത്തും">
മോനാ ഹത്തും

ജർമനിയിലെ ബെർലിനും യുകെയിലെ ലണ്ടനും കേന്ദ്രീകരിച്ചു പ്രവർത്തിക്കുന്ന കലാകാരിയാണ് മോനാ ഹത്തും( ജനനം : 1952). ശ്രദ്ധേയങ്ങളായ നിരവധി പ്രതിഷ്ഠാപനങ്ങൾ തീർത്തിട്ടുണ്ട്. 2011 ൽ ജോൺ മിറോ പ്രൈസ് ലഭിച്ചു.
ലെബനണിൽ ബെയ്റൂട്ടിൽ ഒളിവിൽ താമസിച്ചു കൊണ്ടിരുന്ന പാലസ്തീനിയൻ ക്രിസ്ത്യൻ ദമ്പതികളുടെ മകളായി 1952-ൽ ജനിച്ചു. മോനാ ഹത്തുമിനും ലെബനണിലെ ആഭ്യന്തര യുദ്ധത്തെ തുടർന്ന് യു.കെയിൽ ഒളിവിൽ കഴിയേണ്ടി വന്നു. 

2014 ൽ കൊച്ചി - മുസിരിസ് ബിനാലെയിൽ 'അണ്ടർകറന്റ്' എന്ന പ്രതിഷ്ഠാപനം പ്രദർശിപ്പിച്ചിരുന്നു. വയറുകൾ കൊണ്ട് കൂട്ടിയിണക്കിയ ലൈറ്റ് ബൾബുകൾ വൃത്താകൃതിയിൽ സജ്ജീകരിച്ചിട്ടുള്ള പ്രതിഷ്ഠാപനമായ അണ്ടർകറന്റിൽ മിന്നിമറയുന്ന ലൈറ്റുകൾ അപായത്തിന്റെ മുന്നറിയിപ്പ് തരുന്നു. ഒരുപക്ഷേ ഈ മുന്നറിയിപ്പ് കുഴിബോംബുകളെ കുറിച്ചാകാം, അല്ലെങ്കിൽ വളഞ്ഞു പുളഞ്ഞൊഴുകിയെത്തുന്ന ലാവാപ്രവാഹത്തെ ̄ കുറിച്ചാകാം. അണ്ടർകറണ്ടിനു പുറമെ 'റൂട്ട്‌സ് എപി' എന്ന കലാവിന്യാസവും മോന ഹത്തും ബിനാലെയിൽ ഒരുക്കിയിരുന്നു.

Michael Archer, Phaidon
Archer, M. Brett, G. De Zegher, C. ed., Mona Hatoum, Phaidon, Oxford, 1997

John Tusa, BBC

Janine Antoni, BOMB


</doc>
<doc id="302772" url="https://ml.wikipedia.org/wiki?curid=302772" title="ശിവ്കർ ബാപ്പുജി തൽപഡെ">
ശിവ്കർ ബാപ്പുജി തൽപഡെ

1864-ൽ മുംബൈയിൽ ജനിച്ച ശിവ്കർ ബാപ്പുജി തൽപഡെ(, ) 1895-ൽ മനുഷ്യനെ വഹിക്കാത്ത ഒരു ആകാശ യാനം നിർമ്മിച്ച് പറപ്പിച്ചു തെളിച്ചതായി പറയപ്പെടുന്ന ഒരു ഭാരതീയ പണ്ഡിതനാണ്. . തൽപഡെയുടെ വിമാനത്തിന് 'മരുത്‌സഖാ' (, വായുവിന്റെ സുഹൃത്ത് എന്ന അർത്ഥത്തിൽ) എന്നായിരുന്നു പേരു നൽകിയിരുന്നത്. അദ്ദേഹം മുംബൈയിൽ ജീവിച്ചിരുന്ന ഒരു സംസ്കൃത പണ്ഡിതനും വേദജ്ഞനും ആയിരുന്നു.

വിമാന എന്നതിൽ നിന്നും പ്രചോദനം ഉൾക്കൊണ്ടു കൊണ്ട് നിർമ്മിച്ചതാണ് "മരുത്‌സഖാ" എന്നു കരുതപ്പെടുന്നു. വിമാന എന്നതിന് സംസ്കൃതത്തിൽ പറക്കുന്ന വാഹനം എന്നാണ് അർത്ഥം, എന്ന് ഡി.കെ. കാഞ്ജിലാലിന്റെ 1985-ലെ "വിമാന ഇൻ ഏൻഷ്യന്റ് ഇന്ത്യ : ഏയ്റോപ്ലേൻസ് ഓർ ഫ്ലൈയിംഗ് മെഷീൻസ് ഇൻ ഏൻഷ്യന്റ് ഇന്ത്യ"()യിൽ പ്രതിപാദിക്കുന്നു, അതു പോലെ തന്നെ തൽപഡെയെപറ്റി മറാഠാ ഭാഷാ ദിനപത്രമായ കേസരിയിലെ ലേഖനങ്ങളിലും പറഞ്ഞിരിക്കുന്നു. തൽപഡേയുടെ ഒരു ശിഷ്യനായ പണ്ഡിറ്റ്. എസ്.ഡി. സതാവ്‌ലേക്കർ എഴുതിയതനുസരിച്ച് മരുത്സഖായ്ക്ക് ഏതാനും മിനുട്ടുകൾ പറക്കാൻ കഴിഞ്ഞിരുന്നു. കെ.ആർ.എൻ. സ്വാമിയുടെ അഭിപ്രായത്തിൽ "പ്രസിദ്ധനായ ഭാരതീയ നീതിപതിയും ഒരു ദേശീയവാദിയുമായ മഹാദേവ ഗോവിന്ദ റാനഡേയും എച്.എച്. സയാജി റാവു ഗേയ്‌ക്ക്‌വാദും നയിച്ച ആകാംക്ഷാഭരിതരായ ഒരു കൂട്ടം കാണികൾക്ക് മനുഷ്യനെ വഹിക്കാൻ ത്രാണിയില്ലാത്തതെങ്കിലും പറക്കുന്ന മരുത്‌സഖാ എന്ന പേരിലെ ഒരു ആകാശയാനം പറന്നു പൊങ്ങുന്നതും 1500 അടി ഉയരത്തിലെത്തി തിരിച്ച് ഭൂമിയിൽ പതിക്കുന്ന കാഴ്ചകാണാനുള്ള ഭാഗ്യമുണ്ടായി". ഈ പരീക്ഷണപ്പറക്കലിന്റെ സമയത്തെ മഹാദേവ് ഗോവിന്ദ് റാനാഡേയുടേയും സയ്യാജിറാവു ഗേയ്‌ക്ക്‌വാദിന്റേയും സാന്നിദ്ധ്യം "ആന്നൽസ് ഓഫ് ദി ഭണ്ഡാർക്കർ ഓറിയന്റൽ റിസർച്ച് ഇൻസ്റ്റിറ്റ്യൂട്ട്"()-ലും പരാമർശിച്ചിട്ടുണ്ട്. 2004-ൽ ഒരു മുൻ ഇന്ത്യൻ പ്രതിരോധ വകുപ്പ് ഓഫീസർ മരുത്‌സഖായ്ക്ക് തന്റെ യഥാർത്ഥത്തിൽ സങ്കല്പിക്കപ്പെട്ട കഴിവുകൾ മുഴുവൻ പ്രവർത്തിപ്പിക്കാൻ സാങ്കേതികമായ കാരണങ്ങളാൽ കഴിഞ്ഞില്ല എന്ന് നിരീക്ഷിക്കുകയുണ്ടായി.

ചരിത്രപരമായി ഈ പറക്കൽ പരീക്ഷണത്തിന്റെ സാങ്കേതികത്തികവിന്റെ സാധ്യതകളും അതിന്റെ വിജയത്തിന്റെ സാദ്ധ്യതകളും തുലോം വിരളമായി കണക്കാക്കപ്പെടുന്നു. ഈ പരീക്ഷണത്തിന് തൽപഡേ ഉപയോഗിച്ചു എന്ന് കരുതപ്പെടുന്ന വേദിക് അയോൺ ഡിസൈൻ പിന്നീട് ആകാശ യാത്രക്കുതകുന്നതാണോയെന്ന് സാങ്കേതിക സാദ്ധ്യതാ പഠനത്തിന് വിഷയമാക്കിയിട്ടുണ്ട്. സ്റ്റീവൻ ജെ. റോസെൻ തന്റെ "ദി ജെഡി ഇൻ ദി ലോട്ടസ്: സ്റ്റാർ വാർസ് ആന്റ് ദി ഹിന്ദു ട്രഡീഷൻ"() പുസ്തകത്തിലും ഇതേ ചോദ്യങ്ങൾ ഉയർത്തിയിട്ടുണ്ട്.
പരീക്ഷണത്തിനു ശേഷം മരുത്‌സഖാ തൽപഡേയുടെ വീട്ടിലായിരുന്നു അദ്ദേഹത്തിന്റെ മരണം വരെ സൂക്ഷിച്ചിരുന്നത്. തൽപഡെയുടെ ഒരു മരുമകൾ റോഷൻ തൽപഡേയോടു സംസാരിച്ചിട്ടുള്ള വെലാകരയുടെ വിവരണമനുസരിച്ച് തൽപഡേയുടെ കുടുംബം ആ ആകാശയാനത്തിന്റെ ചട്ടക്കൂട്ടിൽ ഇരുന്ന് തങ്ങൾ പറക്കുന്നതായി സങ്കല്പിക്കുമായിരുന്നത്രേ. മരുത്‌സഖായുടെ ഒരു പുനർനിർമ്മിച്ച പകർപ്പ് വില്ലെ പാർലെയിൽ സൂക്ഷിച്ചിട്ടുണ്ടായിരുന്നു, ഈ പരീക്ഷണം സംബന്ധിച്ച വിവരണങ്ങളും രേഖകളും എച്.എ.എല്ലിലും സംരക്ഷിച്ചിട്ടുണ്ട്.


</doc>
<doc id="302789" url="https://ml.wikipedia.org/wiki?curid=302789" title="ഹണി ബെഞ്ചമിൻ">
ഹണി ബെഞ്ചമിൻ

കൊല്ലം മുൻ മേയറാണ് ഹണി ബെഞ്ചമിൻ . സി.പി.ഐയെ പ്രതിനിധികരിച്ച് രണ്ടു തവണ കോർപ്പറേഷൻ കൗൺസിലറായി. 
വിദ്യാർഥി പ്രസ്ഥാനത്തിലൂടെ പൊതുരംഗത്തത്തെി. സി.പി.ഐ കൊല്ലം ജില്ലാ കൗൺസിൽ മെമ്പറാണ്. 2014 നവംബറിൽ മേയറായി തെരഞ്ഞെടുക്കപ്പെട്ടു.

പി.ഡി.പിയിൽനിന്ന് പുറത്താക്കപ്പെട്ട കൗൺസിലറുടെ പിന്തുണയിൽ സി.പി.ഐയിലെ ഹണി ബെഞ്ചമിൻ മേയറായി. 55 അംഗ കൗൺസിലിൽ ഹണിക്ക് 28ഉം കോൺഗ്രസിലെ മായ ഗണേഷിന് 27ഉം വോട്ട് ലഭിച്ചു. ഇടതുമുന്നണിയിൽ സി.പി.ഐയുമായുണ്ടായ ധാരണപ്രകാരം ,മേയറായിരുന്ന പ്രസന്ന ഏണസ്റ്റ് സ്ഥാനമൊഴിഞ്ഞതിനെത്തുടർന്നാണ് തെരഞ്ഞെടുപ്പ് നടന്നത്. കോർപ്പറേഷന്റെ അവസാന ഒരു വർഷമാണ് മേയർസ്ഥാനം ലഭിക്കുക.


</doc>
<doc id="302796" url="https://ml.wikipedia.org/wiki?curid=302796" title="പി. തിലോത്തമൻ">
പി. തിലോത്തമൻ

കേരളത്തിന്റെ നിലവിലെ ഭക്ഷ്യ സിവിൽ സപ്ലൈസ് മന്ത്രിയാണ് പി.തിലോത്തമൻ. കമ്മ്യൂണിസ്റ്റ്‌ പാർട്ടി ഓഫ് ഇന്ത്യയുടെ ആലപ്പുഴ ജില്ലാ സെക്രട്ടറിയും ചേർത്തല നിയമസഭാ മണ്ഡലത്തെ പ്രതിനിധീകരിക്കുകയും ചെയ്യുന്നു. സി.പി.ഐയുടെ വിദ്യർത്ഥി പ്രസ്ഥാനമായ എ.ഐ.എസ്.എഫിലൂടെയായിരുന്നു അദ്ദേഹത്തിന്റെ രാഷ്ട്രീയ പ്രവേശം.

ചേർത്തലയിൽ ശ്രീ പരമേശ്വരന്റെയും ഗൗരിയുടെയും മകനായി 1957 നവംബർ 2ന് ജനനം. ചേർത്തല ശ്രീ നാരായണ കോളേജിൽ നിന്ന് ബിരുദം നേടി. ഭാര്യ ഉഷയും രണ്ട് മക്കളും അടങ്ങുന്നതാണ് കുടുംബം.

വിലാസം- ഉഷസ്, കുറുപ്പൻക്കുളങ്ങര.പി.ഒ, ചേർത്തല, ആലപ്പുഴ-551



</doc>
<doc id="302798" url="https://ml.wikipedia.org/wiki?curid=302798" title="പാർവ്വതി നായർ">
പാർവ്വതി നായർ

എഴുത്തുകാരിയും ചിത്രകാരിയുമാണ് പാർവ്വതി നായർ(ജനനം : 1964). ഫോട്ടോഗ്രാഫി, വീഡിയോഗ്രഫി, പുസ്തക നിർമ്മാണം തുടങ്ങി വിവിധ മേഖലകൾ സംയോജിപ്പിച്ച് സൃഷ്ടികൾ തീർക്കുന്നു.

ന്യൂ ഡൽഹിയിൽ ജനിച്ചു. ചെന്നൈ കേന്ദ്രീകരിച്ചു കലാ പ്രവർത്തനം നടത്തുന്നു. ചെന്നൈ സ്റ്റെല്ലാ മേരീസ് കോളേജിൽ നിന്നു ഫൈൻ ആർട്സിൽ ബിരുദവും ലണ്ടനിലെ സെൻട്രൽ സെന്റ് മാർട്ടിൻസ് ഇൻസ്റ്റിറ്റിയൂട്ടിൽ നിന്ന് ഫൈൻ ആർട്‌സിൽ ബിരുദാനന്തര ബിരുദവുമെടുത്തു.

കൊച്ചി - മുസിരിസ് ബിനാലെ 2014 ൽ 'ദി ഫ്ലൂയിഡിറ്റി ഓഫ് ഹൊറൈസൺസ്' എന്ന ചിത്രസമുച്ചയം അവതരിപ്പിച്ചിരുന്നു. മലബാർ തീരത്തെ യാത്രകളുടേയും കച്ചവടത്തിന്റെയും സുദീർഘമായ ചരിത്രത്തെ സൂചിപ്പിക്കുന്ന സൃഷ്ടി ആരംഭിക്കുന്നത് പഴയതും പുതിയതുമായ നാവിക യന്ത്രങ്ങളുടെ ചിത്രങ്ങളോടെയാണ്. സമയവും, നക്ഷത്രങ്ങളുടേയും ഗ്രഹങ്ങളുടേയും സ്ഥാനവും നിർണയിക്കുന്നതിന് ജ്യോതിശാസ്ത്രജ്ഞരും സമുദ്രപര്യവേഷകരും ഉപയോഗിച്ചിരുന്ന ആസ്‌ട്രോലാബിന്റെ രൂപത്തിൽ നിന്നുണ്ടായതാണ് ആദ്യസൃഷ്ടി. കടൽത്തീരത്തിന്റെ ഗൂഗിൾ മാപ്പും ഇതിനടുത്ത് ചിത്രീകരിച്ചിരിക്കുന്നു. ചുഴിയുടെ രൂപത്തിലുള്ള ശംഖും അറബിക്കടലിനെ അഭിമുഖീകരിച്ചു നിൽക്കുന്ന കൂറ്റൻ കുരുമുളകും പരമാണു കണങ്ങളുടെ പാതയുമൊക്കെ കറുപ്പിലും വെളുപ്പിലുമുള്ള ഈ ചിത്രങ്ങളിൽ രേഖപ്പെടുത്തിയിരിക്കുന്നു. ആസ്പിൻവാൾ ഹൗസിലെ കടലിന്റെ പശ്ചാത്തലത്തിലാണി ചിത്ര സമുച്ചയം. 


</doc>
<doc id="302803" url="https://ml.wikipedia.org/wiki?curid=302803" title="സതേൺ ബ്രോൺസ്ബാക്ക് ട്രീ സ്നേക്ക്">
സതേൺ ബ്രോൺസ്ബാക്ക് ട്രീ സ്നേക്ക്

വില്ലൂന്നികളുടെ കുടുംബത്തിൽ ഉൾപ്പെടുന്ന ഒരു പാമ്പാണ് സതേൺ ബ്രോൺസ്ബാക്ക് ട്രീ സ്നേക്ക് ( Southern bronzeback tree snake) . വിഷമില്ലാത്ത ഈ പാമ്പ്‌ കാവുകളിലും ആർദ്ര വനങ്ങളിലും കാണപ്പെടുന്നു. കേരളം,കർണ്ണാടകം,തമിഴ്നാട് എന്നീ സംസ്ഥാനങ്ങളിൽ നിന്നും ഇവയെ കണ്ടെത്തിയിട്ടുണ്ട്.

ഇത് തവളകൾ,ഓന്തുകൾ തുടങ്ങിയ ചെറിയ ജീവികളെ ആഹരിക്കുന്നു.

http://indiansnakes.org/content/southern-bronzeback-tree-snake


</doc>
<doc id="302806" url="https://ml.wikipedia.org/wiki?curid=302806" title="അന്താരാഷ്ട്ര പ്രകാശ വർഷം">
അന്താരാഷ്ട്ര പ്രകാശ വർഷം

2015 ൽ അന്താരാഷ്ട തലത്തിൽ ആചരിക്കുന്ന ഒരു വർഷാചരണമാണ് അന്താരാഷ്ട്ര പ്രകാശ വർഷം 2015 ( International Year of Light and Light-based Technologies, 2015 (IYL 2015). പ്രാകാശത്തെ കുറിച്ചും പ്രകാശ ശാസ്ത്രത്തെ കുറിച്ചും പ്രകാശാനുബന്ധ സാങ്കേതിക വിദ്യകളെ കുറിച്ചുമുള്ള അവബോധം സൃഷ്ടിക്കുകയാണ് ഈ വാർഷികാചരണത്തിന്റെ ലക്ഷ്യം. മധ്യകാലയുഗത്തിലെ പ്രമുഖ മുസ്ലിം ശാസ്ത്രകാരനും പ്രകാശ ശാസ്ത്രത്തിന്റെയും അനുബന്ധ സാങ്കേതിക വിദ്യയുടെയും പിതാവുമായ ഇബ്ൻ ഹൈഥമിനെ അനുസ്മരിച്ചാണ് ഈ വാർഷികാചരണം നടത്തുന്നത്. പ്രകാശ ശാസ്ത്രത്തിലെ ആദ്യ ശാസ്ത്ര ഗ്രന്ഥമായ ഇബ്ൻ ഹൈഥമിന്റെ കിതാബുൽ മനാളിർ (book of optics) എന്ന കൃതിയുടെ ആയിരം വാർഷികം കൂടിയാണ് 2015 . 1001 കണ്ടെത്തലുകൾ- ഇബ്ൻ ഹൈഥമിന്റെ ലോകം' ( 1001 Inventions and the World of Ibn Al-Haytham") എന്നതാണ് അന്തർദേശീയ തലത്തിൽ നടത്തുന്ന കാമ്പയിനിന്റെ മുദ്രാവാക്യം. ഐക്യാരാഷ്ട്രസഭയാണ് ഈ പ്രചാരണ കാമ്പയിൻ സംഘടിപ്പിക്കുന്നത്. യുനെസ്കോയുടെ സഹകരണത്തോടെ നടത്തുന്ന പ്രചാരണ വർഷത്തിന്റെ ഔപചാരിക ഉദ്ഘാടനം 2015 ജനുവരി 19-20 ന് പാരീസിൽ വെച്ച് നടന്നു.


ഇബ്‌നു ഹൈഥം


</doc>
<doc id="302814" url="https://ml.wikipedia.org/wiki?curid=302814" title="ഗയ്പോസോറസ്">
ഗയ്പോസോറസ്

സോറാപോഡമോർഫ എന്ന ജീവശാഖയിൽ പെട്ട ദിനോസർ ആണ് ഗയ്പോസോറസ് . ഇവ പ്രോസോറാപോഡ ആണോ എന്ന സംശയം നിലനില്ക്കുന്നു കാരണം സോറാപോഡമോർഫ വിഭാഗത്തിന്റെ ഉല്പത്തി മധ്യ ജുറാസ്സിക് കാലത്ത് ആണ് എന്നാണ് മറ്റു പഠനങ്ങൾ കാണിക്കുന്നത് എന്നാൽ ഇവ തുടക്ക ജുറാസ്സിക് കാലത്ത് ജീവിച്ചവ ആണ് .

ആദ്യ ഫോസ്സിൽ സൗത്ത് ആഫ്രിക്കയിൽ നിന്നും , രണ്ടാമത്തെ ഫോസ്സിൽ ചൈനയിൽ നിന്നും ആണ് കിട്ടിയിടുള്ളത് . 1911 ൽ ആണ് ഇവയുടെ നാമകരണം നടന്നത് ആദ്യത്തെ ഫോസ്സിലിൽ കിട്ടിയ പ്രധാന ഭാഗങ്ങൾ നട്ടെലിന്റെ ഭാഗങ്ങൾ, വാരി എല്ല് , തോൾ പലക ഭാഗികം , അരകെട്ട് , ഒരു പൂർണ്ണമായ കാൽ എന്നിവയാണ് . രണ്ടാമത്തെ ഫോസ്സിൽ 1940 ൽ ആണ് കിട്ടുന്നത് ഏകദേശം പൂർണമായ ഫോസ്സിലിൽ തല മാത്രം ഭാഗികം ആയിരുന്നു.


</doc>
<doc id="302848" url="https://ml.wikipedia.org/wiki?curid=302848" title="കണ്ടനാർകേളൻ">
കണ്ടനാർകേളൻ

പയ്യന്നൂർ, തളിപ്പറമ്പ് ഭാഗങ്ങളിൽ പ്രധാനമായും കെട്ടിയാടുന്ന തെയ്യമാണ്‌ കണ്ടനാർ കേളൻ തെയ്യം
പയ്യന്നൂരിനടുത്തു രാമന്തളിയിലെ കുന്നുരു എന്ന പ്രദേശത്തു ഭൂപ്രഭുവായിരുന്ന തീയ്യ സമുദായത്തിൽപെട്ട മേലടത്തു ചക്കി എന്ന സ്ത്രീക്ക് തന്റെ സ്ഥലമായ വയനാട്ടിലെ പൂമ്പുനം എന്നാ കാട്ടിൽൽ വെച്ച് ഒരു ആൺകുഞ്ഞിനെ കളഞ്ഞു കിട്ടി. അവർ അവനു കേളൻ എന്ന് നാമകരണം ചെയ്തു സ്വന്തം പുത്രനെപ്പോലെ വളർത്തി. ആരോഗ്യവാനായി വളർന്ന കേളന്റെ ബുദ്ധിയും വീര്യവും ആ അമ്മയിൽ സന്തോഷം വളർത്തി. അവന്റെ അധ്വാനശേഷി അവരുടെ കൃഷിയിടങ്ങളിൽ നല്ല വിളവു കിട്ടാൻ അവരെ സഹായിച്ചു. ചക്കിയമ്മയുടെ അധീനതിയിലായിരുന്ന കുന്നുരു പ്രദേശം കേളന്റെ മിടുക്ക് കൊണ്ട് സമ്പൽസമൃദ്ധിയിലായി. ഇതുപോലെ തന്റെ വയനാട്ടിലുള്ള സ്ഥലവും കൃഷിയോഗ്യമാക്കണം എന്ന് തോന്നിയ അവർ കേളനെ വിളിച്ചു കാര്യം പറഞ്ഞു. അമ്മയുടെ വാക്കുകൾ അനുസരിച്ച് നാല് കാടുകൾ (കേളൻ മുക്കുറ്റികാട്, മുവരുക്കുന്ന്, നല്ല തേങ്ങ , കരിമ്പനകാട്) ചേർന്ന പൂമ്പുനം വെട്ടിത്തെളിക്കാൻ പണിയായുധങ്ങളും തന്റെ വില്ലും ശരങ്ങളും എടുത്തു കേളൻ പുറപ്പെട്ടു. പോകുമ്പോൾ വീട്ടിൽ ഉണ്ടായിരുന്ന കളള് ആവോളം എടുത്തു കുടിച്ചു, വഴിയിൽ വെച്ച് കുടിക്കാനായി ഒരു കുറ്റി കളള് കയ്യിലും മറ്റൊന്ന് മാറാപ്പിലുമായി അവൻ യാത്ര തുടർന്നു.
പൂമ്പുനത്തിൽ എത്തിയ കേളൻ നാലു കാടും വെട്ടി തെളിച്ചു. നാലാമത്തെ പൂമ്പുനത്തിനു നടുവിൽ ഒരു നെല്ലിമരം ഉണ്ടായിരുന്നു. കേളൻ അത് മാത്രം വെട്ടിയിരുന്നില്ല. തുടർന്നു കേളൻ പൂമ്പുനം നാലും തീയിടാൻ ആരംഭിച്ചു. കാടിന്റെ നാലു മൂലയിലും നാലു കോണിലും തീയിട്ടു അതിസാഹസികമായി അതിനു നടുവിൽ നിന്നും പുറത്തു ചാടി. രണ്ടു കാടുകളിൽ നിന്നും അങ്ങനെ പുറത്തു ചാടിയ അവനു പിന്നീട് അവനു അതൊരു രസമായി തോന്നി. മൂന്നാം പൂമ്പുനവും കഴിഞ്ഞു നെല്ലിമരം നിൽക്കുന്ന നാലാമത്തേതിൽ അവൻ എത്തി; നാലാമത്തേതും തീയിട്ടു. അഗ്നിയും വായുവും കോപിച്ചു, എട്ടു ദിക്കിൽ നിന്നും തീ ആളിപടർന്നു, കേളനു ചാടാവുന്നതിലും ഉയരത്തിൽ. ഇനി നെല്ലിമരം മാത്രമേ രക്ഷയുള്ളൂ എന്നു കണ്ട കേളൻ അതിനു മുകളിലേക്ക് ചാടിക്കയറി. ആ നെല്ലിമരത്തിനു മുകളിലായിരുന്നു കാളിയും കരാളിയുമെന്നു പേരായ രണ്ടു നാഗങ്ങൾ വസിച്ചിരുന്നത്. കേളനെകണ്ട് രണ്ടു നാഗങ്ങളും മരണ ഭയം കൊണ്ട് കേളന്റെ ദേഹത്തേക്ക് പാഞ്ഞുകയറി. കേളൻ അമ്മയെ വിളിച്ചു കരഞ്ഞു. നാഗങ്ങൾ കേളന്റെ ഇടതു മാറിലും വലതു മാറിലും ആഞ്ഞു കൊത്തി. കേളനും നാഗങ്ങളും അഗ്നിയിലേക്ക് വീണു, അവരെ അഗ്നി വിഴുങ്ങി, അവർ ചാരമായി തീർന്നു. 

തന്റെ പതിവ് നായാട്ടുകഴിഞ്ഞു അതുവഴി വന്ന വയനാട്ടുകുലവൻ മാറിൽ രണ്ടു നാഗങ്ങലുമായി വെണ്ണീരായി കിടക്കുന്ന കേളനെ കണ്ടു. ദേവൻ തന്റെ പിൻകാലുകൊണ്ട്‌ വെണ്ണീരിൽ അടിച്ചു. ദേവന്റെ പിൻകാലു പിടിച്ചു കേളൻ എഴുന്നേറ്റു. മാറിൽ രണ്ടു നാഗങ്ങളുമായി പുനർജ്ജനിച്ച കേളൻ ദൈവകരുവായി മാറി. വയനാട്ടുകുലവൻ കേളനെ അനുഗ്രഹിച്ചു. ഞാൻ കണ്ടത് കൊണ്ട് നീ കണ്ടനാർ കേളൻ എന്ന് പ്രശസ്തനാകും എന്നും തന്റെ ഇടതുഭാഗത്ത്‌ ഇരിക്കാൻ പീഠവും കയ്യിൽ ആയുധവും പൂജയും കൽപ്പിച്ചു കൊടുത്തു.

ആദ്യം വെള്ളാട്ടം കെട്ടിയാടിയത്തിനു ശേഷം തെയ്യം പൂർണ്ണ രൂപം കെട്ടിയാടുകയും ചെയുന്നു.ചൂട്ട കൂട്ടിയിട്ട് കത്തിച്ച് കൊണ്ടുള്ള അഗ്നി പ്രവേശനമാണ് പ്രധാനപ്പെട്ട ചടങ്ങ്



</doc>
<doc id="302850" url="https://ml.wikipedia.org/wiki?curid=302850" title="ഷൈൻ ടോം ചാക്കോ">
ഷൈൻ ടോം ചാക്കോ

മലയാള ചലച്ചിത്ര മേഖലയിലെ ഒരു നടനും, സഹസംവിധായകനുമാണ് ഷൈൻ ടോം ചാക്കോ. 1983 സെപ്റ്റംബർ 15ന് കൊച്ചിയിലാണ് അദ്ദേഹം ജനിച്ചത്. ദീർഘകാലം കമലിനൊപ്പം സഹസംവിധായകനായി പ്രവർത്തിച്ച അദ്ദേഹം പിന്നീട് 2011ൽ ഗദ്ദാമയിലൂടെ അഭിനയരംഗത്തേക്ക് തിരിഞ്ഞു.
2015 ജനുവരിയിൽ നിരോധിത ലഹരിമരുന്നായ കൊക്കെയ്നുമായി ഷൈനിനെയും മറ്റു 4 പേരെയും കൊച്ചിയിലെ ഒരു ഫ്ലാറ്റിൽ വച്ച് പോലീസ് അറസ്റ്റ് ചെയ്തു.


</doc>
<doc id="302861" url="https://ml.wikipedia.org/wiki?curid=302861" title="ഗ്രസിലിറാപ്റ്റർ">
ഗ്രസിലിറാപ്റ്റർ

തെറാപ്പോഡ എന്ന കുടുംബത്തിൽ പെട്ട ദിനോസർ ആണ് ഗ്രസിലിറാപ്റ്റർ. തുടക്ക ക്രിറ്റേഷ്യസ് കാലത്ത് ജീവിച്ചിരുന്നവയാണ് ഇവ. ഫോസ്സിൽ കണ്ടു കിട്ടിയിട്ടുള്ളത് ചൈനയിൽ നിന്നും ആണ് .

ഒരേ ഒരു ഫോസ്സിൽ മാത്രമേ കണ്ടുകിട്ടിയിടുള്ളൂ . ഇത് തന്നെ ആണ് ടൈപ്പ് ഫോസ്സിൽ IVPP V 13474.


</doc>
<doc id="302877" url="https://ml.wikipedia.org/wiki?curid=302877" title="ചെസ്സ് കരു">
ചെസ്സ് കരു

ചെസ്സ് കളിയിൽ ഉപയോഗിക്കുന്ന നീക്കാവുന്ന 32 രൂപങ്ങളെയാണ് ചെസ്സ് കരു അഥവാ ചെസ്സ് കരുക്കൾ എന്ന് പറയുന്നത്. ചെസ്സ് ബോർഡിലാണ് ഇവ നിരത്തുന്നത്. കളി തുടങ്ങുമ്പോൾ, ഇരു കളിക്കാരന്റെയും പക്ഷത്ത് 16 കരുക്കൾ വീതം ഉണ്ടായിരിക്കും. അവയാണ്:


ചെസ്സ് കളിക്കുമ്പോൾ, സ്വന്തം കരുക്കൾ നീക്കി കൊണ്ടാണ് കളിക്കാരൻ തന്റെ നീക്കം പൂർത്തിയാക്കുന്നത്. ഒരോ തരത്തിലുള്ള ചെസ്സ് കരുവുപയോഗിച്ച് കളിക്കാർക്ക് നടത്താവുന്ന നീക്കങ്ങളെല്ലാം ചെസ്സ് നിയമങ്ങളിൽ പ്രതിപാദിക്കുന്നു.

ഇരു കളിക്കാരും ഉപയോഗിക്കുന്ന ചെസ്സ് കരുക്കൾ നിറത്തിൽ വ്യത്യാസപ്പെട്ടിരിക്കുന്നു. ഇളം നിറത്തിലുള്ള കരുക്കൾ കൊണ്ട് കളിക്കുന്ന കളിക്കാരനെ വെളുപ്പ് എന്നും കടും നിറത്തിലുള്ള കരുക്കൾ കൊണ്ട് കളിക്കുന്ന കളിക്കാരനെ കറുപ്പ് എന്നും പറയുന്നു.


</doc>
<doc id="302897" url="https://ml.wikipedia.org/wiki?curid=302897" title="തിരൂരങ്ങാടി നഗരസഭ">
തിരൂരങ്ങാടി നഗരസഭ

മലപ്പുറം ജില്ലയിലെ തിരൂരങ്ങാടി താലൂക്കിൽ‌പെടുന്ന മുനിസിപ്പാലിറ്റിയാണ്‌ തിരൂരങ്ങാടി മുനിസിപ്പാലിറ്റി. താലൂക്ക് ആസ്ഥാനമായ ചെമ്മാട് നഗരമാണ് നഗരസഭയുടെയും ആസ്ഥാനം. 
1962 ജനുവരി ഒന്നിന് തിരൂരങ്ങാടി, തൃക്കുളം അംശങ്ങൾ ചേർന്ന് രൂപീകരിക്കപ്പെട്ട തിരൂരങ്ങാടി ഗ്രാമപഞ്ചായത്ത് നഗരസഭയാക്കി ഉയർത്താൻ 2015 ഫെബ്രുവരി നാലിനു നടന്ന കേരള മന്ത്രിസഭാ യോഗമാണ് തീരുമാനമെടുത്തത്. വടക്കുഭാഗത്ത് മൂന്നിയൂർ, എ.ആർ.നഗർ, വേങ്ങര പഞ്ചായത്തുകളും, കിഴക്കുഭാഗത്ത് വേങ്ങര, തെന്നല പഞ്ചായത്തുകളും, തെക്കുഭാഗത്ത് നന്നമ്പ്ര, തെന്നല പഞ്ചായത്തുകളും, പടിഞ്ഞാറുഭാഗത്ത്നന്നമ്പ്ര പഞ്ചായത്തും പരപ്പനങ്ങാടി നഗരസഭയുമാണ്.

 

</doc>
<doc id="302917" url="https://ml.wikipedia.org/wiki?curid=302917" title="സുലൈമാനിസോറസ്">
സുലൈമാനിസോറസ്

സോറാപോഡ് എന്ന കുടുംബത്തിൽ പെട്ട ദിനോസർ ആണ് സുലൈമാനിസോറസ് . അന്ത്യ ക്രിറ്റേഷ്യസ് കാലത്ത് ജീവിച്ചിരുന്നവയാണ് ഇവ. ഫോസ്സിൽ കണ്ടു കിട്ടിയിടുള്ളത് പാകിസ്താനിൽ നിന്നും ആണ് .

പൂർണ്ണമല്ലാത്ത ഫോസ്സിൽ മാത്രമേ ഇത് വരെ കിട്ടിയിടുള്ളൂ (ഏഴ് വാലിലെ എല്ലുക്കൾ). ഫോസ്സിൽ ആയി കിട്ടിയിടുള്ളതും ഈ എല്ലുക്കൾ മാത്രം ആണ് .

ഏഴ് വാലിലെ എല്ലുക്കളെ മാത്രം അടിസ്ഥാനം ആക്കി വർഗ്ഗീകരിച്ച ദിനോസർ ആണ് ഇത്.


</doc>
<doc id="302918" url="https://ml.wikipedia.org/wiki?curid=302918" title="ചെസ്സ് ബോക്സിങ്ങ്">
ചെസ്സ് ബോക്സിങ്ങ്

രണ്ടു പരമ്പരാഗത കായികയിനങ്ങളായ ചെസ്സ്, ബോക്സിങ്ങ് എന്നിവ സംയോജിപ്പിച്ചു നടത്തുന്ന ഒരു സങ്കര മത്സരമാണ് ചെസ്സ് ബോക്സിംഗ്. ഇതിൽ മത്സരാർത്ഥികൾ ചെസ്സ്, ബോക്സിങ്ങ് എന്നിവയിൽ ഇടവിട്ട് പോരാട്ടത്തിറങ്ങുന്നു. തുടക്കത്തിൽ ഒരു കലാപ്രകടനമെന്ന നിലയിൽ തുടങ്ങിയ ഇത് വേഗത്തിൽ തന്നെ ഒരു കായിക മത്സരമായി വികസിച്ചു. ജർമ്മനി, ഗ്രേറ്റ് ബ്രിട്ടൻ, ഇന്ത്യ, റഷ്യ എന്നിവിടങ്ങളിലാണ് ഈ കളി കൂടുതലും പ്രചാരത്തിലുള്ളത്.


</doc>
<doc id="302919" url="https://ml.wikipedia.org/wiki?curid=302919" title="ബനാറസി പട്ടുസാരി">
ബനാറസി പട്ടുസാരി

ബനാറസിൽ നെയ്യുന്ന പ്രത്യേക തരം പട്ടുസാരികളാണ് ബനാറസി പട്ടുസാരി. ഇതിനെ കാശികാ പട്ട് എന്നും അറിയപ്പെടുന്നു.. ഇന്ത്യയിലെയും ലോകത്തിലെയും തന്നെ വളരെ കേഴ്വികേട്ട ഒരിനം നിർമ്മാണവിദ്യയാണ് ഈ സാരികളുടെ പ്രത്യേകത. സ്വർണ്ണവും വെള്ളിയും കൊണ്ടുള്ള നൂലുകൾ ഉപയോഗിച്ചാണ് ഈ സാരികളിലെ ചിത്രവേലകൾ തീർക്കുന്നത്.

ബി.സി. രണ്ടാം നൂറ്റാണ്ടിൽ പതഞ്ജലി കാശികാ പട്ടിനെ പറ്റി എഴുതിയിട്ടുണ്ട്. നിർവ്വാണത്തിനു ശേഷം ഗൗതമ ബുദ്ധന്റെ ഭൗതിക ശരീരം പൊതിഞ്ഞതും ഇതേ പട്ടുകൊണ്ടാണെന്നാണ് പറയപ്പെടുന്നത്.

പതിനേഴാം നൂറ്റാണ്ടിൽ ഗുജറാത്തിൽ നിന്നും കുടിയേറിയ നെയ്ത്തുകാരാണ് ബനാറസ് പട്ടിനെ പ്രസിദ്ധമാക്കിയത്. 18-ഉം 19-ഉം നൂറ്റാണ്ടുകളിൽ ബസാറസ് പട്ടു വ്യവസായം ത്വരിതഗതിയിൽ വളർന്നു പന്തലിച്ചു. മുഗൾ രാജാക്കന്മാരുടെ കാലത്തും ഈ പട്ടിന് വളരെ നല്ല പരിഗണന കിട്ടിയിരുന്നു. 2015-ലെ കണക്കനുസരിച്ച് 12 ലക്ഷം തൊഴിലാളികൾ പ്രത്യക്ഷമായോ പരോക്ഷമായോ പട്ടു നിർമ്മാണത്തിൽ വ്യാപൃതരാണ്.


</doc>
<doc id="302923" url="https://ml.wikipedia.org/wiki?curid=302923" title="വെള്ളിക്കുളങ്ങര">
വെള്ളിക്കുളങ്ങര

തൃശൂർ ജില്ലയിലെ കൊടകര ബ്ലോക്കിൽപ്പെട്ട മറ്റത്തൂർ പഞ്ചായത്തിന്റെ കിഴക്കേ ഭാഗത്തായി സ്ഥിതി ചെയ്യുന്ന ഒരു സ്ഥലമാണ് വെളളിക്കുളങ്ങര. മലയോര ഗ്രാമമായ വെളളിക്കുളങ്ങര സംഘകാലത്ത് കൊടുംകാടായിരുന്നു. വന്യമൃഗങ്ങള് കൊണ്ട് നിബഡമായ ഈ പ്രദേശം കാട്ടുവളളികള് പടര്പ്പില് വളളികളില് കുരുങ്ങകൾ ആടുന്ന എന്ന വാക്ക് ലോപിച്ചുണ്ടായ വാക്കാണ് വെളളിക്കുളങ്ങര എന്ന് പറയപ്പെടുന്നു. ജനപ്പെരുപ്പത്തിൽ വെളളിക്കുളങ്ങര വില്ലേജ് മുന്നിട്ട് നിൽക്കുന്നത് കാരണം വെളളിക്കുളങ്ങര പഞ്ചായത്ത് രൂപികരിക്കാൻ സർക്കാരിന്റെ മുൻപിൽ നിർദ്ദേശം ഉണ്ട്.

കിഴക്ക് കോടശ്ശേരി പഞ്ചായത്തും, തെക്ക് കോടശ്ശേരി മലകളും, പടിഞ്ഞാറ് കിഴക്ക് കോടാലിയും മറ്റും വടക്ക് ആനപ്പാന്തം, തച്ചൻപ്പുളളി തുടങ്ങി പറമ്പികുളം വരെ നീണ്ട് കിടക്കുന്ന വന്യവും നിബഢമായ മലനിരകളും പ്രദേശത്തിന്റെ അതിരുകളാണ്.

ലോകത്തിൽ ആദ്യമായി ഇൻക്ലെയർ സിസ്റ്റത്തിൽ പ്രവർത്തിക്കുന്ന തീവണ്ടി വെളളിക്കുളങ്ങരയുടെ ഹൃദയഭാഗത്തോടെ പോയതിന്റെ സ്മാരകങ്ങൾ ഇവിടെ കാണപ്പെടുന്നു.വെള്ളിക്കുളങ്ങരയിൽ ആണ് ലോകത്തിലെ ആദ്യത്തെ ഇൻക്ലെയർ സംവിധാനം ഉപയോഗിച്ച് ട്രെയിൻ ഓടിച്ചത് 

ജില്ലയിലെ തന്നെ ഏറ്റവും വലിയ പഞ്ചായത്തായ മറ്റത്തൂരിന്റെ സാമ്പത്തിക കാര്യങ്ങളിൽ മുന്നിൽ നിൽക്കുന്ന വെളളിക്കുളങ്ങര വില്ലേജ്, റബ്ബർ കർഷകരും, വാഴ, മരച്ചീനി, നെല്ല്, തെങ്ങ്,കവുങ്ങ് തുടങ്ങിയകാർഷിക വിളകൾ കൊണ്ട് സമൃദ്ധമാണ്. 







</doc>
<doc id="302955" url="https://ml.wikipedia.org/wiki?curid=302955" title="കാവാലം രംഭ">
കാവാലം രംഭ

നാടൻ പാട്ട് ഗായികയായിരുന്നു കാവാലം രംഭ (മരണം : 5 ഫെബ്രുവരി 2015). കുട്ടനാട്ടിലെ കാർഷിക പാട്ടുകളായ ഞാറ്റുപാട്ട്‌, ചക്രപ്പാട്ട്‌, കൊയ്‌ത്തുപാട്ട്‌, അമ്മാനം, കോലംതുള്ളൽപാട്ട്, മരമുടിയാട്ടം, വഞ്ചിപ്പാട്ട്, നടിച്ചിൽപാട്ട്, തെയ്യാട്ടം എന്നീ വിഭാഗങ്ങളിൽപെടുന്ന നാടൻപാട്ടുകളുടെ വലിയ ശേഖരത്തിന്റെ ഉടമയായിരുന്നു. 
നാല്പതിൽ ചിറയിൽ നാണു - അച്ചാര ദമ്പതികളുടെ മകളായിരുന്നു. 1999ലെ വാമൊഴി വഴക്കം പരിപാടിയിലൂടെ കാവാലം നാരായണപ്പണിക്കരാണ് കാവാലം രംഭയെന്ന കലാകാരിയെ അവതരിപ്പിച്ചത്. കുരുന്നുകൂട്ടം എന്ന നാരായണപ്പണിക്കരുടെ കലാവേദിയിൽ സജീവമായി പ്രവർത്തിച്ചു. നാടൻ കലാരൂപങ്ങളായ മുടിയാട്ടം, തെയ്യാട്ടം, കോലംതുള്ളൽ എന്നിവയിലും പ്രാവീണ്യമുണ്ടായിരുന്നു. ചങ്ങനാശ്ശേരി നവജീവൻ ട്രസ്റ്റിൽവച്ച 2015 ൽ അന്തരിച്ചു.അവിവാഹിതയായിരുന്ന അവരുടെ ജഡത്തിൽ സഹോദരപുത്രനാണ് അന്ത്യകർമ്മങ്ങൾ ചെയ്തത്.


</doc>
<doc id="302960" url="https://ml.wikipedia.org/wiki?curid=302960" title="കോമൺ ബ്രോൺസ്ബാക്ക് ട്രീ സ്നേക്ക്">
കോമൺ ബ്രോൺസ്ബാക്ക് ട്രീ സ്നേക്ക്

വില്ലൂന്നികളുടെ കുടുംബത്തിൽ ഉൾപ്പെടുന്ന ഒരു പാമ്പാണ് കോമൺ ബ്രോൺസ്ബാക്ക് ട്രീ സ്നേക്ക്. മറ്റ് വില്ലൂന്നി പാമ്പുകളെ പോലെ തന്നെ ഇതും വിഷമില്ലാത്തതാണ്. ഇന്ത്യയിൽ വ്യാപകമായി കണ്ടുവരുന്നു എങ്കിലും സിക്കിം ഒഴികെയുള്ള വടക്ക് കിഴക്കൻ പ്രദേശങ്ങളിൽ ഇവ കാണപ്പെടുന്നില്ല. പാകിസ്താനിൽ വച്ചും ഇവയെ കണ്ടെത്തിയിട്ടുണ്ട്.

ചെറിയ ഒരു പാമ്പാണ് ഇത്. ഇതിന്റെ ഏറ്റവും കൂടിയ നീളം 169cm ആണ്. തലയിലും പുറകു വശങ്ങളിലും ബ്രൌൺ നിറമാണ്. 

http://indiansnakes.org/content/common-bronzeback-0


</doc>
<doc id="302974" url="https://ml.wikipedia.org/wiki?curid=302974" title="ഭാലചന്ദ്ര വനാജി നെമാഡെ">
ഭാലചന്ദ്ര വനാജി നെമാഡെ

മറാത്തി എഴുത്തുകാരനും കവിയും നിരൂപകനുമാണ് ഡോ.ഭാലചന്ദ്ര നെമാഡെ.(മറാഠി: भालचंद्र वनाजी नेमाडे) 
2014 ലെ ജ്ഞാനപീഠ പുരസ്‌കാര ജേതാവാണ്‌. 'ഹിന്ദു - ജഗണ്യാച്ചി സമൃദ്ധ് അഡ്ഗൽ' എന്ന നോവലാണ് അദ്ദേഹത്തെ ജ്ഞാനപീഠത്തിന് അർഹനാക്കിയത്. ജ്ഞാനപീഠം നേടുന്ന നാലാമത്തെ മറാഠി സാഹിത്യകാരനാണ് നെമാഡെ .

1938 മെയ് 27-ന് മഹാരാഷ്ട്ര സാംഗ്വിയിലെ ഖാന്ദേശിലാണ് നെമാഡെയുടെ ജനനം. ഭാഷാശാസ്‌ത്രത്തിലും ഇംഗ്ലീഷ്‌ സാഹിത്യത്തിലും ഉന്നത ബിരുദങ്ങൾ നേടി. നോർത്ത്‌ മഹാരാഷ്‌ട്ര സർവകലാശാലയിൽ നിന്ന്‌ ഡി. ലിറ്റ്‌, പിഎച്ച്‌.ഡി. ബിരുദങ്ങളും സ്വന്തമാക്കി. 1963-ൽ ഖോസ്ല എന്ന നോവലിലൂടെയാണ് അദ്ദേഹം ശ്രദ്ധേയനാകുന്നത് .




</doc>
<doc id="302988" url="https://ml.wikipedia.org/wiki?curid=302988" title="ആദാമിന്റെ സൃഷ്ടി">
ആദാമിന്റെ സൃഷ്ടി

പ്രശസ്ത ഇറ്റാലിയൻ ചിത്രകാരൻ മൈക്കെലാഞ്ജലോയുടെ ഒരു ചിത്രമാണ്‌ ആദാമിന്റെ സൃഷ്ടി (the creation of adam) . ബൈബിളിലെ ദൈവം ആദ്യത്തെ മനുഷ്യനായ ആദാമിന് ജീവൻ നൽകുന്ന രംഗമാണ് ഇത് ചിത്രീകരികുന്നത്. ഇത് വത്തിക്കാൻ സിറ്റിയിലെ സിസ്ടീൻ ചാപെലിന്റെ മചിലാണ് വരച്ചിടുള്ളത്. സിസ്ടീൻ ചാപളിലെ ഏറ്റവും പ്രശസ്തമായ ചിത്രമാണ്‌ ഇത്. മൈക്കെലാഞ്ജലോ ഈ ചിത്രം രണ്ടു മൂന്ന് ആഴ്ചകൾ കൊണ്ടാണ് വരച്ചത് . ആദാമിന്റെ മാത്രം ചിത്രം അദ്ദേഹം വെറും നാല് ദിവസം കൊണ്ടാണ് വരച്ചത്. 

ദൈവത്തെ ഒരു പ്രായമായ വെളുത്ത വസ്ത്രം ധരിച്ച മനുഷ്യനായിട്ടും ആദമിനെ പുർണ്ണ നഗ്നനായിട്ടുമാണ് ചിത്രീകരിച്ചിരികുന്നത്. ദൈവത്തിന്റെ വലം കൈ ആദാമിന് ജീവന്റെയും ബുദ്ധിയുടെയും പൊരി നൽകാനായി നീട്ടിയിരിക്കുകയാണ്. ദൈവത്തിന്റെയും ആദമിന്റെയും കൈകൾ തൊടുന്നില്ല. ഇത് വരുന്ന നിമിഷത്തിനു ഒരു മുൻതോന്നൽ പോലെയാണ്. ഇതിനാൽ കാണുന്നവർ ദൈവം ആദമിനെ സൃഷ്ടിക്കാൻ വേണ്ടി കാത്തിരിക്കുന്നു. 
ആദാമിന്റെ ശരീരം ഒരു "masterpiece within a masterpiece" ആയിട്ടാണ് വിശേഷിക്കപെട്ടിരികുന്നത്. ആദാമിന്റെ ദൃഢകായമായ ശരീരം മനുഷ്യൻ ദൈവത്തിന്റെ രൂപത്തിലാണ് സൃഷ്ടിക്കപെട്ടിരിക്കുന്നതെന്ന് പകരുന്നു. ദൈവം ഇരിക്കുന്ന മേഘം ഒരു മനുഷ്യന്റെ തലച്ചോറിന്റെ രൂപത്തിലാണ് വരച്ചിരിക്കുന്നത്. 


</doc>
<doc id="303019" url="https://ml.wikipedia.org/wiki?curid=303019" title="കോട്ടപ്പാറ കാനം">
കോട്ടപ്പാറ കാനം

കേരളത്തിലെ കാസർഗോഡ് ജില്ലയിലെ പള്ളിക്കര പഞ്ചായത്തിൽ സ്ഥിതി ചെയ്യുന്ന പ്രദേശമാണ് കാനം.അഞ്ച് കിലോമീറ്റർ ചുറ്റളവിൽ കാണപ്പെടുന്ന ഈ പ്രദേശം തികച്ചും പ്രകൃതിരമണീയമാണ്.അത്യപൂർവമായ വൃക്ഷങ്ങൾ,പക്ഷികൾ,ചെറുജന്തുക്കൾ,മൽസ്യങ്ങൾ,ചെടികൾ എന്നിവ ഇവിടെ കാണപ്പെടുന്നു.അപൂർവമായ ദേശാടന മഝ്യങ്ങളായ നെടുംചൂരപോലുള്ള മത്സ്യവും,ഏഴ് വർഷത്തിൽ ഒരിക്കൽ പൂക്കുന്ന നീലകുറിഞ്ഞിയും വൃക്ഷങ്ങളും ഇവിടെ കാണുന്നു. മെരുക്,പാറാടൻ,ഉടുമ്പ് പോലുള്ളവയും ഇവിടെ കാണപ്പെടുന്നു. ഈ പ്രദേശത്തിനുള്ളിലൂടെ ഒരു നീർചാലും ഒഴുകുന്നുണ്ട്. മഴക്കാലത്ത് ഇതിലെ ഒഴുക്കിനു ശക്തി കൂടുതലാണ്. രണ്ട് നാടുകളുടെ ഇടുക്കിലാണ് കാനം സ്ഥിതി ചെയ്യുന്നത്. ചെറിയ പ്രകൃതി ദത്തമായ തുരംഗങ്ങളും ഇവിടെ കാണപ്പെടുന്നു.

അടുത്തുള പ്രദേശങ്ങൾ-ബേക്കൽ കോട്ട,കാപ്പിൽ ബീച്ച്,പള്ളിക്കര ബീച്ച്.

അടുത്തുള റെയിൽവേ സ്റ്റേഷൻ-പാലക്കുന്ന് റെയിൽവേസ്റ്റേഷൻ.

അടുത്തുള വീമാനതാവളം-മംഗലാപുരം വീമാനതാവളം.


</doc>
<doc id="303044" url="https://ml.wikipedia.org/wiki?curid=303044" title="ചുണ്ടെലി (നോവൽ)">
ചുണ്ടെലി (നോവൽ)

വിലാസിനി എന്ന തൂലിക നാമത്തിലറിയപ്പെടുന്ന എം കെ മേനോൻ എഴുതിയ നോവലാണ്‌ ചുണ്ടെലി. മലേഷ്യയിൽ താമസിക്കുന്ന ശശി എന്ന യുവാവിന്റെ കഥയാണ് പറയുന്നത്. സ്വന്തം കൂടുകാരനെ ഒരു പ്രത്യേക സന്ദർഭത്തിൽ കൊന്ന ശശി അതിനു ശേഷം നേരിടുന്ന കുറ്റബോധവും,സ്വയംവിലയിരുത്തകളും ആണ് ഈ നോവലിന്റെ പ്രമേയം. വിലാസിനിയുടെ നോവലുകൾ വെച്ച് നോക്കുമ്പോൾ താരതമ്യേന വലിപ്പം കുറവാണ് ഈ നോവലിന്.

കേന്ദ്ര കഥാപാത്രമായ ശശിയുടെ കാഴ്ചപ്പാടിലൂടെ ആണ് കഥ മുന്നോട്ടു പോവുന്നത്. ലോകത്തെ പറ്റിയും, മനുഷ്യന്റെ ചിന്താഗതിയും പിന്നെ തന്റെ കുടുംബത്തിന്റെയും കൂട്ടുകാരുടേയും പറ്റിയുള്ള ചിന്തകൾ കഥയിൽ നിറഞ്ഞു നിൽക്കുന്നു.

കൌമാരക്കാരനായ ശശി എന്ന യുവാവ് മെഡിസിൻ പഠിക്കാനായി നാട്ടിൽ പോകുവാനൊരുങ്ങുന്നു. സാഹിത്യം പഠിക്കാൻ താല്പര്യമുള്ള ശശിക്ക്, വീടുക്കാരുടെയും, അവരുടെ സുഹൃത്തുക്കളുടെയും നിർബന്ത്ത്തിനു വഴങ്ങിയാന്നു പോവുന്നത്. എന്നാൽ പോവുന്നതിനു തൊട്ടു മുന്പേ വരെയും അവന് തന്റെ കുടുമ്പത്തെ പറ്റിയും , പ്രത്യേകിച്ചും തന്റെ അച്ഛന്റെ ക്രൂരമായ വാക്കുകൾ കേട്ട് സങ്കടപെടുന്ന അമ്മയെ പറ്റി വേവലാതി പെടുന്നു.നാടിലേക്ക് ഒറ്റക്ക് പോകുവാൻ മടിക്കുന്ന ശശി തന്റെ പഴയ കാര്യങ്ങൾ ഓർക്കുന്നു.തന്റെ കുട്ടുകാർ ആയിരുന്ന സുനിലിനേയും പ്രീതയെയും പറ്റിയും അവരോടൊപ്പം ചിലവഴിച്ച സമയത്തെ പറ്റിയും ഓർക്കുന്നു.

മലേഷ്യയിൽ ജീവിച്ചിരുന്ന ശശിയുടെ ഉത്തമ സുഹൃത്ത് ആയിരുന്നു സുനിൽ. എന്നാൽ ഇരുവരുടേയും സ്വഭാവത്തിൽ ഒരുപാടു അന്തരമുണ്ടായിരുന്നു. ഒതുങ്ങിയിരുക്കുന്ന സ്വഭാവമായിരുന്നു ശശിയുടേത്. എന്നാൽ സുനിലാകട്ടെ ജീവിതം ഒരു വിനോദമായി കാണുന്ന ഒരാളായിരുന്നു. ഇവരുടെ കൂട്ടത്തിൽ പെട്ട മൂന്നാമത്തെ ആളായിരുന്നു പ്രീത. ശശിക്ക് പ്രീതയെ ഇഷ്ടമായിരുന്നുവേന്കിലും ശശി അത് പുറത്ത് പറയാതെ മനസ്സിൽ കൊണ്ട് നടന്നു .എന്നാൽ ശശിക്ക്, പ്രീത സുനിലിനെ സ്നേഹിക്കുന്നുയെന്നും, സുനിൽ അവളെ ചതിക്കുകയാണെന്നും തോന്നിയപ്പോൾ ശശിക്ക് സുനിലിനോട് അതീവ അമർഷം തോന്നി. അസൂയ തലക്ക് പിടിച്ച ശശി, സുനിലിനെ വെറുക്കുന്നു. ഒരു ദിവസം ഒരു പൈലടി യന്ത്രത്തിന് മേള്ളിൽ കേറാൻ സുനിൽ ശശിയെ വെല്ലുവിളിക്കുകയും ചെയ്തു. എന്നാൽ ഇടയ്ക്കു വെച്ച് ശശി വീഴുന്നത് പോലെ നാട്യം കാണിച്ചത്‌ കണ്ട് പേടിച്ചു കയറി ചെന്ന സുനിലിനെ ശശി താഴേക്ക്‌ വീഴ്ത്തി. എന്നാൽ ഇത് ഒരു അപകടമായി എല്ലാവരും കരുതിയത്‌ കൊണ്ട്, ശശി നിയമാവലിയിൽ നിന്നും രക്ഷപെടുന്നു.എന്നാൽ അതിനു ശേഷം ചിന്തകൾ അവനെ അലട്ടുന്നു.

എന്നാൽ പോകുന്നതിനു മുന്പ്‌ പ്രീത അവൾ ശശിയെ സ്നേഹിച്ചിരുന്നുയെന്നും, ഇടയ്ക്കു വെച്ച് സുനിലിനോട് അടുത്തുവെങ്കിലും,സുനിൽ തന്നെ തടയുകെയും ശശിയോട് അടുക്കുവാൻ ഉപദേശിക്കുകയും ചെയ്തു. ഇത് കേട്ടപോൾ ശശിയുടെ മനസ് ആകെ മാറുന്നു. താൻ വീണ്ടും ഒരു ചുണ്ടെലി ആയി എന്ന ബോധത്തോടെ ശശി നാട്ടിൽ പോവാൻ ഒരുങ്ങുന്നു. 

1) ശശി – കഥയിലെ കേന്ദ്ര കഥാപാത്രം ആണ് ശശി. ആധുനിക ജീവിത രീതിയോട് പോരുത്തപെട്ടു പോവാൻ കഴിയില്ലായിരുന്നു ശശിക്ക് .നിഴൽ പോലെ. മനസാക്ഷിയെ വെല്ലുന്ന കാര്യങ്ങൾ ചെയ്യുവാൻ അയാൾക്ക് പേടിയായിരുന്നു. അതിനാൽ ശശിക്ക് ‘ചുണ്ടെലി ’ എന്ന പേര് വീഴുന്നു.തന്റെ ഉത്തമ സുഹൃത്ത് ആയ സുനിലിനോട് ശശിക്ക് അസൂയ ആയിരുന്നു . എന്നാൽ സുനിലിന്റെ മിക്ക പ്രവൃത്തികലോടും ശശിക്ക് എതിർപ്പ് ആയിരുന്നു. പ്രീത എന്ന പെൺകുട്ടിയെ ശശിക്ക് ഇഷ്ടമായിരുന്നുവേന്കിലും അത് തുറന്നു പറയാൻ ശശിക്ക് മടിയായിരുന്നു. തന്റെ അച്ഛൻ തന്റെ അമ്മയെ എപ്പോഴും വഴക്ക് പറയുന്നതിനാൽ, ശശിക്ക് തന്റെ അച്ഛനോട് വിദ്വേഷം തോന്നിയിരുന്നു. അതുംകൊണ്ട് ശശിക്ക് തന്റെ അമ്മയെ കൂടതലും ഇഷ്ടമായിരുന്നു. 

എപ്പോഴും തന്റെ ചിന്തകളിൽ ശശി മുഴുകിയിരിക്കുമായിരുന്നു. അത് കാരണം പലപ്പോഴും തന്റെ ചുറ്റുപാടിൽ നിന്നും ശശി വിട്ടുപോവും. സുനിലിനെ കൊന്നതിനു ശേഷം ശശി തന്റെ പ്രവൃത്തിയെ പലവട്ടം വിശകലനം ചെയുന്നു. സുനിലിനെ കൊന്നതിലൂടെ താൻ തന്റെ ധീരത തെളീയിച്ചു എന്ൻ അവന് വിശ്വസിച്ചു. എന്നാൽ പ്രീതയുടെ കുറ്റസമ്മതത്തിനു ശേഷം അത് മാറുകെയും സുനിലിനെ കൊന്നതിലൂടെ താൻ ഒന്നും തെളീയിച്ചില്ല എന്ന് മനസ്സിലാക്കുകയും ചെയ്തു.

2) സുനിൽ - ശശിയുടെ സുഹൃത്തായിരുന്നു സുനിൽ. ജീവിതം ഒരു ആഘോഷമായി കാണുന്ന വ്യക്തിയായിരുന്നു സുനിൽ. ശശിയുടെ സ്വഭാവവും കാഴ്ചപാടും മാറ്റാൻ സുനിൽ ശ്രമിച്ചിരുന്നു. അതിനാൽ സുനിൽ ശശിയെ നിരന്തരം കളിയാക്കി കൊണ്ടിരുന്നു. എന്നാലും ശശിയെ ചതിക്കാനൊ ദ്രോഹിക്കാനൊ സുനിൽ ഒരിക്കലും ശ്രമിച്ചിരുന്നില്ല. 

3) പ്രീത – സുനിലിന്റെയും, ശശിയുടെയും സുഹൃത്തായിരുന്നു പ്രീത. പ്രീതക്ക് ശശിയെ ഇഷ്ടാമായിരുന്നു. എന്നാൽ ശശി തന്റെ ഇഷ്ടത്തെ പറ്റി പ്രതികരിക്കാത്തത് കൊണ്ട് പ്രീത സുനിലിനെ സ്നേഹിക്കാൻ ശ്രെമിച്ചു.എന്നാൽ സുനിൽ അത് എതിർത്തു. കഥാവസാനം പ്രീത തന്റെ പ്രവൃത്തി മണ്ടത്തരം ആയിരുന്നുയെന്നും ശശിയോട് അത് പറയുകേയ്യും ചെയ്തു.

4) ശശിയുടെ അമ്മ – തന്റെ മകനെ പറ്റി നിരന്തരം വേവലാതി പെട്ടിരുന്നു. ശശിയുടെ അച്ഛന്റെ വഴക്ക് എപോഴും സഹിക്കേണ്ടി വന്നിടുണ്ട് അവർക്ക്. എങ്കിലും ശശിയുടെ കാര്യം ഓർത്തു അത് സഹിച്ചു പോവുകുയാണ് അവർ, ശശിയുടെ അച്ഛൻ പുറമേ പരുക്കൻ ആയിരുന്നുവെങ്കിലും ഉള്ളിൽ തനെയും ശശി യേയും സ്നേഹിച്ചിരുന്നു എന്ൻ അവർ വിശ്വസിച്ചിരുന്നു.

5) ശശിയുടെ അച്ഛൻ - ഒരു പരുക്കൻ സ്വഭാവത്തിന്റെ ഉടമ ആയിരുന്നു അദ്ദേഹം. വളരെ കഷ്ടപെട്ടിട്ടാന്നു അദ്ദേഹം വലിയ നിലയിൽ എത്തിയത് .നിരന്തരം ശശിയോടും ശശിയുടെ അമ്മയോടും അദ്ദേഹം ദേഷ്യപ്പെട്ടിരുന്നു.ശശിയുടെ അമ്മക്ക് തന്നെക്കാളും സൗന്ദര്യവും പഠിപ്പും ഉണ്ടായിരുന്നു എന്ന അപകർഷാബോധം അയാൾക്ക് ഉണ്ടായിരുന്നു.ശശിയുടെ അമ്മയെ കൂടെ കൂടെ സംശയിക്കുകയും ചെയ്തിരുന്നു. എന്നാൽ സുനിലിന്റെ മരണത്തിനു ശേഷം അസ്വസ്ഥനായിരുന്ന ശശിയോട് അദ്ദേഹം സ്നേഹത്തോടെ പെരുമാറാൻ ശ്രമിച്ചു. തന്റെ സ്വപ്നങ്ങൾ തന്റെ മകനിലൂടെ ആവിഷ്കരിക്കാനാണ് അദേഹം ശ്രമിച്ചത്‌. 

6) മല്ലിക – ശശിയുടെ അനിയത്തി. പാശ്ചാത്യലോകത്തോട് അടുക്കുകയും സ്വന്തം നാട്ടുരീതി മറക്കുകയും ചെയുന്ന മലയാളികളുടെ ഒരു പ്രതീകമാണ് മല്ലിക. സ്വന്തം സഹോദരനെ വരെ മല്ലിക കളിയാക്കിയിരുന്നു

ഈ കഥ നടക്കുന്നത് ഒരു ആധുനിക കാലഘട്ടത്തിൽ ആണെങ്കിലും കേന്ദ്ര കഥാപാത്രമായ ശശിയുടെ മനസ്സിലൂടെ കഥാകൃത്ത്‌ നാട്ടിൻപുറത്തെ ജീവിത രീതിയിലേക്ക് കൊണ്ട് പോവുന്നു. അങ്ങനെ രണ്ടു
കാലഘട്ടത്തിലെ വേറിട്ട ചിന്താഗതികൾ ഈ നോവലിൽ സമർത്ഥമായി അവതരിപ്പിച്ചിരിക്കുന്നു. തികച്ചും നാട്ടിൻപുറത്ത്കാരനായ ശശിയുടേയും അയാളുടെ സുഹൃത്തായിരുന്ന സുനിലിന്റെയും സ്വഭാവത്തിലെ അന്തരം കഥാകൃത്ത്‌ പ്രത്യേകം എടുത്തു കാണിക്കുന്നു . സ്വന്തം നാട്ടിലെത്താൻ കൊതിക്കുന്ന്ന മറുനാടൻ മലയാളികളുടെ പ്രതീകം ആണ് ശശി . 

എത്ര സത്ഗുണനായ മനുഷ്യനെങ്കിലും ദുഷ്ചിന്തകൾ മനസ്സിൽ തട്ടിയാൽ അയാൾ തിന്മയുടെ പാതയിലൂടെ സഞ്ചരിക്കും എന്ന് ഈ നോവൽ കാണിക്കുന്നു. സ്വന്തം അനിയത്തി വരെ ചുണ്ടെലി എന്ന് വിളിക്കുന്ന്ന ശശി തന്റെ മനസ്സിൽ അടഞ്ഞ് കൂടിയ അസൂയ കാരണം ഒരു കൊടും കൃത്യം ചെയ്യാൻ തെയ്യാറാവുന്നു. മനുഷ്യ ഹൃദയം എത്ര ചഞ്ചലം ആണ് എന്ൻ ഇത് കാണിക്കുന്നു. ഒരു നിമിഷത്തിലെ എടുത്തു ചാട്ടം ശശിയെ ജീവിതകാലം മൊത്തം വേട്ടയാടി കൊണ്ടിരിക്കും.

കുറ്റ കൃത്യം ചെയ്തു കഴിഞ്ഞിട്ടും അവന് ചെയ്തതിന്റെ കുറ്റബോധം അവനെ വിട്ടു പോവുന്നില്ല. തന്റെ കൂട്ടുകാരിയും , വീടുകാരും അവനെ സമാധാനിപ്പിക്കാൻ ശ്രമിച്ചെങ്കിലും അവന്റെ മനസ്സ് അവന് ചെയ്ത കുറ്റകൃത്യം അവനെ ഓർമിപ്പിച്ചു കൊണ്ടിരുന്നു . അത് അവന്റെ മുന്നിൽ ഭീകര സത്വങ്ങൾ ആയും ദുർസ്വപ്‌നങ്ങൾ ആയും പ്രത്യക്ഷപ്പെട്ടു മാത്രവുമല്ല തന്റെ ജീവതത്തിൽ നടന്ന പല സങ്കടകരമായ ഓർമകളും അവന് ഓർത്തുകൊണ്ടിരുന്നു ഒരു കുറ്റവാളിയും അയാളുടെ ശിക്ഷയിൽ നിന്നും രക്ഷപെടില്ല . നിയമത്തിന്റെ മുന്നിൽ അയാൾ നിരപരാധി ആണെങ്കിലും സ്വന്തം മനസ്സിന്റെ തടവറയിൽ നിന്ന്നും അയാൾക്ക്‌ രക്ഷയില്ല.

മേൽ പറഞ്ഞ വിഷയങ്ങൾ അല്ലാതെ തന്നെ ചില സാമൂഹിക പ്രശ്നങ്ങളും ഈ നോവലിൽ എടുത്തു കാണിക്കുന്നുണ്ട്. ആധുനിക തലമുറയുടെ വ്യതസ്തമായ ജീവിത രീതിയും , മാറുന്ന ജീവിത ബന്ടങ്ങളും 
ഇതിൽ ഉൾപ്പെടുന്നു. എന്നാൽ പ്രധാനമായും താൻ ഒരു ചുണ്ടെലി അല്ല എന്ന് കാണിക്കുവാൻ വേണ്ടി ശശി ചെയ്ത കുറ്റകൃത്യം കാരണം , അയാൾ തന്റെ ജീവിതത്തിൽ നിന്നും ഭയന്നകലുന്ന ഒരു ചുണ്ടെലിയായി സ്വയം മാറുന്നതാണ് ഇതിൽ പറയപ്പെടുന്നത്,
1.http://www.tbsbook.com/books/malayalam-books/fiction/novel/chundeli.html


</doc>
<doc id="303067" url="https://ml.wikipedia.org/wiki?curid=303067" title="കേളികൊട്ട്">
കേളികൊട്ട്

കഥകളിയുണ്ട് എന്ന് നാട്ടുകാരെ അറിയിക്കുന്ന മേളമാണ് കേളി. സന്ധ്യയ്ക്ക് മുമ്പാണ് കേളികൊട്ട്. കഥകളിയുടെ അനുസാരിവാദ്യങ്ങളായ ചെണ്ട, മദ്ദളം, ചേങ്ങില, ഇലത്താളം ഇവ സമന്വയിപ്പിച്ച് കൊണ്ടുള്ള മേളപ്രയോഗമാണു കേളികൊട്ട്...

</doc>
<doc id="303069" url="https://ml.wikipedia.org/wiki?curid=303069" title="ടി-സീരീസ്">
ടി-സീരീസ്

ഇന്ത്യയിലെ ഒരു സംഗീത കമ്പനിയാണ് സൂപ്പർ കാസറ്റ്സ് ഇൻഡസ്ട്രീസ് പ്രൈവറ്റ് ലിമിറ്റഡ് (SCIL). ഇതിന്റെ സംഗീത ലേബലാണ് ടി-സീരീസ്. ഇതൊരു ചലച്ചിത്ര നിർമ്മാണ വിതരണ കമ്പനിയും ആണ്. സാമ്പ്രാണിത്തിരി, വാഷിംഗ് പൗഡർ പോലുള്ള ഉപഭോക്തൃ ഉൽപ്പന്നങ്ങളും കമ്പനി നിർമ്മിക്കുന്നു.

സൂപ്പർ കാസറ്റ്സ്, ഗോപാൽ സോപ്പ് ഇൻഡസ്ട്രീസ്, രജനി ഇൻഡസ്ട്രീസ് എന്നിവാണ് കമ്പനിയുടെ ഉപവിഭാഗങ്ങൾ.

ഗുൽഷൻ കുമാറാണ് കമ്പനി സ്ഥാപിച്ചത്. ഇപ്പോൾ മകനായ ഭൂഷൺ കുമാറിന്റെ കീഴിലാണ് കമ്പനി 2000 മാർച്ച് 20നു "തും ബിൻ" എന്ന ചിത്രത്തിലൂടെയാണ് ചലച്ചിത്രനിർമ്മാണം ആരംഭിച്ചത്. 1984ൽ രവീന്ദ്ര ജെയിൻ സംഗീത സംവിധാനം നിർവഹിച്ച "ലല്ലു റാം" എന്ന ചലച്ചിത്രത്തിലൂടെയാണ് ടി-സീരീസ് ആദ്യമായി ഗനങ്ങൾ പുറത്തിറക്കിയത്. പിന്നീട് 2009 വരെ കമ്പനി ഇലക്ട്രോണിക്സ് ഉൽപ്പന്നങ്ങളും ഓഡിയോ-വീഡിയോ സിസ്റ്റങ്ങളും ടി-സീരീസ് എന്ന് ബ്രാൻഡിൽ നിർമ്മിച്ചിരുന്നു.



</doc>
<doc id="303070" url="https://ml.wikipedia.org/wiki?curid=303070" title="എം.ആർ. രാഘവവാരിയർ">
എം.ആർ. രാഘവവാരിയർ

കേരളീയനായ ചരിത്ര പണ്ഡിതനും അദ്ധ്യാപകനുമാണ് എം.ആർ.രാഘവവാരിയർ. ഇടയ്ക്കൽഗുഹപഠനങ്ങളിലെ ഒരു വിദഗ്ദ്ധനാണിദ്ദേഹം.
പഴയ കുറുമ്പ്രനാട്ടിൽ, കൊയിലാണ്ടിക്കടുത്ത്‌ ചേലിയയിലെ മണലിൽ തൃക്കോവിൽ വാരിയത്ത്‌ വീട്ടിൽ 1936-ലാണ് എം.ആർ.രാഘവ വാരിയരുടെ <br>ജനനം. ഡൽഹിയിലെ ജവഹർലാൽ നെഹ്‌റു സർവ്വകലാശാലയിൽനിന്ന്‌ ചരിത്രത്തിൽ എം.ഫിൽ ഗവേഷണബിരുദവും കോഴിക്കോട്‌ <br>സർവ്വകലാശാലയിൽനിന്ന്‌ സാഹിത്യത്തിൽ പി.എച്ച്‌.ഡി.ബിരുദവും നേടി.
1959 മുതൽ 1972 വരെ ഹൈസ്കൂൾ അദ്ധ്യാപകനായി സേവനം അനുഷ്ഠിച്ച അദ്ദേഹം ഹൈസ്കൂൾ അദ്ധ്യാപകനായിരിക്കെ കാലിക്കറ്റ്‌ <br>
സർവ്വകലാശാല ചരിത്രവകുപ്പിൽ അദ്ധ്യാപകനായി പ്രവർത്തനം ആരംഭിച്ചു . ലിപി വിജ്‌ഞ്ഞാനീയം,കേരളചരിത്രം, പ്രാചീനഭാരതചരിത്രം <br>
എന്നിവയാണ് വാരിയരുടെ പ്രധാന പഠനവിഷയങ്ങൾ. അനേകം എം.ഫിൽ, പി.എച്ച്‌.ഡി. വിദ്യാർത്ഥികളുടെ ഗവേഷണങ്ങൾക്ക്‌ <br>
മേൽനോട്ടം അദ്ദേഹം വഹിച്ചിട്ടുണ്ട്. തുടർന്ന് കോട്ടയം മഹാത്മാഗാന്ധി സർവ്വകലാശാലയിലെ സ്‌ക്കൂൾ ഓഫ്‌ സോഷ്യൽ സയൻസിൽ <br>
വിസിറ്റിങ്ങ്‌ പ്രൊഫസറായി അദ്ദേഹം പ്രവർത്തനം അനുഷ്ഠിച്ചു.

ജപ്പാനീസ് ചരിത്രകാരനായ നെബ്രോ കരാഷിമയോടൊപ്പം രാഘവ വാരിയർ പന്തലായനി കൊല്ലം തുറമുഖത്തുനിന്നും അനേകം ചൈനീസ്<br>
ഉപകരണങ്ങൾ കണ്ടെടുത്തു. പന്തലായനിയിൽ കച്ചവടത്തിനെത്തിയ ചൈനീസ് മുസ്‌ലീങ്ങൾ ഉപയോഗിച്ചിരുന്നവയാണെന്ന് കരുതുന്നു.
ഇടയ്ക്കൽ ഗുഹകളെപ്പട്ടിയുള്ള പഠനം നടത്തുന്നവരിൽ പ്രധാനിയാണ്‌ രാഘവ വാരിയർ .
പത്നി കെ.വി.ശാരദയും മകൻ ഡോ.രാജീവനും മകൾ ചിത്രയുമടങ്ങുന്നതാണ് രാഘവവാരിയരുടെ കുടുംബം.
മലയാളകവിത : ആധുനികതയും പാരമ്പര്യവും എന്ന കൃതിക്ക് 2013-ലെ ഇടശ്ശേരി മെമോറിയൽ അവാർഡ്‌ രാഘവവാരിയർക്കു ലഭിച്ചു.


</doc>
<doc id="303072" url="https://ml.wikipedia.org/wiki?curid=303072" title="കെ.കെ. ലതിക">
കെ.കെ. ലതിക

പന്ത്രണ്ടും പതിമൂന്നും കേരള നിയമ സഭകളിലെ അംഗമാണ് കെ.കെ. ലതിക(ജനനം :1 ആഗസ്റ്റ് 1961).

കുഞ്ഞിചാത്തുവിന്റെയും സരോജിനിയുടെയും മകളാണ്. എസ്.എസ്.എൽ.സി വരെ പഠിച്ചു. ബാലസംഘം, എസ്.എഫ്.ഐ, ഡി.വൈ.എഫ്.ഐ., മഹിളാസംഘം എന്നിവയിലെല്ലാം പ്രവർത്തിച്ചു. ദീർഘകാലം പാർടിയുടെ കുന്നുമ്മൽ ലോക്കൽ സെക്രട്ടറിയായിരുന്നു. പത്ത് വർഷം കുന്നമ്മേൽ ഗ്രാമപഞ്ചായത്ത് പ്രസിഡന്റായിരുന്നു. സി.പി.ഐ.എം. കോഴിക്കോട് ജില്ലാകമ്മിറ്റി അംഗവും അഖിലേന്ത്യാ ജനാധിപത്യ മഹിളാ അസോസിയേഷൻ സംസ്ഥാന കമ്മിറ്റി അംഗവുമാണ്.


</doc>
<doc id="303075" url="https://ml.wikipedia.org/wiki?curid=303075" title="പി.ടി.എ. റഹീം">
പി.ടി.എ. റഹീം

കേരളത്തിലെ പ്രമുഖ രാഷ്ട്രീയ നേതാവും പതിമൂന്നാം കേരള നിയമസഭയിൽ കുന്നമംഗലം നിയോജകമണ്ഡലത്തെ പ്രതിനിധീകരിക്കുന്ന എം.എൽ.എയുമാണ്‌ പി.ടി.എ. റഹീം. നാഷണൽ സെക്യുലർ കോൺഫറൻസ് എന്ന രാഷ്ട്രീയ കക്ഷിയുടെ സംസ്ഥാന പ്രസിഡണ്ടുമാണ്.

കോഴിക്കോട് ജില്ലയിലെ കൊടുവള്ളിയിൽ 1949 മാർച്ച്‌ 8ന് ഇസ്മായിൽ കുട്ടിയുടെയും ഐശയുടെയും മകനായി ജനനം. കോഴിക്കോട് ഫാറൂഖ് കോളേജിൽ നിന്ന് ബി.കോംമിൽ ബിരുദവും കോഴിക്കോട് ഗവർമെന്റ് ലോ കോളേജിൽ നിന്ന് നിയമ ബിരുദവും കരസ്ഥമാക്കി. കോഴിക്കോട് ബാറിൽ വക്കീൽ ആയി പ്രാക്ടീസ് ചെയ്തു.

മുസ്ലിം ലീഗിന്റെ വിദ്യാർത്ഥി പ്രസ്ഥാനമായ മുസ്ലിം സ്റ്റുഡൻറ്സ് ഫെഡറേഷനിലൂടെയാണ് അദ്ദേഹത്തിന്റെ രാഷ്ട്രീയ ജീവിതത്തിലേക്കുള്ള പ്രവേശനം. പിന്നീട് ഇൻഡ്യൻ യൂണിയൻ മുസ്ലീം ലീഗിന്റെ കോഴിക്കോട് ജില്ലാ കമ്മിറ്റിയുടെ സെക്രട്ടറിയായി. 1988-93 , 1998-2006 കാലഘട്ടങ്ങളിൽ കൊടുവള്ളി ഗ്രാമ പഞ്ചായത്ത് പ്രസിഡണ്ടായും സേവനമനുഷ്ടിച്ചു. 2000ത്തോടെ മുസ്ലീം ലീഗ് വിടുകയും മുസ്ലീം ലീഗ് (R) രൂപീകരിക്കുകയും ചെയ്തു. 2006ലെ നിയമസഭാ തിരഞ്ഞെടുപ്പിൽ യു.ഡി.എഫിന്റെ കെ. മുരളീധരനെ തോല്പിച്ച്കൊണ്ടാണ് അദ്ദേഹം എൽ.ഡി.എഫിലേയ്ക്ക് പ്രവേശിയ്ക്കുന്നത്. 2011ൽ അദ്ദേഹത്തിന്റെ നേതൃത്ത്വത്തിൽ നാഷണൽ സെക്കുലർ കോൺഫറൻസ് എന്ന പുതിയ പാർട്ടി രൂപീകരിച്ചു. ദളിതരുടേയും മത ന്യൂനപക്ഷരുടേയും മറ്റ് പിന്നോക്ക സമുദായത്തിലെ ആളുകളുടേയും അവകാശ സംരക്ഷണത്തിനായി ആണ് പാർട്ടി രൂപീവത്കരിച്ചതെന്ന് അദ്ദേഹം അഭിപ്രായപ്പെട്ടു.



</doc>
<doc id="303096" url="https://ml.wikipedia.org/wiki?curid=303096" title="വെങ്കടേശ്">
വെങ്കടേശ്

തെലുങ്ക് ചലച്ചിത്ര അഭിനേതാവാണ് വെങ്കടേഷ് ദാഗ്ഗുബാത്തി (ജനനം: ഡിസംബർ 13, 1960). തെലുങ്ക് സിനിമയിലും ബോളിവുഡ് ചിത്രങ്ങളിലും വൈവിധ്യമാർന്ന വേഷങ്ങൾ അവതരിപ്പിച്ചിട്ടുള്ള അദ്ദേഹം 30 വർഷത്തെ പ്രവർത്തനജീവിതത്തിൽ 72 ചിത്രങ്ങളിൽ അഭിനയിച്ചിട്ടുണ്ട്.
ഏഴു സംസ്ഥാന നന്ദി അവാർഡും ആറ് ഫിലിംഫെയർ അവാർഡുകളും അദ്ദേഹത്തിന് ലഭിച്ചിട്ടുണ്ട്.

ഇന്ത്യയിലെ ഏറ്റവും വലിയ ഫിലിം പ്രൊഡക്ഷൻ കമ്പനികളിലൊന്നായ സുരേഷ് പ്രൊഡക്ഷൻസിന്റെ സഹ ഉടമ കൂടിയാണ് വെങ്കിടേഷ്.
മികച്ച നടനുള്ള നന്ദി അവാർഡ് ഏറ്റവും കൂടുതൽ തവണ (ഏഴ് പ്രാവശ്യം) ഇദ്ദേഹത്തിനു ലഭിച്ചിട്ടുണ്ട്.

ചലച്ചിത്രങ്ങൾ കൂടാതെ, സെലിബ്രിറ്റി ക്രിക്കറ്റ് ലീഗിൽ ടോളിവുഡനെ പ്രതിനിധീകരിച്ച് തെലുങ്ക് വാരിയേഴ്സിന്റെ ക്യാപ്റ്റൻ കൂടിയാണിദ്ദേഹം.

പ്രകാസം ജില്ലയിലെ കരംചെഡു ഗ്രാമത്തിലെ സിനിമാ നിർമ്മാതാവും മുൻ എംപിയുമായ രാമനായിഡു ദഗ്ഗുബതിയുടെയും രാജേശ്വരിയുടെയും മകനായി ജനിച്ചു. ഇദ്ദേഹത്തിന്റെ മൂത്ത സഹോദരൻ സുരേഷ് ബാബു ദഗ്ഗുബാത്തി സുരേഷ് പ്രൊഡക്ഷൻസ് നടത്തുന്നു. ഡോൺ ബോസ്കോ, എഗ്മോർ, ചെന്നൈ എന്നിവിടങ്ങളിൽ സ്കൂൾ വിദ്യാഭ്യാസം നടത്തിയ വെങ്കിടേഷ് ചെന്നൈ ലയോള കോളേജിൽ നിന്ന് കൊമേഴ്സിൽ ബിരുദം നേടി. കൂടാതെ അമേരിക്കയിലെ മൊണ്ടേറിയെയിൽ മിഡിൽബറി ഇൻസ്റ്റിറ്റ്യൂട്ട് ഓഫ് ഇന്റർനാഷണൽ സ്റ്റഡീസിൽ നിന്ന് എംബിഎ യും നേടി. ഇന്ത്യയിൽ തിരിച്ചെത്തിയതിനു ശേഷം അദ്ദേഹം സിനിമാ നിർമ്മാണ രംഗത്തേക്ക് കടക്കാൻ ശ്രമിച്ചുവെങ്കിലും പകരം തെലുങ്ക് ചിത്രങ്ങളിൽ ഒരു അഭിനേതാവായി തീർന്നു.

1971 ൽ പുറത്തിറങ്ങിയ പ്രേംനഗർ എന്ന ചലച്ചിത്രത്തിൽ വെങ്കിടേഷ് ബാലതാരമായി അഭിനയിച്ചിട്ടുണ്ട്. 1986 ൽ കലിയുഗ പാണ്ഡവലുവിൽ അരങ്ങേറ്റം കുറിച്ചു. അതിലെ അഭിനയത്തിന് മികച്ച നവാഗത നടനുള്ള നന്ദി അവാർഡ് ലഭിച്ചു. കരിയറിലെ ആദ്യഘട്ടത്തിൽ, കെ. വിശ്വനാഥ് സംവിധാനം ചെയ്ത സ്വർണ്ണക്കമലം എന്ന ചിത്രത്തിൽ വെങ്കിടേഷ് അഭിനയിച്ചു. കെ. വിശ്വനാഥ് സംവിധാനം ചെയ്ത സ്വർണ്ണക്കലം എന്ന ചിത്രത്തിൽ വെങ്കിടേഷ് അഭിനയിച്ചു. 1989 ൽ നടന്ന അന്താരാഷ്ട്ര ചലച്ചിത്രോത്സവത്തിൽ പ്രദർശിപ്പിച്ച ഈ ചിത്രത്തിലെ അഭിനയത്തിന് അദ്ദേഹത്തിന് രണ്ടാം നന്ദി പുരസ്കാരം ലഭിച്ചു.

2010 ഏപ്രിൽ 24 ന് അദ്ദേഹം മണപ്പുറം ജനറൽ ഫിനാൻസ് ആൻഡ് ലീസിങ് ലിമിറ്റഡുമായി അവരുടെ ആന്ധ്രാപ്രദേശ്‌ ബ്രാൻഡ് അംബാസിഡറായി കരാറിൽ ഒപ്പിട്ടു.


</doc>
<doc id="303099" url="https://ml.wikipedia.org/wiki?curid=303099" title="എച്ച്ടി ട്രാക്ക്">
എച്ച്ടി ട്രാക്ക്

1998ൽ സേവ്യർ റോഷെ എന്ന ഡെവലപ്പർ വികസിപ്പിച്ച ഒരു വെബ് ക്രൗളറും ഓഫ്ലൈൻ വെബ് ബ്രൗസറുമാണ് എച്ച്ടി ട്രാക്ക്. ഇത് ഗ്നു സാർവ്വജനിക അനുവാദപത്രം പതിപ്പ് 3 പ്രകാരം ലഭ്യമായ ഒരു സ്വതന്ത്ര സോഫ്റ്റ്വെയറാണ്. 

എച്ച്ടി ട്രാക്ക് ഉപയോക്താക്കളെ ഒരു കമ്പ്യൂട്ടറിലേക്ക് ഇന്റർനെറ്റിൽ നിന്നും വെബ് സൈറ്റുകൾ ഡൗൺലോഡ് അനുവദിക്കുന്നു. സ്വതേ എച്ച്ടി ട്രാക്ക് യഥാർത്ഥ സൈറ്റിന്റെ ആപേക്ഷിക ലിങ്ക്-ഘടന ഡൌൺലോഡ് സൈറ്റ് ക്രമീകരിക്കുന്നു. ഡൗൺലോഡ് (അല്ലെങ്കിൽ "മിറർ") വെബ്സൈറ്റ് ഒരു വെബ് ബ്രൗസറിൽ സൈറ്റിലെ ഒരു പേജ് തുറന്ന് തെരയപ്പെടുന്ന കഴിയും.

എച്ച്ടി ട്രാക്ക് ഒരു നിലവിലുള്ള മിറർ സൈറ്റ് അപ്ഡേറ്റ് ഇടതടവില്ലാതെ ഡൗൺലോഡുകൾ പുനരാരംഭിക്കാൻ കഴിയും. എച്ച്ടി ട്രാക്ക് (HIV / പെടുത്തിയിട്ടില്ല) ഓപ്ഷനുകൾ പ്രകാരം അരിപ്പകൾ ക്രമീകരിയ്ക്കുവാൻ ഒരു സംയോജിത സഹായം സിസ്റ്റം ഉണ്ട്. ഒരു അടിസ്ഥാന കമാൻഡ് ലൈൻ പതിപ്പ് രണ്ടു ഗുയി പതിപ്പുകൾ (WinHTTrack ആൻഡ് WebHTTrack) ഉണ്ട്; മുൻ ലിപികളെ നാൾവഴി ജോലികൾ പങ്കെടുക്കാവുന്നതാണ്.

എച്ച്ടി ട്രാക്ക് ഒരു വെബ്സൈറ്റ് ഡൌൺലോഡ് ചെയ്യാൻ ഒരു വെബ് ക്രാളർ ഉപയോഗിക്കുന്നു. പ്രോഗ്രാം സമയത്ത് അപ്രാപ്തമാക്കി പക്ഷം വെബ്സൈറ്റിലെ ചില ഭാഗങ്ങൾ റോബോട്ടുകൾ ഒഴിവാക്കൽ സമ്പ്രദായം മൂലം സ്വതേ ഡൗൺലോഡുചെയ്തിരിക്കില്ല. എച്ച്ടി ട്രാക്ക് അടിസ്ഥാന ജാവാസ്ക്രിപ്റ്റ് കൂടെ, ആപ്ലെറ്റുകൾ അല്ലെങ്കിൽ ഫ്ലാഷ് ഉള്ളിൽ സൃഷ്ടിച്ച കണ്ണികൾ പിന്തുടരുക എന്നാൽ കണ്ണികൾ (പ്രവർത്തനങ്ങൾ അല്ലെങ്കിൽ പദപ്രയോഗങ്ങൾ ഉപയോഗിച്ച് സൃഷ്ടിച്ച) സെർവർ-സൈഡ് ചിത്ര മാപ്പുകൾ സങ്കീർണ്ണമായ കഴിയില്ല.


</doc>
<doc id="303101" url="https://ml.wikipedia.org/wiki?curid=303101" title="ക്രിക്കറ്റ് ലോകകപ്പ് 2015 കളിക്കാരുടെ പട്ടിക">
ക്രിക്കറ്റ് ലോകകപ്പ് 2015 കളിക്കാരുടെ പട്ടിക

ഐ.സി.സി.യുടെ ആഭിമുഖ്യത്തിൽ നടത്തുന്ന ഏകദിന ക്രിക്കറ്റ് ലോകകപ്പിന്റെ പതിനൊന്നാമത് പതിപ്പാണ് ക്രിക്കറ്റ് ലോകകപ്പ് 2015. 2015 ഫെബ്രുവരി 14 മുതൽ മാർച്ച് 29 വരെ ഓസ്ട്രേലിയ, ന്യൂസിലൻഡ് എന്നീ രാജ്യങ്ങളിൽ വെച്ചാണ് ഈ ടൂർണമെന്റ് നടക്കുന്നത്. യോഗ്യത നേടിയ പതിനാല് ടീമുകളിൽനിന്നായി 200ലേറെ കളിക്കാർ ഈ ലോകകപ്പിൽ പങ്കെടുക്കുന്നുണ്ട്. 2015 ലോകകപ്പിൽ പങ്കെടുക്കുന്ന ടീമുകളുടെയും അതിലെ കളിക്കാരുടെയും പട്ടികയാണ് ഈ ലേഖനം.

അഫ്ഗാനിസ്താൻ അവരുടെ പതിനഞ്ച് അംഗ സ്ക്വാഡിനെ 2014 ഡിസംബർ 29ന് പ്രഖ്യാപിച്ചു. പതിനഞ്ച് പേരേ കൂടാതെ 4 അധിക കളിക്കാരെയും അവർ തിരഞ്ഞെടുത്തിട്ടുണ്ട്.

കോച്ച്: ആൻഡി മോൾസ്

ഓസ്ട്രേലിയ അവരുടെ പതിനഞ്ചംഗ സ്ക്വാഡിനെ 2015 ജനുവരി 11ന് പ്രഖ്യാപിച്ചു. ഫിറ്റ്നസ് തെളിയിക്കാത്തതുമൂലം മൈക്കൽ ക്ലാർക്കിന്റെ തിരഞ്ഞെടുപ്പ് അന്തിമമല്ല.

കോച്ച്: ഡാരൻ ലീമാൻ

ബംഗ്ലാദേശ് അവരുടെ പതിനഞ്ചംഗ സ്ക്വാഡിനെ 2015 ജനുവരി 4ന് പ്രഖ്യാപിച്ചു. 

കോച്ച്: ചാന്ദിക ഹതുരുസിൻഹ

ഇംഗ്ലണ്ട് അവരുടെ പതിനഞ്ചംഗ ടീമിനെ 2014 ഡിസംബർ 20ന് പ്രഖ്യാപിച്ചു.

കോച്ച്: പീറ്റർ മോറെസ്

ന്യൂസിലൻഡ് അവരുടെ പതിനഞ്ചംഗ ടീമിനെ 2015 ജനുവരി 8ന് പ്രഖ്യാപിച്ചു
കോച്ച്: മൈക്ക് ഹെസൺ

സ്കോട്‌ലൻഡ് അവരുടെ പതിനഞ്ചംഗ ടീമിനെ 2015 ജനുവരി 9ന് പ്രഖ്യാപിച്ചു.

കോച്ച്: ഗ്രാന്റ് ബ്രാഡ്ബേൺ

ശ്രീലങ്ക അവരുടെ പതിനഞ്ചംഗ ടീമിനെ 2015 ജനുവരി 7ന് പ്രഖ്യാപിച്ചു, പരിക്കുമൂലം ലസിത് മലിംഗയുടെ തിരഞ്ഞെടുപ്പ് അന്തിമമല്ല.

കോച്ച്: മർവൻ അട്ടപ്പട്ടു
ഇന്ത്യ അവരുടെ പതിനഞ്ചംഗ ടീമിനെ 2015 ജനുവരി 6ന് പ്രഖ്യാപിച്ചു.

കോച്ച്: ഡങ്കൻ ഫ്ലെച്ചർ
അയർലൻഡ് അവരുടെ പതിനഞ്ചംഗ ടീമിനെ 2015 ജനുവരി 5ന് പ്രഖ്യാപിച്ചു. 

കോച്ച്: ഫിൽ സിമ്മൺസ്

പാകിസ്താൻ അവരുടെ പതിനഞ്ചംഗ ടീമിനെ 2015 ജനുവരി 7ന് പ്രഖ്യാപിച്ചു.

കോച്ച്: വഖാർ യൂനിസ്
2 ഫെബ്രുവരി 2015- പരിക്കുമൂലം ജുനൈദ് ഖാനെ ഒഴിവാക്കി. 6 ഫെബ്രുവരി 2015- ജുനൈദ് ഖാന് പകരമായി രാഹത്ത് അലിയെ ഐ.സി.സി. അംഗീകരിച്ചു.<br>
ദക്ഷിണാഫ്രിക്ക അവരുടെ പതിനഞ്ചംഗ ടീമിനെ 2015 ജനുവരി 7ന് പ്രഖ്യാപിച്ചു.

കോച്ച്: റസൽ ഡോമിങ്ഗോ

യു.എ.ഇ. അവരുടെ പതിനഞ്ചംഗ ടീമിനെ 2015 ജനുവരി 10ന് പ്രഖ്യാപിച്ചു.

കോച്ച്: ആക്വിബ് ജാവേദ്

വെസ്റ്റ് ഇൻഡീസ് അവരുടെ പതിനഞ്ചംഗ ടീമിനെ 2015 ജനുവരി 11ന് പ്രഖ്യാപിച്ചു.

കോച്ച്: റിച്ചി റിച്ചാഡ്സൺ
സിംബാബ്‌വെ അവരുടെ പതിനഞ്ചംഗ ടീമിനെ 2015 ജനുവരി 7ന് പ്രഖ്യാപിച്ചു.

കോച്ച്: ഡേവ് വാട്മോർ


</doc>
<doc id="303105" url="https://ml.wikipedia.org/wiki?curid=303105" title="കെ.എം. ഷാജി">
കെ.എം. ഷാജി

2011 മുതൽ അഴീക്കോട് നിയമസഭാമണ്ഡലത്തെ പ്രതിനിധീകരിക്കുന്ന ഇന്ത്യൻ യൂണിയൻ മുസ്‌ലിം ലീഗ് എം.എൽ.എയാണ് കെ.എം. ഷാജി.. 1971 ഡിസംബർ 22-ന് കെ.എം. ബീരാൻ കുട്ടിയുടേയും പി.സി. അയിഷക്കുട്ടിയുടേയും മകനായി കണിയാമ്പറ്റയിൽ ജനിച്ചു.

നേരത്തേ കണിയാമ്പറ്റ പഞ്ചായത്ത് പ്രസിഡന്റും സ്റ്റേറ്റ് യൂത്ത് ലീഗ് പ്രസിഡന്റും കോഴിക്കോട് സർവകലാശാല ചെയർമാനുമായിരുന്നിട്ടുണ്ട്.


</doc>
<doc id="303113" url="https://ml.wikipedia.org/wiki?curid=303113" title="കാർപൽ ടണൽ സിൻഡ്രോം">
കാർപൽ ടണൽ സിൻഡ്രോം

കൈകളുടെ ചലനത്തെ സഹായിക്കുന്ന മീഡിയൻ നെർവുകൾക്ക് ഏൽക്കേണ്ടി വരുന്ന സമ്മർദ്ദം മൂലം കൈകൾക്ക് ഉണ്ടാകുന്ന ഒരു രോഗമാണ് കാർപൽ ടണൽ സിൻഡ്രോം.

കൈത്തണ്ടയിലെ ഞരമ്പുകളെ സമ്മർദ്ദത്തിലാക്കുന്ന തരത്തിൽ ഏറെ നേരം കൈകൾ ചലിപ്പിക്കുകയോ, നിശ്ചലാവസ്ഥയിൽ വയ്ക്കുകയോ ചെയ്യുന്നത് മൂലം ഈ രോഗം ഉണ്ടാകാം. കമ്പ്യൂട്ടർ കീബോർഡും മൗസും ഏറെനേരം ഉപയോഗിക്കേണ്ടി വരുന്നവരിലാണ് ഈ രോഗം കൂടുതലായി കണ്ടുവരുന്നത്.


മരുന്നുകളുടെ ഉപയോഗം, ഫിസിയോതെറാപ്പി, ശസ്ത്രക്രിയയിലൂടെ ഞരമ്പുകൾ അയയ്ക്കുക തുടങ്ങിയവയാണ് ഈ രോഗത്തിന് സാധാരണ കണ്ടുവരാറുള്ള ചികിത്സാ മാർഗ്ഗങ്ങൾ.


</doc>
<doc id="303127" url="https://ml.wikipedia.org/wiki?curid=303127" title="മാനുൾ">
മാനുൾ

മദ്ധ്യേഷ്യയിലെ പുൽമേടുകളിൽ കാണപ്പെടുന്ന ഒരിനം കാട്ടുപൂച്ചയാണ് മാനുൾ . ഇവ പല്ലാസ്‌ ക്യാറ്റ് ( Pallas's cat ) എന്നും അറിയപ്പെടുന്നു. ആവാസ വ്യവസ്ഥയുടെ നാശം, ഇരകളുടെ നാശം , വേട്ടയാടൽ തുടങ്ങിയ കാരണമ കൊണ്ട് ഇവ ഇന്ന് വംശനാശ ഭീഷണി നേരിടുന്നു. 

ജർമ്മൻ പ്രകൃതി ശാസ്ത്രജ്ഞനായ പീറ്റർ സൈമൺ പല്ലാസ്‌ ന്റെ ബഹുമാനാർത്ഥമാണ് പല്ലാസ്‌ ക്യാറ്റ് എന്ന് ഇതിനെ നാമകരണം ചെയ്തത്. അദ്ദേഹമാണ് 1776ൽ ഇതിനെ ആദ്യമായി രേഖപ്പെടുത്തിയത്. 


</doc>
<doc id="303136" url="https://ml.wikipedia.org/wiki?curid=303136" title="വൈദ്യുത പരിപഥം">
വൈദ്യുത പരിപഥം

ഒരു വോൾട്ടേജ് സ്രോതസ്സിൽനിന്നോ കറണ്ട് സ്രോതസ്സിൽനിന്നോ ഇലക്ട്രോണുകൾ ഒഴുകുന്ന പഥത്തിനെയാണ് വൈദ്യുത പരിപഥം എന്നു പറയുന്നത്. വൈദ്യുതി പ്രവഹിക്കുന്ന അടഞ്ഞ പഥമാണ് വൈദ്യുത പരിപഥം. പരിപഥത്തിലേക്ക് ഇലക്ട്രോണുകൾ പ്രവേശിക്കുന്ന സ്ഥലമാണ് സ്രോതസ്സ്. ഇലക്ട്രോണുകൾ പുറത്ത്പോകുന്ന സ്ഥലമാണ് എർത്ത് ഗ്രൗണ്ട്. ഇലക്ട്രോണുകൾ ഒരു പരിപഥം പൂർത്തിയാക്കുമ്പോൾ അവ വീണ്ടും സ്രോതസ്സിൽ ചെന്നുചേരുന്നു.


</doc>
<doc id="303138" url="https://ml.wikipedia.org/wiki?curid=303138" title="ആന്തെർസ് ബെഹ്രിങ് ബ്രൈവിക്">
ആന്തെർസ് ബെഹ്രിങ് ബ്രൈവിക്

2011 ജുലൈ മാസത്തിൽ ഓസ്ലോയിൽ നടന്ന കാർ ബോംബ്‌ സ്ഫോടനത്തിലും ഉടോപ ദ്വീപിൽ വെടിവെപ്പ്‌ നടത്തിയതിനും അറസ്റ്റ്‌ ചെയ്യപ്പെടുകയുണ്ടായ ഒരു ക്രിസ്ത്യൻ തീവ്രവാദിയാണ് ആന്ത്രെ ബെഹ്രിങ് ബ്രൈവിക്. ഈ അക്രമങ്ങളിൽ 151 പേർക്ക്‌ പരിക്കേൽക്കുകയും 77 പേർ മരിക്കുകയും ചെയ്തു. ഈ അക്രമത്തിന്‌ മണിക്കൂറുകൾക്ക്‌ മുൻപ്‌ ഇയാൾ 1500 പേജുള്ള ഒരു പത്രിക പുറത്തിറക്കിയിരുന്നു. കുടിയേറ്റക്കാർ നോർവ്വേയുടെ പരമ്പരാഗത മൂല്യങ്ങൾ ഇല്ലാതാക്കുകയാണ്‌ എന്നായിരുന്നു അയാളുടെ അഭിപ്രായം. ഒരു ക്രിസ്ത്യൻ കുരിശു യുദ്ധക്കാരനായാണ്‌ ഇയാൾ സ്വയം വിശേഷിപ്പിക്കുന്നത്‌.


</doc>
<doc id="303139" url="https://ml.wikipedia.org/wiki?curid=303139" title="രാസപ്രവർത്തനം">
രാസപ്രവർത്തനം

ഒരു രാസപദാർത്ഥത്തെ മറ്റൊരു രാസപദാർത്ഥമാക്കിമാറ്റുന്ന പ്രക്രീയയാണ് രാസപ്രവർത്തനം. സാധാരണയായി രാസപ്രവർത്തനങ്ങളിൽ ആറ്റത്തിലെ ഇലക്ട്രോണുകൾ മാറ്റപ്പെടുകയോ അല്ലെങ്കിൽ അവതമ്മിലുള്ള രാസബന്ധനം ഉണ്ടാവുകയോ ഇല്ലാതാവുകയോ ചെയ്യുന്നു. രാസപ്രവർത്തനങ്ങളിൽ ആറ്റത്തിന്റെ ന്യൂക്ലിസിന് മാറ്റം സംഭവിക്കുന്നില്ല. രാസപ്രവർത്തനങ്ങൾ ഒരു രാസസമവാക്യം ഉപയോഗിച്ച് രേഖപ്പെടുത്തുവാൻ സാധിക്കും. ന്യൂക്ലിസിന് മാറ്റം വരുന്നതരത്തിലുള്ള രാസപ്രവർത്തനങ്ങൾ വിവരിക്കാനായി ആണവരസതന്ത്രം എന്ന ശാഖ ഉപയോഗിക്കുന്നു. ആണവരസതന്ത്രത്തിൽ റേഡിയോആക്ടീവായ മൂലകങ്ങളുടെ പ്രവർത്തനങ്ങൾ വിശദീകരിക്കുന്നു.

ഒരു രാസപ്രവർത്തനത്തിന്റെ തുടക്കത്തിലുള്ള പദാർത്ഥങ്ങളെ അഭികാരകങ്ങൾ എന്നുപറയുന്നു. അഭികാരകങ്ങൾ തമ്മിൽ രാസപ്രവർത്തനം നടക്കുന്നതുമൂലം ഉല്പന്നങ്ങൾ ഉണ്ടാവുന്നു. ഉല്പന്നങ്ങൾക്ക് അഭികാരകങ്ങളിൽനിന്ന് വ്യത്യസ്തമായ രാസസ്വഭാവം ഉണ്ടായിരിക്കും. ഒരു രാസപ്രവർത്തനത്തിന് ഒന്നോ അതിലധികമോ ഉപ രാസപ്രവർത്തനങ്ങൾ ഉണ്ടായിരിക്കും ഇവയെ എലിമെന്ററി രാസപ്രവർത്തനങ്ങൾ എന്ന് പറയുന്നു. എല്ലാ എലിമെന്ററി രാസപ്രവർത്തനങ്ങളും ചേർന്ന മുഴുവൻ രാസപ്രവർത്തനത്തിന്റെ ഘടനയെ രാസപ്രവർത്തനത്തിന്റെ മെക്കാനിസം എന്ന് പറയുന്നു. രാസപ്രവർത്തനങ്ങൾ സാധാരണയായി രാസസമവാക്യങ്ങൾകൊണ്ട് സൂചിപ്പിക്കപ്പെടുന്നു. രാസസമവാക്യങ്ങൾ അഭികാരകങ്ങളെയും ഉല്പന്നങ്ങളെയും ചിലപ്പോഴെല്ലാം ഇടയിൽ ഉണ്ടാവുന്ന സംയുക്തങ്ങളെയും രാസപ്രവർത്തനം നടക്കുന്ന അന്തരീക്ഷത്തെയും കുറിക്കുന്നു. ഒരു രാസസമവാക്യത്തിൽനിന്നും ഒരു രാസപ്രവർത്തനത്തിന്റെ രൂപം മനസ്സിലാക്കാൻ സാധിക്കുന്നതാണ്.


</doc>
<doc id="303160" url="https://ml.wikipedia.org/wiki?curid=303160" title="കരിക്കോട്ടക്കരി (നോവൽ)">
കരിക്കോട്ടക്കരി (നോവൽ)

വിനോയ് തോമസ് രചിച്ച ഒരു നോവലാണ് കരിക്കോട്ടക്കരി. കരിക്കോട്ടക്കരി എന്ന വടക്കൻ കുടിയേറ്റ ഗ്രാമത്തിൻറേയും അവിടത്തെ പുലയ-ക്രിസ്ത്യൻ ജീവിതത്തിൻറേയും കഥയാണ് ഈ നോവലിന്റെ പ്രധാന പ്രമേയം. കുടിയേറ്റ മേഖലയിലെ ജീവിതം സൂക്ഷ്മവും വിശദവുമായി രേഖപ്പെടുത്തുന്നതോടൊപ്പം അവരുടെ സ്വത്വപ്രതിസന്ധിയും പുതിയ രാഷ്ട്രീയ സാഹചര്യത്തിന്റെ ആവിർഭാവവും ആവിഷ്കരിക്കാനുള്ള ശ്രമവും നോവൽ നിർവഹിക്കുന്നുണ്ട്.

ഇറാനിമോസ് - പരിവർത്തിത ക്രൈസ്തവവിഭാഗത്തിൽപെട്ട നായകൻ, സ്വന്തം സ്വത്വം തിരിച്ചറിയാൻ അന്വേഷണം നടത്തുന്നു.
നിക്കോളച്ചൻ - കരിക്കോട്ടക്കരി എന്ന പരിവർത്തിത ക്രൈസ്തവ ഗ്രാമം സ്ഥാപിച്ചു.
സെബാൻ - ഇറാനിമോസിന്റെ അന്വേഷണത്തിനു തുടക്കം കുറിച്ചവൻ.
അധികാരത്തിൽ കുടുംബയോഗം എന്ന ഒന്നാം അധ്യായത്തിൽ അധികാരത്തിൽ കുടുംബത്തിന്റെ ചരിത്രം വിവരിക്കുന്നു. അത് പലപ്പോഴും കേരളചരിത്രവുമായി കൂടിക്കുഴയുന്നുണ്ട്. വേണാട് വാണിരുന്ന അയ്യനടികൾ തിരുവടികൾ ക്രിസ്ത്യാനികൾക്ക് തലക്കാണം, ഏണിക്കാണം, മേനിപ്പൊന്ന്, പൊലിപ്പെന്ന്, ഇരവുചേറ്, കുടനാഴി തുടങ്ങിയ എഴുപത്തിരണ്ട് അധികാരങ്ങളും അവകാശങ്ങളും നൽകിയതിൽ നിന്നാണ് അധികാരത്തിൽ എന്ന കുടുംബപ്പേര് ഉണ്ടായത്. എ.ഡി. 842 ൽ കൊല്ലത്തെ തരിസാപ്പള്ളിയുടെ അധികാരിയായിരുന്ന മാർസപീർ ഈസോയുടെ സഹോദരനായ അഫ്രോത്താണ് അധികാരത്തിൽ ആദിപിതാമഹൻ. പേർഷ്യക്കാരനായ അഫ്രോത്ത് പുണിയാരത്ത് മനയിൽ മണിനങ്ങ എന്ന നമ്പൂതിരി യുവതിയെ രാജകല്പന പ്രകാരം വിവാഹം കഴിച്ചു.
വൈദേശികവും തദ്ധേശീയവുമായ രണ്ട് കുലീന പാരമ്പര്യങ്ങളുടെകൂടിച്ചേരലിൽ നിന്ന് അധികാരത്തിൽ കുടുംബം ഉടലെടുത്തു തുടങ്ങിയ പരാമർശങ്ങൾ കേരളചരിത്രം തന്നെയാണ്.
അധികാരത്തിൽ തറവാട്ടിൽ ഒരിക്കലും ഉണ്ടായിട്ടില്ലാത്ത വിധം കറുത്തവനായ ഇറാനിമോസ് ജനിച്ചതോടെയാണ് ശരിക്കും കഥതുടങ്ങുന്നത്. കറുത്തവനായ ഇറാണിമോസിന്റെ മാമോടീസാ ദിവസമാണ് അടുത്ത ബന്ധുക്കളേഴിച്ചുള്ള ബന്ധുക്കളും നാട്ടുകാരും ഇറാനിമോസിനെകാണുന്നത്. അന്ന് അവരെല്ലാം രഹസ്യമായി പിറുപിറുത്തു. അയ്യേ ഇതൊരു കരിക്കോട്ടക്കരിക്കാരനാണല്ലോ എന്ന്. ഈ അപമാനം വളർച്ചയുടെ എല്ലാഘട്ടങ്ങളിലും ഇറാനിമോസിനു സഹിക്കേണ്ടിവന്നു. കൂട്ടുകാരനായ സെബാനൊപ്പം കരിക്കോട്ടക്കരിയിൽ പോയതുമുതൽ ഇറാനിമോസ് സ്വത്വാന്വേഷണത്തിന്റെ വഴിയിലായിരുന്നു. കേരളത്തിലെ കുടിയേറ്റ മേഖലയിൽ പ്രമുഖ ഇടമായ ഇരിട്ടി പട്ടണത്തിനടുത്തുള്ള കരിക്കോട്ടക്കരി ഗ്രാമം പരിവർത്തിത ക്രൈസ്തവരുയും പുലയരുടേയുംനാടാണ്. സുൽത്താൻ ഗുഹപോടെ ഭൂമിശാസ്ത്ര പ്രാധാന്യമുള്ള ഇടങ്ങളിലൂടെയുള്ള ഇറാനിമോസിന്റെ സഞ്ചാരം കരിക്കോട്ടക്കരിയുടെ മനോഹാരിതയും സമ്പന്നതയും വായനക്കാരിലെത്തിക്കുന്നു.
കരിക്കോട്ടക്കരി ദേവമാതാ പള്ളിയുടെ മുന്നിൽ ഒരുപ്രതിമയായി നിൽക്കുന്ന നിക്കോളച്ചൻ എങ്ങനെയാണ് കരിക്കോട്ടക്കരി എന്ന ഒരുകുടിയേറ്റഗ്രാമം കെട്ടിപ്പടുതതതെന്ന്, അതിന് അദ്ദേഹം അനുഭവിച്ച വേദനയും ത്യഗങ്ങളും വളരെ കൃത്യമായി നിക്കോളച്ചൻ എന്ന അധ്യായത്തിൽ അവതരിപ്പിക്കുമ്പോൾ ഓരോവായനക്കാരനും ഒരു നെരിച്ചോടിലൂടെ കടന്നുപോവേണ്ടിവരുന്നു.
തുടർന്നുള്ള ഇറാനിമോസിന്റെ അന്വേഷണങ്ങൾ പരിവർത്തിത ക്രൈസ്തവരുടെ ജീവിത സംഘർഷങ്ങൾ യഥാർഥമായി വരച്ചുകാട്ടുന്നതാണ്.പേരും ആചാരങ്ങളും മാറ്റിയെങ്കിലും നിക്കോളച്ചന് അവരുടെ മനസ്സ് മാറ്റാൻ സാധിക്കുന്നില്ല. കരിക്കോട്ടക്കരിയിലെ ആഭിചാരകർമ്മങ്ങളും കമ്മ്യൂണിസ്റ്റ് പാർട്ടിയുടെ ഉദയവും അതിന്റെ ജീവിക്കുന്ന തെളിവുകളാണ്. നിക്കോളച്ചന്റെ നേതൃത്വത്തിൽ നടത്തുന്ന സേവന പ്രവർത്തനങ്ങളിൽ വരെ അവർ ഉള്ളുകൊണ്ടു സംശയാലുക്കളായിരുന്നു.
അവസാനം ഇറാനിമോസിന്റെ അന്വേഷണം മൂന്നാംചേരസാമ്രാജ്യത്തലേക്കും ചേരക്കുടിയിലുള്ള തന്റെ മാത്രമല്ല തന്റെ കുടുംബത്തിന്റെ തന്നെ സ്വത്വം വെളിപ്പെടുന്നതിലേക്കും ചെന്നെത്തുന്നു. ഞാനൊരു പുലയനാണ്. ചേരവംശക്കിന്റെ രാജകീയമുദ്രയുള്ള പിലയൻ. നമ്മുടെ മക്കൾ പുലയരായിരിക്കും എന്ന് അഭിമാനിക്കുന്ന ഇറാനിമോസ് കരിക്കോട്ടക്കരിയെയും ഓർക്കുന്നു.
പക്ഷേ നഗരവൽക്കരണം പുതിയ കരക്കോട്ടക്കരിയുടെ മുഖച്ഛായയേയും അപ്പോഴേക്കും മാറിയിരുന്നു. മറ്റേതോഗ്രഹം പോലെയായിരിക്കുന്നു കരിക്കോട്ടക്കരി. ഉയർന്ന മൺകൂനകൾക്കിടയിലെ വിശാലമായ കുഴികളിൽ കല്ല് വെട്ട് യന്ത്രങ്ങൾ അലറിന്നു എന്ന് തുടങ്ങുന്ന വിവരണം അക്ഷരാർത്ഥത്തൽ ഇന്നത്തെ കരിക്കോട്ടക്കരിയെ അടയാളപ്പെടുത്തുന്നു. മനുഷ്യന്റെ ദുര പ്രകൃതിയിലേല്പിക്കുന്ന ഇത്തരം മുറിവുകൾ മനസാക്ഷിമരവിക്കാത്തവരുടെ കണ്ണുകൾ ഈറനാക്കും.
മൂന്നാംചേരസാമ്രാജ്യം എന്ന അവസാന അധ്യായം കൂടിയിറക്കപ്പെട്ടവർ അവരുടെ അവകാശങ്ങൾനേടിയെടുക്കാൻ
നടത്തുന്ന സമരവും അത് തിരിച്ചറയുന്ന അധികാരത്തിൽ കാരണവരുടെ ഏറ്റുപറച്ചിലും ഒരു പുതുയുഗപ്പിറവി ഘോഷിക്കുന്നു.
ജന്മംകൊണ്ടും ജീവിതം കൊണ്ടും പുലയരായവരുടെ മാത്രമല്ല ഉപേക്ഷിക്കപ്പെട്ടവരുടെ, അനാഥരാക്കപ്പെട്ടവരുടെ, വിവേചിക്കപ്പെട്ടവരുടെ വേദനിക്കുന്നവരുടെ പ്രസ്ഥാനത്തലേക്കുള്ള ഇറാനിമോസിന്റെ പ്രവേശനം യഥാർതത്തിൽ ഒരു വംശത്തിൻറേയോ നാടിൻറേയോ മാത്രമല്ല മനുഷ്യ ചരിത്രം തന്നെയാണ് ആഖ്യാനം ചെയ്യുന്നത്.
ഡി.സി.കിഴക്കെമുറി ജന്മശതാബ്ദി 2014 നോവൽ മത്സരത്തിൽ തിരഞ്ഞെടുത്ത കൃതി


</doc>
<doc id="303229" url="https://ml.wikipedia.org/wiki?curid=303229" title="പാറ്റ് കമ്മിൻസ്">
പാറ്റ് കമ്മിൻസ്

പാറ്റ് കമ്മിൻസ് (ജനനം: 8 മേയ് 1993, സിഡ്നി, ഓസ്ട്രേലിയ) ഒരു ഓസ്ട്രേലിയൻ അന്താരാഷ്ട്ര ക്രിക്കറ്റ് കളിക്കാരനാണ്. ഒരു വലംകൈയ്യൻ ഫാസ്റ്റ് ബൗളറാണ് അദ്ദേഹം. 145 കിലോമീറ്ററിലേറെ വേഗമുള്ള പന്തുകൾ തുടർച്ചയായി എറിയാൻ കഴിവുള്ള കളിക്കാരനാണ് അദ്ദേഹം.
ഇന്ത്യൻ പ്രീമിയർ ലീഗിൽ കൊൽക്കത്ത നൈറ്റ് റൈഡേഴ്സിനു വേണ്ടി അദ്ദേഹം കളിക്കുന്നുണ്ട്.


</doc>
<doc id="303232" url="https://ml.wikipedia.org/wiki?curid=303232" title="സേവിയർ ഡോഹർട്ടി">
സേവിയർ ഡോഹർട്ടി

സേവിയർ ഡോഹർട്ടി (ജനനം: 22 നവംബർ 1982, ടാസ്മാനിയ, ഓസ്ട്രേലിയ) ഒരു ഓസ്ട്രേലിയൻ അന്താരാഷ്ട്ര ക്രിക്കറ്റ് കളിക്കരനാണ്. ഒരു ഇടംകൈയ്യൻ ബാറ്റ്സ്മാനും. ഇടംകൈയ്യൻ സ്പിൻ ബൗളറുമാണ് അദ്ദേഹം. ആഭ്യന്തര ക്രിക്കറ്റിൽ ടാസ്മാനിയ ക്രിക്കറ്റ് ടീമിനു വേണ്ടിയാണ് അദ്ദേഹം കളിക്കുന്നത്. ആഭ്യന്തര ക്രിക്കറ്റിൽ നടത്തിയ മികച്ച പ്രകടനങ്ങളുടെ അടിസ്ഥനത്തിൽ അദ്ദേഹം 2010 നവംബറിൽ ദേശീയ ടീമിലേക്ക് തിരഞ്ഞെടുക്കപ്പെട്ടു. ആ മാസം തന്നെ അദ്ദേഹം ഏകദിന ക്രിക്കറ്റിലും, ടെസ്റ്റ് ക്രിക്കറ്റിലും അരങ്ങേറ്റം കുറിച്ചു. 


</doc>
<doc id="303234" url="https://ml.wikipedia.org/wiki?curid=303234" title="ജെയിംസ് ഫോക്‌നർ">
ജെയിംസ് ഫോക്‌നർ

ജെയിംസ് ഫോക്‌നർ (ജനനം: 29 ഏപ്രിൽ 1990, ടാസ്മാനിയ, ഓസ്ട്രേലിയ) ഒരു ഓസ്ട്രേലിയൻ അന്താരാഷ്ട്ര ക്രിക്കറ്റ് കളിക്കാരനാണ്. ഒരു വലംകൈയ്യൻ ബാറ്റ്സ്മാനും, ഇടംകൈയ്യൻ മീഡിയം പേസറുമായ അദ്ദേഹം മികച്ച ഒരു ഓൾ റൗണ്ടറാണ്. ഇന്ത്യൻ പ്രീമിയർ ലീഗിൽ പൂനെ വാരിയേർസ്, കിങ്സ് XI പഞ്ചാബ്, രാജസ്ഥാൻ റോയൽസ് എന്നീ ടീമുകൾക്ക് വേണ്ടി അദ്ദേഹം കളിച്ചിട്ടുണ്ട്.


</doc>
<doc id="303236" url="https://ml.wikipedia.org/wiki?curid=303236" title="ടിം സൗത്തി">
ടിം സൗത്തി

തിമോത്തി ഗ്രാന്റ് സൗത്തി എന്ന ടിം സൗത്തി (ജനനം ഡിസംബർ 11 1988) ഒരു ന്യൂസിലൻഡ് അന്താരാഷ്ട്ര ക്രിക്കറ്റ് താരമാണ്.അദ്ദേഹം ഒരു വലം കൈയ്യൻ പേസ് ബോളറും ലോവർ ഓഡർ ബാറ്റ്സ്മാനുമാണ്.2008 ഫെബ്രുവരിയിൽ തന്റെ പത്തൊമ്പതാം വയസിൽ ഇംഗ്ലണ്ടിനെതിരെയുള്ള ടെസ്റ്റ് മൽസരത്തിലാണ് സൗത്തി അന്താരാഷ്ട്ര ക്രിക്കറ്റിൽ അരങ്ങേറ്റം കുറിക്കുന്നത്.അരങ്ങേറ്റ മൽസരത്തിൽ തന്നെ അഞ്ചു വിക്കറ്റ് നേട്ടം കൈവരിക്കാൻ അദ്ദേഹത്തിനായി. ആഭ്യന്തര ക്രിക്കറ്റിൽ നോർത്തേൺ ഡിസ്ട്രിക്റ്റ്സിനു വേണ്ടിയും അദ്ദേഹം കളിക്കുന്നു. 2011 ക്രിക്കറ്റ് ലോകകപ്പിൽ മൂന്നാമത്തെ ഏറ്റവും വലിയ വിക്കറ്റ് നേട്ടം സൗത്തിയുടേതായിരുന്നു.ഇന്ത്യൻ പ്രീമിയർ ലീഗിൽ രാജസ്ഥാൻ റോയൽസിനു വേണ്ടിയാണദ്ദേഹം കളിക്കുന്നത്.2015 ക്രിക്കറ്റ് ലോകകപ്പിൽ വെല്ലിംഗ്ടണിൽ വെച്ച് ഇംഗ്ലണ്ടിനെതിരെ 33 റൺസ് വഴങ്ങി 7 വിക്കറ്റ് വീഴ്ത്തിയതാണ് അദ്ദേഹത്തിന്റെ ഏറ്റവും മികച്ച ബൗളിംഗ് പ്രകടനം.



</doc>
<doc id="303239" url="https://ml.wikipedia.org/wiki?curid=303239" title="ട്രെന്റ് ബൗൾട്ട്">
ട്രെന്റ് ബൗൾട്ട്

Vamos vamos mumbai indians



</doc>
<doc id="303257" url="https://ml.wikipedia.org/wiki?curid=303257" title="ഡെന്നീസ്‌ ജോസഫ്‌">
ഡെന്നീസ്‌ ജോസഫ്

മലയാളതിരക്കഥാകൃത്താണ് ഡെന്നീസ് ജോസഫ്. 1985-ൽ ജേസി സംവിധാനംചെയ്ത 'ഈറൻ സന്ധ്യയ്ക്ക്' എന്ന ചിത്രത്തിനു തിരക്കഥ എഴുതി ചലച്ചിത്രരംഗത്ത് പ്രവേശിച്ചു. മനു അങ്കിൾ എന്ന ചലച്ചിത്രത്തിലൂടെ ആദ്യമായി സംവിധായകനായി. കോട്ടയം ജില്ലയിലെ ഏറ്റുമാനൂരിൽ 1957 ഒക്ടോബർ 20ന് എം എൻ ജോസഫിന്റെയും ഏലിയാമ്മ ജോസഫിന്റെയും മകനായി ജനിച്ചു. ഏറ്റുമാനൂർ ഗവൺമെന്റ് ഹൈസ്കൂളിൽനിന്ന് സ്കൂൾ വിദ്യാഭ്യാസവും കുറവിലങ്ങാട് ദേവമാതാ കോളെജിൽ നിന്നും ബിരുദവും നേടി. പിന്നീട് ഫാർമസിയിൽ ഡിപ്ലോമയും കരസ്ഥമാക്കി.


</doc>
<doc id="303261" url="https://ml.wikipedia.org/wiki?curid=303261" title="ഗോപാലൻ മനോജ്‌ (സംവിധായകൻ)">
ഗോപാലൻ മനോജ്‌ (സംവിധായകൻ)

മലയാള സിനിമയിലെ പുതുമുഖ സംവിധായകനാണ് ഗോപാലൻ മനോജ്‌. സാരഥി എന്ന മലയാള സിനിമയാണ് ആദ്യ സിനിമ. അതോടൊപ്പം ദേശീയ അവാർഡുകൾ ഉൾപ്പെടെയുള്ള നിരവധി പുരസ്കാരങ്ങൾ നേടിയ ഹ്രസ്വ ചിത്രങ്ങളുടെ സംവിധായകനുമാണ്‌. മുമ്പ് മനോജ്‌ കല്പത്തൂർ എന്ന പേരിലും അറിയപ്പെട്ടിരുന്നു.

കോഴിക്കോട് ജില്ലയിലെ പേരാമ്പ്ര കല്പത്തുർ രാമല്ലൂരിലെ വി കെ ഗോപാലൻ മാസ്റ്ററുടെയും പത്മിനിയുടെയും മകനായി ജനിച്ചു. കല്പത്തൂർ എ.എൽ.പി സ്കൂൾ, രാമല്ലൂർ ജി.യു.പി. സ്കൂൾ, കല്പത്തൂർ എ.യു.പി. സ്കൂൾ മേപ്പയൂർ ഹൈസ്കൂൾ എന്നിവിടങ്ങളിൽ പ്രാഥമിക വിദ്യാഭ്യാസം. തുടർ പഠനം : പേരാമ്പ്ര സി കെ ജി ഗവർമെന്റ് കോളേജിൽ പ്രീഡിഗ്രി, കോഴിക്കോട് ഗുരുവായൂരപ്പൻ കോളേജിൽ ഡിഗ്രി, എം ജി യൂനിവേർസിറ്റിയിൽ ബി എഡ', ഭാരതീയ വിദ്യാഭവനിൽ നിന്നും ജേർണലിസം. കെ.കെ രാജീവ്, ബോബൻ സാമുവൽ, ഷാജി അസീസ്‌, ഷൈജു അന്തിക്കാട്, അനിൽ മേടയിൽ തുടങ്ങി പ്രമുഖരായ പല മലയാള സംവിധായകരുടെ ഒപ്പം സംവിധാന സഹായിയായി. ഇപ്പോൾ താമസം ആലുവ, കൊച്ചി. തന്റെ ജീവിതത്തിൽ എല്ലാമെല്ലാമായിരുന്ന അച്ഛന്റെ ഓർമ്മ നിലനിർത്തുന്നതിന് വേണ്ടി അച്ഛന്റെ പേരായ ഗോപാലൻ കൂടി ഉൾപ്പെടുത്തി ഗോപാലൻ മനോജ്‌ എന്ന പേര് സ്വീകരിച്ചു. 

കുടുംബം

പ്രമുഖ സീരിയൽ സിനിമാ നടി അർച്ചനയാണ് ഭാര്യ. രണ്ടു കുട്ടികൾ വർഷ, വൈഷ്ണവ് 
ഹ്രസ്വ ചിത്രങ്ങൾ 

വയലിൻ (short film) 2005 

മകൾ സീരിയൽ ( ഏഷ്യാനെറ്റ്‌) 2006 

ഇമ്മിണി ബാല്യോരാൾ (short film) 2012 

ONE RUPEE LOVE ( SHORT FILM) 2013 

LAURA ( SHORT FILM) 2014


</doc>
<doc id="303264" url="https://ml.wikipedia.org/wiki?curid=303264" title="സി. ബാലകൃഷ്ണൻ (പർവ്വതാരോഹകൻ)">
സി. ബാലകൃഷ്ണൻ (പർവ്വതാരോഹകൻ)

കേരളീയനായ പർവ്വതാരോഹകനാണ് സി. ബാലകൃഷ്ണൻ. ആദ്യമായി എവറസ്റ്റ് കീഴടക്കിയ ഇന്ത്യൻ സംഘത്തിലെ അംഗമായിരുന്നു. പട്ടാളത്തിൽ ഹവിൽദാർ ആയിരുന്ന ബാലകൃഷ്‌ണൻ ഇന്ത്യൻ ആർമി നടത്തിയ പരാജയപ്പെട്ട ആദ്യ രണ്ടു എവറസ്റ്റ്  പര്യവേഷണങ്ങളുടെയും വിജയിച്ച 1965 ൽ ക്യാപ്റ്റൻ എം എസ് കോഹ്‌ലിയുടെ നേതൃത്വത്തിൽ നടന്ന ഈ മൂന്നാം ഇന്ത്യൻ എവറസ്റ്റ് പര്യവേഷണത്തിന്റെയും സംഘത്തിലെ അംഗമായ വയർലെസ്സ് ഓപ്പറേറ്റർ ആയി ഉണ്ടായിരുന്നു. ഈ നേട്ടം അദ്ദേഹത്തെ അർജുന അവാർഡിന് അർഹമാക്കിയിരുന്നു. അർജുന അവാർഡ് ലഭിച്ച ആദ്യ ദക്ഷിണേന്ത്യക്കാരനാണ്. 

1965 ലാണ് ബാലകൃഷ്ണന് അർജുന അവാർഡ് ലഭിച്ചത്. ആദ്യമായിട്ടായിരുന്നു ഒരു ദക്ഷിണേന്ത്യക്കാരന് ഈ ബഹുമതി ലഭിച്ചത്. ആദ്യമായി എവറസ്റ്റ് കീഴടക്കിയ ഇന്ത്യൻ സംഘത്തിലെ അംഗം എന്ന നിലക്കാണ് ബാലകൃഷ്ണന് അർജുന സമ്മാനിച്ചത്. പഞ്ചാബിയായ ലഫ്. കമാൻഡർ എം.എസ്. കോലിക്കൊപ്പം എവറസ്റ്റ് ആരോഹണത്തിന് നിയോഗിക്കപ്പെട്ട സംഘത്തിലെ ഏക മലയാളിയായിരുന്നു പട്ടാളക്കാരനായ ബാലകൃഷ്ണൻ. 1965 മേയ് 20 നാണ് ഇവർ എവറസ്റ്റ് കീഴടക്കിയത്. പർവതാരോഹണത്തിന് പുറമെ 1950ൽ നടന്ന നാഷനൽ മീറ്റിൽ 100 മീറ്റർ ഹർഡിൽസിലും മെഡൽ നേടി. 1951ൽ ഡൽഹിയിൽ നടന്ന പ്രഥമ ഏഷ്യൻ ഗെയിംസിൽ 400 മീറ്റർ ഓട്ടത്തിൽ നാലാം സ്ഥാനക്കാരനായി ഫിനിഷ് ചെയ്തു. സർവീസസിനു വേണ്ടി രഞ്ജി ട്രോഫിയിൽ രണ്ടുതവണ കളിച്ചു.

2007 സെപ്റ്റംബർ ഒമ്പതിന് പുനെയിലെ വാടകവീട്ടിൽ വെച്ച് അന്തരിച്ചു. മരണാനന്തരം 2016 ൽ കുടുംബത്തിന് തൃശൂർ പൊങ്ങണംകാട്ട് സർക്കാർ വീട് വെച്ച് നൽകി.





</doc>
<doc id="303278" url="https://ml.wikipedia.org/wiki?curid=303278" title="ആരോൺ ഫിഞ്ച്">
ആരോൺ ഫിഞ്ച്

ആരോൺ ഫിഞ്ച് (ജനനം: 17 നവംബർ 1986, വിക്ടോറിയ, ഓസ്ട്രേലിയ) ഒരു ഓസ്ട്രേലിയൻ അന്താരാഷ്ട്ര ക്രിക്കറ്റ് കളിക്കാരനാണ്. ഒരു മുൻനിര ബാറ്റ്സ്മാനാണ് അദ്ദേഹം. ഇന്ത്യൻ പ്രീമിയർ ലീഗിൽ ഡൽഹി ഡെയർഡെവിൾസ്, സൺറൈസേഴ്സ് ഹൈദരാബാദ് എന്നീ ടീമുകൾക്കുവേണ്ടി അദ്ദേഹം കളിച്ചിട്ടുണ്ട്. അന്താരാഷ്ട്ര ട്വന്റി20 യിൽ ഒരിന്നിങ്സിൽ ഏറ്റവും അധികം റൺസ് നേടിയ ബാറ്റ്സ്മാൻ എന്ന റെക്കോർഡിന്റെ ഉടമയാണ് അദ്ദേഹം.


</doc>
<doc id="303293" url="https://ml.wikipedia.org/wiki?curid=303293" title="ആശ്രാമം അഡ്വഞ്ചർ പാർക്ക്">
ആശ്രാമം അഡ്വഞ്ചർ പാർക്ക്

കൊല്ലം നഗരത്തിൽ സ്ഥിതി ചെയ്യുന്ന ഒരു അർബൻ ഉദ്യാനമാണ് ആശ്രാമം അഡ്വഞ്ചർ പാർക്ക്. അഷ്ടമുടിക്കായലിന്റെ തീരത്ത് 48 ഏക്കറിലായുള്ള പാർക്ക് തുറന്നത് 1980ലാണ്. ജില്ലാ ടൂറിസം പ്രൊമോഷൻ സൊസൈറ്റിയുടെ നിയന്ത്രണത്തിലുള്ള ഉദ്യാനം പിക്നിക് വില്ലേജ് എന്ന പേരിലും അറിയപ്പെടാറുണ്ട്. 



</doc>
<doc id="303351" url="https://ml.wikipedia.org/wiki?curid=303351" title="പനയ്ക്കോട്">
പനയ്ക്കോട്

കേരളത്തിലെ തെക്കേ അറ്റത്തെ ജില്ലയായ തിരുവനന്തപുരം ജില്ലയിലെ നെടുമങ്ങാട് താലൂക്കിൽ ഉൾപ്പെട്ട അരുവിക്കര നിയോജക മണ്ഡലത്തിലെ തൊളിക്കോട് പഞ്ചായത്തിലെ ഒരു ചെറിയ പ്രദേശമാണ് പനയ്ക്കോട്.
പനയ്ക്കോട് വി.കെ.കാണി ഗവ: ഹൈസ്കൂൾ ,പനയ്ക്കോട് സർവീസ് സഹകരണ ബാങ്ക്,പനയ്ക്കോട് ക്ഷീരോല്പാധക സഹകരണ സംഘം,ഗവ.ഹോമിയോ ആശുപത്രി,മാവേലി സ്റ്റോർ,മൈലമൂട് ബാലവാടി
കാരക്കൻതോട്, കണിയാരംകോട്
പുള്ളീക്കോണം അംഗണവാടികൾ എന്നിവയാണ്ഇവിടുത്തെ പ്രധാന പൊതു സ്ഥാപനങ്ങൾ. കോൺഗ്രസ്സിന്റെ
ശ്രീ.കെ.എസ്.ശബരീനാഥൻ ആണ് ഇപ്പോഴത്തെ എം.എൽ.എ
ഇടതു പക്ഷത്തിന്റെ ഷംന നവാസ് ആണ് ഗ്രാമപഞ്ചായത്ത് പ്രസിഡന്റ്.
രാഷ്ട്രീയ മത ഭ്രാന്തുകൾ ഇല്ലാത്ത പ്രശാന്ത സുന്ദരവും പ്രകൃതി രമണീയവുമായ ഇവിടം
ഇന്ത്യൻ ടുറിസത്തിൽ തന്നെ ഇടം പിടിച്ച പൊൻമുടിയുടെ ഏറ്റവും അടിത്തട്ടിലുള്ള പ്രദേശമാണ്.വാർഡ് മെമ്പർ ശ്രീ.വി.വിജയൻ നട്ടുവൻകാവ്,ശ്രീമതി ഷീല എന്നിവർ ആണ്

</doc>
<doc id="303353" url="https://ml.wikipedia.org/wiki?curid=303353" title="ഹംസ ആലുങ്ങൽ">
ഹംസ ആലുങ്ങൽ

കേരളത്തിലെ ഒരു പത്രപ്രവർത്തകനും എഴുത്തുകാരനുമാണ് ഹംസ ആലുങ്ങൽ.ചെറുകഥാകൃത്തും നോവലിസ്റ്റും കൂടിയാണ് ഇദ്ദേഹം മികച്ച പത്ര പരമ്പരക്കുള്ള സംസ്ഥാന സർക്കാറിന്റെ കീഴിലുള്ള നോർക്ക റൂട്ട്‌സിന്റേതുൾപ്പടെ സംസ്ഥാന തലത്തിലും ദേശീയ തലത്തിലുമുള്ള അവാർഡുകൾ ഇദ്ദേഹം കരസ്ഥമാക്കിയിട്ടുണ്ട്‌ പ്രസ് ഇൻസ്റ്റിട്ട്യൂട്ട് ഓഫ് ഇന്ത്യയും സ്കീസോഫ്രീനിയ റിസർച്ച് ഫൗണ്ടേഷനും സംയുക്തമായി ഏർപ്പെടുത്തിയ പ്രഥമ മാധ്യമ അവാർഡും ഇദ്ദേഹം നേടിയിട്ടുണ്ട്.

സുപ്രഭാതം ദിനപത്രം, സിറാജ്, മാധ്യമം എന്നീ പത്രങ്ങളിൽ ജോലി ചെയ്തിട്ടുണ്ട്. 


"

</doc>
<doc id="303354" url="https://ml.wikipedia.org/wiki?curid=303354" title="പുൻടിയസ് നെൽസണി">
പുൻടിയസ് നെൽസണി

കേരളത്തിൽ നിന്നും കണ്ടെത്തിയ പുതിയ ഇനം മത്സ്യമാണ് പുൻടിയസ് നെൽസണി . കൊല്ലം ചവറ ഗവൺമെന്റ് കോളേജ് സുവോളജി വിഭാഗം മേധാവി പ്രൊഫസർ മാത്യൂസ് പ്ലാമൂട്ടിലാണ് പുതിയ ഇനത്തെ തിരിച്ചറിഞ്ഞത്. തിരുവല്ലയ്ക്കടുത്ത് പമ്പാനദിയും മണിമല നദിയും ചേരുന്ന ഭാഗമായ കല്ലുങ്കൽ എന്ന സ്ഥലത്തുനിന്നാണ് ഇവയെ കണ്ടെത്തിയത്. കോഴഞ്ചേരി സെന്റ് തോമസ് കോളേജിലെ സുവോളജി വിഭാഗം പ്രൊഫസർ ഡോ. നെൽസൺ പി. എബ്രഹാമിനോടുള്ള ബഹുമാനാർത്ഥമാണ് മത്സ്യത്തിന് ഈ പേരു നൽകിയത്.

മത്സ്യത്തിന്റെ തലയ്ക്ക് ഉയരം കൂടുതലാണ്. ഇവയുടെ ചുണ്ട് കുറുകിയതും വായ് വിസ്താരമുള്ളതുമാണ്. ശരീരത്തിനും ചിറകുകൾക്കും മഞ്ഞനിറമാണുള്ളത്. ഇവയുടെ ചെകിളമൂടിക്ക് വെളിയിലായി കറുത്ത വരയും ഉച്ചിയിൽ പച്ചനിറമുള്ള ഒരു മറുകും ഉണ്ട്. 



</doc>
<doc id="303375" url="https://ml.wikipedia.org/wiki?curid=303375" title="നാദാപുരം കലാപം">
നാദാപുരം കലാപം

നാദാപുരം തൂണേരിയിൽ 2015 ജനുവരി 22ന് ഡി.വൈ.എഫ്.ഐ പ്രവർത്തകൻ ഷിബിൻ മുസ്ലിം തീവ്രവാദികളാൽ കൊല്ലപ്പെട്ടു. തുടർന്ന് നാദാപുരം, തൂണേരി, വെള്ളൂർ പ്രദേശത്തെ നിരവധി മുസ്ലിം വീടുകൾക്ക് നേരെ വ്യാപകമായ കമ്മ്യൂണിസ്റ്റ്‌ അക്രമവും തീവെപ്പും കൊള്ളയും ഉണ്ടായ സംഭവമാണ് നാദാപുരം കലാപം. 72ഓളം വീടുകൾ തകർക്കപ്പെടുകയും ചെയ്തു സി.പി.എം പ്രവർത്തകരാണ് കലാപത്തിനു പിന്നിൽ പ്രവർത്തിച്ചത്

തൂണേരി കലാപവുമായി ബന്ധപ്പെട്ട് 78കേസുകൾ പോലീസ് രജിസ്റ്റർ ചെയ്തു. നൂറിലധികം പേരെ പ്രതി ചേർക്കുകയുമുണ്ടായി കേസന്വേഷണത്തിൽ നിരവധി സി.പി.എം പ്രവർത്തകർ അറസ്റ്റ് ചെയ്യപ്പെട്ടു.പോലീസിന്റെ അന്വേഷണത്തിൽ നിരവധി പ്രവർത്തകർ അറസ്റ്റിലായതോടെ പ്രതികളെ സംരക്ഷിക്കാൻ സി.പി.എം നേതാക്കളും രംഗത്തിറങ്ങി. സംഭവത്തിൽ അൻപതിലധികം സി.പി.എം പ്രവർത്തകരെ പോലീസ് അറസ്റ്റ് ചെയ്തിട്ടുണ്ട്


</doc>
<doc id="303392" url="https://ml.wikipedia.org/wiki?curid=303392" title="മാർട്ടിൻ ഗപ്റ്റിൽ">
മാർട്ടിൻ ഗപ്റ്റിൽ

ഒരു ന്യൂസിലൻഡ് ദേശീയ ക്രിക്കറ്റ് താരമാണ് മാർട്ടിൻ ജെയിംസ് ഗപ്ടിൽ എന്ന മാർട്ടിൻ ഗപ്റ്റിൽ. . 2009ൽ വെസ്റ്റ് ഇൻഡീസിനെതിരെ ഓക്ലൻഡിൽ നടന്ന ഏകദിന മൽസരത്തിലാണ് ഗപ്റ്റിൽ ന്യൂസിലന്റിനായി അരങ്ങേറുന്നത് . അരങ്ങേറ്റ മൽസരത്തിൽ തന്നെ സെഞ്ചുറി നേടാൻ ഗപ്റ്റിലിനു കഴിഞ്ഞു. ന്യൂസിലൻഡിനു വേണ്ടി ഏകദിന ക്രിക്കറ്റിൽ ഏറ്റവും ഉയർന്ന സ്കോർ നേടിയ താരമാണ് മാർട്ടിൻ ഗപ്ടിൽ.2015 ക്രിക്കറ്റ് ലോകകപ്പിൽ വെല്ലിംഗ്ടൺ റീജിയണൽ സ്റ്റേഡിയത്തിൽ നടന്ന ക്വാർട്ടർ ഫൈനൽ മൽസരത്തിൽ വെസ്റ്റിൻഡീസിനെതിരെ പുറത്താകാതെ 237 റൺസ് നേടിയായിരുന്നു അദ്ദേഹം ഈ നേട്ടം കൈവരിച്ചത് .ഏകദിന ക്രിക്കറ്റിലെ രണ്ടാമത്തെ ഏറ്റവും ഉയർന്ന സ്കോറും ഇതുതന്നെ. ആഭ്യന്തര ക്രിക്കറ്റിൽ ഓക്‌ലൻഡ് എയ്സസിനു വേണ്ടിയാണദ്ദേഹം കളിക്കുന്നത്.



</doc>
<doc id="303403" url="https://ml.wikipedia.org/wiki?curid=303403" title="പുൻടിയസ് നൈഗ്രോനോട്ടസ്‌">
പുൻടിയസ് നൈഗ്രോനോട്ടസ്

കേരളത്തിൽ നിന്നും കണ്ടെത്തിയ പുതിയ ഇനം മത്സ്യമാണ് പുൻടിയസ് നൈഗ്രോനോട്ടസ്‌ . കൊല്ലം ചവറ ഗവൺമെന്റ് കോളേജ് സുവോളജി വിഭാഗം മേധാവി പ്രൊഫസർ മാത്യൂസ് പ്ലാമൂട്ടിലാണ് പുതിയ ഇനത്തെ തിരിച്ചറിഞ്ഞത്. വയനാട്ടിലെ മാനന്തവാടിയിൽ നിന്നാണ് ഈ ഇനത്തെ കണ്ടെത്തിയത്. 

ഇവയുടെ മുതുകുഭാഗം കറുത്ത നിറത്തിലുള്ളവയാണ്. മുതുകിലെ ചിറക് കിരണങ്ങൾ ഏറിയതും പാർശ്വരേഖയിൽ ശല്കങ്ങൾ കൂടിയതുമാണ്.



</doc>
<doc id="303410" url="https://ml.wikipedia.org/wiki?curid=303410" title="പി.സി. ഷാനവാസ്">
പി.സി. ഷാനവാസ്

ആദിവാസി ഊരുകളിലെ ആതുര സേവന പ്രവർത്തികൾ കൊണ്ട് "പാവങ്ങളുടെ ഡോക്ടർ" എന്ന പേരിൽ പ്രശസ്തിയാർജിച്ച യുവ ഡോക്ടറാണ് ഡോ: പി. സി. ഷാനവാസ്. ആശുപത്രി-മരുന്ന് മേഖലകളിലെ മാഫിയാവൽക്കരണത്തെയും ചൂഷണത്തെയും എതിർത്ത് പോരുകയും അഴിമതിക്കെതിരെ താക്കീത് നൽകുകയും അതിന് അരികുനിൽക്കുന്ന അധികാരികളെ ചോദ്യം ചെയ്തുകൊണ്ടായിരുന്നു അദ്ദേഹം പ്രവർത്തിച്ചിരുന്നത്.

നിലമ്പൂർ വടപുറം പുള്ളിച്ചോല പി. മുഹമ്മദ് ഹാജിയാണ് പിതാവ്. മാതാവ് കെ ജമീല ഹജ്ജുമ്മ. അവിവാഹിതനാണ്. ഡോ. ഷിനാസ് ബാബു, ഡോ. ഷമീല എന്നിവർ സഹോദരങ്ങൾ. കോഴിക്കോട് മെഡിക്കൽ കോളേജിൽ നിന്ന് എം.ബി.ബി.എസ്. പൂർത്തിയാക്കി. നിരവധി സ്വകാര്യ ആശുപത്രികളിൽ ജോലി ചെയ്ത ശേഷം സർക്കാർ സർവീസിൽ അസിസ്റ്റന്റ് സർജനായി പ്രവേശിച്ചു.

2015 ഫെബ്രുവരി 13-ന് രാത്രി കോഴിക്കോട്ടുനിന്നു കാറിൽ വീട്ടിലേക്കു മടങ്ങുംവഴി എടവണ്ണയിലെത്തിയപ്പോൾ ഛർദിച്ചു. എടവണ്ണയിലെ സ്വാകാര്യ ആശുപത്രിയിൽ പ്രവേശിപ്പിച്ചെങ്കിലും മരിക്കുകയായിരുന്നു. രക്‌തസമർദവും ഛർദിയിൽ ഭക്ഷണാവശിഷ്‌ടം അന്നനാളത്തിൽ കുരുങ്ങിയതുമാണു മരണകാരണമെന്നാണ് കോഴിക്കോട്‌ മെഡിക്കൽ കോളജിൽ നടത്തിയ പോസ്‌റ്റ്‌മോർട്ടം റിപ്പോർട്ട്‌ പറയുന്നത്.

മലപ്പുറം ജില്ലയിലെ കിഴക്കൻ മേഖലയിലെ ആദിവാസി ഊരുകളിലായിരുന്നു പ്രധാന പ്രവർത്തന കേന്ദ്രം. നിലമ്പൂർ ചുങ്കത്തറ സർക്കാർ ആശുപത്രിയിൽ ജോലി ചെയ്യുന്ന സമയത്ത് ആദിവാസി മേഖലകളിലേക്ക് ഇറങ്ങി പ്രവർത്തിക്കാൻ തുടങ്ങിയോടെ മലപ്പുറത്തെയും കോഴിക്കോട്ടെയും സ്വകാര്യ ആശുപത്രികളും വിവിധ മരുന്നു കമ്പനികളും ഷാനവാസിനെതിരേ എതിർപ്പുമായി രംഗത്തെത്തി. സ്വകാര്യ ആശുപത്രി ലോബിയുടെ കടുത്ത എതിർപ്പിനെ അതിജീവിച്ചാണ് ഷാനവാസ് നിലമ്പൂരിലെ പൊതുജനാരോഗ്യ രംഗത്ത് സജീവമായി പ്രവർത്തിച്ചത്. 

ആദിവാസി ഊരുകളിലെ ആതുര സേവന പ്രവർത്തനങ്ങൾക്കായി മരുന്നു കമ്പനികളെ ആശ്രയിക്കാതെ സാമ്പിൾ മരുന്നുകൾ കണ്ടെത്തിയായിരുന്നു ഷാനവാസിന്റെ പ്രവർത്തനങ്ങൾ. സാമ്പിൾ മരുന്നുകൾ കമ്പനികളിൽനിന്നുള്ള ഫസ്റ്റ് ക്വാളിറ്റി മരുന്നുകളായതിനാലാണ് താൻ അവ ഉപയോഗിക്കുന്നതെന്നായിരുന്നു ഇതിനു ഷാനവാസിന്റെ മറുപടി പറഞ്ഞത്. മുമ്പു ജോലി ചെയ്ത ചില ആശുപത്രികളും സാമ്പിൾ മരുന്നുകൾ ഷാനവാസിനു നൽകിയിരുന്നു. ഇതിൽ പ്രകോപിതരായ മരുന്നുകമ്പനികൾ ചില രാഷ്ട്രീയ കക്ഷികളുടെ സഹായത്തോടെ ഷാനവാസിനെ പാലക്കാട് ജില്ലയിലെ കാഞ്ഞിരപ്പുഴയിലേക്ക് സ്ഥലം മാറ്റി. 2013-ൽ ചുങ്കത്തറ സർക്കാർ ആശുപത്രിയിൽ ജോലി ചെയ്യുന്നതിനിടയിൽ മദ്യപിച്ചു ബഹളമുണ്ടാക്കിയെന്ന പേരിൽ ഷാനവാസിനെതിരെ കേസ് ഉണ്ടായിരുന്നു. മദ്യപിച്ചിട്ടില്ല എന്ന മെഡിക്കൽ റിപ്പോർട്ടിന്റെ അടിസ്ഥാനത്തിൽ 2015 ഫെബ്രുവരി 09-ന് നിലമ്പൂർ സി.ജെ.എം. കോടതി ഷാനവാസിനെ കുറ്റവിമുക്തനാക്കി. താൻ മെഡിക്കൽ ലോബികൾക്കെതിരെ നിന്ന് പ്രവർത്തിക്കുന്നതുകൊണ്ടാണ് കള്ളക്കേസ് കെട്ടിച്ചമച്ചതെന്നാണ് ഷാനവാസിന്റെ ആരോപണം. സർവീസിൽ പ്രവേശിച്ച് ആദ്യ മൂന്നു വർഷം തികയും മുമ്പാണ് ചട്ടങ്ങൾ ലംഘിച്ച് ഷാനവാസിന് ജില്ലാ മെഡിക്കൽ ഓഫീസർ പോലും അറിയാതെ സ്ഥലം മാറ്റമുണ്ടായത്. ഇതിനെതിരെ നിയമപ്പോരാട്ടത്തിനോരുങ്ങുകയായിരുന്ന ഡോക്ടർ ഷാനവാസ് ഫെബ്രുവരി 13 രാത്രി അപ്രതീക്ഷിതമായി മരണത്തിന് കീഴടങ്ങി.

സോഷ്യൽ മീഡിയകളിൽ സജീവസാന്നിദ്ധ്യമായിരുന്ന ഷാനവാസ് തന്റെ വിശേഷങ്ങൾ പുറത്ത് വിട്ടിരുന്നത് അതിലൂടെയായിരുന്നു. മരണശേഷം സോഷ്യൽ മീഡിയകളിൽ ഇദ്ദേഹത്തിന് പിന്തുണ നൽകിയും ഇദ്ദേഹം ഉന്നയിച്ചിരുന്ന പോരാട്ടങ്ങൾ ഏറ്റെടുത്തം സോഷ്യൽ മീഡിയയിലെ പ്രവർത്തകർ രംഗത്ത് വന്നു. സർക്കാർ ആരോഗ്യ വകുപ്പിൽ ജോലിയിലിരിക്കേയാണ് ഷാനാവാസ് ആരും കടന്നു ചൊല്ലാത്ത ആദിവാസി മേഖലകളിലേക്ക് തന്റെ സേവനം വ്യാപിപ്പിച്ചത്. അതിനിടെയുണ്ടായ സ്ഥലം മാറ്റത്തിനെതിരെ ഫേസ്ബുക്ക് സുഹൃത്തുക്കളുടെ സഹായത്തിൽ അധികാരികൾക്കെതിരെ പോരാട്ടത്തിലായിരുന്നു. മരണത്തിന് മുമ്പ് കടുത്ത മാനസിക സംഘർഷങ്ങളിലായിരുന്ന അദ്ദേഹം അക്കാര്യം ഫേസ്ബുക്കിലൂടെ വിവരിക്കുകയും ചെയ്തിരുന്നു. ഫേസ് ബുക്ക് കമൻറുകൾ ഏറെ ചർച്ച ചെയ്യപ്പെട്ടിരുന്നു.
ഷാനവാസിന്റെ മരണത്തിലെ ദുരൂഹതകളെ കുറിച്ച് പുതിയ വെളിപ്പെടുത്തലുകളുമായി മനുഷ്യാവകാശ പ്രവർത്തകനായ അഡ്വ.ശ്രീജിത്ത് പെരുമന രംഗത്തെത്തി. ഷാനവാസ് മരണപ്പെട്ടു എന്ന് പറയുന്ന സമയത്ത് കൂടെയുണ്ടായിരുന്ന സുഹൃത്തുക്കളുടെ മൊഴിയിലെ പ്രകടമായ വൈരുദ്ധ്യവും ഒപ്പം മരിച്ചു കഴിഞ്ഞിട്ടും ആശുപത്രിയിൽ എത്തിക്കുന്നതിലുണ്ടായ സമയ താമസവും ആണ് പ്രധാനമായും ഈ സംശയത്തിനു ഹേതുവാകുന്നത്. അവശ നിലയിലായ ഷാനവാസിനെ ഏടവണ്ണ പോലീസ് സ്റ്റേഷനിൽ നിന്നും, മരണം സ്ഥിരീകരിച്ച ഹോസ്പിറ്റലിൽ നിന്നും, ഡോക്ടരുടെ അടുത്ത സുഹ്രുത്തുക്കളുടെയും ബന്ധുക്കളുടെയും മൊഴികളിൽ ബോദ്ധ്യപ്പെട്ട കാര്യങ്ങളാണ് അദ്ദേഹം ചൂണ്ടിക്കാട്ടിയത്.



</doc>
<doc id="303421" url="https://ml.wikipedia.org/wiki?curid=303421" title="റ്റു കിൽ എ മോക്കിങ്ങ്ബേർഡ് (ചലച്ചിത്രം)">
റ്റു കിൽ എ മോക്കിങ്ങ്ബേർഡ് (ചലച്ചിത്രം)

1962ൽ പുറത്തിറങ്ങിയ ഒരു അമേരിക്കൻ ചലച്ചിത്രമാണ് റ്റു കിൽ എ മോക്കിങ്ങ്ബേർഡ്. ഹാർപ്പർ ലീയുടെ ഇതേ പേരിലുള്ള നോവലിനെ അടിസ്ഥാനമാക്കി നിർമ്മിച്ചിരിക്കുന്ന റ്റു കിൽ എ മോക്കിങ്ങ്ബേർഡ് സംവിധാനം ചെയ്തത് റോബർട്ട് മുള്ളിഗനാണ്. ഹോർടൺ ഫൂട്ട് തിരക്കഥ രചിച്ചിരിക്കുന്ന ഈ ചിത്രത്തിൽ ഗ്രിഗറി പെക്ക്, മേരി ബധാം എന്നിവർ കേന്ദ്രകഥാപാത്രങ്ങളായ ആറ്റിക്കസ് ഫിഞ്ചിനെയും സ്കൗട്ടിനെയും അവതരിപ്പിച്ചിരിക്കുന്നു. ചരിത്രത്തിലെത്തന്നെ മികച്ച ചിത്രങ്ങളിലൊന്നായി കണക്കാക്കപ്പെടുന്ന റ്റു കിൽ എ മോക്കിങ്ങ്ബേർഡ് സാമ്പത്തികമായും വൻവിജയമായിരുന്നു. എട്ടു അക്കാദമി അവാർഡ് നാമനിർദ്ദേശങ്ങൾ ലഭിച്ച ചിത്രം, മികച്ച നടൻ, മികച്ച കലാസംവിധാനം, മികച്ച അവലംബിത തിരക്കഥ എന്നീ അവാർഡുകൾ സ്വന്തമാക്കി.



</doc>
<doc id="303427" url="https://ml.wikipedia.org/wiki?curid=303427" title="സർവീസസ്">
സർവീസസ്

ഇന്ത്യയിലെ മൂന്ന് സൈനിക വിഭാഗങ്ങൾക്കായുള്ള ഒരു പ്രത്യേക വിംഗാണ് സർവീസസ് സ്പോർട്സ് കണ്ട്രോൾ ബോർഡ് (Services Sports Control Board (SSCB)). സൈന്യത്തിൽ ചേരുന്ന കായിക താരങ്ങൾക്കായുള്ള ഒരു ബോർഡായി പ്രവർത്തിക്കുന്നു. ദേശീയ ഗെയിംസുകളിൽ സർവീസസ് എന്ന പേരിലാണ് ഈ ബോർഡിന് കീഴിലുള്ള കായിക താരങ്ങൾ പങ്കെടുക്കുന്നത്. 

യു.കെ.യിലെ എ.എസ്.സി.ബി മാത്രകയിൽ 1919 മാർച്ചിൽ ആർമി സ്പോർട്സ് കണ്ട്രോൾ ബോർഡ് (ഇന്ത്യ) എന്ന പേരിലാരംഭിച്ചു. 1945 ഏപ്രിൽ 3-ന് മൂന്ന് സൈനിക വിഭാഗങ്ങളിലേയും സ്പോർട്സ് ബോർഡുകളെ ലയിപ്പിച്ച് സർവീസസ് സ്പോർട്സ് കണ്ട്രോൾ ബോർഡ് നിലവിൽ വന്നു.

പ്രസിഡന്റ് - ഡയറക്ടർ ഒഫ് മിലിട്ടറി ട്രെയിനിംഗ്, ആർമി ഹെഡ് ക്വാർട്ടേർസ്
അംഗങ്ങൾ - ആർമി, നേവി, എയർ ഫോർസ് എന്നീ മൂന്ന് വിഭാഗങ്ങളിൽ നിന്ന് ഓരോ ഓഫീസർമാർ.
സെക്രട്ടറി - മിലിട്ടറി ട്രെയിനിംഗ് ഡയറക്റ്ററേറ്റിൽ നിന്നുള്ള ഒരു ഓഫീസർ, ആർമി ഹെഡ് ക്വാർട്ടേർസ്

1947 - ചീഫ് ഒഫ് സ്റ്റാഫ് കമ്മിറ്റി നടത്തിയ പുന‌ക്രമീകരണത്തിലൂടെ സർവീസസിനെ മൂന്ന് വർഷം വീതം ഓരോ വിഭാഗങ്ങൾ നിയന്ത്രിക്കുന്ന തരത്തിലാക്കി മാറ്റിയിട്ടുണ്ട്. പ്രസിഡന്റ്, സെക്രട്ടറി എന്നിവർക്ക് മൂന്ന് വർഷവും മൂന്ന് വിഭാഗങ്ങളിലും നിന്നുള്ള ഓരോ ജോയിന്റ് സെക്രട്ടറിമാർക്ക്, നാല് വർഷം കാലാവധിയും നിജപ്പെടുത്തിയിരിക്കുന്നു.



</doc>
<doc id="303431" url="https://ml.wikipedia.org/wiki?curid=303431" title="മേയോ പ്രഭു">
മേയോ പ്രഭു

ബ്രിട്ടീഷ്‌-ഇന്ത്യാ ചരിത്രത്തിലെ 26മത്തെ വൈസ്രോയിയായിരുന്നു മേയോ പ്രഭു. ഐറിഷ്‌ പ്രഭു കുടുംബത്തിൽ പിറന്ന റിച്ചാർഡ്‌ സൗത്ത്‌വെൽ ബർക്ക്‌ എന്ന മേയോ പ്രഭു നാൽപ്പത്തിയാറാം വയസ്സിലാണ്‌ 1868ൽ ഇന്ത്യയിൽ വൈസ്രോയിയായത്‌. 1857ലെ സ്വാതന്ത്ര്യ സമരത്തിന്‌ പതിനൊന്ന്‌ വർഷം തികയുമ്പോൾ പുതിയ വൈസ്രോയിയായി മേയോ ചുമതലയേറ്റു. അയർലണ്ടിലെ വിവിധ നിയോജകമണ്ഡലങ്ങളെ പ്രതിനിധീകരിച്ച പ്രമുഖ ബ്രിട്ടീഷ് പാർലമെന്റേറിയനായിരുന്നു അദ്ദേഹം.

1872 ജനുവരി 24ന്‌ ആന്തമാൻ നിക്കോബാർ ദ്വീപുകൾ സന്ദർശിക്കാൻ പോയ മേയോ പ്രഭുവിനെ 1872 ഫെബ്രുവരി 8ന് സെല്ലുലാർ ജയിലിൽ തടവുകാരനായിരുന്ന സ്വതന്ത്ര സമര പോരാളിയായ ഷേർ അലി അഫ്രിദി പോർട്ട് ബ്ലെയർ തുറമുഖത്ത് വെച്ച് വധിച്ചു


</doc>
<doc id="303440" url="https://ml.wikipedia.org/wiki?curid=303440" title="പി.എ. ഫസൽ ഗഫൂർ">
പി.എ. ഫസൽ ഗഫൂർ

മുസ്ലിം എജുക്കേഷനൽ സൊസൈറ്റിയുടെ ഇപ്പോഴത്തെ പ്രസിഡന്റും മുസ്ലിം സമുദായത്തിന്റെ വിദ്യാഭ്യാസ ഉന്നമനത്തിനു വേണ്ടി പ്രവർത്തിച്ച ഡോ. പി.കെ. അബ്ദുൽ ഗഫൂറിന്റെ പുത്രനുമാണ് പി.എ. ഫസൽ ഗഫൂർ.

</doc>
<doc id="303455" url="https://ml.wikipedia.org/wiki?curid=303455" title="കുരിക്കൾ തെയ്യം">
കുരിക്കൾ തെയ്യം

കൂടാളി കുഞ്ഞിരാമൻ ഗുരിക്കൾ എന്ന ഇതിഹാസ പുരുഷനെയാണ് കുരിക്കൾ തെയ്യം എന്ന പേരിൽ കെട്ടിയാടുന്നത്. മന്ത്രവാദത്തിലും വൈദ്യത്തിലും ഏർപ്പെട്ടുനടക്കുന്നവരുടെ പേരിലുള്ള തെയ്യങ്ങളാണ്‌ കുരിക്കൾ തെയ്യം എന്നും പറയാം, പൊന്ന്വൻ തൊണ്ടച്ചൻ, വിഷകണ്ടൻ തുടങ്ങിയ തെയ്യങ്ങളും ഈ ഗണത്തിൽ പെടുന്നു.

മന്ദപ്പന്റെ ജീവിതവുമായി ബന്ധപ്പെട്ട മറ്റൊരു വീരപുരുഷൻ. കതിവനൂർ വീരൻ തെയ്യം കെട്ടിയാടുന്ന ഇടങ്ങളിൽ ഗുരുക്കൾ തെയ്യം, അഥവാ കുരിക്കൾ തെയ്യവും കെട്ടിയാടിക്കാറുണ്ട്. കതിവനൂർ വീരനെപ്പോലെതന്നെ വീരമൃത്യുവടഞ്ഞ പൂർവികന്റെ സങ്കല്പത്തിലാണ് കുരിക്കൾ തെയ്യവും കെട്ടിയാടുന്നത്. കൂടാളി നാട്ടിലെ യോഗിയായിരുന്നു കുഞ്ഞിരാമൻ. നാട്ടുരാജാവ് തന്നിലെ ബാധയകറ്റാൻ ഒരിക്കൽ മന്ത്രവാദിയും വൈദികനുമായ കുഞ്ഞിരാമൻ ഗുരുക്കളെ വിളിച്ചു വരുത്തി. ശരീരത്തിൽ നിന്നും ബാധയകറ്റിയ ഗുരുക്കൾക്ക് കൈനിറയെ സ്വർണ്ണസമ്മാനങ്ങളും നല്ലൊരു സ്ഥാനനാമവും നൽകുകയുണ്ടായി. എന്നാൽ ഇക്കാര്യങ്ങളിൽ അയൂയ പൂണ്ട അനുയായികൾ ഗുരുക്കളെ ചതിയാൽ കൊലചെയ്യപ്പെട്ടു എന്നാണൈതിഹ്യം. പുഴാതിപ്പറമ്പിന്റെ കന്നിമൂലയിൽ ആയിരുന്നുവത്രേ ഗുരുക്കൾ മരിച്ചു വീണത്. മരണവെപ്രാളത്തിൽ കരയുന്ന ഗുരുക്കളുടെ നിലവിളി കതിവനൂർ വീരൻ കേൾക്കാനിടയായി എന്നും കതിവനൂർ വീരൻ തന്നെ ഗുരുക്കളെ ഒരു തെയ്യമായി തന്റെ കൂടെ കൂട്ടി എന്നുമാണു വിശ്വാസം. പ്രധാനമായും വണ്ണാൻമാർ കെട്ടിയാടുന്ന ഈ തെയ്യത്തിന്റെ വേഷത്തിന് കതിവനൂർ വീരനുമായി നല്ല സാമ്യമുണ്ട്. 

കുരിക്കൾ തെയ്യമെന്ന പേരിൽ പുലയർക്കും വിവിധങ്ങളായ തെയ്യങ്ങളുണ്ട്. പുലിമറഞ്ഞ തൊണ്ടച്ചനാണ് ഇവയിൽ പ്രധാനം. പനയാർ കുരിക്കൾ, പിത്താരി വെള്ളൂ കുരിക്കൾ, കാരി കുരിക്കൾ, ചിറ്റോത്ത് കുരിക്കൾ, പൊല്ലാലൻ കുരിക്കൾ, അമ്പിലേരി കുരിക്കൾ, വട്ടിയാർ പൊള്ള, വളയങ്ങാടൻ തുടങ്ങിയവയൊക്കെ കുരുക്കൾ തെയ്യങ്ങൾ തന്നെയാണ്. മേൽ വിവരിച്ച ഐതിഹ്യമല്ല ഈ തെയ്യങ്ങളുടെ പുറകിൽ ഉള്ളത്.

മാർച്ചമയം - അരിച്ചാന്ത്

മുഖത്തെഴുത്ത് - നാഗവും കുറിയും 

തിരുമുടി - പൂക്കട്ടിമുടി 


</doc>
<doc id="303457" url="https://ml.wikipedia.org/wiki?curid=303457" title="കാളപ്പുലി">
കാളപ്പുലി

ശിവൻ പുലികണ്ടനും,പാർവതി പുള്ളിക്കരിങ്കാളിയുമായി പുലികളായി വേഷം മാറിയപ്പോൾ പിറന്ന സന്തതികളിൽ ഒരാളാണ് കാളപ്പുലി,അഥവാ കാളപ്പുലിയൻ ദൈവം. കണ്ടപ്പുലി, മാരപ്പുലി,പുലിമാരുതൻ ,പുലിയൂരുകണ്ണൻ,പുലിയൂരുകാളി എന്നിവരാണ് മറ്റുള്ളവർ. കുറുമ്പ്രാതിരി വാണവരുടെ പശുക്കളെ കൊന്നുചോരകുടിക്കുകയും ഭക്ഷിക്കുകയും ചെയ്ത പുലികളെ പിടിക്കുവാൻ കരിന്തിരി കണ്ണൻ എന്ന ആൾ സന്നദ്ധനായി.ചന്ദ്രേരൻ (ചന്ദ്രക്കാരൻ )മാവിന് മുകളിൽ മാനിന്റെ തല പിടിപ്പിച്ച ഒരു കുട്ടിയെ ഇരയായി വെച്ച് പുലികളെ നേരിടാൻ കരിന്തിരി കണ്ണൻ തീരുമാനിച്ചു.കാളപ്പുലിയനാണ് ആ കരിന്തിരികണ്ണനെ വധിക്കുന്നത്. തുടർന്ന് കരിന്തിരി കണ്ണനും ദൈവക്കോലമായി. കാലിച്ചാൻ തെയ്യം, വയനാട്ടുകുലവൻ,തുടങ്ങിയവരുമായി വേഷത്തിൽ കാളപ്പുലിയന് സാമ്യമുണ്ട്.


</doc>
<doc id="303458" url="https://ml.wikipedia.org/wiki?curid=303458" title="കാള രാത്രി">
കാള രാത്രി

ക്ഷേത്രപാലകന്റെ മാതാവാണ് കാളരാത്രി .ഇവർ ഇരുവരുമാണ് അള്ളട സ്വരൂപത്തിന്റെ പരദേവതകൾ.മഡിയൻകൂലോം ക്ഷേത്രമാണ് ആസ്ഥാനം. നെടിയിരിപ്പ് സ്വരൂപത്തിൽ നിന്നും എത്തിയ ദേവതയാണിത്. ദമുഖൻ എന്ന അസുരനെ സംഹരിക്കാൻ പിറവി കൊണ്ട കാളരാത്രിയുടെ കോപമടക്കാൻ ശിവൻ താണ്ഡവമാടിയെന്നും അവർക്കു പിറന്ന പുത്രനാണ് ക്ഷേത്രപാലകനെന്നും ഐതിഹ്യം.

</doc>
<doc id="303461" url="https://ml.wikipedia.org/wiki?curid=303461" title="സിസ്‌റ്റോമസ് ക്രൈസ്യസ്‌">
സിസ്‌റ്റോമസ് ക്രൈസ്യസ്

കേരളത്തിൽ നിന്നും കണ്ടെത്തിയ പുതിയ ഇനം മത്സ്യമാണ് സിസ്‌റ്റോമസ് ക്രൈസ്യസ്‌ . കൊല്ലം ചവറ ഗവൺമെന്റ് കോളേജ് സുവോളജി വിഭാഗം മേധാവി പ്രൊഫസർ മാത്യൂസ് പ്ലാമൂട്ടിലാണ് പുതിയ ഇനത്തെ തിരിച്ചറിഞ്ഞത്. മല്ലപ്പള്ളിക്കടുത്തുള്ള കീഴ്‌വായ്പൂരിൽ നിന്നാണ് ഈ ഇനത്തെ കണ്ടെത്തിയത്. 

നീളമുള്ളതും സ്വർണനിറമുള്ളതുമാണ് ഇവ. നെഞ്ചിലെ ചിറകിനും കൂടുതൽ നീളമുണ്ട്.



</doc>
<doc id="303463" url="https://ml.wikipedia.org/wiki?curid=303463" title="സിസ്‌റ്റോമസ് റൂഫസ്">
സിസ്‌റ്റോമസ് റൂഫസ്

കേരളത്തിൽ നിന്നും കണ്ടെത്തിയ പുതിയ ഇനം മത്സ്യമാണ് സിസ്‌റ്റോമസ് റൂഫസ് . കൊല്ലം ചവറ ഗവൺമെന്റ് കോളേജ് സുവോളജി വിഭാഗം മേധാവി പ്രൊഫസർ മാത്യൂസ് പ്ലാമൂട്ടിലാണ് പുതിയ ഇനത്തെ തിരിച്ചറിഞ്ഞത്. മല്ലപ്പള്ളിക്കടുത്തുള്ള കീഴ്‌വായ്പൂരിൽ നിന്നാണ് ഈ ഇനത്തെ കണ്ടെത്തിയത്. 

സിസ്റ്റോമസ് റൂഫസിനെ വെമ്പാലയിൽ നിന്നാണ് കണ്ടെത്തിയത്. വീതികൂടിയ ശരീരത്തിന് തവിട്ടുനിറമാണ്. ഇവയുടെ ചിറകുകൾ ചുവന്നതാണ്.



</doc>
<doc id="303470" url="https://ml.wikipedia.org/wiki?curid=303470" title="തായിപ്പരദേവത">
തായിപ്പരദേവത

“പൈതങ്ങളെ എന്റെ ശ്രീ മഹാ ദേവൻ തിരുവടി നല്ലച്ചൻ എനിക്ക് നാല് ദേശങ്ങൾ കല്പിച്ചു തന്നിട്ടുണ്ടല്ലോ… ഈ സ്ഥലം മുൻ ഹേതുവായിട്ടു ഈ കാൽ കളിയാട്ടം കൊണ്ട് കൂട്ടിയിട്ടുണ്ടല്ലോ നിങ്ങളും… ആയതിനാൽ എന്റെ നല്ലച്ചൻ എനിക്ക് കൽപ്പിച്ചു തന്ന ഈ തിരുവർക്കാട്ട് വടക്ക് ഭാഗം ഞാൻ രുചിക്ക് തക്കവണ്ണം ആസ്വദിക്കട്ടെ”…ഇത് മാടായിക്കാവിലെ കലശസമയത്ത് വടക്കേംഭാഗം ആസ്വദിക്കുമ്പോൾ തായ് പരദേവതയുടെ തിരുമൊഴി.കളിയാട്ടത്തിൽ കെട്ടിയാടുന്ന അമ്മ ദൈവങ്ങളിൽ പരമോന്നതസ്ഥാനമാണ് തായ് പരദേവതക്കുള്ളത്. കോലത്തിരി തംബ്രാക്കന്മാരുടെ കുലദേവതയായും പരദേവതയും ധർമ്മദൈവവും രാജമാതാവുമൊക്കെയാണ്‌ തായ് പരദേവത. 

കോലത്തുനാട്ടുകാർക്ക് പെറ്റമ്മ തന്നെയാണ് ദേവി. മാടായിക്കാവിലമ്മയെന്നും തിരുവർക്കാട്ടച്ചിയെന്നും തിരുവർക്കാട്ട് ഭഗവതിയെന്നും തമ്പുരാട്ടിയെന്നും വലിയതമ്പുരാട്ടിയെന്നും വലിയ മുടിപ്പോതിയെന്നും കോലസ്വരൂപത്തിങ്കൽ തായി എന്നുമൊക്കെ പൈതങ്ങൾ അമ്മയെ വിളിച്ചുപോരുന്നു.

രക്താംബരങ്ങളണിഞ്ഞ് രക്തഹാരങ്ങൾ ചൂടിയ തിരുവുടലിന് അലങ്കാരമായി നിൽക്കുന്ന ആയിരം നാഗങ്ങൾ , മുത്തുനാദങ്ങൾ പൊഴിക്കും ചിലമ്പണിഞ്ഞ തൃപ്പാദങ്ങളും , നക്ഷത്രാങ്കിതമായ ആകാശക്കോട്ടകളെ തൊട്ടുതലോടുന്ന തിരുമുടിയും കരവലയത്തിൽ നാന്ദകവാളും പരിചയുമൊക്കെയായി എഴുന്നള്ളുന്ന തമ്പുരാട്ടിയുടെ രൂപം മനോഹരം.

ദാരികാന്തകിയായ മഹാകാളിയാണ് ഭഗവതി. ശ്രീ മഹാദേവൻ തിരുവടിയുടെ മൂന്നാം തൃക്കണ്ണിൽ നിന്നും തിരുപ്പുറപ്പെട്ട് ഏഴ് രാവുകളും ഏഴ് പകലുകളും യുദ്ധംചെയ്തു ദാരികനെ കൊന്നുകൊലവിളിച്ചു ദേവി. പക്ഷേ ദാരികനെ കൊന്നെറിഞ്ഞ ക്രൂരമൂർത്തിയാണെങ്കിലും തായ് പരദേവത ക്ഷിപ്രകോപവും രക്തദാഹവുമൊക്കെ വെടിഞ്ഞ ശാന്തസ്വരൂപിയാണ്. ദാരികനെ തകർത്തെറിഞ്ഞ ആ കൈകളിൽ തന്റെ പൈതങ്ങൾക്കുള്ള വാത്സല്യമാണ്. അഗ്നിമഴ പൊഴിയിച്ച ആ മിഴികളിൽ ഇപ്പോൾ സ്നേഹവും ദീനാനുകംബയാണ്..

കോലസ്വരൂപത്തിങ്കൽ തായി എന്നാൽ കോലസ്വരൂപത്തിന് മാതാവ് എന്നർഥം. മാടായിപ്പാറയിലെ മാടായിക്കോട്ടയിൽ വച്ച് മഹാകാളിയാം മാതാവ് ദാരികനെ നിഗ്രഹിച്ചു എന്ന പുരാണകഥക്കപ്പുറം മറ്റൊരു ഐതിഹ്യം കൂടി കോലസ്വരൂപത്തിങ്കൽ തായിയുടെ പുരാവൃത്തവുമായി ബന്ധപ്പെട്ടിരിക്കുന്നു. അത് വെറുമൊരു നേരംപോക്കോ നാടോടിക്കഥയോ ഒന്നുമല്ല , മറിച്ച് കേൾവികേട്ട ഒരു സാമ്രാജ്യത്തിന്റെ അവിടെ വാണ വിഖ്യാത രാജരാജക്കന്മാരുടെ വീരചരിതം കൂടിയാണ്.

ചരിത്രകാവ്യങ്ങളായ മൂഷികവംശവും കേരളോല്പത്തിയുമെല്ലാം പ്രദിപാദ്യവിഷയമാക്കുമ്പോൾ, ഡോ: എൻ വി പി ഉണിത്തിരിയുടെ "അത്യുത്തരകേരളീയം" അനുബന്ധമാക്കുമ്പോൾ, ക്രിസ്തുവർഷത്തിന്റെ ആദ്യദശകങ്ങളിൽ ഇന്നത്തെ ആന്ധ്രാപ്രദേശിന്റെ തീരത്തെവിടെയോ മാഹിഷ്മതി രാജ്യത്ത് ഒരു ഹേഹയസാമ്രാജ്യം ഉണ്ടായിരുന്നുവത്രേ. പ്രകൃതിവിഭവങ്ങൾകൊണ്ടും ധനധാന്യവൃദ്ധികൊണ്ടും സമൃദ്ധവും സമ്പന്നവുമായിരുന്ന മാഹിഷ്മതിയെ ശത്രുരാജ്യങ്ങൾ ആക്രമിച്ച് രാജാവിനെ വകവരുത്തി. അപ്പോൾ ഗർഭിണിയായിരുന്ന മാഹിഷ്മതി രാജ്ഞി നന്ദ മന്ത്രിമാരുടെ സഹായത്തോടെ ഒരു മരക്കപ്പലിൽ കയറി രാജ്യം വിട്ടു. അലയാഴിയിലെ കാറ്റിനേയും കോളിനെയും ജയിച്ച് അഴികളും ചുഴികളും അധിജീവിച്ച്, വേലിയേറ്റങ്ങളും വേലിയിറക്കങ്ങളും താണ്ടി ആ ജലയാനം മുന്നോട്ടുകുതിച്ചു. അങ്ങ് ദൂരെ പശ്ചിമതീരത്ത് അറബിക്കടലിന്റെ കരകളിൽ ആട്യതയോടെ ആഭിജാത്യത്തോടെ നിൽക്കുന്ന വാകമരങ്ങൾ നിറഞ്ഞ എഴിമലയിൽ ആ നൌക നങ്കൂരമിട്ടു. ആ എഴിമലക്കുന്നുകളിൽ മാഹിഷ്മതി റാണിയായ നന്ദയും പരിവാരങ്ങളും പരിചാരകരും രാജ്യം നിർമ്മിച്ച്‌ വാസം ആരംഭിച്ചു. അങ്ങനെയിരിക്കെ ഒരു ഭീമാകാരനായ മൂഷികൻ‌ രാജ്ഞിയെ ആക്രമിക്കാൻ വന്നു. ആപത്തിൽ നിന്നും രക്ഷതേടി അവർ ഉള്ളുരുകി പ്രാർഥിച്ചു. അപ്പോൾ അവരുടെ കണ്ണിൽ നിന്നും അഗ്നി പുറപ്പെട്ട് ആ മൂഷികനെ ചുട്ടുകരിച്ചത്രേ. അപ്പോൾ മൂഷകൻ പർവ്വതരാജനായി പുനർജനിച്ച് റാണിയെ അനുഗ്രഹിച്ചു. തന്നെ പരീക്ഷിച്ച എന്നാൽ പിന്നെ അനുഗ്രഹിച്ച ആ മൂഷികനോടുള്ള കടപ്പാട് നിമിത്തം തന്റെ രാജ്യത്തിന് അവർ മൂഷകരാജ്യം എന്ന നാമം നൽകി.

കുറച്ചുനാൾ കഴിഞ്ഞപ്പോൾ രാജ്ഞി ഒരു ആൺകുഞ്ഞിന് ജന്മംനൽകി. ആ കുഞ്ഞാണ് മൂഷികവംശത്തിലെ പ്രഥമ ചക്രവർത്തിയായ രാമഘടമൂഷികൻ‌. ഭരണനൈപുണ്യംകൊണ്ടും യുദ്ധസാമർത്ഥ്യം കൊണ്ടും അദ്ദേഹം കീർത്തികേട്ടു. അദ്ദേഹം ഭരിച്ച പ്രദേശം എന്നത്തിൽ നിന്നാണ് ഏഴിമല സ്ഥിതിചെയ്യുന്ന ഭൂപ്രേദേശത്തിന് പിൽക്കാലത്ത് രാമന്തളി( രാമൻ തളിച്ച ദേശം) എന്ന പേര് സിദ്ധിച്ചത്‌.

വാകമരത്തെ രാഷ്ട്രവൃക്ഷമാക്കി,

വാകപ്പൂക്കുലയും ചങ്ങലവട്ടയും രാജകീയ മുദ്രയാക്കി, നാന്ദകം ഉടവാളാക്കി

ഏഴിമലനന്ദനൻ, ഉഗ്രൻ, ഉഗ്രധന്വാവ്, സിംഹസേനൻ, ചന്ദ്രവർമ്മ തുടങ്ങിയ രാജാക്കന്മാർ രാമഘടമൂഷികന് ശേഷം മൂഷികരാജ്യം ഭരിച്ചു. പക്ഷേ മൂഷികവംശത്തിന്റെ സ്ഥാപണത്തിന് ആദിയും ആധാരവുമായ മാഹിഷ്മതി രാജ്ഞി എന്ന മഹതി വിസ്മരിക്കപ്പെട്ടു.

കാലങ്ങൾ പിന്നെയും കഴിഞ്ഞു, . മൂഷികവംശത്തിന്റെ ആസ്ഥാനം എഴിമലയിൽ നിന്നും വളപട്ടണത്തെക്ക് പറിച്ചുമാറ്റപ്പെട്ടു. പിന്നേയും അനേകം പേർ വംശം ഭരിച്ചു. പിൽക്കാലത്ത് ഇവരിൽ ഏതോ ഒരു രാജാവിന് , തങ്ങളുടെ വംശത്തിന് കാരണഭൂതയായ മാഹിഷ്മതി രാജ്ഞിയാം മാതാവിനെ സർവ്വരും മറന്നതിൽ കുറ്റബോധം തോന്നി. അതിന്റെ പ്രായശ്ചിത്തമായി , ആ മാതാവിനെ (നന്ദയെ) കോലം കെട്ടിയാടിക്കണമെന്ന് അദ്ദേഹം ആഗ്രഹിച്ചു. അതിനുശേഷമാണത്രെ തായ് പരദേവതയെ കോലം കെട്ടിയാടിക്കാൻ തുടങ്ങിയത്.

തായിപ്പരദേവതയുടെ കോലം കെട്ടിയാടുന്നത് സാധാരണയായി വണ്ണാൻ സമുദായക്കാരാണ് .അഞ്ഞൂറ്റാൻമാരും കെട്ടിയാടാറുണ്ട്. 
അഷ്ടമച്ചാൽ ഭഗവതി, കളരിയാൽ ഭഗവതി,വീരഞ്ചിറ ഭഗവതി തുടങ്ങി അതതു കാവുകളുടെയും ഗ്രാമങ്ങളുടെയും പേരുചേർത്ത് ഈ ഭഗവതിയെ വിവിധ സങ്കല്പങ്ങളിൽ കെട്ടിയാടിക്കാറുണ്ട്.

ഏറ്റവും ഉയരമേറിയ തിരുമുടി തായിപ്പരദേവതയുടെതാണ് . പ്രാക്കെഴുത്ത് ആണ് മുഖത്തെഴുത്ത്‌.അരച്ചമയത്തിന് വിതാനത്തറ എന്നു പേര്. മുള കൊണ്ട് നിർമ്മിച്ച തിരുമുടിയിൽ ചുവപ്പും കറുപ്പും നിറങ്ങളിൽ വരകളുള്ള വെളുത്ത തുണി പൊതിഞ്ഞ് അലങ്കരിച്ചിട്ടുണ്ടാകും. ചുകന്നമ്മ ,നീലിയാർ ഭഗവതി എന്നിവരുടെ തിരുമുടിയുമായി വളരെ സാമ്യമുണ്ട്. നീളമുടി എന്ന് അറിയപ്പെടുന്നു ഈ തിരുമുടി.വെള്ളികൊണ്ടുള്ള എകിറ് (ദംഷ്ട്ര )യും വേഷത്തിന്റെ ഭാഗമാണ്.വാളും ഏറെക്കുറെ ചതുരാകൃതിയിലുള്ള പരിചയുമാണ്‌ തിരുവായുധങ്ങൾ .തെയ്യം വടക്ക് തിരിഞ്ഞാണ് തിരുമുടി അണിയുക അത് പോലെ പടിഞ്ഞാറ് തിരിഞ്ഞാണ് തിരുമുടി അഴിക്കുക. ഈ തെയ്യം നൃത്തമാടുന്നതിനിടയിൽ വാദ്യഘോഷങ്ങൾ നിർത്തിച്ചു കൊണ്ട് പറയുന്ന വാമൊഴി പ്രസിദ്ധമാണ്:


</doc>
<doc id="303471" url="https://ml.wikipedia.org/wiki?curid=303471" title="പെപ്പർ ഹൗസ്">
പെപ്പർ ഹൗസ്

ഫോർട്ട് കൊച്ചിയ്ക്കും ബസാർ റോഡിനുമിടയിൽ സ്ഥിതി ചെയ്യുന്ന ഒരു കെട്ടിടമാണു പെപ്പർ ഹൗസ്. കൊച്ചിക്കായലിലേയ്ക്കും, ഫോർട്ട്കൊച്ചി തെരുവിലേയ്ക്കും തുറക്കുന്ന രണ്ടു ഗോഡൗണുകൾ പെപ്പർ ഹൗസിലുണ്ട്. പതിനാറായിരം ചതുരശ്ര അടി വലിപ്പമുള്ള പെപ്പർ ഹൗസ് പണ്ട് കൊച്ചി തുറമുഖത്തേയ്ക്കുള്ള ചരക്കുകൾ ശേഖരിക്കാനുപയോഗിച്ചിരുന്നു. നിലവിൽ കൊച്ചി - മുസിരിസ് ബിനാലെയുടെ പ്രധാന വേദികളിലൊന്നാണ്. 


</doc>
<doc id="303511" url="https://ml.wikipedia.org/wiki?curid=303511" title="സുഭാഷ് കാക്">
സുഭാഷ് കാക്

സുഭാഷ് കാക് (1947 -- ) ഒരു ഇന്ത്യൻ - അമേരിക്കൻ കമ്പ്യൂട്ടർ ശാസ്ത്രജ്ഞനും ഒരു വൈദിക പണ്ഡിതനാണ് .


</doc>
<doc id="303514" url="https://ml.wikipedia.org/wiki?curid=303514" title="ശൂരനാട് രവി">
ശൂരനാട് രവി

മലയാള സാഹിത്യകാരനാണ് ശൂരനാട് രവി (ജനനം : 1943, മരണം 2018). ബാലസാഹിത്യ കൃതികളും വിവർത്തനങ്ങളുമടക്കം നിരവധി കൃതികൾ രചിച്ചു.

1943-ൽ കൊല്ലം ജില്ലയിലെ ശൂരനാട്ടുളള ഇഞ്ചക്കാട്‌ ഗ്രാമത്തിൽ പരമുപിളളയുടെയും ഭവാനി അമ്മയുടയും മകനാണ്. മണ്ണടി ഹൈസ്‌കൂളിൽ അദ്ധ്യാപകനായിരുന്നു. 1998ൽ വിരമിച്ചു. ഓണപ്പന്ത്‌, കിളിപ്പാട്ടുകൾ, ഭാഗ്യത്തിലേക്കുളള വഴി, പൊങ്കൽപ്പാട്ട്‌, അക്ഷരമുത്ത്‌, എന്നിവയ്‌ക്കു പുറമേ തമിഴിൽ നിന്ന്‌ പല നാടോടിക്കഥകളും മലയാളത്തിലേക്ക്‌ തർജമ ചെയ്‌തിട്ടുണ്ട്‌. എഡ്വിൻ ആർനോൾഡിന്റെ ‘ലൈറ്റ്‌ ഒഫ്‌ ഏഷ്യ’, ക്ഷേമേന്ദ്രന്റെ ബോധിസത്വാപദാനകല്‌പലത എന്നിവ വിവർത്തനംചെയ്‌തു. 


</doc>
<doc id="303525" url="https://ml.wikipedia.org/wiki?curid=303525" title="മുഹമ്മദ് ഇർഫാൻ">
മുഹമ്മദ് ഇർഫാൻ

ഒരു പാകിസ്താനി ഇടം കൈയ്യൻ ഫാസ്റ്റ് ബൌളറാണ് മുഹമ്മദ് ഇർഫാൻ (ഉർദു: محمد عرفان) (ജനനം 1982 ജൂൺ 6). 7'1" (216 സെന്റീമീറ്റർ) ഉയരമാണ് ഇദ്ദേഹത്തിനുള്ളത്. അന്താരാഷ്ട്ര ക്രിക്കറ്റിലോ ഒന്നാം ക്ലാസ്സ് ക്രിക്കറ്റിലോ കളിക്കുന്ന ഏറ്റവും ഉയരമുള്ള കളിക്കാരനാണ് ഇദ്ദേഹം. വെസ്റ്റ് ഇൻഡ്യൻ ബൌളറായിരുന്ന ജോയൽ ഗാർണറും ഓസ്ട്രേലിയൻ ബൌളറായിരുന്ന ബ്രൂസ് റീഡുമായിരുന്നു ഇതിനു മുൻപ് ഏറ്റവും ഉയരമുണ്ടായിരുന്ന ക്രിക്കറ്റ് താരങ്ങൾ. 6'8" (203 സെന്റീമീറ്റർ) ആയിരുന്നു ഇവരുടെ ഉയരം. 


</doc>
<doc id="303527" url="https://ml.wikipedia.org/wiki?curid=303527" title="തെക്കൻ കരിയാത്തൻ">
തെക്കൻ കരിയാത്തൻ

വടക്കൻ മലബാറിൽ കെട്ടിയാടിക്കുന്ന ഒരു തെയ്യമാണ് തെക്കൻ കരിയാത്തൻ.തെക്കൻ ചാത്തു എന്നും പറയപ്പെടുന്നു.ഇതോടൊപ്പം തന്നെ കൈക്കോളൻ എന്ന തെയ്യം കൂടി കെട്ടിയാടിക്കും
പാലാർ വീട്ടിൽ പടനായരും പാലക്കുന്നത്ത് കേളേന്ദ്രനായരും മലപൊലിച്ച് നായാടാനും കറ്റൽ പൊലിച്ച് മീൻ പിടിക്കാനും പുറപ്പെട്ടു.നായാട്ടിൽ ഒന്നും തടഞ്ഞില്ല.ക്ഷീണിച്ച് വെള്ളം കുടിക്കാനായി കരിങ്കുലക്കണ്ടത്തക്കമ്മയുടെ വീട്ടിലെത്തി.ഭക്ഷണം കഴിക്കാൻ വീട്ടുകാരി നിർബന്ധിച്ചു. തേച്ചുകുളിക്കാൻ എണ്ണയുമായി കുരിഞ്ചിലാടൻ കൽചിറയിലെത്തിയ അവർ ചിറയിൽ അത്ഭുത രൂപത്തിലുള്ള മീനുകളെ കണ്ടു. പിടികൊടുക്കാതെ അവ നീങ്ങി. വീട്ടി ലെ കിണറിലും അവയെ കണ്ടു.കദളിപ്പഴം വെള്ളിപ്പാളയിലിട്ട് താഴ്തിയപ്പോൾ അവ വളരെ ചെറിയ രൂപം പൂണ്ട് പളയിൽ തുള്ളിക്കയറി.കരിങ്കുലക്കണ്ടത്തക്കമ്മ കറിവെക്കാനായി ആ മീനുകളെ അരിഞ്ഞു നുറുക്കാൻ അവയുടെ മായാരൂപം വ്യക്തമാവുകയും അറിയാതെ ചെയ്ത തെറ്റിന് മാപ്പിരക്കുകയും ചെയ്തു.പ്രാശ്ചിത്തം ചെയ്യാമെന്നവർ പ്രാർത്ഥിച്ചു.അന്നു തൊട്ടേഴാം ദിവസം മതിലകത്തെ കരിങ്കൽ പടിക്കിരുപുറവും രണ്ട് പൊന്മക്കൾ പിറന്നുവെങ്കിൽ അവരെ വളർത്തി പയറ്റു വിദ്യ പഠിപ്പിക്കുമെന്നും അവരോളം വണ്ണത്തിൽ പൊൻ 
രൂപമുണ്ടാക്കി ആദി കുഞ്ഞിമംഗലത്ത് കോട്ടയിൽ "കൊണ്ടൊപ്പിക്കാ"മെന്നുമ്പറഞ്ഞു.അതുപ്രകാരം ഏഴാം നാൾ കരിങ്കൽ പടിക്കിരുപുറവും പൊടിച്ചുണ്ടായ പൊന്മക്കളാണ് തെക്കൻ കോമപ്പനും തെക്കൻ ചാത്തുവും.
അവർ യഥാകാലം വിദ്യകളെല്ലാം പഠിച്ച് ചുരിക കെട്ടി ചേകോനാകേണ്ട പ്രായമായപ്പോൾ പാണ്ടിപെരുമാളിൽ നിന്നും ചുരിക വാങ്ങി അവർ ആചാരപ്പെട്ടു.തെക്കൻ കോമപ്പന് തെക്കൻ കരുമകനെന്നും തെക്കൻ ചാത്തുവിന് തെക്കൻ കരിയാത്തൻ എന്നും ആചാരപ്പേർ കിട്ടി. ആ സഹോദരന്മാർ വലിയൊരു പന മുറിച്ച് വില്ലുകൾ ഉണ്ടാക്കി.
കരിയാത്തന്റേയും കരുമകന്റേയും ജീവിതം അത്ഭുത സംഭവങ്ങൾ നിറഞ്ഞതായിരുന്നു. മദ്യം കൊടുക്കാതിരുന്ന ചന്തൻ തണ്ടാനും തിരുനെല്ലൂർ തണ്ടാത്തിക്കും ഭ്രാന്ത് കൊടുത്തു.സൽക്കരിച്ചതിനു ശേഷമേ ഭ്രാന്ത് മാറിയുള്ളു. വഴിക്ക് വെച്ച് തങ്ങളെ പരിഹസിച്ച ഒരു കുട്ടിയുടെ കൈ മുറിച്ച് കളയാൻ കരിയാത്തൻ മടിച്ചില്ല.കുട്ടി കരഞ്ഞ് മാപ്പ് അപേക്ഷിച്ചതിനു ശേഷം അവന് കൈ തിരികെ ലഭിക്കുകയും അവരുടെ സേവകനായി ത്തീരുകയും ചെയ്തു. കരിയാത്തൻ തെയ്യത്തോടൊപ്പം കെട്ടിയാടിക്കുന്ന കൈക്കോളൻ തെയ്യം ആ കൈപോയ കുട്ടിയുടെ സങ്കൽപ്പത്തിൽ ഉള്ളതാണ്.
മാർച്ചമയം - നായ്ച്ചുള്ളി

മുഖത്തെഴുത്ത് - അഞ്ചുപുള്ളി

തിരുമുടി - പീലിമുടി


</doc>
<doc id="303529" url="https://ml.wikipedia.org/wiki?curid=303529" title="സദെ ആഘോഷം">
സദെ ആഘോഷം

ജഷൻ-ഇ-സദെ ഒരു പ്രാചീന പേർഷ്യൻ ആഘോഷമാണ്. ശീതകാലത്ത് ഇറാനിൽ, പുതുവത്സരദിനമായ നവ്റോസിന് 50 ദിവസം മുൻപാണ്‌ സദെ ആചരിക്കുന്നത് . സൊറോസ്ട്രിയൻ മത വിശ്വാസവുമായി ബന്ധപ്പെട്ടതാണ് സദെ ആഘോഷം. സൊറോസ്ട്രിയൻ വിശ്വാസപ്രകാരം അഗ്നി നന്മയുടെ പ്രതീകമാണ്‌. വലിയ ആഴികളൊരുക്കി അഗ്നിയെ ആദരിക്കുന്നതാണ് ഇതിലെ പ്രധാന ചടങ്ങ്. ഇതുകാരണം 'അഗ്നിയുടെ ഉത്സവം' എന്നും ഇതറിയപ്പെടുന്നു.



</doc>
<doc id="303538" url="https://ml.wikipedia.org/wiki?curid=303538" title="പൂമാരുതൻ">
പൂമാരുതൻ

ഉത്തരകേരളത്തിൽ തെയ്യമായി കെട്ടിയാടിക്കുന്ന ഒരു ദേവസങ്കല്പം . 
മരക്കലമേറി മലനാട്ടിലെത്തിയ ദേവതയാണ് പൂമാല ഭഗവതി .ഭഗവതിയുടെ സഹോദരസ്ഥാനീയനാണ്‌ ഓമനപ്പൂങ്കിടാവെന്നു സ്വയം വിശേഷിപ്പിക്കുന്ന പൂമാരുതൻ ദൈവം. പൂമാല ഭഗവതിക്ക് കെട്ടിക്കോലമില്ല.കെട്ടിയാടുന്നതിനിടെ കാഴ്ച്ചക്കാരെപ്പോലും പരിചകൊണ്ട് തട്ടിമാറ്റുന്നതിനാൽ പൂമാരുതൻ വെള്ളാട്ടത്തിന് തട്ടും വെള്ളാട്ടമെന്നും പേരുണ്ട്.
ആരിയർ നാട്ടിലെ രാജാവിന്റെ പുത്രിയായിരുന്നുആര്യപ്പൂമാല. മലനാട്ടിലെത്താൻ മരക്കലം പണിയിക്കണമെന്ന ഭഗവതിയുടെ ആവശ്യം രാജാവ് നിരാകരിച്ചു.പൂരം നോറ്റിരിക്കെ സ്വർഗോദ്യാനത്തിൽ നിന്നും പൂവിറുക്കവേ ,ശൈവാംശഭൂതനായ മല്ലനായ പൂമാരുതൻ വായുരൂപം പൂണ്ട് വസിച്ച പൂവിറുത്തപ്പോൾ പൂമാല ഭഗവതി ബോധരഹിതയായി.ജ്യോത്സ്യന്റെ പ്രശ്നവിധിയിലൂടെ കാര്യം മനസ്സിലാക്കിയ രാജാവ് വിശ്വകർമ്മാവിനെക്കൊണ്ട് മരക്കലം പണിയിച്ചുനല്കി.എഴിമലയിൽ എത്തിച്ചേർന്ന ഇരുവരും മണിയറക്കാവ് ,തലനേരി ,രാമവില്യം കഴകം,എന്നിവിടങ്ങൾ കടന്ന് രാമന്തളി കുറുവന്തട്ട അറയിൽ അധിവസിച്ചു.


</doc>
<doc id="303541" url="https://ml.wikipedia.org/wiki?curid=303541" title="കണ്ണങ്ങാട്ടു ഭഗവതി">
കണ്ണങ്ങാട്ടു ഭഗവതി

ഉത്തരകേരളത്തിലെ മണിയാണി (യാദവ) സമുദായക്കാരുടെ കുലദേവത.മുച്ചിലോട്ടു ഭഗവതിയുടെ ഉറ്റതോഴിയാണ് ഈ ഭഗവതി.ശ്രീകൃഷ്ണന്റെ സഹോദരിയായ യോഗമായാ ദേവിയാണ് കണ്ണങ്ങാട്ടു ഭഗവതി എന്നും കണ്ണകിയാണ് കണ്ണങ്ങാട്ടു ഭഗവതി എന്നും ഐതിഹ്യങ്ങൾ ഉണ്ട്.ആദ്യത്തെ വാദത്തിനാണ് പ്രാബല്യം കൂടുതൽ. ആദ്യം കംസന് അവന്റെ അന്തകനായ കണ്ണനെ കാട്ടിക്കൊടുത്തതിനാലും കൃഷ്ണന്റെ സ്വർഗ്ഗാരോഹണത്തോടെ യാദവസമുദായത്തിന്റെ ആരാധനാമൂർത്തിയായി കൃഷ്ണൻ കാട്ടിക്കൊടുത്തതിനാലും ഈ പേരു സിദ്ധിച്ചത്രേ.

മുച്ചിലോട്ടുകാവുകളിൽ തുല്യപ്രാധാന്യത്തോടെ ഈ ദേവതയെ കെട്ടിയാടിക്കാറുണ്ട് .കണ്ണങ്ങാട്ടു ഭഗവതിയുടെ കാവുകൾ കണ്ണങ്ങാട്ടുകാവുകൾ എന്നറിയപ്പെടുന്നു.ആദി കണ്ണങ്ങാട് കൊറ്റിയിലാണ്.മഡിയൻ കൂലോം ക്ഷേത്രപാലകനെ നായനാറായി (അധീശ ദേവതയായി )അംഗീകരിച്ച കണ്ണങ്ങാട്ടു ഭഗവതി കൂത്തൂർ മണിയാണിയുടെ വെള്ളോല മേക്കുട ആധാരമായി മണിയാണിമാരുടെ കുലദേവതയായി കൊറ്റി ആദിയായ പതിനൊന്നു കണ്ണങ്ങാടുകളിൽ അധിവസിച്ചു.

കോലത്തിൽ മുച്ചിലോട്ടു ഭഗവതിയുമായി ഏറെ സാമ്യമുള്ള ഈ ദേവിയുടേതും ലാസ്യനടനമാണ്.ശ്രീപരമേശ്വരൻ ആയുധമായി കല്പിച്ചുകൊടുത്തത് ത്രിശൂലമാണെങ്കിലും തെയ്യം കെട്ടിയാടുമ്പോൾ വാളും ചെറിയ പരിചയും ധരിക്കും.

മാർച്ചമയം - അരിമ്പുമാല, എഴിയരം

മുഖത്തെഴുത്ത് - പ്രാക്കെഴുത്ത്

തിരുമുടി - വട്ടമുടി


</doc>
<doc id="303543" url="https://ml.wikipedia.org/wiki?curid=303543" title="ആരിയപൂമാല ഭഗവതി">
ആരിയപൂമാല ഭഗവതി

മരക്കലമേറി മലനാട്ടിലെത്തിയ ദേവതയാണ് പൂമാല ഭഗവതി .ഭഗവതിയുടെ സഹോദരസ്ഥാനീയനാണ്‌ ഓമനപ്പൂങ്കിടാവെന്നു സ്വയം വിശേഷിപ്പിക്കുന്ന പൂമാരുതൻ ദൈവം. 
പൂമാല ഭഗവതിക്ക് കെട്ടിക്കോലമില്ല. 

ആരിയർ നാട്ടിലെ രാജാവിന്റെ പുത്രിയായിരുന്നുആര്യപ്പൂമാല. മലനാട്ടിലെത്താൻ മരക്കലം പണിയിക്കണമെന്ന ഭഗവതിയുടെ ആവശ്യം രാജാവ് നിരാകരിച്ചു.
പൂരം നോറ്റിരിക്കെ സ്വർഗോദ്യാനത്തിൽ നിന്നും പൂവിറുക്കവേ ,ശൈവാംശഭൂതനായ മല്ലനായ പൂമാരുതൻ വായുരൂപം പൂണ്ട് വസിച്ച പൂവിറുത്തപ്പോൾ പൂമാല ഭഗവതി ബോധരഹിതയായി.
ജ്യോത്സ്യന്റെ പ്രശ്നവിധിയിലൂടെ കാര്യം മനസ്സിലാക്കിയ രാജാവ് വിശ്വകർമ്മാവിനെക്കൊണ്ട് മരക്കലം പണിയിച്ചുനല്കി.
എഴിമലയിൽ എത്തിച്ചേർന്ന ഇരുവരും മണിയറക്കാവ് ,തലയന്നേരി ,രാമവില്യം കഴകം,എന്നിവിടങ്ങൾ കടന്ന് രാമന്തളി കുറുവന്തട്ട അറയിൽ അധിവസിച്ചു.
തിയ്യരുടെ പ്രധാന ആരാധനാമൂർത്തിയാണ്‌ പൂമാല ഭഗവതി.


</doc>
<doc id="303552" url="https://ml.wikipedia.org/wiki?curid=303552" title="ജെ.പി. ഡുമിനി">
ജെ.പി. ഡുമിനി

ജീൻ-പോൾ ഡുമിനി (ജെ.പി. ഡുമിനി), (ജനനം: 14 ഏപ്രിൽ 1984, കേപ്പ് ടൗൺ, ദക്ഷിണാഫ്രിക്ക) ഒരു ദക്ഷിണാഫ്രിക്കൻ അന്താരാഷ്ട്ര ക്രിക്കറ്റ് കളിക്കാരനാണ്. ഇടംകൈയ്യൻ മുൻനിര ബാറ്റ്സ്മാനായ അദ്ദേഹം ഒരു പാർട്ട് ടൈം ഓഫ് ബ്രേക്ക് ബൗളർ കൂടിയാണ്. ആഭ്യന്തര ക്രിക്കറ്റിൽ കേപ് കോബ്രാസ് ടീമിനുവേണ്ടിയും, ഐ.പി.എല്ലിൽ ഡൽഹി ഡെയർഡെവിൾസ് ടീമിനുവേണ്ടിയുമാണ് അദ്ദേഹം കളിക്കുന്നത്.


</doc>
<doc id="303564" url="https://ml.wikipedia.org/wiki?curid=303564" title="ലൂപിൻ ലിമിറ്റഡ്">
ലൂപിൻ ലിമിറ്റഡ്

മുംബൈ അടിസ്ഥാനമായി പ്രവർത്തിക്കുന്ന, ഇതരദേശ വ്യാപകമായി വ്യവസായം നടത്തുന്ന ഒരു മരുന്നുനിർമ്മാണ കമ്പനി ആണ് ലൂപിൻ ലിമിറ്റഡ്. വിപണി മൂല്യത്തിന്റെ അടിസ്ഥാനത്തിൽ ഇന്ത്യൻ മരുന്നുനിർമ്മാണ കമ്പനികളിൽ രണ്ടാംസ്ഥാനത്ത് നില്ക്കുന്ന ലൂപിൻ ലിമിറ്റഡ്, ലോകവ്യാപകമായ ജെനറിക് മരുന്നു നിർമ്മാണ കമ്പനികളുടെ പട്ടികയിൽ 14-ആം സ്ഥാനത്താണ്.

ബിർള ഇൻസ്റ്റിറ്റ്യൂട്ട് ഓഫ്‌ ടെക്നോളജി ആന്റ്‌ സയൻസ്‌, പിലാനിയിൽ അസോസിയേറ്റ് പ്രൊഫസ്സർ ആയിരുന്ന ഡോ. ദേശ് ബന്ധു ഗുപ്താ 1968-ൽ ലൂപിൻ ലിമിറ്റഡ് സ്ഥാപിച്ചു. ക്ഷയ രോഗത്തിനുള്ള മരുന്നു നിർമ്മാണത്തിൽ ലോകത്തിലെ മരുന്നുകമ്പനികളിൽ ഒന്നാം സ്ഥാനത്ത് എത്തിയ ലൂപിൻ, കാർഡിയോവാസ്കുലർ, ഡയബെറ്റോളജി, ആസ്മ, പീഡിയാട്രിക്സ്, സെൻട്രൽ നെർവസ് സിസ്റ്റം, ആന്റി ഇൻഫെക്ടീവ് എന്നീ മേഖലകളിലും പ്രാമുഖ്യം നിലനിർത്തുന്നു.

ലൂപിൻ ലിമിറ്റഡിന്റെ ആഗോളതലത്തിലുള്ള ഗവേഷണ വികസന പ്രവർത്തനങ്ങൾ പൂനെയ്ക്കടുത്തുള്ള ലൂപിൻ റിസർച്ച് പാർക്കിൽ 1200 ഓളം ശാസ്‌ത്രജ്ഞൻമാരുടെ കീഴിൽ നടന്നു കൊണ്ടിരിക്കുന്നു.
പ്രധാന ഗവേഷണ വികസന മേഖലകൾ:


</doc>
<doc id="303570" url="https://ml.wikipedia.org/wiki?curid=303570" title="സപ്തമ.ശ്രീ. തസ്കരാഃ">
സപ്തമ.ശ്രീ. തസ്കരാഃ

പൃഥ്വിരാജിനെ നായകനാക്കി അനിൽ രാധാകൃഷ്ണമേനോൻ സംവിധാനം ചെയ്ത് 2014 ൽ പുറത്തിറങ്ങിയ മലയാളചലച്ചിത്രമാണു സപ്തമ.ശ്രീ. തസ്കരാ: .ഒരേ ലക്ഷ്യത്തിലേക്കു മുന്നേറുന്ന ഏഴ് കള്ളന്മാരുടെ കഥയാണു ചിത്രം പറയുന്നത്.ആസിഫ് അലി, നെടുമുടി വേണു,റീനു മാത്യൂസ്,സനൂഷ തുടങ്ങിയവരും ചിത്രത്തിൽ വേഷമിട്ടിട്ടുണ്ട്.2014 ലെ ഓണക്കാലത്ത് തിയറ്ററുകളിലെത്തിയ സപ്തമ.ശ്രീ. തസ്കരാ: പ്രദർശനവിജയം നേടി.



</doc>
<doc id="303578" url="https://ml.wikipedia.org/wiki?curid=303578" title="മുതുവറ">
മുതുവറ

കേരളത്തിലെ തൃശ്ശൂർ ജില്ലയിലെ ഒരു ഗ്രാമപ്രദേശമാണ് മുതുവറ. അടാട്ട് ഗ്രാമപഞ്ചായത്തിലെ പ്രധാന വാണിജ്യകേന്ദ്രങ്ങളിലൊന്നായ ഇതിലൂടെ സംസ്ഥാനപാത 69 കടന്നു പോകുന്നു. പരശുരാമനാൽ നിർമ്മിക്കപ്പെട്ടുവെന്ന് കരുതുന്ന 108 ശിവക്ഷേത്രങ്ങളിലൊന്നായ മുതുവറ മഹാദേവക്ഷേത്രം ഇവിടെ സ്ഥിതിചെയ്യുന്നു.


</doc>
<doc id="303599" url="https://ml.wikipedia.org/wiki?curid=303599" title="ഇഡ (ചലച്ചിത്രം)">
ഇഡ (ചലച്ചിത്രം)

പോളിഷ് ചലച്ചിത്രകാരനായ പവേൽ പൗലികോവ്സ്കി സംവിധാനം ചെയ്ത് 2013 ൽ പുറത്തിറങ്ങിയ ചിത്രമാണ് ഇഡ രണ്ടാം ലോകമഹായുദ്ധകാലത്ത് നാസികളിൽ നിന്നും രക്ഷപെടാൻ ഒളിവുജീവിതം നയിച്ച ഒരു പോളിഷ് -ജൂത പെൺകുട്ടിയുടേ ജീവിതകഥയാണ് ഇതിന്റെ ഇതിവൃത്തം.

ഏറ്റവും മികച്ച അന്യഭാഷാചിത്രത്തിനും ഛായാഗ്രഹണത്തിനുമുള്ള 87 മതു ഓസ്കർ ബഹുമതിയ്ക്കു വേണ്ടി ഇഡശുപാർശ ചെയ്യപ്പെട്ടിട്ടുണ്ട്.


</doc>
<doc id="303601" url="https://ml.wikipedia.org/wiki?curid=303601" title="രാജീന്ദർ പുരി">
രാജീന്ദർ പുരി

പ്രമുഖ കാർട്ടൂണിസ്റ്റും, കോളമെഴുത്തുകാരനുമായിരുന്നു രാജീന്ദർ പുരി. (ജ: 20, സെപ്റ്റം: 1934 കറാച്ചി- മ:16 ഫെബ്രു: 2015 ഡൽഹി) ."ദ് ഹിന്ദുസ്ഥാൻ ടൈംസ്, ദ് സ്റ്റേറ്റ്സ്മാൻ, ദ് ഔട്ട് ലുക്ക്" എന്നീ പ്രസിദ്ധീകരണങ്ങൾക്കു വേണ്ടി അദ്ദേഹം പ്രവർത്തിച്ചിരുന്നു.

1977 ൽ സജീവ രാഷ്ട്രീയത്തിലേയ്ക്കു കടന്ന പുരി ജനതാപാർട്ടിയുമായി ബന്ധപ്പെട്ട് പ്രവർത്തിച്ചിരുന്നു. എന്നാൽ 1988 നു ശേഷം അദ്ദേഹം രാഷ്ട്രീയം വിടുകയാണുണ്ടായത്.




</doc>
<doc id="303604" url="https://ml.wikipedia.org/wiki?curid=303604" title="കുടക്കല്ല്">
കുടക്കല്ല്

മഹാശിലായുഗത്തിലെ ശിലാനിർമ്മിതികളാണ് കുടക്കല്ലുകൾ. മഹാശിലായുഗത്തിലെ മനുഷ്യരുടെ മൃതശരീരം സൂക്ഷിക്കാൻ അക്കാലത്തെ ആളുകൾ നിർമ്മിച്ചിവയാണിതെന്നു കരുതപ്പെടുന്നു. കേരളത്തിൽ മാത്രമാണ് കുടക്കല്ലുകൾ കാണപ്പെടുന്നത്. കുഴികളിൽ നന്നങ്ങാടിയിൽ അടക്കം ചെയ്യുന്ന മൃതദേഹങ്ങൾക്കു ചുറ്റും മൂന്നോ നാലോ വെട്ടുകല്ലുകളും മുകളിൽ കൂണാകൃതിയിലോ ഓലക്കുടയുടെ ആകൃതിയിലോ ഉള്ള കല്ലും നാട്ടുന്നതാണ് സാധാരണ കുടക്കല്ലിന്റെ ആകൃതിയും പ്രകൃതിയും.



</doc>
<doc id="303606" url="https://ml.wikipedia.org/wiki?curid=303606" title="കുടക്കല്ല് പറമ്പ്">
കുടക്കല്ല് പറമ്പ്

ചരിത്രാതീതകാലത്തെ ഒരു മെഗാലിത്ത് ശവകൂടീരമാണ് തൃശ്ശൂർ ജില്ലയിലെ ചിറമനങ്ങാടിലെ കുടക്കല്ല് പറമ്പ്. ഇവിടെ വളരെ ചെറിയ ഒരു സ്ഥലത്ത് 69 മെഗാലിത്ത് സ്മാരകങ്ങൾ കാണപ്പെടുന്നു. ഇവിടെ തൊപ്പിക്കല്ലുകളും, കുടക്കല്ലുകളും, മൂടിക്കല്ലുകളും, കൾവൃത്തങ്ങളും അടക്കം പല തരത്തിലെ കുടീരങ്ങൾ കാണാം. എ.എസ്.ഐയുടെ അഭിപ്രായത്തിൽ ക്രിസ്തുവിനും 2000 വർഷങ്ങൾ മുൻപായിരിക്കണം ഈ സ്മാരകങ്ങൾ നിർമ്മിക്കപ്പെട്ടത്. അവർ ഇതിനെ ഒരു കേന്ദ്രീകൃത സംരക്ഷിത സ്മാരകമായി പ്രഖ്യാപിച്ചിട്ടുണ്ട്.


</doc>
<doc id="303609" url="https://ml.wikipedia.org/wiki?curid=303609" title="ചന്ദ്രബോസ് വധക്കേസ്">
ചന്ദ്രബോസ് വധക്കേസ്

തൃശ്ശൂർ ജില്ലയിൽ അടാട്ട് ഗ്രാമപഞ്ചായത്തിലുള്ള ശോഭ സിറ്റിയിലെ സെക്യുരിറ്റി ജീവനക്കാരനെ കാറിടിച്ച് കൊലപ്പെടുത്തിയെ കേസാണ് ന്ദ്രബോസ് വധക്കേസ്. പ്രതി വ്യവസായി മുഹമ്മദ് നിസാം.

ശോഭാ സിറ്റിയിലെ സെക്യൂരിറ്റി ജീവനക്കാരൻ കണ്ടശാംകടവ് കാരമുക്ക് വിളക്കുംകാൽ കാട്ടുങ്ങൽ വീട്ടിൽ ചന്ദ്രബോസിനെ (47) ജീപ്പിടിച്ച് കൊലപ്പെടുത്തിയ കേസിൽ നിസാമിനെതിരെ കൊലപാതക കേസ് എടുത്തിട്ടുണ്ട്. 2015 ജനുവരി 29 പുലർച്ചെ മൂന്നിനാണ് സംഭവം. ഗേറ്റ് തുറക്കാൻ വൈകിയതിലും ഗേറ്റിനടുത്ത് വാഹനം തടഞ്ഞ് ഐ.ഡി. കാർഡ് ചോദിച്ചതിലും പ്രകോപിതനായാണ് ചന്ദ്രബോസിനെ ആക്രമിച്ചത്. ഭയന്നോടിയ ചന്ദ്രബോസിനെ വാഹനത്തിൽ പിന്തുടർന്ന് ഇടിച്ചുവീഴ്ത്തുകയായിരുന്നു. വീണുകിടന്ന ഇയാളെ എഴുന്നേൽപിച്ച് വാഹനത്തിൽ കയറ്റി പാർക്കിങ് ഏരിയയിൽ കൊണ്ടുപോയി വീണ്ടും ക്രൂരമായി മർദിച്ചു. വാഹനമിടിച്ച് പരിക്കേൽപിച്ചതിന് പുറമെ ചന്ദ്രബോസിനെ മാരകമായി ആക്രമിക്കുകയും ജീപ്പിലിട്ട് ചവിട്ടുകയും ചെയ്തു. സെക്യൂരിറ്റി റൂമും ഫർണിച്ചറുകളും, ജനലുകളും മുഹമ്മദ് നിസാം അടിച്ചു തകർത്തു. ആക്രമണം തടയാനത്തെിയ സെക്യൂരിറ്റി സൂപ്പർവൈസർ അയ്യന്തോൾ കല്ലിങ്ങൽ വീട്ടിൽ അനൂപിനും (31) മർദനമേറ്റു. മറ്റ് സെക്യൂരിറ്റി ജീവനക്കാർ അറിയിച്ചതിനത്തെുടർന്ന് ഫ്ളയിങ് സ്ക്വാഡ് എത്തിയാണ് ചന്ദ്രബോസിനെ ആശുപത്രിയിലേക്ക് കൊണ്ടുപോയത്. ആക്രമണത്തിൽ ചന്ദ്രബോസിന്റെ നട്ടെല്ലും വാരിയെല്ലും തകർന്നിരുന്നു. ശ്വാസകോശത്തിന് സാരമായ പരിക്കേറ്റതിനാൽ അടിയന്തര ശസ്ത്രക്രിയയ്ക്ക് വിധേയനാക്കിയിരുന്നു. 2015 ഫെബ്രുവരി 16 ന് ഉച്ചയ്ക്ക് തൃശ്ശൂർ അമല ആശുപത്രിയിൽ വെച്ച് മരിച്ചു. 

പൊട്ടിയ വാരിയെല്ലുകൾ തറഞ്ഞുകയറി ആന്തരാവയങ്ങൾക്ക് സംഭവിച്ച മുറിവുകളും ക്ഷതങ്ങളുമാണ് മരണകാരണമെന്ന് പോസ്റ്റ്‌മോർട്ടം പരിശോധനയിൽ കണ്ടെത്തി. 



ആറു വർഷത്തിനിടയിൽ 16 കേസുകളിലാണ് നിഷാം പ്രതിയായത്. നിരവധി കേസുകളിൽ പ്രതിയായ നിസാമിനെതിരെ 2015 മാർച്ച് 9-ന് സംസ്ഥാനത്തും പുറത്തുമുള്ള 13 കേസുകൾ ഉൾപ്പെടുത്തി കാപ്പ (കേരള ആന്റി സോഷ്യൽ ആക്ടിവിറ്റീസ് പ്രിവൻഷൻ ആക്ട്) നിയമം ചുമത്തി. 


</doc>
<doc id="303625" url="https://ml.wikipedia.org/wiki?curid=303625" title="നബി">
നബി

അല്ലാഹുവിന്റെ ദിവ്യ സന്ദേശം അഥവാ നുബുവ്വത്ത് ലഭിച്ച വരെയാണ് നബി എന്ന അറബി പദം കൊണ്ട് വിശേഷിപ്പിക്കുന്നത്. മലയാളത്തിൽ പ്രവാചകൻ എന്ന് ഈ അർത്ഥത്തിൽ ഉപയോഗിക്കാറുണ്ട്. മനുഷ്യ കുലത്തിലേക്ക് ഒരു ലക്ഷത്തി ഇരുപത്തയ്യായിരത്തിൽപ്പരം പ്രവാചകരെ നിയോഗിച്ചിട്ടുണ്ട് എന്ന് ഖുർആൻ പ്രഖ്യാപിക്കുന്നു. ഖുർആനിൽ 25 നബിമാരുടെ പേരുകൾ പറഞ്ഞിട്ടുണ്ട്. ഈ കണ്ണിയിലെ അവസാനത്തെ നബി മുഹമ്മദ് നബി ആണ്.

</doc>
<doc id="303627" url="https://ml.wikipedia.org/wiki?curid=303627" title="നുബുവ്വത്ത്">
നുബുവ്വത്ത്

നബിമാർക്ക് അല്ലാഹുവിന്റെ പക്കൽ നിന്നും ലഭിക്കുന്ന ദിവ്യസന്ദേശത്തെയാണ്‌ നുബുവ്വത്ത് എന്ന അറബി പദം കൊണ്ട് വിവക്ഷിക്കുന്നത്.

</doc>
<doc id="303633" url="https://ml.wikipedia.org/wiki?curid=303633" title="ബ്ലിറ്റ്സ്ക്രീഗ്">
ബ്ലിറ്റ്സ്ക്രീഗ്

വളരെയധികം കവചിത വാഹനങ്ങൾ, കാലാൾ വ്യുഹങ്ങൾ എന്നിവയും കൂടാതെ വ്യോമ പിന്തുണയുമായി എതിരാളിയുടെ പ്രതിരോധനിര തകർക്കുകയും വേഗത്തിൽ വ്യോമപിന്തുണയോടെ പ്രതിരോധകരെ വളഞ്ഞാക്രമിക്കുകയും ചെയ്യുന്ന യുദ്ധതന്ത്രമാണ് "ബ്ലിറ്റ്സ്ക്രീഗ്"'(German, "മിന്നലാക്രമണം". ബ്ലിറ്റ്സ്ക്രീഗ് യുദ്ധതന്ത്രത്തിലൂടെ ശ്രമിക്കുന്നത് നിരന്തരമായി മാറുന്ന ഒരു യുദ്ധരംഗം സൃഷ്ട്ടിച്ച് എതിരാളിയുടെ സംതുലിതാവസ്ഥ തകർത്ത് പൂർണമായ ഒരു കൂട്ടക്കുരുതിയിലുടെ പരാജയപ്പെടുത്താനാണ്.

രണ്ടു ലോകമഹായുദ്ധങ്ങൾക്കുമിടയിൽ(ഇന്റർവാർ കാലഘട്ടം) പൂർണ്ണതയിലെത്തിയ വ്യോമ, ടാങ്ക് സാങ്കേതികവിദ്യകൾ എതിരാളിയുടെ വ്യുഹങ്ങളിലേക്ക് അവരുടെ ശക്തമായകേന്ദ്രങ്ങൾ മറികടന്ന് വളഞ്ഞാക്രമിക്കുന്ന() ജർമൻ പരമ്പരാഗത മിന്നലാക്രമണ സങ്കേതങ്ങളുമായി() വ്യവസ്ഥാനുസൃതമായി ചേർക്കപ്പെട്ടു. പോളണ്ട് അധിനിവേശകാലത്ത് പടിഞ്ഞാറൻ മാധ്യമപ്രവർത്തകർ ഈ യുദ്ധരീതിയെ വിശേഷിപ്പിക്കാൻ ബ്ലിറ്സ്ക്രീഗ് എന്ന പദം ഉപയോഗിച്ചു. ഒരു ജർമൻ സൈനിക ആനുകാലികമായ "Deutsche Wehr"(ജർമൻ പ്രതിരോധം)ഇൽ മിന്നലാക്രമണത്തെ "ബ്ലിറ്സ്ക്രീഗ്" എന്ന വിശേഷിപ്പിച്ചിട്ടുണ്ട്. 1939-40 കാലഘട്ടത്തിലെ യുദ്ധങ്ങളിൽ ജർമൻ അതിവേഗ ദൗത്യങ്ങൾ വ്യാപക വിജയമായിരുന്നു. 1940ഓടെ പാശ്ചാത്ത്യ മാധ്യമങ്ങൾ ബ്ലിറ്സ്ക്രീഗ് എന്ന പദം വ്യാപകമായി ഉപയോഗിച്ചു. പെട്ടെന്നുള്ള ആക്രമങ്ങളും എതിരാളിയുടെ പൊതുവെയുള്ള തയ്യാറില്ലായ്മയും ജർമൻ ആക്രമത്തിന്റെ വേഗതയോടു പിടിച്ചുനിൽക്കാൻ പറ്റാത്തതും ഈ യുദ്ധരീതി മുതലെടുത്തു. ഫ്രാൻസിലെ യുദ്ധത്തിൽ ഫ്രഞ്ച് സൈന്യം തങ്ങളുടെ കാലാൾസേനാ പ്രതിരോധനിരകൾ പുഴയോരങ്ങളിൽ സജ്ജീകരിക്കാൻ ശ്രമിക്കിച്ചെങ്കിലും ജർമൻ സൈന്യം പ്രതീക്ഷിച്ചതിലും നേരത്തെ ആക്രമം ആരംഭിച്ചു.

രണ്ടാം ലോകയുദ്ധകാലത്ത് ഇംഗ്ലീഷ്-ജർമൻ മാധ്യമങ്ങളിൽ വ്യാപകമായി ഉപയോഗിക്കപ്പെട്ടെങ്കിലും ബ്ലിറ്സ്ക്രീഗ് ജർമൻ പ്രതിരോധസേന("Wehrmacht") ഒരു ഔദ്യോഗിക സൈനിക പദമായി പ്രചാരണത്തിനല്ലാതെ ഉപയോഗിച്ചിരുന്നില്ല. കുർട് സ്റ്റുഡന്റ്‌, ഫ്രാൻസ് ഹാൽഡർ, ജൊഹാൻ അഡോൾഫ് വോൺ കീൽമാൻസെഗ് തുടങ്ങിയ ചില ഉന്നത ഓഫീസർമാർ ഇതൊരു സൈനിക ആശയമായിരുന്നു എന്നതിനെ ചോദ്യം ചെയ്തിച്ചിട്ടുണ്ട്. കീൽമാൻസെഗിന്റെ അനുമാന പ്രകാരം ബ്ലിറ്റ്സ്ക്രീഗ് എന്ന് പലരും ധരിക്കുന്നത് "സാഹചര്യങ്ങൾക്കനുസൃതമായി ഉദ്ഭവിച്ച പ്രതിവിധികളാണ്". സ്റ്റുഡന്റ്‌ ഇതിനെ വിവരിക്കുന്നത് "പരിതഃസ്ഥിതികളിൽ നിന്ന് സ്വാഭാവികമായി ഉയർന്നുവന്ന" ആശയമാണ്. ജർമൻ പ്രതിരോധസേന ഒരിക്കലും ഇതൊരു ഔദ്യോഗിക ആശയമായി ഏറ്റെടുത്തിരുന്നില്ല. 2005ൽ ചരിത്രകാരനായ കാൾ-ഹെയ്ൻസ് ഫ്രേയ്സർ അനുമാനിച്ചത് കമാൻഡർമാർ പുത്തൻ സാങ്കേതികവിദ്യകൾ പരമ്പരാഗത സൈനിക തത്ത്വങ്ങൾക്കനുസൃതമായി ഏറ്റവും മികച്ച രീതിയിൽ ഉപയോഗിച്ചതിന്റെയും ശരിയായസമയത്ത് ശരിയായ സ്ഥലത്ത് ശരിയായ യൂണിറ്റുകളെ ഉപയോഗിച്ചതിന്റെയും ഫലമാണ് ബ്ലിറ്റ്സ്ക്രീഗ് എന്നാണ്. ആധുനികചരിത്രകാരന്മാർ ഇന്ന് ബ്ലിറ്റ്സ്ക്രീഗിനെ മനസ്സിലാക്കുന്നത് 19ആം നൂറ്റാണ്ടിലെ ജർമൻ സൈനികതന്ത്രങ്ങളോടൊപ്പം ഇന്റർവാർ കാലഘട്ടത്തിലെ സാങ്കേതികവിദ്യയുടെ ഉപയോഗമായാണ്. ആധുനിക ചരിത്രകാരന്മാർ ബ്ലിറ്സ്ക്രീഗ് എന്നപദം രണ്ടാം ലോകയുദ്ധത്തിന്റ ആദ്യകാലത്ത് ജർമ്മനി ഉപയോഗിച്ചിരുന്ന മിന്നലാക്രമണങ്ങളെ പൊതുവെ വിശേഷിപ്പിക്കാൻ ഉപയോഗിക്കുന്നു. ഫ്രേയ്സറുടെ അഭിപ്രായത്തിൽ, ഹെയ്ൻസ് ഗുഡറിയന്റെ സൈനിക വാഹന വ്യൂഹങ്ങളേപ്പറ്റിയുള്ള അഭിപ്രായങ്ങൾ പരിഗണിച്ച് ബ്ലിറ്സ്ക്രീഗ് എന്നത് ആധുനിക മിന്നലാക്രമണങ്ങൾക്കുള്ള പര്യായമായി ഉപഗയോഗിക്കാം.


</doc>
<doc id="303642" url="https://ml.wikipedia.org/wiki?curid=303642" title="കലാമണ്ഡലം രാജേന്ദ്രൻ">
കലാമണ്ഡലം രാജേന്ദ്രൻ

ഒരു കഥകളിസംഗീതജ്ഞനാണ് കോട്ടയം മറ്റക്കര സ്വദേശിയായ കലാമണ്ഡലം രാജേന്ദ്രൻ.(ജ: 1953). ആലുവ ഫാക്ട് കഥകളി സ്കൂളിൽ നിന്നുമാണ് രാജേന്ദ്രൻ തന്റെ ആദ്യകാല പഠനം പൂർത്തിയാക്കിയത്. കലാമണ്ഡലം ശങ്കരൻ എമ്പ്രാന്തിരിയും, കലാമണ്ഡലം ഹൈദരാലിയുമായിരുന്നു അദ്ദേഹത്തിന്റെ പ്രധാന അദ്ധ്യാപകർ.
അതിനു ശേഷം കേരള കലാമണ്ഡലത്തിൽ ചേർന്ന രാജേന്ദ്രനു കലാമണ്ഡലം നീലകണ്ഠൻ നമ്പീശൻ, കലാമണ്ഡലം ഗംഗാധരൻ,കലാമണ്ഡലം രാമൻകുട്ടി വാര്യർ.തുടങ്ങിയവരുടെ ശിക്ഷണം ലഭിയ്ക്കുകയുണ്ടായി.
ഇരിങ്ങാലക്കുട ഉണ്ണായിവാര്യർ സ്മാരക കലാനിലയ]]ത്തിൽ അദ്ധ്യാപകനായി സേവനം അനുഷ്ഠിച്ചിട്ടുണ്ട്.



</doc>
<doc id="303649" url="https://ml.wikipedia.org/wiki?curid=303649" title="ഇരുവഴി തിരിയുന്നിടം">
ഇരുവഴി തിരിയുന്നിടം

സ്കൈബോണ്ട്‌ ഫിലിം ഡിവിഷന്റെ ബാനറിൽ ബിജു. സി. കണ്ണൻ തിരക്കഥയും സംവിധാനവും ചെയ്ത് 2015-ൽ ഇറങ്ങിയ മലയാള സിനിമയാണ് ഇരുവഴി തിരിയുന്നിടം. സാധാരണക്കാരായ ചന്ത തൊഴിലാളികളുടെ കഥ പറയുന്ന ചിത്രമാണ്. സി.പി.എം. ഇടുക്കി ജില്ലാ സെക്രട്ടറിയായിരുന്ന എം.എം. മണി അഭിനയിച്ച ചിത്രമെന്ന നിലയിലും ശ്രദ്ധിക്കപ്പെടുന്നു. പുതുമുഖ നടി അലെഗയാണ് നായിക.




</doc>
<doc id="303688" url="https://ml.wikipedia.org/wiki?curid=303688" title="ഹൗ ഓൾഡ് ആർ യൂ ?">
ഹൗ ഓൾഡ് ആർ യൂ ?

റോഷൻ ആൻഡ്രൂസ് സംവിധാനം ചെയ്ത് 2014 ൽ പുറത്തിറങ്ങിയ മലയാളചലച്ചിത്രമാണ് ഹൗ ഓൾഡ് ആർ യൂ ?.ഏറെക്കാലത്തിനുശേഷം പ്രശസ്ത നടി മഞ്ജു വാര്യർ അഭിനയരംഗത്തേക്കു തിരിച്ചുവന്നത് ഈ ചിത്രത്തിലൂടെയാണ്. റവന്യു ഡിപ്പാർട്ട്മെന്റിലെ യു.ഡി ക്ലാർക്കായ നിരുപമ രാജീവ് എന്ന കഥാപാത്രത്തെയാണ് മഞ്ജു ഈ ചിത്രത്തിൽ അവതരിപ്പിക്കുന്നത്. മഞ്ജു വാര്യരെക്കൂടാതെ കുഞ്ചാക്കോ ബോബൻ, ലാലു അലക്സ് , കനിഹ തുടങ്ങിയവരും ഈ ചിത്രത്തിൽ പ്രധാന വേഷങ്ങൾ കൈകാര്യം ചെയ്യുന്നു. 2014 മെയ് മാസത്തിൽ പ്രദർശനത്തിനെത്തിയ ഹൗ ഓൾഡ് ആർ യൂ മികച്ച സാമ്പത്തികവിജയവും പ്രേക്ഷകപ്രശംസയും നേടി.


ഗോപി സുന്ദറും കാർണിവൽ ബാൻഡും ചേർന്നുള്ള 8 ഗാനങ്ങൾ അടങ്ങിയതാണ് ചിത്രത്തിന്റെ സൌണ്ട് ട്രാക്ക്. ഹരി നാരായണൻ, റഫീക്ക് അഹമ്മദ് എന്നിവരാണ് ഗാനങ്ങൾ എഴുതിയിരിക്കുന്നത്. 






</doc>
<doc id="303704" url="https://ml.wikipedia.org/wiki?curid=303704" title="സയൺ നാഷണൽ പാർക്ക്">
സയൺ നാഷണൽ പാർക്ക്

യു.എസ്.എയുടെ തെക്ക് പടിഞ്ഞാറ് ഭാഗത്ത് യൂട്ടാ യിലാണ് സയൺ നാഷണൽ പാർക്ക് സ്ഥിതി ചെയ്യുന്നത്. 229 ചതുരശ്ര മൈൽ വിസ്താരമുള്ള ഈ പ്രദേശത്തിന്റെ ഏറ്റവും വലിയ ആകർഷണം സയൺ കാന്യൻ എന്ന മലയിടുക്കാണ് . 24 കിലോമീറ്റർ നീളത്തിൽ 800 മീറ്ററോളം ആഴത്തിൽ നവാജോ മണൽക്കുന്നിനെ കുറുകെ മുറിച്ച് കൊണ്ട് ഈ മലയിടുക്ക് സ്ഥിതി ചെയ്യുന്നു. കൊളറാഡോ പീഠഭൂമി , ഗ്രേറ്റ് ബേസിൻ,മോയാവേ മരുഭൂമി എന്നിവയുടെ സംഗമ സ്ഥാനത്താണ് സയൺ നാഷണൽ പാർക്ക് . ഈ പ്രദേശത്ത് അപൂർവ്വമായ പല സസ്യ-ജീവ ജാലങ്ങളും കാണപ്പെടുന്നു. 289 ഇനം പക്ഷികൾ , 75 ഇനം സസ്തനികൾ ( 19 ഇനം വവ്വാലുകൾ ഉൾപ്പെടെ) എന്നിവ കൂടാതെ 32 ഇനം ഉരഗങ്ങളും ഇവിടെ കാണപ്പെടുന്നു. മരുഭൂമികൾ,നദീതടങ്ങൾ,വനപ്രദേശങ്ങൾ, പൈൻകാടുകൾ എന്നിവ ഉൾപ്പെട്ടതാണ് ഇവിടത്തെ ഭൂപ്രകൃതി. 

8,000 വർഷങ്ങൾക്ക് മുൻപേ തന്നെ ഈ പ്രദേശത്ത് മനുഷ്യവാസം ഉണ്ടായിരുന്നതായി കരുതപ്പെടുന്നു. 1919 നവംബർ 19 നാണ് ഈ പ്രദേശത്തെ നാഷണൽ പാർക്ക് ആയി പ്രഖ്യാപിച്ചത്.


</doc>
<doc id="303709" url="https://ml.wikipedia.org/wiki?curid=303709" title="സിന്തറ്റിക് ഡയമണ്ട്">
സിന്തറ്റിക് ഡയമണ്ട്

കൃത്രിമ രാസ പ്രവർത്തനങ്ങളിലൂടെ നിർമ്മിക്കുന്ന രത്നങ്ങളെയാണ് സിന്തറ്റിക് ഡയമണ്ട് എന്ന് വിളിക്കുന്നത്. യഥാർത്ഥ രത്നങ്ങൾ പ്രകൃതിയിലെ ഭൂഗർഭപ്രവർത്തനങ്ങളുടെ ഫലമായാണ് ഉണ്ടാവുന്നത് . സിന്തറ്റിക് രത്നങ്ങളെ HPHT ഡയമണ്ട് , CVD ഡയമണ്ട് എന്നിങ്ങനെ രണ്ടായി തരം തിരിച്ചിരിക്കുന്നു. ഉയർന്ന മർദ്ദത്തിലും ഉയർന്ന താപനിലയിലും (ഹൈപ്രഷർ-ഹൈ ടെമ്പറെച്ചർ) നിർമിച്ച് എടുക്കുന്ന രത്നങ്ങളെ HPHT ഡയമണ്ട് എന്ന് വിളിക്കുന്നു. കെമിക്കൽ വേപ്പർ ഡിപ്പോസിഷൻ രീതിയിൽ തയ്യാർ ചെയ്യുന്നവയാണ് CVD ഡയമണ്ടുകൾ. പ്രകൃത്യാ കാണപ്പെടുന്ന രത്നങ്ങളെ പോലെ തന്നെ ഇവയും പരിശുദ്ധ കാർബൺ (ക്രിസ്റലീകൃത ഐസോട്രോപ്പിക് 3D രൂപം) തന്നെയാണ്.


</doc>
<doc id="303721" url="https://ml.wikipedia.org/wiki?curid=303721" title="കംഗാരു ദ്വീപ്">
കംഗാരു ദ്വീപ്

ഓസ്ട്രേലിയയിലെ ആഡ്ലേയ്ഡിൽ നിന്നും 112 കിലോമീറ്റർ തെക്കു മാറി ടാസ്മാനിയൻ കടലിൽ സ്ഥിതി ചെയ്യുന്ന ദ്വീപാണ് കംഗാരു ദ്വീപ്. ദക്ഷിണ ഓസ്ട്രേലിയൻ സംസ്ഥാനത്തിന്റെ ഭാഗമാണീ ദ്വീപ്. ഓസ്ട്രേലിയയിലെ മൂന്നാമത്തെ ഏറ്റവും വലിയ ദ്വീപാണിത്. അയ്യായിരത്തോളം ആളുകൾ ഇവിടെ താമസിക്കുന്നു. പേരു സൂചിപ്പിക്കുന്നതുപോലെതന്നെ ഓസ്ട്രേലിയയിൽ ഏറ്റവുമധികം കംഗാരുക്കളെ കാണുവാൻ കഴിയുന്ന ഒരു സ്ഥലമാണിത്. പ്രതിവർഷം ഒന്നരലക്ഷം ടൂറിസ്റ്റുകൾ കംഗാരു ദ്വീപ് സന്ദർശിക്കുന്നു. വേനൽക്കാലത്ത് അത്യുഷ്ണവും മഞ്ഞുകാലത്ത് അതിശൈത്യവും കംഗാരു ദ്വീപിന്റെ പ്രത്യേകതയാണ്.

ഓസ്ട്രേലിയയുടെ ഭാഗമായിരുന്ന കംഗാരു ദ്വീപ് പതിനായിരം വർഷങ്ങൾക്കു മുൻപു പ്രധാന കരയിൽനിന്നും വേർപെട്ടതാണെന്നു ചരിത്രം സൂചിപ്പിക്കുന്നു. പതിനെട്ടാം നൂറ്റാണ്ടിന്റെ തുടക്കത്തിൽ ഓസ്ട്രേലിയയിലേക്ക് കുടിയേറിയ യൂറോപ്യന്മാർ കംഗാരു ദ്വീപിൽ താമസമാക്കി.

ദക്ഷിണധ്രുവത്തോടു ചേർന്നു കിടന്നിട്ടുപോലും വേനൽക്കാലത്ത് ഇവിടെ അതിശക്തമായ ചൂട് അനുഭവപ്പെടാറുണ്ട്. ദ്വീപിന്റെ വടക്കൻ തീരത്ത് അടുത്തിടെയായി ധാരാളം ഫോസിൽ അവശേഷിപ്പുകൾ കണ്ടെത്തുകയുണ്ടായി.



</doc>
<doc id="303735" url="https://ml.wikipedia.org/wiki?curid=303735" title="പൊന്നാംവള്ളി">
പൊന്നാംവള്ളി

നോയൽവള്ളി, പനിവള്ളി, പൂഞ്ഞാൽ എന്നെല്ലാം അറിയപ്പെടുന്ന പൊന്നാംവള്ളി മരങ്ങളിൽ കയറിപ്പോകുന്ന ഒരു വലിയ വള്ളിച്ചെടിയാണ്. . വെള്ളവരയൻആര-ലാർവകളുടെ ഭക്ഷണസസ്യമാണ് ഇത്.


</doc>
<doc id="303738" url="https://ml.wikipedia.org/wiki?curid=303738" title="യൂഗോ ജെയ്ഗർ">
യൂഗോ ജെയ്ഗർ

അഡോൾഫ് ഹിറ്റ് ലറിന്റെ സ്വകാര്യ ഛായാഗ്രാഹകനായിരുന്നു യൂഗോ ജെയ്ഗർ.രണ്ടാം ലോകമഹായുദ്ധകാലത്ത് നാസിപാർട്ടിയുടെ അനുഭാവിയായിരുന്ന ജെയ്ഗർ ഏതാണ്ട് രണ്ടായിരത്തോളം വർണ്ണചിത്രങ്ങൾ പകർത്തുകയുണ്ടായി. അക്കാലത്ത് കളർച്ചിത്രങ്ങൾക്കുള്ള സാങ്കേതിക വിദ്യ ഉപയോഗിച്ച് ചിത്രങ്ങൾ പകർത്തിയിരുന്ന അപൂർവ്വം ഛായാഗ്രാഹകരിലൊരാളായിരുന്നു ജെയ്ഗർ.

1936 മുതൽ 1945 യുദ്ധാവസാനം വരെയാണ് ജെയ്ഗർ സജീവമായി രംഗത്തുണ്ടായിരുന്നത്. പാർട്ടിപരിപാടികളുമായി ബന്ധപ്പെട്ട ചിത്രങ്ങൾക്കാണ് ജെയ്ഗർ പ്രാധാന്യം കൊടുത്തിരുന്നതെങ്കിലും തടങ്കൽപ്പാളയത്തിലെ ക്രൂരതകളും ജെയ്ഗർ ചിത്രീകരിച്ചു.യുദ്ധക്കുറ്റവിചാരണയിൽ തെളിവുകൾ ആകുമോ എന്നു ഭയന്ന ചിത്രങ്ങളെല്ലാം തന്നെ 12 സ്ഫടികപേടകങ്ങളിലാക്കി ഒളിപ്പിക്കുകയുണ്ടായി. പിൽക്കാലത്ത് ചിത്രങ്ങൾ വീണ്ടെടുത്ത ജെയ്ഗർ 1965 ൽ ലൈഫ് മാഗസിനു വിൽക്കുകയാണുണ്ടായത്.


</doc>
<doc id="303739" url="https://ml.wikipedia.org/wiki?curid=303739" title="പോൾ റീഫൽ">
പോൾ റീഫൽ

പോൾ റൊണാൾഡ് റീഫൽ (ജനനം: 19 ഏപ്രിൽ 1966, ബോക്സ് ഹിൽ, വിക്ടോറിയ, ഓസ്ട്രേലിയ) ഒരു മുൻ ഓസ്ട്രേലിയൻ അന്താരാഷ്ട്ര ക്രിക്കറ്റ് കളിക്കാരനും, ഇപ്പോൾ അന്താരാഷ്ട്ര ക്രിക്കറ്റ് അമ്പയറുമാണ്. ഓസ്ട്രേലിയക്കുവേണ്ടി 1992 മുതൽ 1999 വരെ 35 ടെസ്റ്റ് മത്സരങ്ങളിലും, 92 ഏകദിന മത്സരങ്ങളിലും അദ്ദേഹം കളിച്ചിട്ടുണ്ട്. പിന്നീട് സജീവ ക്രിക്കറ്റിൽ നിന്ന് വിരമിച്ച ശേഷം 2004 മുതൽ അദ്ദേഹം അമ്പയറിങ്ങ് രംഗത്തേക്ക് കടന്നു. ഇപ്പോൾ ഐ.സി.സി. അമ്പയർമാരുടെ എലൈറ്റ് പാനലിലെ ഒരംഗമാണ് അദ്ദേഹം.2015 ക്രിക്കറ്റ് ലോകകപ്പ് നിയന്ത്രിക്കുന്ന അമ്പയർമാരിൽ ഒരാളാണ് അദ്ദേഹം.


</doc>
<doc id="303740" url="https://ml.wikipedia.org/wiki?curid=303740" title="നൈജൽ ലോങ്">
നൈജൽ ലോങ്

നൈജൽ ജെയിംസ് ലോങ് (ജനനം: 11 ഫെബ്രുവരി 1969, കെന്റ്, ഇംഗ്ലണ്ട്) ഒരു അന്താരാഷ്ട്ര ക്രിക്കറ്റ് അമ്പയറും മുൻ ഫസ്റ്റ്-ക്ലാസ്സ് ക്രിക്കറ്റ് കളിക്കാരനുമാണ്. ഇംഗ്ലീഷ് കൗണ്ടിയിൽ കെന്റ്, നോർഫോക്ക് ടീമുകൾക്കുവേണ്ടി അദ്ദേഹം കളിച്ചിട്ടുണ്ട്. 2006 മുതൽ അദ്ദേഹം ഐ.സി.സി.യുടെ അംഗീകൃത അമ്പയറാണ്. 2012ൽ അദ്ദേഹത്തെ ഐ.സി.സി. അമ്പയർമാരുടെ എലൈറ്റ് പാനലിലേക്ക് തിരഞ്ഞെടുത്തു. 2015 ക്രിക്കറ്റ് ലോകകപ്പ് നിയന്ത്രിക്കുന്ന അമ്പയർമാരിൽ ഒരാളാണ് അദ്ദേഹം.


</doc>
<doc id="303741" url="https://ml.wikipedia.org/wiki?curid=303741" title="അസ്സാസിൻസ്">
അസ്സാസിൻസ്

എ.ഡി. 11ആം നൂറ്റാണ്ടിന്റെ അവസാനം നിസാരി ഇസ്മായിലി വിഭാഗത്തിനിടയിൽ രൂപമെടുത്ത ഒരു രഹസ്യ സംഘമാണ് അസ്സാസിൻസ് ( "Ḥashshāshīn"). ഷിയാക്കളിലെ അവാന്തര വിഭാഗമായ ഇസ്മാഈലികളിലെ ഉപവിഭാഗമായ നിസാരി ഇസ്മായിലികളായിരുന്നു ഇവർ ദുർഘടമായ മലമുകളിലുള്ള കോട്ടകളായിരുന്നു ഇവരുടെ കേന്ദ്രങ്ങൾ. ഹസ്സൻ സബ്ബാഹ് എന്ന വ്യക്തിയായിരുന്നു നേതാവ്. ഹഷാഷിൻ എന്ന് അറബിയിൽ ഇവർ അറിയപ്പെട്ടു. Assassin എന്ന വാക്ക് രൂപം കൊണ്ടത്‌ ഈ പേരിൽ നിന്നാണ്.

പരിശീലനം സിദ്ധിച്ച കൊലയാളികളായിരുന്നു ഇവർ. അക്കാലത്തെ പല രാജാക്കന്മാരുടെ കൊലകൾക്ക് പിന്നിലും ഇവരായിരുന്നു.

മംഗോളിയൻ പടയോട്ടകാലത്താണ് അസാസിസുകൾ നാമാവശേഷമായത്. അലാമൗത്തിലെയും ലാംബ്സാറിലെയും മസ്യാഫിലെയും കോട്ടകളുടെ ശേഷിപ്പുകൾ ഇന്നും നിലനിൽക്കുന്നു.

</doc>
<doc id="303742" url="https://ml.wikipedia.org/wiki?curid=303742" title="ഹെൻറീഹ് ഹോഫ്മാൻ">
ഹെൻറീഹ് ഹോഫ്മാൻ

അഡോൾഫ് ഹിറ്റ് ലറിന്റെ സ്വകാര്യ ഛായാഗ്രാഹകരിൽ ഒരാളായിരുന്നു ഹെൻറീഹ് ഹോഫ്മാൻ (ജ:12 സെപ്റ്റം: 1885 – 15 ഡിസം: 1957). രണ്ടാം ലോകമഹായുദ്ധകാലത്തും അതിനുമുൻപും ഹിറ്റ്ലറെ അനുധാവനം ചെയ്ത് അനേകം ചിത്രങ്ങൾ ഹോഫ്മാൻ പകർത്തുകയുണ്ടായി.


</doc>
<doc id="303743" url="https://ml.wikipedia.org/wiki?curid=303743" title="പോട്ടോർ">
പോട്ടോർ

കേരളത്തിൽ തൃശ്ശൂർ ജില്ലയിലെ ഒരു സെൻസസ് ടൗണാണ് പോട്ടോർ. തൃശ്ശൂർ നഗരത്തിൽ നിന്ന് 7-8 കി.മീ മാറി, കോലഴി ഗ്രാമപഞ്ചായത്തിലാണ് പോട്ടോർ സ്ഥിതി ചെയ്യുന്നത്.


</doc>
<doc id="303744" url="https://ml.wikipedia.org/wiki?curid=303744" title="എൻമകജെ (നോവൽ)">
എൻമകജെ (നോവൽ)

എൻഡോസൾഫാൻ ദുരന്തം ബാധിച്ച കാസർഗോഡിലെ എൻമകജെ എന്ന ഗ്രാമത്തിലെ ദുരിത പൂർവമായ ജന ജീവിതത്തിനെ ആധാരമാക്കി അംബികാസുതൻ മാങ്ങാട് എഴുതിയ നോവലാണ് എൻമകജെ. മനുഷ്യന്റെ അന്ധമായ ഇടപെടലുകളിലൂടെ എന്നെന്നേക്കുമായി നശിച്ചു പോകുന്ന ജൈവ വ്യവസ്ഥയേ പറ്റി നോവൽ വിലപിക്കുന്നു.

കാസർഗോഡ് ജില്ലയിലെ ബാര എന്ന കൊച്ചു ഗ്രാമത്തിൽ ജനനം. റാങ്കുകളോട് കൂടി എം. എ. യും എംഫിലും പൂർത്തിയാക്കി. കഥയിലെ കാല സങ്കല്പ്പം എന്ന വിഷയത്തിൽ ഡോക്റ്ററേറ്റ് ലഭിച്ചു.ഇപ്പോൾ കാസർഗോട് നഹറു കോളേജിൽ മലയാളം വിഭാഗം അധ്യാപകനായി പ്രവർത്തിക്കുന്നു. അങ്കണം, കാരൂർ, ഇതൾ, ഇടശേരി, ചെറുകാട്, അബുതാബി ശക്ത്തി, മലയാറ്റൂർ പ്രൈസ് s b t തുടങ്ങിയ അവാർഡുകൾലഭിച്ചിട്ടുണ്ട്. കൊമേർഷ്യൽ ബ്രേക്ക് എന്ന കഥയ്ക്ക് കേരളാ സർക്കാരിന്റെ മികച്ച ചെറുകഥയ്ക്കുള്ള ടെലിവിഷനവാർഡ് .
സാധാരണ വേഷങ്ങൾ, വേട്ടച്ചേകോൻ എന്ന തെയ്യം എന്നിങ്ങനെ എട്ടോളം ചെറുകഥാ സമാഹാരങ്ങൾ രചിച്ചിട്ടുണ്ട്. 
സി ടി അച്ചുത മേനോനും മലയാള വിമർശനവും, ഓർമ്മകളുടെ നിറബലി, ബഷീർ ഭൂമിയുടെ കാവൽക്കാരൻ എന്നിവയാണ് പ്രധാന നിരൂപണ ഗ്രന്ഥങ്ങൾ . ജീവിതത്തിന്റെ ഉപമ എന്ന ക്യാമ്പസ് നോവലും, പൊഞ്ഞാറ് എന്ന നാട്ടു ഭാഷ നിഘണ്ടുവും രചിച്ചു. മരക്കാപ്പിലെ തെയ്യങ്ങളാണ് മറ്റൊരു പ്രധാന നോവൽ.

സാമൂഹികപ്രവർത്തനങ്ങളിൽ നിരന്തരം ഇടപെടുന്നതിനാൽ എൻഡോസൾഫാൻ ദുരിത മേഖലയായ എന്മഗജയിൽ നേരിട്ട് പോകാനും കരളലിയിപ്പിക്കുന്ന ആ ഗ്രാമീണരുടെ ജീവിതാവസ്ഥ നേരിട്ട്കാണാനും ഇടവന്നു. ഇതേ ത്തുടർന്നാണ് ആ ഗ്രാമത്തിന്റെ പേരിൽത്തന്നെ ഒരു നോവൽ പ്രസിദ്ധീകരിക്കാൻ കഥാകാരൻ തീരുമാനിക്കുന്നത്. നാട്ടു വിശ്വാസത്തെപ്പറ്റിയും ആചാരാനുഷ്ഠാനങ്ങളെപ്പറ്റിയും നോവൽ വിശദീകരിക്കുന്നു

കാഴ്ച്ചകളുടെ നേരിട്ടുള്ള വിവരണത്തേക്കാളേറെ അവയെ ഭാവനാപരമായാണ് കഥാകാരൻ അവതരിപ്പിക്കുന്നത്.എന്നാൽ ജീവനുള്ളതും അല്ലാതതുമായ നൊമ്പരങ്ങളെ അതേപടി പകർത്താനും അംബികാസുതൻ മാങ്ങാട്ശ്രമിച്ചിട്ടുണ്ട്.
എൻഡോസൾഫാൻ വിഷയം പുറം ലോകമറിയുന്നതിനു മുമ്പു തന്നെ നോവലിനാവശ്യമായ വിവര ശേഖരണം പൂർത്തിയായതിനാൽ 2000 2001 കാലങ്ങളിലെ ഗ്രാമാവസ്ഥയാണ് നോവലിൽ പ്രതിപാദിക്കുന്നത്..
സമൂഹത്തിൽ പിന്നോക്കം നില്ക്കുന്ന ഒരു വിഭാഗത്തോട് ഭരണ കൂടം കാണിച്ച ക്രൂരത വിളിച്ചോതുന്നതാണ് ഈ നോവൽ. 
25 വർഷം നീണ്ടു നിന്ന വിഷ പ്രയോഗം ഒരു നാടിനെ എല്ലാ രീതിയിലും നിശ്ശബ്ദമാക്കി എന്ന് നോവൽ വിലപിക്കുന്നു.


</doc>
<doc id="303749" url="https://ml.wikipedia.org/wiki?curid=303749" title="ഹിത്വീൻ യുദ്ധം">
ഹിത്വീൻ യുദ്ധം

1187 ജൂലയ് 3,4 ദിവസങ്ങളിലായി സലാഹുദ്ദീൻ അയ്യൂബിയുടെ നേതൃത്വത്തിലുള്ള മുസ്‌ലിം സൈന്യവും കുരിശുയുദ്ധസൈന്യവും തമ്മിൽ പലസ്തീനിലെ തെക്കൻ ഗലീലിയിലെ ഹിത്വീനിൽ വെച്ച് നടന്ന നിർണായക യുദ്ധമാണ് ഹിത്വീൻ യുദ്ധം എന്നറിയപ്പെടുന്നത്. യുദ്ധത്തിൽ നിർണായ വിജയം നേടിയ സലാഹുദ്ദീൻ അയ്യൂബിയുടെ നേതൃത്വത്തിൽ വിജയം നേടിയ മുസ്‌ലിം സൈന്യം കുരിശുയുദ്ധ സൈന്യത്തിൽ ഭൂരിപക്ഷത്തെയും വധിക്കുകയോ തടവിലാക്കുകയോ ചെയ്തു.

യുദ്ധത്തിന്റെ ഫലമായി പലസ്തീൻ പ്രദേശത്തെ ശാക്തിക സന്തുലനം മുസ്ലിങ്ങൾക്ക്‌ അനുകൂലമാവുകയും സലാഹുദ്ദീൻ അയ്യൂബിയുടെ നേതൃത്വത്തിൽ മുസ്‌ലിങ്ങൾ ജെറുസലേം നഗരം തിരിച്ചു പിടിക്കുന്നതിനു വഴി തുറക്കുകയും ചെയ്തത് ഈ യുദ്ധം കാരണമാണ്. 


</doc>
<doc id="303750" url="https://ml.wikipedia.org/wiki?curid=303750" title="പുറനാട്ടുകര">
പുറനാട്ടുകര

കേരളത്തിൽ തൃശ്ശൂർ ജില്ലയിലെ ഒരു സെൻസസ് ടൗണാണ് പുറനാട്ടുകര. അടാട്ട് ഗ്രാമപഞ്ചായത്ത്, പുഴയ്ക്കൽ ബ്ലോക്ക് പഞ്ചായത്ത്, അടാട്ട് കൃഷിഭവൻ, അടാട്ട് ഫാർമേഴ്സ് ബാങ്ക് എന്നിവയുടെ ആസ്ഥാനങ്ങൾ ഇവിടെയാണ് സ്ഥിതി ചെയ്യുന്നത്. കേന്ദ്രീയ സംസ്കൃതവിദ്യാപീഠം (വ്യാസപീഠം), തൃശൂർ കേന്ദ്രീയവിദ്യാലയം, ശ്രീരാമകൃഷ്ണഗുരുകുല വിദ്യാമന്ദിരം, ശ്രീ ശാരദ ഗേൾസ് ഹയർസെക്കന്ററി സ്കൂൾ എന്നീ വിദ്യാഭ്യാസസ്ഥാപനങ്ങളും ഇവിടെയാണുള്ളത്.

തൃശ്ശൂർ നഗരത്തിൽ നിന്ന് ഏകദേശം 8 കിലോമീറ്റർ വടക്കുപടിഞ്ഞാറുമാറിയാണ് പുറനാട്ടുകര സ്ഥിതിചെയ്യുന്നത്. സമുദ്രനിരപ്പിൽ നിന്ന് താഴെ കിടക്കുന്ന കോൾപ്പാടങ്ങളാൽ ചുറ്റപ്പെട്ടതാണ് ഈ ഗ്രാമം. 2011-ലെ സെൻസസ് അനുസരിച്ച് ഈ ഗ്രാമത്തിൽ 24500 പുരുഷന്മാരും 26000 സ്ത്രീകളുമുണ്ട്. 1075 ആണ് സ്ത്രീപുരുഷാനുപാതം. ജനസംഖ്യയിൽ ബഹുഭൂരിപക്ഷവും ഹിന്ദു-ക്രിസ്ത്യൻ മതവിശ്വാസികളാണ്. പുറനാട്ടുകര മഹാവിഷ്ണുക്ഷേത്രം, ദേവിത്തറ ഭഗവതിക്ഷേത്രം, സെന്റ് സെബാസ്റ്റ്യൻസ് ചർച്ച് എന്നിവയാണ് ഗ്രാമത്തിലെ പ്രധാന ആരാധനാലയങ്ങൾ. സ്റ്റേറ്റ് ബാങ്ക് ഓഫ് ഇന്ത്യ, സിൻഡിക്കേറ്റ് ബാങ്ക് എന്നിവയ്ക്ക് പുറനാട്ടുകരയിൽ ബ്രാഞ്ചുകളുണ്ട്. ഇത് ഇവിടത്തെ ജനങ്ങൾക്ക് ബാങ്കിങ് സൗകര്യം എളുപ്പമാക്കുന്നു. അടാട്ട് ഗ്രാമപഞ്ചായത്തിലെ 11, 12, 13, 14 വാർഡുകളിലായാണ് പുറനാട്ടുകര കിടക്കുന്നത്. ഇവയിൽ 11 ആണ് പ്രധാന വാർഡ്. പേരാമംഗലം പോലീസ് സ്റ്റേഷന്റെ പരിധിയിലാണ് പുറനാട്ടുകര വരുന്നത്. 


</doc>
<doc id="303752" url="https://ml.wikipedia.org/wiki?curid=303752" title="ടെറർസ് അഡ്വക്കേറ്റ്">
ടെറർസ് അഡ്വക്കേറ്റ്

ചെകുത്താന്മാരുടെ അഭിഭാഷകൻ (Devil's Advocate)എന്ന അപരനാമത്തിൽ അറിയപ്പെട്ടിരുന്ന ഫ്രഞ്ച് അഭിഭാഷകനായ ജാക്വസ് വെർഗാസിന്റെ ജീവിത കഥ ആസ്പദമാക്കി ഫ്രഞ്ച് ഭാഷയിൽ 2007ൽ പുറത്തിറങ്ങിയ ഡോക്യുമെന്ററിയാണ് ടെറർസ് അഡ്വക്കേറ്റ്സ് .



</doc>
<doc id="303753" url="https://ml.wikipedia.org/wiki?curid=303753" title="ചിറ്റിലപ്പിള്ളി">
ചിറ്റിലപ്പിള്ളി

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് ചിറ്റിലപ്പിള്ളി. അടാട്ട് ഗ്രാമപഞ്ചായത്തിന്റെ ഭാഗമാണിത്. എന്നാൽ കൈപ്പറമ്പ്, തോളൂർ പഞ്ചായത്തുകളുമായി പ്രദേശത്തിന് അതിർത്തിയുണ്ട്. 

2001 ലെ ജനസംഖ്യ പ്രകാരം ചിറ്റിലപ്പിള്ളിയിലെ ആകെയുള്ള ജനസംഖ്യ 5768 ആണ്. അതിൽ 2821 പുരുഷന്മാരും 2947 സ്ത്രീകളും ആണ്. 


</doc>
<doc id="303757" url="https://ml.wikipedia.org/wiki?curid=303757" title="പേരാമംഗലം">
പേരാമംഗലം

കേരളത്തിൽ തൃശ്ശൂർ നഗരത്തിൽ നിന്നും 10 കി.മീ മാറി സ്ഥിതിചെയ്യുന്ന ഗ്രാമമാണ് പേരാമംഗലം. തൃശ്ശൂരും കുറ്റിപ്പുറവും തമ്മിൽ ബന്ധിപ്പിക്കുന്ന സംസ്ഥാനപാത 69 ഇതിലൂടെ കടന്നു പോകുന്നു. കൈപ്പറമ്പ് ഗ്രാമപഞ്ചായത്തിന്റെ ഭാഗമാണിത്. വീര രാമ മംഗലം എന്ന പേരിൽ നിന്നാണ് പേരാമംഗലം ഉണ്ടായത്.

തൃശ്ശൂരിൽനിന്ന് ഗുരുവായൂർ, കുന്നംകുളം, കോഴിക്കോട് തുടങ്ങിയ പട്ടണങ്ങളിലേക്കുള്ള എളുപ്പവഴി പേരാമംഗലം വഴിയാണ് കടന്നുപോകുന്നത്. പേരാമംഗലം ആസ്ഥാനമായി പോലീസ് സ്റ്റേഷൻ, പോസ്റ്റ് ഓഫീസ് തുടങ്ങിയ സ്ഥാപനങ്ങളുണ്ട്. ഗ്രാമത്തിന്റെ കിഴക്കുഭാഗം വിശാലമായ പാടഭാഗങ്ങളാണ്.

പ്രമുഖ ദേവാലയങ്ങളായ തെച്ചിക്കോട്ടുകാവ് ഭഗവതിക്ഷേത്രം, പേരാതൃക്കോവ് ശ്രീരാമസ്വാമിക്ഷേത്രം, 


</doc>
<doc id="303758" url="https://ml.wikipedia.org/wiki?curid=303758" title="അവണൂർ">
അവണൂർ

കേരളത്തിൽ തൃശ്ശൂർ ജില്ലയിലെ ഒരു ഗ്രാമമാണ് അവണൂർ. തൃശ്ശൂർ-കുന്നംകുളം ഹൈവേയിലുള്ള മൂണ്ടുർ ജംങ്ഷനിൽ നിന്ന് 3 കി.മീ കിഴക്കായും തൃശ്ശൂർ നഗരത്തിൽ നിന്ന് 8-9 കി.മീ ദൂരത്തിലായുമാണ് അവണൂർ ഗ്രാമം സ്ഥിതി ചെയ്യുന്നത്. മുളങ്കുന്നത്തുകാവിലെ തൃശ്ശൂർ ഗവണ്മെന്റ് മെഡിക്കൽ കോളേജ് ഇവിടെ നിന്ന് 3.5 കി.മീ അകലെയാണ് സ്ഥിതി ചെയ്യുന്നത്.


</doc>
<doc id="303775" url="https://ml.wikipedia.org/wiki?curid=303775" title="പ്രണവ്‌ മോഹൻലാൽ">
പ്രണവ്‌ മോഹൻലാൽ

മലയാളത്തിലെ അഭിനേതാവും സഹസംവിധായകനുമാണ് പ്രണവ് മോഹൻലാൽ. നടൻ മോഹൻലാലിന്റെ മകനാണ് പ്രണവ്. 2002-ൽ തമ്പി കണ്ണന്താനം സംവിധാനം ചെയ്‌ത ഒന്നാമൻ എന്ന ചിത്രത്തിലാണ് ആദ്യമായി അഭിനയിച്ചത്. മോഹൻലാൽ നായകനായി അഭിനയിച്ച സാഗർ ഏലിയാസ്‌ ജാക്കി എന്ന ചിത്രത്തിൽ ഒരു അതിഥി താരമായും പ്രണവ്‌ അഭിനയിച്ചിട്ടുണ്ട്‌.

ജിത്തു ജോസഫ് സംവിധാനം ചെയ്യുന്ന ദൃശ്യത്തിന്റെ തമിഴ്‌ പതിപ്പായ പാപനാശത്തിൽ ആദ്യമായി സഹസംവിധായകനായി പ്രവർത്തിച്ചു. തുടർന്ന് ജിത്തുവിന്റെ തന്നെ ലൈഫ്‌ ഓഫ്‌ ജോസൂട്ടിയിലും സഹസംവിധായകനായി.

മേജർ രവി സംവിധാനം ചെയ്‌ത പുനർജനി എന്ന ചിത്രത്തിലെ അഭിനയത്തിനു മികച്ച ബാലതാരത്തിനുള്ള സംസ്‌ഥാന അവാർഡ്‌ 2002-ൽ ലഭിച്ചു.



</doc>
<doc id="303780" url="https://ml.wikipedia.org/wiki?curid=303780" title="ജോ റൂട്ട്">
ജോ റൂട്ട്

ജോസഫ് എഡ്വാർഡ് റൂട്ട് എന്ന ജോ റൂട്ട് (ജനനം 30 ഡിസംബർ 1990) ഇംഗ്ലണ്ട് ക്രിക്കറ്റ് ടീമിലെ ഒരു മധ്യനിര ബാറ്റ്സ്മാനും വലംകൈയൻ ഓഫ്സ്പിന്നറുമാണ്. 2012ൽ ഇന്ത്യക്കെതിരെ നാഗ്പൂരിൽ നടന്ന ടെസ്റ്റ് മൽസരത്തിലൂടെയാണ് റൂട്ട് അന്താരാഷ്ട്ര ക്രിക്കറ്റിൽ അരങ്ങേറുന്നത്.
2013 ലെ ചാമ്പ്യൻസ് ട്രോഫിയിലും ആഷസ് പരമ്പരയിലും മികച്ച പ്രകടനം കാഴ്ചവെച്ച റൂട്ട് ഇന്ന് ഇംഗ്ലണ്ട് ടീമിലെ ഏറ്റവും വിശ്വസ്തരായ ബാറ്റ്സ്മാന്മാരിലൊരാളാണ്.
2014ൽ ലോർഡ്സിൽ ശ്രീലങ്കയ്ക്കെതിരെ പുറത്താവാതെ നേടിയ 200 റൺസ് ആണ് റൂട്ടിന്റെ അന്താരാഷ്ട്ര ക്രിക്കറ്റിലെ ഏറ്റവും ഉയർന്ന സ്കോർ. ആഭ്യന്തര ക്രിക്കറ്റിൽ യോർക്ക്ഷെയർ കൗണ്ടി ക്ലബ്ബിനു വേണ്ടിയാണദ്ദേഹം കളിക്കുന്നത്.



</doc>
<doc id="303792" url="https://ml.wikipedia.org/wiki?curid=303792" title="സെലീന പ്രക്കാനം">
സെലീന പ്രക്കാനം

ചെങ്ങറ ഭൂസമരത്തിന് നേതൃത്വം കൊടുത്തവരിൽ പ്രമുഖയും നിലവിൽ ദളിത് ഹ്യൂമൻ റൈറ്റ്സ് മൂവ്മെന്റിന്റെ ജനറൽ സെക്രട്ടറിയുമാണ് സെലീന പ്രക്കാനം. അഴിമതി വിരുദ്ധ ജനാധിപത്യ മുന്നണിയുടെ സംസ്ഥാന ഓർഗനൈസർ സ്ഥാനവും വഹിക്കുന്നുണ്ട്

1979 ഏപ്രിൽ 25ന് പത്തനംതിട്ട ജില്ലയിലെ വടശ്ശേരിക്കരയിൽ ജനിച്ചു. കുമ്പളം പൊയ്ക ഇ.എം.എസ്. ഹൈസ്കൂൾ, റാന്നി സെന്റ്‌ തോമസ്‌ കോളേജ് എന്നിവിടങ്ങളിൽ വിദ്യാഭ്യാസം. 2007ൽ സാധുജനവിമോചന സംയുക്തവേദിയുടെ സെക്രട്ടറിയായി. ചെങ്ങറ ഭൂസമരത്തിന് ളാഹ ഗോപാലനോടൊപ്പം നേതൃത്വം നൽകി. ളാഹ ഗോപാലന്റെ ഏകാധിപത്യ പ്രവണതയിൽ പ്രതിഷേധിച്ചു സാധുജനവിമോചന സംയുക്തവേദിയിൽ നിന്ന് രാജിവെച്ചു. 2010 ഒക്ടോബർ മുതൽ ദളിത് ഹ്യൂമൻ റൈറ്റ്സ് മൂവ്മെന്റിൽ പ്രവർത്തനം തുടങ്ങി.സംസ്ഥാന ഓർഗനൈസർ, ചെയർപെഴ്സൺ എന്നീ നിലകളിൽ പ്രവർത്തിച്ചു. 2015 ജനുവരിയിൽ ദളിത് ഹ്യൂമൻ റൈറ്റ്സ് മൂവ്മെന്റ് ജനറൽ സെക്രട്ടറിയായി തെരഞ്ഞെടുക്കപ്പെട്ടു.

2014 ലോകസഭ തിരഞ്ഞെടുപ്പിൽ പത്തനംതിട്ട ലോകസഭാമണ്ഡലത്തിൽ ധാരണയനുസരിച്ച് ബി.എസ്.പി സ്ഥാനാർഥിയായി മത്സരിച്ചു. 10384 വോട്ടുകൾ കരസ്ഥമാക്കി. 

ചെങ്ങറ സമരവും എന്റെ ജീവിതവും എന്ന പേരിൽ എഴുതിയ ആത്മകഥ ഡി.സി.ബുക്സ് പ്രസിദ്ധീകരിച്ചിട്ടുണ്ട്. സാധുജനവിമോചന സംയുക്തവേദിയിൽ നിന്ന് രാജിവെക്കാനുണ്ടായ സാഹചര്യത്തെ കുറിച്ചും ഇതിൽ പ്രതിപാദിക്കുന്നുണ്ട്.


</doc>
<doc id="303793" url="https://ml.wikipedia.org/wiki?curid=303793" title="എൻമകജെ">
എൻമകജെ

കേരളത്തിലെ കാസർഗോഡ് ജില്ലയിലുള്ള ഒരു ഗ്രാമമാണ് എൻമകജെ. ഇതിന്റെ കാര്യനിർവഹണ തലസ്ഥാനം പെർളയാണ്. കാസർഗോഡ് താലൂക്കിൽ മഞ്ചേശ്വരം ബ്ളോക്കിലായി എൻമകജെ ഗ്രാമപഞ്ചായത്തിലാണ് ഈ ഗ്രാമം. മുമ്പ് ഇത് കുമ്പള അതിർത്തിയിലായിരുന്നു. ഇവിടെ മുമ്പുണ്ടായിരുന്ന കുംമ്പള രാജാക്കൻമാർ കരം പിരിവിന്റെ ചുമതല ചില കുടുംബക്കാർക്ക് നൽകിയിരുന്നു. ഇവിടെയുള്ള മറാട്ട, രാജാവൂർ എന്നീ ജാതിക്കാർ മഹാരാഷ്ട്രയിൽ നിന്ന് കുടിയേറിയവരാണ്.

ബി. ദേവപ്പ ആൾവ, കാർയാഡു കൃഷ്ണഭട്ട്, ദെയ്യംതോടി ബീരുശെട്ടി, സർപമലെ ഗോപാലകൃഷ്ണഭട്ട, സർപംഗള രാമഭട്ട, ബി. സുബ്രായപൈ, പഡെഗ്രാമ പട്ടേൽ ആനംഭരായ തുടങ്ങിയവർ സ്വാതന്ത്രസമരത്തിൽ പങ്കെടുത്ത പ്രധാന വ്യക്തികളാണ്. ബി ദേവപ്പ ആൾവ എന്ന വ്യക്തി കുമ്പളെ ഗാന്ധി എന്ന് അറിയപ്പെടുകയും ചെയ്തിരുന്നു. വർത്തജെ വെങ്കരമണഭട്ട് നല്ലൊരു സാമൂഹ്യ പ്രവർത്തകനായിരുന്നു. അദ്ദേഹം വിദ്യാഭ്യാസ രംഗം, ഹരിജനോദ്ധാരണം, മദ്യ നിരോധനം, നുൽ നുൽപ്പ്, നെയ്ത്ത് തുടങ്ങിയ ക്രിയാത്മക പ്രവർത്തനങ്ങൾ പെർലത്ത് പ്രചരിപ്പിച്ചിരുന്നു. യക്ഷഗാന കലയിൽ പ്രശസ്തരായ ബലിപ നാരായണ ഭാഗവതർ ശേണി ഗോപാലകൃഷ്ണ ഭട്ട് മുതലായവരും ഇതേ സ്തലത്തുള്ളവർ തന്നെ. 

2001 ലെ ഇന്ത്യൻ സെൻസസ് പ്രകാരം എൻമകജെയിലെ ആകെ ജനസംഖ്യ 11,773 ആണ്. അതിൽ 5,932 പേർ പുരുഷന്മാരും 5,841 പേർ സ്ത്രീകളും ആണ്.

കൂടുതൽ കുന്ന് പ്രദേശമായത് കൊണ്ട് റോഡ് ഗതാഗതം വളരെ പ്രയാസമാണ്. എൻമകജെ റോഡ് മംഗലാപുരത്തേക്കുള്ള നാഷ്ണൽ ഹൈവേയുമായി ബന്ധപ്പെട്ടു കിടക്കുന്നു. സമീപത്തുള്ള റയിൽവേ സ്റ്റേഷൻ മംഗലാപുരം - പാലക്കാട് ലൈനിൽ വരുന്ന മഞ്ചേശ്വരമാണ്. വിമാനത്താവള സൗകര്യം മംഗലാപുരത്തുണ്ട്. മിക്ക ഇടങ്ങളിലും കാൽനട റോഡ്കളാണ് ഉള്ളത്. ആദ്യ കാലങ്ങളിൽ കാളവണ്ടികളിലായിരുന്നു യാത്ര. ബ്രട്ടീഷുകാരുടെ ഭരണകാലത്താണ് മിക്കവാറും റോഡുകൾ നിർമ്മിക്കപ്പെട്ടത്.


വിവിധ ഭാഷകൾ ഉപയോഗിക്കുന്നുണ്ട് ഈ പ്രദേശത്ത്. മലയാളം, കന്നട, തുളു, കൊങ്കണി എന്നിവ അതിൽ പ്രധാനപ്പെട്ടവയാണ്. കുടിയേറി വന്ന തൊഴിലാളികൾ ഹിന്ദിയും തമിഴും സംസാരിക്കുന്നു. കാസർഗോഡിന്റെ ഭാഗമായ മഞ്ചേശ്വരം നിയോജകമണ്ഡലത്തിലാണ് ഈ ഗ്രാമം ഉൾപ്പെടുന്നത്.

1975 മുതൽ എൻമകജെയിൽ നിയന്ത്രണാതീതമായി എന്റോസൾഫാൻ എന്ന കീടനാശിനി തോട്ടങ്ങളിൽ പ്രയോഗിച്ചിരുന്നു. ഇത് വളരെയധികം ജനങ്ങളുടെ മരണത്തിന് കാരണമാകുകയും ഒട്ടേറെപേരുടെ ആരോഗ്യത്തെ ഹാനികരമായി ബാധിക്കുകയും ചെയ്തു. 4000 ത്തോളം മരണം കാസർഗോഡ് ജില്ലയിലെ എൻമകജെയിൽ മാത്രം റിപ്പോർട്ട് ചെയ്തിരുന്നു. എൻമകജെയിലെ പാട്രെ ഗ്രാമത്തിലാണ് ഏറ്റവും കൂടുതൽ എന്റോസൾഫാൻ ബാധിച്ചത്. ഈ ഗ്രാമം കശുമാവിൻ തോട്ടങ്ങളാൽ ചുറ്റപ്പെട്ട് നിൽക്കുന്നതാണ് അതിന്റെ പ്രധാന കാരണം. 


</doc>
<doc id="303804" url="https://ml.wikipedia.org/wiki?curid=303804" title="രാസസമവാക്യം">
രാസസമവാക്യം

ഒരു രാസപ്രവർത്തനത്തിന്റെ പ്രതീകാത്മ രൂപമാണ് രാസമവാക്യം. ഒരു രാസസമവാക്യത്തിൽ അഭികാരകകങ്ങൾ ഒരു രേഖയുടെ ഇടതുവശത്തും ഉത്പന്നങ്ങൾ വലതുവശത്തും രേഖപ്പെടുത്തുന്നു. അഭികാരകകങ്ങളെയും ഉത്പന്നങ്ങളെയും സൂചിപ്പിക്കുന്ന രാസസൂത്രമുപയോഗിച്ചാണ് രാസമവാക്യം നിർമ്മിക്കുന്നത്. 1615 ൽ ഴാങ്ങ് ബെഗ്വിനാണ് ആദ്യത്തെ രാസസമവാക്യം ഉണ്ടാക്കിയത്.

ഒരു രാസസമവാക്യം അഭികാരകങ്ങളുടെയും ഉത്പന്നങ്ങളുടെയും രാസസൂത്രങ്ങൾ ചേർന്നതാണ്. ഇവ ഒരു രേഖയുടെ ഇരുവശത്തുമായി രേഖപ്പെടുത്തുന്നു. ഇടതുവശത്തുരേഖപ്പെടുത്തുന്ന അഭികാരകങ്ങൾ പ്രതിപ്രവർത്തിച്ച് വലതുവശത്തുള്ള ഉത്പന്നങ്ങൾ ഉണ്ടാവുന്നു എന്നാണ് രാസസമവാക്യം സൂചിപ്പിക്കുന്നത്. രാസസമവാക്യത്തിൽ ഓരോ മൂലകത്തിന്റെയും സംയുക്തത്തിന്റെയും രാസസൂത്രം ഒരു അധിക ചിഹ്നം കൊണ്ട് വേർതിരിക്കുന്നു. 

ഉദാഹരണത്തിന് ഹൈഡ്രോക്ലോറിക് അമ്ലവും സോഡിയവും തമ്മിലുള്ള രാസപ്രവർത്തനത്തിന്റെ രാസസമവാക്യം താഴെകാണും പ്രകാരം എഴുതാം.
ഈ രാസസമവാക്യം രണ്ട് ഹൈഡ്രോക്ലോറിക് അമ്ലവും രണ്ട് സോഡിയവും പ്രതിപ്രവർത്തിച്ച് രണ്ട് സോഡിയംക്ലോറൈഡും ഒരു ഹൈഡ്രജൻ തന്മാത്രയും ഉണ്ടാവുന്നു എന്ന് വായിക്കാം. എന്നാൽ സങ്കീർണ്ണ രാസസംയുക്തങ്ങൾ ഉൾപ്പെടുന്ന രാസസമവാക്യങ്ങൾ ഐയുപിഎസി സംജ്ഞ പ്രകാരമാണ് വായിക്കേണ്ടത്. അതുപ്രകാരം മുകളിലെ രാസസമവാക്യം "ഹൈഡ്രോക്ലോറിക് അമ്ലവും സോഡിയവും പ്രതിപ്രവർത്തിച്ച് സോഡിയംക്ലോറൈഡും ഹൈഡ്രജൻ വാതകവും ഉണ്ടാവുന്നു" എന്ന് വായിക്കണം.


</doc>
<doc id="303833" url="https://ml.wikipedia.org/wiki?curid=303833" title="ബാസ്ക് കൺട്രി">
ബാസ്ക് കൺട്രി

ഇന്നത്തെ സ്പെയിനിന്റെ വടക്കേ അറ്റത്ത്‌ ഫ്രാൻസുമായി അതിർത്തി പങ്കിടുന്ന പ്രദേശത്ത് ബിസ്കായ്‌ ഉൾക്കടലിന്റെ തീരത്ത്‌ ഉള്ള സ്വന്തമായി ഭാഷയും സംസ്കാരവുമുള്ള ബാസ്ക് ജനത അധിവസിക്കുന്ന പ്രദേശമാണ് ബാസ്ക് കണ്ട്രി () എന്നറിയപ്പെടുന്നത്. കൂടുതലും സ്പെയിനിന്റെയും, ചില പ്രദേശങ്ങൾ ഫ്രാൻസിന്റെയും കയ്യിലാണ്. സ്വാതന്ത്രപ്പോരാട്ടത്തിന്റെ നീണ്ട ചരിത്രമുള്ള ബാസ്കിലെ ഗർണിക്ക പട്ടണത്തിലെ കൂട്ടക്കൊലയാണ് പാബ്ലോ പിക്കാസോയുടെ ഗർണിക്ക എന്ന പ്രശസ്ത ചിത്രത്തിന് വിഷയമായത്.


</doc>
<doc id="303835" url="https://ml.wikipedia.org/wiki?curid=303835" title="പി. വിജയൻ">
പി. വിജയൻ

കേരളത്തിലെ ഐ.പി.എസ്. ഓഫീസറാണ് പി. വിജയൻ (പുതിയോട്ടിൽ വിജയൻ). ഇപ്പോൾ ഇന്റലിജൻസ് ഡി.ഐ.ജി. ആയി സേവനം അനുഷ്ഠിക്കുന്നു. ആർമഡ് പോലിസ് ബറ്റാലിയൻസിലും ഡി.ഐ.ജി. യായും കേരള റെയിൽവേ പോലിസിലെ ഓഫീഷ്യൽ ഇൻ ചാർജായും നിയമിതനായിട്ടുണ്ട്.

കോഴിക്കോട് ജില്ലയിലെ പുത്തൂർമഠം സ്വദേശിയാണ്. ആദ്യവട്ടം എസ്.എസ്.എൽ.സി. പരീക്ഷ വിജയിക്കാതിരുന്ന പി. വിജയൻ, അതിനുശേഷം കുട്ടിക്കാലത്ത് തന്നെ മറ്റ് ജോലികൾ ചെയ്തിരുന്നു. ആദ്യശ്രമത്തിന് ശേഷം അഞ്ച് വർഷം കഴിഞ്ഞപ്പോഴാണ് എസ്.എസ്.എൽ.സി. പാസ്സായത്. സോപ്പ് കമ്പനിയിൽ ജോലി ചെയ്യുകയും സ്കൂൾ കുട്ടികൾക്ക് ക്ലാസുകളെടുക്കയും ചെയ്തു. കോഴിക്കോട് സർവകലാശാലയിൽ നിന്ന് സാമ്പത്തികശാസ്ത്രത്തിൽ എം.എ. ബിരുദവും എം.ഫില്ലും നേടിയിട്ടുണ്ട്. പിന്നീട് 1999-ൽ ഇന്ത്യൻ പോലിസ് സർവീസ് പരീക്ഷ പാസ്സായി. 

പി. വിജയൻ കൊച്ചി സിറ്റി പോലീസ് കമ്മീഷണറായിരിക്കുമ്പോഴാണ് ജനകീയം2006 എന്ന പേരിൽ സ്റ്റുഡന്റ് പോലീസിന്റെ ആദിരൂപത്തിന് തുടക്കമാകുന്നത്. 2008ൽ സ്റ്റുഡന്റ് പോലീസ് പദ്ധതിയായി അത് രൂപാന്തരം പ്രാപിച്ചു. 2010ൽ കേരള സർക്കാർ പദ്ധതിയായി പ്രഖ്യാപിക്കുകയും പി. വിജയൻ സ്റ്റുഡന്റ് പോലീസ് കേഡറ്റ് പദ്ധതിയുടെ സ്‌റ്റേറ്റ് നോഡൽ ഓഫീസറായി ചുമതലയേൽക്കുകയും ചെയ്തു. നിലവിൽ സംസ്ഥാനത്ത് 420 സ്‌കൂളുകളിലായി 32000 കുട്ടികൾ സ്റ്റുഡന്റ് പോലീസ് കേഡറ്റ് പദ്ധതിയിലുണ്ട്. 


സി.എൻ.എൻ. - ഐ.ബി.എൻ.ന്റെ ഇന്ത്യൻ ഓഫ് ദി ഇയർ 2014 ആയി തിരഞ്ഞെടുക്കപ്പെട്ടു 

മെഡിക്കൽ ഡോക്ടറായ ഡോ. എം. ബീനയാണ് ഭാര്യ. 1999-ഐ.എ.എസ്. പാസായ സിവിൽ സർവന്റ് ഉദ്യോഗസ്ഥയുമാണ്. രണ്ട് കുട്ടികളുമുണ്ട്. മാതൃക ഉദ്യോഗസ്ഥ ദമ്പതികളായി 2008-ൽ തൃശ്ശൂർ ആസ്ഥാനമായ സൗത്ത് ഇന്ത്യൻ ബാങ്ക് തിരഞ്ഞെടുത്തു. 


</doc>
<doc id="303839" url="https://ml.wikipedia.org/wiki?curid=303839" title="ലൈഫ് ഈസ്‌ ബ്യൂട്ടിഫുൾ">
ലൈഫ് ഈസ്‌ ബ്യൂട്ടിഫുൾ

1997 -ൽ പുറത്തിറങ്ങിയ ഒരു ഇറ്റാലിയൻ സിനിമയാണ് ലൈഫ് ഈസ്‌ ബ്യൂട്ടിഫുൾ () (Life Is Beautiful). ഈ സിനിമ സംവിധാനം ചെയ്തതും പ്രധാന കഥാപാത്രത്തെ അവതരിപ്പിച്ചതും റൊബർതൊ ബെനീഞ്ഞി ആണ്. റൊബർതൊ ബെനീഞ്ഞി പ്രധാന കഥാപാത്രമായ ഗ്യൂഡോ ഓറെഫിസ് ആയി വേഷം ഇടുന്നു. റൊബർതൊ ബെനീഞ്ഞിയുടെ പിതാവിന് മൂന്നു വർഷ കാലത്തോളം നാസി പട്ടാള തടങ്കലിൽ പീഡനങ്ങൾ അനുഭവിക്കേണ്ടി വന്നിട്ടുണ്ട്. ആ അനുഭവങ്ങളിൽ നിന്നും ഉടലെടുത്തതാണ് കഥയുടെ പ്രമേയം. ഭീകരതയുടെ ഏറ്റവും പൈശാചികമായ ജൂത കൂട്ടക്കൊലയെ (ഹോളോകാസ്റ്റ്) ലളിതമായ രീതിയിൽ സിനിമയിൽ ആവിഷ്കരിച്ചിരിക്കുകയാണ്. അത് കാരണം കൊണ്ട് തന്നെ സിനിമ വിമർശനങ്ങൾക്ക് വിധേയമായിട്ടുണ്ട്. ഡോറ എന്ന നായിക കഥാപാത്രമായി വേഷമിട്ടത് റൊബർതൊ ബെനീഞ്ഞിയുടെ യഥാർത്ഥ ഭാര്യയായ നിക്കൊളേറ്റ ബാസ്ഖിയാണ്.

നാസി കോൺസെൻട്രേഷൻ ക്യാമ്പിനെ കുറിച്ചും ക്യാമ്പിലെ ജീവിതത്തെക്കുറിച്ചും നിരവധി സിനിമകൾ വന്നിട്ടുണ്ട്. എന്നാൽ അവയിൽ നിന്നെല്ലാം ലൈഫ് ഈസ് ബ്യൂട്ടിഫുൾ വേറിട്ടു നിൽക്കുന്നു. ഭയാനകമായ ദുരന്തത്തെപ്പോലും സിനിമയിൽ നർമത്തിലൂടെ അവതരിപ്പിക്കുന്നു എന്നതാണ് ഈ സിനിമയുടെ ഏറ്റവും വലിയ പ്രത്യേകത. പ്രണയം, ത്യാഗം, സഹനം, പ്രത്യാശ ഇവയെല്ലാം ഇഴചേർന്ന ഈ ഇറ്റാലിൻ സിനിമ 1999-ൽ മികച്ച വിദേശസിനിമയ്ക്കുള്ള ഓസ്കറടക്കം നിരവധി പുരസ്കാരങ്ങൾ നേടുകയുണ്ടായി.

രണ്ടാം ലോക മഹായുദ്ധ കാലത്തെ ഇറ്റലിയിലെ നാസി അധിനിവേശ കാലത്തെ ഇതിവൃത്തമാക്കിയ സിനിമയിൽ, ഗ്യൂഡോ എന്ന കഥാപാത്രം തന്റെ മകനായ ജോഷ്വയെ പട്ടാളക്കാരിൽ നിന്നും മറച്ചു വയ്ക്കുന്ന ഒരു നാസി കോൺസെൻട്രേഷൻ ക്യാംപിന്റെ കഥ പറയുന്നു. നാസി കോൺസെൻട്രേഷൻ ക്യാമ്പിലേക്ക് നയിക്കപ്പെടുന്ന ഗ്യൂഡോ, ക്യാംപിലെ ഭീകരതയും കാര്യങ്ങളുടെ ഗൗരവവും മനസ്സിലാക്കാൻ പ്രായമാകാത്ത തന്റെ മകൻ ജോഷ്വക്ക് ഭീതി തോന്നാതിരിക്കാൻ അവിടെ നടക്കുന്ന സംഭവങ്ങളൊക്കെ ഒരു ഗെയിമിന്റെ ഭാഗമാണ് എന്ന വിധം അവതരിപ്പിക്കുന്നു.


71-മത് ഓസ്കാർ അക്കാദമി അവാർഡ് - മികച്ച സംഗീതം, ബെസ്റ്റ് ആക്ടർ , മികച്ച അന്യ ഭാഷ ചിത്രം



</doc>
<doc id="303856" url="https://ml.wikipedia.org/wiki?curid=303856" title="ഓം ശാന്തി ഓശാന">
ഓം ശാന്തി ഓശാന

ജൂഡ് ആന്റണി ജോസഫ് സംവിധാനം ചെയ്ത് 2014ൽ പുറത്തിറങ്ങിയ മലയാളചലച്ചിത്രമാണ് ഓം ശാന്തി ഓശാന. നസ്രിയ നസീമും നിവിൻ പോളിയും പ്രധാന കഥാപാത്രങ്ങളെ അവതരിപ്പിച്ചിരിക്കുന്ന ഈ ചിത്രത്തിന്റെ രചന നിർവഹിച്ചിരിക്കുന്നത് മിഥുൻ മാനുവൽ തോമസാണ്. വിനീത് ശ്രീനിവാസൻ, അജു വർഗീസ്, രഞ്ജി പണിക്കർ, വിനയ പ്രസാദ് തുടങ്ങിയവരും ഈ ചിത്രത്തിൽ അഭിനയിക്കുന്നുണ്ട്. അനന്യ ഫിലിംസ് നിർമ്മിച്ചിരിക്കുന്ന ഈ ചിത്രത്തിന്റെ സംഗീതം ഷാൻ റഹ്മാന്റെയാണ്. വ്യത്യസ്തമായ ഒരു പ്രണയകഥ പറഞ്ഞ ഓം ശാന്തി ഓശാന വൻ പ്രദർശന വിജയം നേടി.




</doc>
<doc id="303885" url="https://ml.wikipedia.org/wiki?curid=303885" title="മോഹിത് റെയ്ന">
മോഹിത് റെയ്ന

ഇന്ത്യയിലെ ടെലിവിഷൻ അഭിനേതാവും ബോളിവുഡ് നടനുമാണ് മോഹിത് റെയ്ന.


</doc>
<doc id="303889" url="https://ml.wikipedia.org/wiki?curid=303889" title="വിൻഡോസ് 10">
വിൻഡോസ് 10

മൈക്രോസോഫ്റ്റിന്റെ വിൻഡോസ് പേർസണൽ കമ്പ്യൂട്ടർ ഓപ്പറേറ്റിംഗ് സിസ്റ്റം പരമ്പരയിലെ ഏറ്റവും പുതിയ പതിപ്പ് ആണ് വിൻഡോസ് 10. സെപ്റ്റംബർ 2014 ഔദ്യോഗികമായി പ്രഖ്യാപിച്ച വിൻഡോസ് 10 ജൂലൈ 29, 2015 -ന് ഉപഭോക്താക്കൾക്ക് ലഭ്യമായി. വിൻഡോസ് 10 ഓപ്പറേറ്റിംഗ് സിസ്റ്റത്തിന് പൊതുവെ മികച്ച പ്രതികരണം ആണ് ലഭിച്ചത്. പേർസണൽ അസിസ്റ്റന്റ് ആയ കോർട്ടാന, ഇന്റർനെറ്റ് എക്സ്പ്ളോററിന് പകരം അവതരിപ്പിച്ച മൈക്രോസോഫ്റ്റ് എഡ്ജ് ബ്രൌസർ എന്നിവ പ്രകീർത്തിക്കപ്പെട്ടു.


</doc>
<doc id="303894" url="https://ml.wikipedia.org/wiki?curid=303894" title="റ്റെയ്റ്റ് മോഡേൺ">
റ്റെയ്റ്റ് മോഡേൺ

ലണ്ടൻ നഗരത്തിൽ സ്ഥിതി ചെയ്യുന്ന മോഡേൺ ആർട്ട് പ്രദർശനവേദിയാണ് റ്റേയ്റ്റ് മോഡേൺ. ലോകത്തിലേറ്റവും അധികം സന്ദർശകരെത്തിച്ചേരുന്ന മോഡേൺ ആർട്ട് ഗാലറികളിലൊന്നാണിത്. തേംസ് നദീതീരത്ത് മുമ്പുണ്ടായിരുന്ന ബാങ്ക്സൈഡ് പവർസ്റ്റേഷൻ നിന്നിരുന്നിടത്താണ് ഇന്നത്തെ ആർട്ട് ഗാലറി സ്ഥിതി ചെയ്യുന്നത്. 1900 മുതൽക്കുള്ള വിവിധ കലാസൃഷ്ടികൾ ഇവിടെ പ്രദർശിപ്പിച്ചിരിക്കുന്നു. 
1947ലും 1963ലും രണ്ടു ഘട്ടമായി പണി പൂർത്തിയാക്കി പ്രവർത്തമാരംഭിച്ച ബാങ്ക്സൈഡ് പവർസ്റ്റേഷൻ ഡിസൈൻ ചെയ്തത് സർ ഗിൽബർട്ട് സ്കോട്ട് ആയിരുന്നു. 1981ൽ പവർസ്റ്റേഷൻ അടച്ചുപൂട്ടി. 1992ൽ ബ്രിട്ടിഷ് ദേശീയ ആർട്ട് ഗാലറിയിൽ പ്രവർത്തിച്ചിരുന്ന റ്റേയ്റ്റ് ഗാലറി ആധുനിക കലാസൃഷ്ടികളുടെ പ്രദർശനത്തിനായി ഒരു കെട്ടിടനിർമ്മാണ മത്സരം നടത്തുകയുണ്ടായി. പവർസ്റ്റേഷൻ കെട്ടിടം തകർക്കാതെ അതിനെ ലളിതമായി പുനർനിർമ്മിക്കാനുള്ള ആശയം മുന്നോട്ടുവെച്ച ഹെർസോഗ്, ഡി മ്യൂറൺ എന്നിവരാണ് മത്സരത്തിൽ വിജയികളായത്. 20-ാം നൂറ്റാണ്ടിലെ ഫാക്ടറികളെ ഓർമ്മിപ്പിക്കുന്നതാണ് റ്റേയ്റ്റിന്റെ പല ഭാഗങ്ങളും. ഈ നിർമ്മാണചരിത്രം 2008ൽ ഒരു ഡോക്കുമെന്ററിക്ക് വിഷയമായിട്ടുണ്ട്. 

1900 മുതൽക്കുള്ള വിവിധ ആധുനിക കലാസൃഷ്ടികൾ ഇവിടെ പ്രദർശിപ്പിച്ചിരിക്കുന്നു.
വിഷയം തിരിച്ചുള്ള ചിത്രങ്ങളുടെയും ശില്പങ്ങളുടെയും ശേഖരം റ്റേയ്റ്റിലെ പ്രദർശനത്തിലുൾപ്പെടുന്നു. കാലികമായ മാറ്റങ്ങൾ പ്രദർശനത്തിൽ ഇടയ്ക്കിടെ വരുത്താറുണ്ട്. 


</doc>
<doc id="303906" url="https://ml.wikipedia.org/wiki?curid=303906" title="രസം (ചലച്ചിത്രം)">
രസം (ചലച്ചിത്രം)

2015-ൽ പുറത്തിറങ്ങിയ മലയാളചലച്ചിത്രമാണ് രസം. ചായ ഫിലിംസിനോടൊപ്പം ഗ്രൂപ്പ് ടെൻ എന്റർടൈൻമെന്റ് നിർമ്മിച്ച ചിത്രം സംവിധാനം ചെയ്തത് രാജീവ് നാഥ് ആണ്. സുദീപ് കുമാറിന്റെ കഥക്ക് അദ്ദേഹവും രാജീവ് നാഥും നെടുമുടി വേണുവും ചേർന്നാണ് തിരക്കഥ രചിച്ചിരിക്കുന്നത്. ഇന്ദ്രജിത്ത് പ്രധാനവേഷത്തിലെത്തുന്ന ചിത്രത്തിൽ നെടുമുടി വേണു, ദേവൻ, വരുണ ഷെട്ടി തുടങ്ങിയവരാണ് മറ്റു കഥാപാത്രങ്ങളെ അവതരിപ്പിച്ചിരിക്കുന്നത്. മോഹൻലാൽ അദ്ദേഹമായിത്തന്നെ അതിഥിതാരമായി ഈ ചിത്രത്തിൽ അഭിനയിക്കുന്നുണ്ട്. ഖത്തറിലും ദുബായിലുമായാണ് ഈ ചിത്രം ചിത്രീകരിച്ചിരിക്കുന്നത്.

2015 ജനുവരി 23-ന് ആണ് ഈ ചിത്രം പ്രദർശനത്തിനെത്തിയത്.



</doc>
<doc id="303913" url="https://ml.wikipedia.org/wiki?curid=303913" title="ഇസെഡ്.ടി.ഇ">
ഇസെഡ്.ടി.ഇ

ചൈനയിലെ ഒരു ബഹുരാഷ്ട്ര ടെലികമ്മ്യൂണിക്കേഷൻ കമ്പനിയാണ് ഇസെഡ്.ടി.ഇ കോർപ്പറേഷൻ. മൊബൈൽ സ്മാർട്ട് ഫോണുകളും ടെലികമ്മ്യൂണിക്കേഷൻ അനുബന്ധ ഉപകരണങ്ങളും നിർമ്മിക്കുന്ന കമ്പനിയുടെ ആസ്ഥാനം ചൈനയിലെ ഷെൻസെനിലാണ്. 1985 ൽ പ്രവർത്തനം ആരംഭിച്ച കമ്പനി ചൈനയിൽ ടോപ് ഫൈവ് സ്മാർട്ട് ഫോൺ മാനുഫാക്ചേഴ്സറും ആഗോളതലത്തിൽ ടോപ്ടെണിൽ ഉൾപ്പെടുന്നതുമാണ്. 


</doc>
<doc id="303915" url="https://ml.wikipedia.org/wiki?curid=303915" title="തലപ്പിള്ളി (വിവക്ഷകൾ)">
തലപ്പിള്ളി (വിവക്ഷകൾ)

തലപ്പിള്ളി എന്ന പദം താഴെ പറയുന്നവയിൽ ഏതിനെയും വിവക്ഷിക്കാം


</doc>
<doc id="303926" url="https://ml.wikipedia.org/wiki?curid=303926" title="ലക്ഷ്മിനാരായൺ ത്രിപാഠി">
ലക്ഷ്മിനാരായൺ ത്രിപാഠി

ഭിന്നലൈംഗിക വിഭാഗങ്ങളുടെ അവകാശപ്പോരാളിയും ഭരതനാട്യം നര്ത്തകിയും നടിയും ആയ വ്യക്തിയാണ് ലക്ഷ്മിനാരായൺ ത്രിപാഠി. 1979 - മുംബയിലെ താനെയിൽ ജനിച്ചു. ഭരതനാട്യത്തിൽ ബിരുദാനന്തര ബിരുദക്കാരിയാണ്. 2008-ൽ , ഐക്യരാഷ്ട്രസഭയിൽ ഏഷ്യ-പസഫിക് മേഖലയിലെ ഭിന്ന ലൈംഗിക വിഭാഗക്കാരെ പ്രധിനിദാനം ചെയ്തു.
മഹാരാഷ്ട്രയിലെ താനെയിൽ ഒരു യാഥാസ്ഥിതിക ബ്രാഹ്മൻ കുടുംബത്തിൽ ആൺകുട്ടിയായി ജനിച്ചു.ലൈംഗിക ന്യൂനപക്ഷങ്ങളുടെ ഉന്നമനത്തിനു വേണ്ടി പ്രവര്ത്തിക്കുന്ന ആസ്തിവ എന്നാ സംഘടനയ്ക്ക് രൂപം നല്കി.

ഞാൻ ഹിജഡ ഞാൻ ലക്ഷ്മി 


</doc>
<doc id="303927" url="https://ml.wikipedia.org/wiki?curid=303927" title="ശേഖർ സെൻ">
ശേഖർ സെൻ

ഇന്ത്യയിലെ ഒരു ഗായകനും സംഗീതസംവിധായകനും ഗാനരചയിതാവും നടനുമാണ് ശേഖർ സെൻ. 2015 മുതൽ കേന്ദ്ര സംഗീതനാടക അക്കാദമിയുടെ അധ്യക്ഷനുമാണ് ശേഖർ സെൻ. 2015-ൽ പത്മശ്രീ പുരസ്കാരം ശേഖറിനു ലഭിച്ചിട്ടുണ്ട്. ലീല സാംസൺ 2014 സെപ്റ്റംബർ 30-ന് രാജി വെച്ച ഒഴിവിലാണ് ഇദ്ദേഹത്തെ നിയമിച്ചത്.

1983 മുതൽ സംഗീത സംവിധാനം, ഗായകൻ, ഗാനരചയിതാവ്‌ എന്നീ മേഘകലകളിൽ സജീവമായിരുന്നു ഇദ്ദേഹം. നിരവധി ഭജൻ ആൽബങ്ങളും ഗവേഷണാടിസ്‌ഥാനത്തിൽ സംഗീത പരിപാടികളും നടത്തിയിട്ടുണ്ട്‌. തുളസി, കബീർ, വിവേകാനന്ദ, സൻമതി, ശഹാബ്‌, സൂർദാസ്‌ എന്നീ ഏകാഭിനയ-സംഗീത പരിപാടികളും ഇദ്ദേഹം നടത്തിയിരുന്നു. 2005 മേയ് 4-നു ലോക്‌സഭയിൽ കബീർ എന്ന ഏകാഭിനയം നടത്തിയിരുന്നു.


</doc>
<doc id="303929" url="https://ml.wikipedia.org/wiki?curid=303929" title="ലൈഫ്ബോട്ട് ധാർമ്മികത">
ലൈഫ്ബോട്ട് ധാർമ്മികത

ലൈഫ്ബോട്ട് ധാർമ്മികത എന്നത് പ്രകൃതിവിഭവങ്ങളുടെ വിതരണത്തിന്റെ ഒരു ആലങ്കാരിക തത്ത്വമാണ്. 1974 ൽ പരിസ്ഥിതിവാദിയായ ഗാരറ്റ് ഹാർഡിനാണ് ഈ തത്ത്വം അവതരിപ്പിച്ചത്.

ഹാർഡിനിന്റെ തത്ത്വം ഇപ്രകാരമാണ്. 50 പേർക്ക് കയറാവുന്ന ഒരു ലൈഫ്ബോട്ട് അതിൽ 40 പേർ ഇപ്പോൾ തന്നെ ഇടം പിടിച്ചിരിക്കുന്നു. ഈ ബോട്ട് ഒരു സമൂദ്രത്തിലാണ് അതിനുചുറ്റും നൂറുകണക്കിന് പേർ നീന്തുന്നുണ്ട്. ആ സന്ദർഭത്തെ ധാർമ്മികത ഉരിത്തിരിയുന്നത് നീന്തുന്ന എത്രപേരെ ഈ ലൈഫ്ബോട്ടിൽ കയറാൻ അനുവദിക്കണം എന്ന ധർമ്മസങ്കടത്തിൽനിന്നാണ്. ഒരേസമയം എല്ലാ ആളുകളെയും ഉൾക്കൊള്ളാൻ ലൈഫ്ബോട്ടിന് ആവുകയുമില്ല.

ഹാർഡിൻ ഇതിനെ ഭൂമിയെന്ന ബഹിരാകാശ വാഹനത്തിലെഭൂമിയെന്ന ബഹിരാകാശ വാഹനത്തിലെ പ്രകൃതിവിഭവങ്ങളുടെ വിതരണത്തോടാണ് ഉപമിക്കുന്നത്. ഒരു ബഹിരാകാശ വാഹനത്തിന് ഒരു ക്യാപ്റ്റൻ ഉണ്ടായിരിക്കും. അദ്ദേഹത്തിന്റെ നിർദ്ദേശപ്രകാരമാണ് എല്ലാകാര്യങ്ങളും നടക്കുന്നത് എന്നാൽ ഭൂമി എന്ന ബഹിരാകാശവാഹനത്തിന് ഒരു ക്യാപ്റ്റനില്ല എന്ന് അദ്ദേഹം വിമർശിക്കുന്നു. ഹാർഡിൻ സ്ഥാപിക്കുന്നത് എന്തെന്നാൽ ഈ ബഹിരാകാശ മാതൃക സാധാരണക്കാരുടെ ദുരന്തം എന്നതിലേക്ക് നയിക്കും എന്നാണ്. ലൈഫ്ബോട്ടിനെ വിവിധ ധനികരാജ്യങ്ങളുമായും നീന്തൽക്കാരെ വിവിധ ദരിദ്ര രാജ്യങ്ങളുമായും ഉപമിക്കാം.

ലൈഫ്ബോട്ട് ധാർമ്മികതയെ പരിസ്ഥിതി ധാർമ്മികതയുമായും വിഭവങ്ങളുടെ ഉപയോഗവുമായും നേരിട്ട് ബന്ധപ്പെടുത്താം. ഹാർഡിൻ ലൈഫ്ബോട്ട് ധാർമ്മികതയെ ധനികരാജ്യങ്ങളുടെ വിദേശസഹായം, കുടിയേറ്റം, ഭക്ഷ്യബാങ്ക് മുതലായ പോളിസികളെ നിശിതമായി ചോദ്യംചെയ്യാൻ ഉപയോഗിച്ചിട്ടുണ്ട്.


</doc>
<doc id="303932" url="https://ml.wikipedia.org/wiki?curid=303932" title="ലീല സാംസൺ">
ലീല സാംസൺ

കേന്ദ്ര സംഗീതനാടക അക്കാദമിയുടെ അധ്യക്ഷയും കേന്ദ്ര സെൻസർ ബോർഡ് അധ്യക്ഷയുമായിരുന്നു ലീല സാംസൺ. 2014 സപ്തംബർ 30-ന് കേന്ദ്ര സംഗീതനാടക അക്കാദമിയുടെ അദ്ധ്യക്ഷ സ്ഥാനം രാജിവെച്ചു. 2011 ഏപ്രിൽ മാസത്തിലാണ് സെൻസർ ബോർഡ് അധ്യക്ഷയായി നിയമിതയായത്. 2010 ഓഗസ്റ്റിൽ ലീല സംഗീതനാടക അക്കാദമിയുടെ അധ്യക്ഷയായും നിയമിക്കപ്പെട്ടു. ഗുർമീത് റാം റഹിം സിങ് അഭിനയിച്ച സിനിമ "മെസഞ്ചർ ഓഫ് ഗോഡ്" സെൻസർ ബോർഡ് വിലക്കിയിരുന്നു. തുടർന്ന് സംഭവത്തിൽ കേന്ദ്രസർക്കാർ ഇടപെടുകയും അപ്പലേറ്റ് ട്രിബ്യൂണൽ സിനിമയ്ക്ക് പ്രദർശനാനുമതി നൽകുകയും ചെയ്തു. ഇതിൽ പ്രതിഷേധിച്ച് സെൻസർ ബോർഡിൽ നിന്നും രാജി വെച്ചു.

1990-ൽ ലീലയ്ക്ക് പത്മശ്രീ പുരസ്കാരം ലഭിച്ചു. തമിഴ്‌നാട്‌ സർക്കാരിന്റെ കലയ്‌മാമണി, കൃഷ്ണഗാനസഭയുടെ നൃത്ത ചൂഡാമണി, സംസ്കൃതി തുടങ്ങിയ പുരസ്കാരങ്ങൾ ലഭിച്ചിട്ടുണ്ട്. ഭരതനാട്യത്തിനു നൽകിയ സംഭാവനകളെ മാനിച്ച് (1999-2000) കേന്ദ്രസംഗീത നാടക അക്കാദമി അവാർഡും ലഭിച്ചു.


</doc>
<doc id="303943" url="https://ml.wikipedia.org/wiki?curid=303943" title="ഗ്രേറ്റ് പർജ്">
ഗ്രേറ്റ് പർജ്

1936-1938 കാലഘട്ടത്തിൽ സോവിയറ്റ് റഷ്യയിൽ നടന്ന വൻതോതിൽ ഉള്ള കൂട്ടക്കൊലകളെ ഗ്രേറ്റ് പർജ് (Great Purge) എന്ന് ചരിത്രകാരന്മാർ വിശേഷിപ്പിക്കുന്നു . സോവിയറ്റ് യൂണിയനിലെ കമ്യൂണിസ്റ്റ് പാർട്ടി അംഗങ്ങൾ,കൃഷിക്കാർ, റെഡ് ആർമിയിലെ അംഗങ്ങൾ തുടങ്ങി നിരവധി പേർ ഇക്കാലത്ത് വധിക്കപ്പെട്ടു. ജനങ്ങളുടെ ശത്രുക്കൾ ( Enemies of the people / Враги народа ) എന്ന് മുദ്രകുത്തി ഏകപക്ഷീയമായ വിധിന്യായത്തോടെ അനവധി പേരെ കൊന്നൊടുക്കുകയുണ്ടായി. ഏറ്റവും തീവ്രമായി മനുഷ്യക്കുരുതി നടന്ന 1937–1938 കാലത്തെ Time of Yezhov എന്ന് വിളിക്കുന്നു. ആ സമയത്തെ സോവിയറ്റ് രഹസ്യപ്പോലീസ് മേധാവി ആയിരുന്ന നിക്കളായ് ഇഷോവിന്റെ പേരിലാണ് Time of Yezhov ( Yezhovchina ) അറിയപ്പെടുന്നത്. 

അക്കാലത്തെ സോവിയറ്റ് ഭരണകൂടത്തിന്റെ കണ്ണിൽ പ്രതിവിപ്ലവകാരികൾ ആയി തോന്നിയവരെ ജനങ്ങളുടെ ശത്രുക്കൾ എന്ന് മുദ്രകുത്തി വധശിക്ഷക്ക് വിധിച്ചു. ജോസഫ് സ്റ്റാലിൻ തനിക്ക് പാർട്ടിയിലും സോവിയറ്റ് യൂണിയനിലും തന്റെ അധീശത്വം ഉറപ്പിക്കാൻ തനിക്ക് എതിരെ തിരിയും എന്ന് സംശയം ഉള്ള എല്ലാവരെയും ഈ കാലഘട്ടത്തിൽ കൊന്നൊടുക്കി. കമ്യൂണിസ്റ്റ് പാർട്ടി അംഗങ്ങൾ ആയിരുന്ന പല രാഷ്ട്രീയ പ്രവർത്തകരും സർക്കാർ ജോലിക്കാർ ഉൾപ്പെടെ കൊല്ലപ്പെട്ടു. സ്വന്തമായി ഭൂമി ഉണ്ടായിരുന്ന കൂലാക് ( Kulak) എന്ന് അറിയപ്പെട്ടിരുന്ന കർഷകരും, സാധാരണ തൊഴിലാളികളും ഇങ്ങനെ വധിക്കപ്പെട്ടു. NKVD എന്ന സോവിയറ്റ് രഹസ്യപ്പോലീസ് ന്റെ പ്രവർത്തനങ്ങൾ രാജ്യത്തിലെ ന്യൂനപക്ഷജനതയെ പ്രത്യേകിച്ചും പോളിഷ് വംശജരായ സോവിയറ്റ് പൌരന്മാരെ ഫിഫ്ത്ത് കോളം സമുദായങ്ങൾ ആക്കി ചിത്രീകരിച്ചു. ഇവർ ഭാവിയിൽ ചാരവൃത്തി തുടങ്ങിയ വിധ്വംസക പ്രവർത്തങ്ങൾ നടത്തിയേക്കാം എന്ന കണ്ടെത്തലിനെ തുടർന്ന് നിരവധി പോളിഷ് ന്യൂനപക്ഷ വംശജർ കൂട്ടക്കൊലക്ക് ഇരയായി. 


</doc>
<doc id="303947" url="https://ml.wikipedia.org/wiki?curid=303947" title="ശോഭാ സിറ്റി">
ശോഭാ സിറ്റി

ഇന്ത്യയിലെ കേരളസംസ്ഥാനത്തിൽ, തൃശ്ശൂർ നഗരത്തിലായി സ്ഥിതി ചെയ്യുന്ന ഒരു ടൗൺഷിപ്പാണ് ശോഭാ സിറ്റി. തൃശ്ശൂർ-ഗുരുവായൂർ പാതയിൽ, പുഴയ്ക്കലിലായി സ്ഥിതി ചെയ്യുന്ന ഇതിന്റെ നിർമ്മാണ പ്രവർത്തനം ആരംഭിച്ചത് 2007 മേയ് 13-നാണ്. സ്ഥലത്തായാണ് ഈ ടൗൺഷിപ്പ് ആസൂത്രണം ചെയ്തിരിക്കുന്നത്.


</doc>
<doc id="303954" url="https://ml.wikipedia.org/wiki?curid=303954" title="ലുലു കൺവെൻഷൻ സെന്റർ">
ലുലു കൺവെൻഷൻ സെന്റർ

കേരളത്തിലെ തൃശ്ശൂർ നഗരത്തിനോടു ചേർന്നുള്ള പുഴയ്ക്കലിലാണ് ലുലു കൺവെൻഷൻ സെന്റർ സ്ഥിതി ചെയ്യുന്നത്. സ്ഥലത്തായി വിസ്തീർണ്ണത്തിൽ നിർമ്മിച്ചിട്ടുള്ള ഇത് കേരളത്തിലെ ഏറ്റവും വലിപ്പമേറിയതും ഇന്ത്യയിൽ വലിപ്പത്തിൽ രണ്ടാമതുമായ കൺവെൻഷൻ സെന്ററാണ്.


</doc>
<doc id="303958" url="https://ml.wikipedia.org/wiki?curid=303958" title="അജിത് ഡോവൽ">
അജിത് ഡോവൽ

ഇന്ത്യയുടെ രഹസ്യാന്വേഷണ വിഭാഗം മുൻ തലവനും ദേശീയ സുരക്ഷാ ഉപദേഷ്ടാവുമാണ് അജിത് ഡോവൽ. 1945-ൽ ഉത്തരാഖണ്ഡിൽ ജനിച്ചു. 1968 ബാച്ച് കേരളാ കേഡർ ഐപിഎസ് ഉദ്യോഗസ്ഥനായിരുന്നു അജിത്. 1971 ലെ തലശ്ശേരി കലാപം അമർച്ച ചെയ്യാൻ അന്ന് കെ. കരുണാകരൻ അവിടത്തെ എ.എസ്.പി. ആയി അയച്ചത് ഡോവലിനെ ആയിരുന്നു. ഇന്ത്യൻ ഹൈക്കമ്മീഷണറായി ഏഴുവർഷക്കാലം പാകിസ്താനിൽ പ്രവർത്തിച്ചിരുന്നു. 33 വർഷവും ഇന്ത്യൻ രഹസ്യാന്വേഷണ വിഭാഗത്തിലാണ് ജോലി ചെയ്തിരുന്നത്. പത്തുവർഷം ഐ.ബി.യുടെ ഓപ്പറേഷൻ വിംഗിന്റെ തലവനുമായിരുന്നു അജിത്.

1988-ൽ സുവർണ്ണ ക്ഷേത്രത്തിലൊളിച്ച ഖാലിസ്ഥാൻ ഭീകരർക്കെതിരായി നടന്ന ഓപ്പറേഷൻ ബ്ലാക്ക് തണ്ടറിലെ നിർണ്ണായക രഹസ്യവിവരങ്ങൾ ഇദ്ദേഹമായിരുന്നു നൽകിയത്. 1999-ൽ നടന്ന ഖാണ്ഡഹാർ വിമാന റാഞ്ചലിൽ ഭീകരരുമായി ആശയവിനിമയം നടത്തി ബന്ദികളെ മോചിപ്പിക്കുന്നതിനുള്ള ശ്രമങ്ങൾ അജിതിന്റെ നേതൃത്വത്തിൽ നടന്നു. പഞ്ചാബ്, ജമ്മുകാശ്മീർ, ഇന്ത്യയുടെ വടക്കുകിഴക്കൻ മേഖലകൾ എന്നിവിടങ്ങളിലെല്ലാം നിർണ്ണായക സാഹചര്യങ്ങളുണ്ടായപ്പോൾ അജിത് ഡോവൽ നിയമിതനായിരുന്നു. ഇന്ത്യ-ചൈന അതിർത്തി പ്രശ്നങ്ങൾ പരിഹരിക്കാൻ പ്രത്യേക ദൂതനായി ഡോവലിനെ ഇന്ത്യ നിയമിച്ചിരുന്നു. മ്യാന്മർ, ചൈന തുടങ്ങിയ രാജ്യങ്ങളുമായുള്ള ഒട്ടനവധി വിഷയങ്ങളിൽ അജിത് ഡോവൽ നിയമിക്കപ്പെട്ടിട്ടുണ്ട്.2005-ൽ സർവ്വീസിൽ നിന്നും വിരമിച്ചു.


</doc>
<doc id="303970" url="https://ml.wikipedia.org/wiki?curid=303970" title="റിച്ചാഡ് ഇല്ലിങ്‌വർത്ത്">
റിച്ചാഡ് ഇല്ലിങ്‌വർത്ത്

റിച്ചാഡ് കെയ്ത്ത് ഇല്ലിങ്‌വർത്ത് (ജനനം: 23 ഓഗസ്റ്റ് 1963, ബ്രാഡ്ഫോഡ്, യോക്‌ഷൈർ, ഇംഗ്ലണ്ട്) ഒരു അന്താരാഷ്ട്ര ക്രിക്കറ്റ് അമ്പയറും മുൻ ഇംഗ്ലീഷ് ക്രിക്കറ്റ് കളിക്കാരനുമാണ്. 1991 മുതൽ 1996 വരെ 9 ടെസ്റ്റുകളിലും, 25 ഏകദിനങ്ങളിലും അദ്ദേഹം ഇംഗ്ലണ്ട് ടീമിനുവേണ്ടി കളിച്ചിട്ടുണ്ട്. 1992, 1996 ക്രിക്കറ്റ് ലോകകപ്പുകളിലും അദ്ദേഹം പങ്കെടുത്തിട്ടുണ്ട്. പിന്നീട് അമ്പയറിങ്ങ് രംഗത്തേക്ക് അദ്ദേഹം മാറി, 2006 മുതൽ അമ്പയറിങ്ങ് രംഗത്ത് അദ്ദേഹം സജീവമാണ്. 2009ൽ അദ്ദേഹത്തെ ഐ.സി.സി. അമ്പയർമാരുടെ പാനലിൽ ഉൾപ്പെടുത്തി. 2013ൽ അദ്ദേഹത്തെ എലൈറ്റ് പാനലിലേക്ക് ഉയർത്തി. 2015 ക്രിക്കറ്റ് ലോകകപ്പ് നിയന്ത്രിക്കുന്ന 20 അമ്പയർമാരിൽ ഒരാളാണ് അദ്ദേഹം.

30 ജൂൺ 2014 പ്രകാരം:


</doc>
<doc id="303999" url="https://ml.wikipedia.org/wiki?curid=303999" title="അമ്മിണി ഏണസ്റ്റ്">
അമ്മിണി ഏണസ്റ്റ്

ഒരു മലയാള നാടക അഭിനേത്രിയാണ് അമ്മിണി ഏണസ്റ്റ്. 46 വർഷത്തോളം നാടകരംഗത്ത് പ്രവർത്തിച്ചു. എസ്.എൽ. പുരത്തിന്റെ "എന്നെ സ്‌നേഹിക്കൂ എന്നെ മാത്രം" എന്ന നാടകത്തിലെ 'രാജലക്ഷ്മി' എന്ന കഥാപാത്രത്തെ 450 ഓളം വേദികളിൽ അവതരിപ്പിച്ചു. നാടകട്രൂപ്പിലെ ഗിറ്റാറിസ്റ്റായിരുന്ന കൊച്ചിൻ ഏണസ്റ്റിനെ വിവാഹം ചെയ്തു. ചങ്ങനാശ്ശേരി ഗീഥ, വയലാർ നാടകവേദി, ആലപ്പി തിയേറ്റേഴ്‌സ്, സൂര്യസോമ, വൈക്കം മാളവിക, പൂഞ്ഞാർ നവചേതന, അങ്കമാലി നാടകനിലയം, ചേർത്തല ജൂബിലി, തിരുവനന്തപുരം അക്ഷരകല, കോഴിക്കോട് സങ്കീർത്തന, ആലുവ ശാരിക തുടങ്ങിയ സമിതികളിൽ പ്രവർത്തിച്ചു. കോഴിക്കോട് സങ്കീർത്തനയുടെ 'മതിലോരകന്നി' എന്ന നാടകത്തിലും അഭിനയിച്ചു.

മികച്ച നാടക നടിക്കുള്ള സംസ്ഥാന സർക്കാരിന്റെ അവാർഡുകൾ 1985ലും 86ലും നേടി. 2005-ൽ മികച്ചനടിക്കുള്ള പുരസ്കാരം നേടി


</doc>
<doc id="304006" url="https://ml.wikipedia.org/wiki?curid=304006" title="തൃശ്ശൂർ മൃഗശാല">
തൃശ്ശൂർ മൃഗശാല

1885 ൽ തൃശൂരിൽ പ്രവർത്തനമാരംഭിച്ച മൃഗശാലയാണ് തൃശൂർ മൃഗശാല. ഇത് തൃശൂർ നഗരമദ്ധ്യത്തിൽ 13.5 ഏക്കർ വിസ്തൃതിയിൽ സ്ഥിതിചെയ്യുന്നു. തൃശൂർ മൃഗശാല ഇന്ത്യയിലെ ഏറ്റവും പഴക്കമുള്ള മൃഗശാലകളിലൊന്നാണ്. വിവിധതരം പക്ഷികളും മൃഗങ്ങളും ഉരഗങ്ങളും ഈ മൃഗശാലയിൽ വസിക്കുന്നു. തൃശൂർ മൃഗശാല അങ്കണത്തിൽ ഒരു പ്രകൃതിചരിത്രകാഴ്ചബംഗ്ലാവും സ്ഥിതിചെയ്യുന്നു. തൃശൂർ നഗരത്തിൽനിന്നും 2 കിലോമീറ്റർ അകലെയായാണ് മൃഗശാല സ്ഥിതിചെയ്യുന്നത്. ഇത് രാവിലെ 10 മണിമുതൽ വൈകുന്നേരം 6.30 വരെ തുറന്നിരിക്കും.

മൃഗശാലയിൽ വിവിധതരം മൃഗങ്ങളും പക്ഷികളും ഉരഗങ്ങളും കൂടാതെ ഒരു സസ്യ പൂന്തോട്ടവും കലാകാഴ്ചബംഗ്ലാവും ഉണ്ട്. ഒരു പ്രകൃതിചരിത്രകാഴ്ചബംഗ്ലാവ് ഇതിന്റെ അങ്കണത്തിൽ സ്ഥിതിചെയ്യുന്നു. ശക്തൻതമ്പുരാൻ ഉപയോഗിച്ചിരുന്ന ബോട്ടുകളും ഇവിടെ പ്രദർശിപ്പിച്ചിരിക്കുന്നു.

കടുവകൾ, സിംഹങ്ങൾ, മാനുകൾ, ഹിപ്പോപൊട്ടാമസുകൾ, വിവിധതരം പാമ്പുകൾ, ഫ്ലെമിംഗോകൾ, മുതലകൾ എന്നിവയാണ് മൃഗശാലയിലെ പ്രധാന അന്തേവാസികൾ. പാമ്പുകളെ വളർത്തുന്നതിനായി പ്രത്യേകം തയ്യാറാക്കിയ കെട്ടിടങ്ങളും മൃഗശാലയിലുണ്ട്.

പുതൂരിൽ പുതിയ മൃഗശാലയുടെ പണി നടന്നുവരുന്നു. ഇവിടെയുള്ള മൃഗശാലക്ക് 306 ഏക്കർ വിസ്തൃതിയുണ്ട്. പുതിയ മൃഗശാല പീച്ചി ഡാമിന് വളരെ അടുത്തായാണ് നിർമ്മിക്കുന്നത്. നിർമ്മാണശേഷം നിലവിലുള്ള മൃഗശാല അവിടേക്ക് മാറ്റിസ്ഥാപിക്കും.



</doc>
<doc id="304039" url="https://ml.wikipedia.org/wiki?curid=304039" title="ആഡ്ബ്ലോക്ക് പ്ലസ്">
ആഡ്ബ്ലോക്ക് പ്ലസ്

മോസില്ല ഫയർഫോക്സ് (മൊബൈലിലും), ഗൂഗിൾ ക്രോം, ഇന്റർനെറ്റ് എക്സ്പ്ലോറർ, ഓപ്പറ, സഫാരി, യാൻഡെക്സ് ബ്രൗസർ എന്നിവയിൽ പ്രവർത്തിക്കുന്ന സ്വതന്ത്ര ലൈസൻസിലുള്ള ഒരു കൊണ്ടന്റ്-ഫിൽട്ടറിങ്ങ് സോഫ്റ്റ്‌വെയറാണ് (ആഡ്-ഓൺ) ആഡ്ബ്ലോക്ക് പ്ലസ്. 2012 നവംബറിൽ ആൻഡ്രോയിഡ് ഉപകരണങ്ങളിൽ പ്രവർത്തിക്കുന്ന ഒരു ആപ്ലിക്കേഷനും പുറത്തിറക്കി. മൈക്കൽ മക്ഡൊണാൾഡ് ആണ് ഈ എക്‌സ്‌റ്റൻഷൻ വികസിപ്പിച്ചത്. ബ്രൗസറുകളിൽ തെളിയുന്നതും പ്രത്യക്ഷപ്പെടുന്നതുമായ പരസ്യങ്ങളെയും മറ്റും ഡൗൺലോഡ് ചെയ്യുന്നതിൽ നിന്നും സംരക്ഷിക്കുന്നു. എന്നാൽ ആഡ്ബ്ലോക്കുമായി കമ്പനിക്ക് യാതൊരു ബന്ധവുമില്ല.


</doc>
<doc id="304052" url="https://ml.wikipedia.org/wiki?curid=304052" title="പൂങ്കുന്നം തീവണ്ടി നിലയം">
പൂങ്കുന്നം തീവണ്ടി നിലയം

തൃശ്ശൂരിന്റെ നഗരപ്രാന്തങ്ങളിലൊന്നായ പൂങ്കുന്നത്ത് സ്ഥിതി ചെയ്യുന്ന തീവണ്ടി നിലയമാണ് പൂങ്കുന്നം തീവണ്ടി നിലയം. തിരക്കേറിയ ഷൊർണ്ണൂർ-കൊച്ചിൻ ഹാർബർ സെക്ഷനിലെ തൃശ്ശൂർ തീവണ്ടി നിലയത്തിനും മുളംകുന്നത്തുകാവ് തീവണ്ടി നിലയത്തിനും ഇടയ്ക്കുള്ള തീവണ്ടി നിലയമാണിത്.‌ എല്ലാ പാസഞ്ചർ ട്രെയിനുകളും ഏതാനും ദീർഘദൂര എക്സ്പ്രസ് ട്രെയിനുകളും ഇവിടെ നിർത്തുന്നു.


</doc>
<doc id="304061" url="https://ml.wikipedia.org/wiki?curid=304061" title="സണ്ണി ജോസഫ്">
സണ്ണി ജോസഫ്

2011 മുതൽ പേരാവൂർ നിയമസഭാമണ്ഡലത്തെ പ്രതിനിധീകരിക്കുന്ന കോൺഗ്രസ്(ഐ) എം.എൽ.എയാണ് അഡ്വക്കറ്റ് സണ്ണി ജോസഫ്.. 1952 ഓഗസ്റ്റ് 18-ന് ജോസഫിന്റേയും റോസക്കുട്ടിയുടേയും മകനായി തൊടുപുഴയിൽ ജനിച്ചു.. തൊടുപുഴ ന്യൂമാൻ കോളേജിൽ കെ. എസ്. യു പ്രവർത്തകനും കോഴിക്കോട് സർവകലാശാലയിൽ സ്റ്റുഡെന്റ് സിൻഡികേറ്റ് അംഗവുമായിരുന്നു


</doc>
<doc id="304074" url="https://ml.wikipedia.org/wiki?curid=304074" title="വിയ്യൂർ">
വിയ്യൂർ

തൃശ്ശൂർ മുൻസിപ്പൽ കോർപ്പറേഷന്റെ വാർഡ് 3 ഉൾപ്പെടുന്ന സ്ഥലമാണ് വിയ്യൂർ. സ്വരാജ് റൗണ്ടിൽ നിന്നും 4 കി.മീ അകലെയാണിത്. കേരളത്തിലെ മൂന്നു സെന്റർ ജയിലുകളിലൊന്നായ വിയ്യൂർ സെന്റർ ജയിൽ ഇവിടെ സ്ഥിതിചെയ്യുന്നത്. വിയ്യൂർ വില്ലേജിലെ മറ്റു പ്രധാനപ്പെട്ട സർക്കാർ സ്ഥാപനങ്ങൾ ഗവ. എൻജീനിയറിംഗ് കോളേജ്, ആകാശവാണി , ദൂരദർശൻ കേന്ദ്രം, ഫയർ ആന്റ് സേഫ്റ്റി റെസ്ക്യൂ സെന്റർ, വിജ്ഞാൻ സാഗർ, വൊക്കേഷണൽ ഹയർ സെക്കണ്ടറി സ്ക്കൂൾ എന്നിവയാണ്.

സംസ്ഥാനപാത 22 വിയ്യൂരിലൂടെ കടന്നുപോകുന്നു.മ


</doc>
<doc id="304091" url="https://ml.wikipedia.org/wiki?curid=304091" title="പിലാറ്റസ് പി-3">
പിലാറ്റസ് പി-3

ഒരു സൈനിക പരിശീലന വിമാനമാണ് പിലാറ്റസ് പി-3. സ്വിറ്റ്സർലാന്റിലുള്ള പിലാറ്റസ് വിമാനനിർമ്മാണക്കമ്പനിയാണ് ഈ വിമാനം നിർമ്മിച്ചത്.

പിലാറ്റസ് പി-3 അടിസ്ഥാന പരിശീലനങ്ങൾക്കും കൂടുതൽ വിശദമായ പരിശീലനങ്ങൾക്കും (രാത്രി പറക്കൽ, ഇൻസ്ട്രുമെന്റ് ഫ്ലയിംഗ്, ആകാശ അഭ്യാസപ്രകടനം) ഉപയോഗിക്കുന്നു. സൈനികആവശ്യങ്ങൾക്കുവേണ്ടി രൂപകൽപനചെയ്ത വിഭാഗം പി-3-03 ആണ്. ഇത് പൂർണ്ണമായും ലോഹം ഉപയോഗിച്ചാണ് നിർമ്മിച്ചിട്ടുള്ളത്. ചിറകുകൾക്കടിയിൽ ബോംബുകളും റോക്കറ്റുകളും യന്ത്രതോക്കുകളും വയ്ക്കാനുള്ള സൗകര്യവും ഇതിലുണ്ട്.
1953 ലാണ് ആദ്യത്തെ മാതൃകാരൂപം നിർമ്മിച്ചത്. 1953 സെപ്തംബർ 3 ന് അത് പറപ്പിച്ചു. സ്വിസ് വ്യോമസേന 72 പിലാറ്റസ് പി-3 വാങ്ങുകയുണ്ടായി. ബ്രസീലിയൻ നാവികസേന 6 എണ്ണം വാങ്ങി. 1983 വരെ സ്വിസ് വ്യോമസേന ഇത് പരിശീലനങ്ങൾക്കായി ഉപയോഗിച്ചിരുന്നു. അതിനുശേഷം ഇത് ലൈസൺ വിമാനമായി ഉപയോഗിച്ചുവന്നു. 1993-1995 കാലഘട്ടത്തിൽ 65 എണ്ണം ഒരു സ്വകാര്യ ചന്തയിൽ സ്വിസ് വ്യോമസേന വിറ്റ് ഒഴിവാക്കി.


</doc>
<doc id="304093" url="https://ml.wikipedia.org/wiki?curid=304093" title="റോസ്മല">
റോസ്മല

കൊല്ലം ജില്ലയിലെ പത്തനാപുരം താലൂക്കിൽപ്പെട്ട കുളത്തൂപ്പുഴ പഞ്ചായത്തിലെ ഒരു വാർഡാണ് റോസ്മല. ആര്യങ്കാവ് വനം റേഞ്ചിനും തെന്മല വന്യജീവിസങ്കേതത്തിനും ഇടയിലാണിത്. 
ബ്രിട്ടീഷ് ഭരണകാലത്ത് ഇവിടം തേയിലത്തോട്ടമായിരുന്നു. തുടർന്ന് പുനലൂർ എം.എം.കെ മുതലാളിയുടെ ഉടമസ്ഥതയിലായി. 1976-77 കാലത്ത് അദ്ദേഹം വിട്ടുകൊടുത്ത ഈ ഭൂമി മിച്ചഭൂമിയായി സർക്കാർ ഏറ്റെടുത്ത് ജനങ്ങൾക്കു വിതരണം ചെയ്തു. 1976ൽ കൃഷിക്കാർക്കു വിതരണം ചെയ്യാനായി 619 ഏക്കർ ഭൂമി സർക്കാർ ഏറ്റെടുത്തു. ഒരേക്കർവീതം 472പേർക്കു അന്നു ഭൂമി വിതരണം ചെയ്തു. 1984ൽ തുടങ്ങിയ ഒരു ലോവർ പ്രൈമറി സ്കൂൾ റോസ്മലയിലുണ്ട്.


</doc>
<doc id="304098" url="https://ml.wikipedia.org/wiki?curid=304098" title="87-ആം അക്കാദമി പുരസ്കാരങ്ങൾ">
87-ആം അക്കാദമി പുരസ്കാരങ്ങൾ

അക്കാദമി ഓഫ് മോഷൻ പിക്ചർ ആർട്സ് ആൻഡ് സയൻസസിന്റെ (എംപാസ്) 87ആം അക്കാദമി പുരസ്കാര ചടങ്ങ് 2015 ഫെബ്രുവരി 25നു ലോസ് ആഞ്ചലസിലെ ഹോളിവുഡിലുള്ള ഡോൾബി തിയ്യേറ്ററിൽ നടന്നു. ഈ ചടങ്ങിൽ 2014ലെ അക്കാദമി അക്കാദമി ഫുരസ്കാരങ്ങൾ പ്രഖ്യാപിക്കുകയും വിതരണം ചെയ്യുകയും ചെയ്തു. അമേരിക്കൻ നടനായിരുന്ന നീൽ പാട്രിക്ക് ഹാരിസ് ആയിരുന്നു ചടങ്ങിന്റെ മുഖ്യ അവതാരകൻ. നീൽ മെറോണും ക്രെയ്ഗ് സഡാനും നിർമ്മാതാക്കളായ ഈ ചടങ്ങ് സംവിധാനം ചെയ്തത് ഹാമിഷ് ഹാമിൽട്ടണായിരുന്നു.

അനുബന്ധ ചടങ്ങുകളിൽ 2014 നവംബർ 8നു ഹോളിവുഡ് ആൻഡ് ഹൈലാൻഡ് സെന്ററിലെ ഗ്രാൻഡ് ബാൾറൂമിൽ ആറാം ഗവർണേഴ്സ് പുരസ്കാരങ്ങൾ സമ്മാനിച്ചു. 2015 ഫെബ്രുവരി 7നു ബെവർലി ഹിൽസിലെ ബെവർലി ഹിൽസ് ഹോട്ടലിൽ മാർഗോ റോബ്ബിയും മൈൽസ് ടെല്ലറും അവതാരകരായ ചടങ്ങിൽ സാങ്കേതിക നിർവ്വഹണത്തിനുള്ള അക്കാദമി അവാർഡുകളും സമ്മാനിച്ചു.

ബേഡ്മാൻ ഓർ (ദ അൺഎക്സ്പെക്റ്റഡ് വിർച്യൂ ഓഫ് ഇഗ്നൊറൻസ്), ദ ഗ്രാൻഡ് ബുഡാപെസ്റ്റ് ഹോട്ടൽ എന്നീ ചിത്രങ്ങളാണ് ഏറ്റവും കൂടുതൽ (4) അവാർഡുകൾ നേടിയത്. മികച്ച സംവിധായകൻ, മികച്ച ചിത്രം, മികച്ച തിരക്കഥ എന്നീ അവാർഡുകളാണ് ബേഡ്മാൻ നേടിയത്. വിപ്ലാഷ് മികച്ച സഹനടനടക്കം മൂന്ന് അവാർഡുകൾ നേടി. ദ തിയറി ഓഫ് എവരിതിങ്, സ്റ്റിൽ ആലിസ്, ദ ഇമിറ്റേഷൻ ഗെയിം, ഇന്റർസ്റ്റെല്ലാർ, ബോയ്ഹുഡ്, ബിഗ്ഹീറോ 6, സിറ്റിസൺഫോർ, ഇഡ, ദ ഫോൺ കാൾ, ഫീസ്റ്റ്, സെൽമ, , അമേരിക്കൻ സ്നൈപ്പർ എന്നീ ചിത്രങ്ങൾ ഓരോ അവാർഡുകൾ വീതം നേടി. യുഎസിൽ 3.66 കോടി പ്രേക്ഷകരാണ് ഈ പുരസ്കാരച്ചടങ്ങ് വീക്ഷിച്ചത്. അക്കാദമി അവാർഡ് ചരിത്രത്തിലെ ഏറ്റവും കുറഞ്ഞ മൂന്നാമത്തെ പ്രേക്ഷകസംഖ്യയാണിത്.

പുരസ്കാരം ലഭിച്ചവ പട്ടികയിൽ ആദ്യമായും കട്ടികൂട്ടിയും നൽകിയിരിക്കുന്നു.


</doc>
<doc id="304106" url="https://ml.wikipedia.org/wiki?curid=304106" title="ദാവൂദ് ഇബ്രാഹിം">
ദാവൂദ് ഇബ്രാഹിം

ഇന്ത്യയിലെ മുംബൈ കേന്ദ്രീകരിച്ച് സംഘടിത കുറ്റകൃത്യങ്ങൾ നടത്തുന്ന സിൻഡിക്കേറ്റ് ഡി-കമ്പനിയുടെ സ്ഥാപകനും നേതാവുമാണ് ദാവൂദ് ഇബ്രാഹിം (ജ: "ദാവൂദ് ഇബ്രാഹിം കർസർ"). ഇപ്പോൾ പാകിസ്താനിലെ കറാച്ചി കേന്ദ്രീകരിച്ച് പ്രവർത്തനങ്ങൾ നടത്തുന്നു. നിരവധി ആളുകൾ കൊല്ലപ്പെട്ട മുംബൈ സ്ഫോടനത്തിന്റെ മുഖ്യ സൂത്രധാരനാണ് ഇയാൾ.


</doc>
<doc id="304116" url="https://ml.wikipedia.org/wiki?curid=304116" title="ബാങ്ക്സി">
ബാങ്ക്സി

വിപ്ലവകരമായ ആശയങ്ങളുടെയും വ്യത്യസ്ത രചനാരീതിയികളിലൂടെയും ചുമർ ചിത്ര കലയെ അവതരിപ്പിച്ച ബ്രിട്ടീഷ് കലാകാരനാണ് ബാങ്ക്സി. ചുമർ ചിത്രകലയെ രാഷ്ട്രീയ ആയുധമാക്കി ഉപയോഗിക്കുന്ന ഇദ്ദേഹം വിപ്ലവകരമായ തന്റെ പല ആശയങ്ങളും ലോകത്തിന്റെ മുൻപിൽ എത്തിച്ചു. ഇദ്ദേഹത്തിന്റെ ഈ ചിത്രങ്ങൾ ലോകത്ത് ഏറ്റവും ചർച്ച ചെയ്യപ്പെട്ട ചുമർ ചിത്രങ്ങളായി. അഞ്ജാതനായി ഇന്നും തുടരുന്ന ഇദ്ദേഹം ആരാണ് എന്നു ഇതുവരെയും മനസ്സിലാക്കാൻ സാധിച്ചിട്ടില്ല. ബാങ്ക്സി എന്ന പേരിൽ ചിത്രം വരയ്ക്കുന്നത് ബ്രിസ്റ്റളിലെ അധോതല കലാ കൂട്ടായ്മയിൽ അംഗമായ റോബിൻ ഗണ്ണിംഗ് ഹാമാണ് എന്നു സംശയിക്കുന്നുണ്ടങ്കിലും ഇക്കാര്യം സ്ഥിരീകരിച്ചിട്ടില്ല. അജ്ഞാതനായ ഈ കലാകാരന്റെ സൃഷ്ടികളുടെ പ്രദർശനം ലോകമെങ്ങും നടക്കുകയും വൻതുകയ്ക്ക് അവയിൽ പലതും പ്രമുഖരായ പലരും സ്വന്തമാക്കുകയും ചെയ്തിട്ടുണ്ട്. ഇസ്രയേൽ സൈന്യത്തിന്റെ ആക്രമണത്തിൽ തകർന്ന ഗാസാ തെരുവീഥികളിലേയും, അമേരിക്കയിലെ ന്യൂയോർക്ക് നഗരത്തിലേയും വരച്ച ചിത്രങ്ങൾ ലോക ശ്രദ്ധപിടിച്ചുപറ്റിയിട്ടുണ്ട് .


</doc>
<doc id="304120" url="https://ml.wikipedia.org/wiki?curid=304120" title="ഛൗ നൃത്തം">
ഛൗ നൃത്തം

ഒരു ഭാരതീയ നൃത്ത രൂപമാണ് ഛൗ. കിഴക്കേയിന്ത്യയിലാണ് ഈ ആദിമനൃത്തരൂപം പല വക ഭേദങ്ങളോടെ അവതരിപ്പിച്ചു വരുന്നത്. വലിയതലപ്പാവുകളും മുഖംമൂടികളുമാണ് ഛൗ നൃത്തത്തിന്റെ പ്രത്യേകത. ഇതിലെ ചലനങ്ങൾ പക്ഷിമൃഗാദികളെ അനുകരിച്ചുള്ളവയാണ്. സൂര്യദേവനെ പ്രീതിപ്പെടുത്താനുള്ള ഉത്സവത്തിനാണ് വർഷത്തിലൊരിക്കൽ ഛൗ നൃത്തം അവതരിപ്പിക്കുന്നത്.

ശിവനെ സ്തുതിക്കാനാണ് സാധാരണ ഗ്രാമീണർ ചൗനൃത്തം ഉപയോഗിക്കുന്നത്. ഝാർഖണ്ഡിലും ഒറീസയിലും പരമ്പാരഗത ഉത്സവങ്ങളുടെ ഭാഗമായി അവതരിപ്പിച്ചിരുന്ന ഛൗ നൃത്തത്തിന്റെ ഒരു നൃത്ത ഭേദമാണ് 'സരൈകേല' . ഒറീസയിൽ നിന്നുള്ള 'മയൂർഭഞ്ജും' പശ്ചിമബംഗാളിലെ 'പുരൂലിയ' നൃത്തവുമാണ് ഛൗ നൃത്തത്തിന്റെ മറ്റു രണ്ടു വകഭേദങ്ങൾ. ബംഗാളിലെ പുരുലിയ ഗ്രാം ഛൗ നൃത്തത്തിനുള്ള മുഖംമൂടികൾ ഉണ്ടാക്കുന്നതിന് പേരു കേട്ട ഗ്രാമമാണ്.പ്രധാനമായും ആണുങ്ങളുടെ നൃത്തമാണ് ഛൗ. സ്ത്രീകളുടെ സാന്നിധ്യം നാമമാത്രമാണ്. സ്ത്രീ കഥാപാത്രങ്ങളുടെ മുഖംമൂടിയണിഞ്ഞും ആണുങ്ങൾ തന്നെയാണ് നൃത്തം ചെയ്യുക. അർത്ഥസംവേദനത്തിന് മുദ്രകളും ഛൗ വിൽ ധാരാളമായി ഉപയോഗിക്കുന്നു. മഹാഭാരതത്തിലേയും രാമായണത്തിലേയും കഥാസന്ദർഭങ്ങളാണ് ഛൗ നൃത്തത്തിൽ ഉപയോഗിക്കുക.

ബ്രിട്ടീഷ് ഭരണകാലത്ത് ഛോട്ടാ നാഗ്പൂർ പീഠ ഭൂമിയിലെ പട്ടാള പാളയങ്ങളിലാണ് 'സരൈകേല ഛൗ' വികസിച്ചത്. നൃത്ത്യ രൂപങ്ങളാണ് സരൈകേല ഛൗവിലൂടെ അവതരിപ്പിക്കുന്നതെങ്കിലും പുരാണകഥകളും ശാസ്ത്രീയ സംഗീതവും ഈ കലാരൂപത്തിന് ധാരാളം സംഭാവനകൾ നൽകിയിട്ടുണ്ട്. സരൈകേല ഛൗവിൽ ഒഴിച്ചു കൂടാനാകാത്തത് ഇതിലുപയോഗിക്കുന്ന മുഖംമൂടികളാണ്. കഥാപാത്രങ്ങളെ പ്രത്യേകരീതിയിൽ നിർവ്വചിക്കുന്ന മുഖംമൂടികളാണ് ഛൗ നൃത്തത്തിന് അമൂർത്തത നൽകുന്നത്. മുഖഭാവങ്ങളിൽ നിന്ന് കലാകാരനെ മോചിപ്പിക്കാനും ശരീരചലനങ്ങൾക്ക് കൂടുതൽ പ്രാധാന്യം നൽകാനും ഇതിലൂടെ സാധിക്കുന്നു.
ഷഹനായി, ഓടക്കുഴൽ, വയലിൻ എന്നീ ഉപകരണങ്ങളാണ് ചൗനൃത്തത്തിൽ പശ്ചാത്തലസംഗീതമായി ഉപയോഗിക്കുക. ഒപ്പം തപ്പുമുണ്ടാകും. തപ്പുകൊട്ടുന്നയാളും ഇടയ്ക്ക് നൃത്തംചെയ്യാൻ അരങ്ങിലെത്തും. അഞ്ചുമിനിറ്റ് മുതൽ 10 മിനിറ്റ് വരെയാണ് ഛൗ നൃത്തത്തിന്റെ ദൈർഘ്യം.


</doc>
<doc id="304125" url="https://ml.wikipedia.org/wiki?curid=304125" title="പണ്ഡിറ്റ് ഗോപാൽ പ്രസാദ് ദുബെ">
പണ്ഡിറ്റ് ഗോപാൽ പ്രസാദ് ദുബെ

ഛൗ നൃത്ത അവതാരകനും ഗവേഷകനുമാണ് പണ്ഡിറ്റ് ഗോപാൽ പ്രസാദ് ദുബെ. ഛൗ നൃത്തത്തിലെ സരൈകേല ഭേദമാണ് ദുബെ അവതരിപ്പിക്കുന്നത്. 2012 ൽ പത്മശ്രീ ലഭിച്ചു. 
ദുബേ ആറുവർഷം പഞ്ചാബ് സർവകലാശാലയിലെ നാടകപഠനവിഭാഗത്തിൽ സന്ദർശകപ്രൊഫസറായിരുന്നു. മുത്തച്ഛനിൽ നിന്നാണ് ദുബെ ഛൗ നൃത്തത്തിന്റെ ആദ്യ ചുവടുകൾ പഠിച്ചത്. പിന്നീട് പത്മശ്രീ രാജ്കുമാറിന്റെ കീഴിൽ പരിശീലനം തുടങ്ങി. 1984ൽ മുംബൈയിൽ ത്രിനേത്ര ഛൗ നൃത്തപഠന സ്കൂൾ തുടങ്ങി.


</doc>
<doc id="304128" url="https://ml.wikipedia.org/wiki?curid=304128" title="എറിക് കാൻഡൽ">
എറിക് കാൻഡൽ

അമേരിക്കൻ വൈദ്യശാസ്ത്രജ്ഞനും നോബൽ പുരസ്ക്കാര ജേതാവുമാണ് എറിക് കാൻഡൽ.(ജ- നവം: 7, 1929).സ്മരണകളെ മസ്തിഷ്കത്തിൽ സ്മരണകളെ എപ്രകാരമാണ് വിന്യസിച്ചിരിയ്ക്കുന്നത് എന്നതിനുള്ള സൈദ്ധാന്തിക വിശകലനത്തിനാണ് അദ്ദേഹം 2000 ലെ നോബൽ പുരസ്ക്കാരം പങ്കിട്ടത്.



</doc>
<doc id="304133" url="https://ml.wikipedia.org/wiki?curid=304133" title="ബീരാഞ്ചിറ">
ബീരാഞ്ചിറ

മലപ്പുറം ജില്ലയിലെ തൃപ്രങ്ങോട് പഞ്ചായത്തിലെ ഒരു ചെറിയ പ്രദേശമാണ് ബീരാഞ്ചിറ.വെട്ടത്തുനാട് രാജാവിന്റെ സുപ്രധാന വാണിജ്യകേന്ദ്രങ്ങളിലൊന്നായിരുന്നു തിരുന്നാവയക്കടുത്തുള്ള ഈ ഗ്രാമം. വെട്ടത്തുനാട് രാജാവിന്റെ കരുത്തനായ സേനപതിയായിരുന്നു രായിൻ. യുദ്ധമുഖങ്ങളിൽ അദ്ദേഹം കാണിച്ച അസാമാന്യ ധീരതയ്ക്ക് രാജാവ് നൽകിയ പട്ടമാണ് 'വീരൻ' വെട്ടത്തുനാടിനെ ആകമാനം ബാധിച്ച ഒരുക്ഷാമകാലത്ത് 'വീരരായിൻ' ഈ പ്രദേശത്തെ ജലക്ഷാമത്തിന് ശാശ്വതപരിഹാരം കാണാൻ ഒരു കുളം കുഴിക്കുകയുണ്ടായി. അമ്പലച്ചിറയുടെ മാതൃകയിൽ നിർമ്മിച്ച വിസ്തൃതമായ ഈ കുളം ഇന്നും ഈ പ്രദേശത്തിന്റെ മുഖ്യ ജലസ്രോതസ്സായി നിലകൊള്ളുന്നു.വീരാരായി കുത്തിയ ചിറ നിലനിൽക്കുന്ന സ്ഥലം ക്രമേണ 'വീരരായിൻ ചിറ' എന്നറിയപ്പെട്ടു. കാലക്രമത്തിൽ വീരാൻചിറയും ബീരാഞ്ചിറയുമായി മാറി. ഇന്നും റവന്യു രേഖകളിൽ വീരാഞ്ചിറ എന്നാണ് കാണുക.

ബീരാഞ്ചിറയിൽ സാമൂഹ്യസാംസ്കാരിക രംഗങ്ങളിൽ സജീവമായി ഇടപെടുന്ന യുദദർശന സാംസ്കാരിക വേദിയുടെ കീഴിൽ ഇപ്പോൾ ഒരു ഗ്രാമീണവായനശാല പ്രവർത്തിക്കുന്നു.സഖാവ് ഓ മുഹമ്മദാലി സ്മാരക വായനശാല. കമ്മൂണിസ്റ്റപ്പ എന്ന പേരിൽ ഒരു പ്രാദേശിക ലഘുമാസിക വായനശാല പ്രസിദ്ധീകരിക്കുന്നുണ്ട്.


</doc>
<doc id="304175" url="https://ml.wikipedia.org/wiki?curid=304175" title="ജോർജ്ജ് ഗീവർഗ്ഗീസ് ജോസഫ്">
ജോർജ്ജ് ഗീവർഗ്ഗീസ് ജോസഫ്

ഗണിതശാസ്ത്രാദ്ധ്യാപകനും ഗവേഷകനുമാണ് ഡോ. ജോർജ് ഗീവർഗ്ഗീസ് ജോസഫ്. കേരള ഗണിതശാസ്ത്ര തത്ത്വങ്ങളുടെ ഉത്ഭവം, ഗണിത ശാസ്ത്ര അറിവുകൾ യുറോപ്പിലേക്ക് വ്യാപിച്ചതിന്റെ സാധ്യതകൾ എന്നിവയെക്കുറിച്ച് പാശ്ചാത്യേതര ഗണിത ശാസ്ത്ര ചരിത്രത്തിൽ ഗവേഷണം നടത്തി. 'ക്രസ്റ്റ് ഓഫ് ദ പീക്കോക്ക്', 'പാസ്സേജ് ടു ഇൻഫിനിറ്റി' തുടങ്ങിയ പുസ്തകങ്ങൾ ഗണിത ചിന്തയിൽ ശ്രദ്ധേയ ചലനങ്ങൾ സൃഷ്ടിച്ചു. ഗണിതശാസ്ത്ര ജ്ഞാനം വികസിച്ചുവന്നത് യൂറോപ്പിനെ കേന്ദ്രീകരിച്ചാണെന്ന "വിഭാഗീയ" ധാരണ തിരുത്തിയെഴുനുള്ള ശ്രമമാണ്‌ ഇദ്ദേഹം തന്റെ ഗ്രന്ഥങ്ങളിലൂടെ നടത്തിയത്. ന്യൂട്ടൻ - ഗ്രിഗറി സീരീസ്, മാധവ – ഗ്രിഗറി സീരീസ് എന്ന് പുനർനാമകരണം ചെയ്യപ്പെട്ടതിൽ ഇദ്ദേഹത്തിന്റെ സംഭാവന വലുതാണ്. 

ലണ്ടനിൽ അഭിഭാഷകനായിരുന്നു ഇദ്ദേഹത്തിന്റെ മുത്തച്ഛൻ. അദ്ദേഹം മഹാത്മാഗാന്ധിയോടൊപ്പം സ്വാതന്ത്ര്യ സമരത്തിൽ പങ്കെടുത്തിട്ടുണ്ട്. ഒൻപതുവയസ്സായിരുന്നപ്പോൾ കേരളത്തിൽ നിന്നു പോയ പ്രൊഫ. ജോസഫ് ജംഗ്ലണ്ടിലെ ലെസ്റ്റർ യൂണിവേഴ്‌സിറ്റിയിലേയും മാഞ്ചസ്റ്റർ യുണിവേഴ്‌സിറ്റിയിലേയും പഠനശേഷം കെനിയയിലേക്ക് മടങ്ങി. കെനിയയിൽ അദ്ധ്യാപകനായിരിക്കുമ്പോൾ യുറോപ്യേതര ഗണിതശാസ്ത്ര ചരിത്രത്തിൽ താൽപര്യം പ്രകടിപ്പിച്ച അദ്ദേഹം മാഞ്ചസ്റ്റർ യൂണിവേഴ്‌സിറ്റിയിൽ അദ്ധ്യാപകനായി. അവിടെ നിന്ന് വിരമിച്ചു. 

ഗണിതശാസ്ത്രാധിഷ്ഠിത പ്രോഗ്രാമിംഗ്, ജനസംഖ്യാശാസ്ത്രം, അപ്ലൈഡ് മാത്തമെറ്റിക്‌സ് , സ്റ്റാറ്റിസ്സ്റ്റിക് തുടങ്ങിയവ കേന്ദ്രീകരിച്ചായിരുന്നു പ്രൊഫ.ജോസഫിന്റെ പഠിപ്പിക്കലുകളും ഗവേഷണങ്ങളും. ആഫിക്കൻ സർവ്വകലാശാലകളിലും പാപുവ ന്യൂ ഗിനി, ന്യൂസിലാന്റ് സർവ്വകലാശാലകളിലും നിരവധി പ്രഭാഷണങ്ങൾക്കു നേതൃത്വം നൽകി.

മധ്യകാലഘട്ടത്തിൽ ഇന്ത്യ, ചൈന,ആഫ്രിക്ക, സൗത്ത് അമേരിക്ക എന്നിവിടങ്ങളിലുണ്ടായ ഗണിതശാസ്ത്ര വളർച്ചയെക്കുറിച്ച് പ്രതിപാദിക്കുന്ന പ്രൊഫ. ജോസഫിന്റെ പുസ്തകം ഏഷ്യയിലും യുറോപ്പിലുമായി വിവിധ ഭാഷകളിൽ വിവർത്തനം ചെയതിട്ടുണ്ട്. 'ദ ക്രെസ്റ്റ് ഓഫ് ദി പീക്കോക്ക് : നോൺ യുറോപ്യൻ റൂട്ട്‌സ് ഓഫ് മാത്തമെറ്റിക്‌സ്', 'എ പാസേജ് ടു ഇൻഫിനിറ്റി: മിഡീവൽ ഇന്ത്യൻ മാത്തമെറ്റിക്‌സ് ഫ്രെം കേരള ആൻഡ് ഇറ്റ്‌സ് ഇംപാക്ട്' എന്നീ പുസ്തകങ്ങൾ കിഴക്കൻ രാജ്യങ്ങളിൽ നിന്ന് പാശ്ചാത്യ രാജ്യങ്ങളിലേയ്ക്കുള്ള വിവര കൈമാറ്റത്തിന്റെ വിവരണമാണ്.

രണ്ടുതവണ ഇന്ത്യയിലെ റോയൽ സൊസൈറ്റിയുടെ വിസിറ്റിംഗ് ഫെല്ലോഷിപ്പ് ലഭിച്ചിട്ടുണ്ട്.


</doc>
<doc id="304186" url="https://ml.wikipedia.org/wiki?curid=304186" title="സൃന്ദ അർഹാൻ">
സൃന്ദ അർഹാൻ

മലയാള ചലച്ചിത്ര രംഗത്തെ ഒരു അഭിനേത്രിയാണ് സൃന്ദ അർഹാൻ



</doc>
<doc id="304199" url="https://ml.wikipedia.org/wiki?curid=304199" title="രാധിക ശരത്കുമാർ">
രാധിക ശരത്കുമാർ

തമിഴ് ചലച്ചിത്ര നടിയാണ് രാധിക ശരത്കുമാർ. നിരവധി മലയാളം, തെലുഗ് ചിത്രങ്ങളിലും അഭിനയിച്ചിട്ടുള്ള ഇവർ തമിഴ് ടെലിവിഷൻ സീരിയലുകൾ സംവിധാനം ചെയ്തിട്ടുണ്ട്. പ്രശസ്ത തമിഴ് നടൻ എം.ആർ. രാധയുടെ മകളാണ്. ഒരു ചലച്ചിത്ര സംവിധായകന്റെ ആദ്യ സംവിധായക സംരംഭത്തിനു നൽകുന്ന ഇന്ദിരാഗാന്ധി പുരസ്കാരം നേടിയ 'മീണ്ടും ഒരു കാതൽകതൈ' എന്ന ചലച്ചിത്രത്തിന്റെ നിർമ്മാതാവാണ്. 


</doc>
<doc id="304218" url="https://ml.wikipedia.org/wiki?curid=304218" title="അവിജിത് റോയി">
അവിജിത് റോയി

ബംഗ്ലാദേശിൽ നിന്ന് അമേരിക്കയിലേക്ക് കുടിയേറിയ യുക്തിവാദി ബ്ലോഗെഴുത്തുകാരനും എഴുത്തുകാരനുമായിരുന്നു അവിജിത് റോയി(1972 - .26 ഫെബ്രുവരി 2015). അമേരിക്കൻ പൗരത്വം സ്വീകരിച്ചിരുന്ന റോയിയെ ധാക്ക പുസ്തകോൽസവത്തിൽ പങ്കെടുക്കാനെത്തിയപ്പോൾ പ്രാദേശിക തീവ്രവാദി സംഘടനയായ അൻസാർ ബംഗ്ലക്കാർ കൊലപ്പെടുത്തി. ഭാര്യ റാഫിദ അഹമ്മദ് ബന്നയെയും അക്രമികൾ ക്രൂരമായി ആക്രമിച്ചു.

ബ്ലോഗ് രചനകളിലൂടെ ശ്രദ്ധേനായ എഴുത്തുകാരനായിരുന്നു അവിജിത്ത് റോയി. റോയിയുടെ ബ്ലോഗുകളെ ബംഗ്ലാദേശിലെ മതമൗലികവാദികൾ രൂക്ഷമായി എതിർത്തിരുന്നു. ഇസ്ലാമിക മൗലികവാദികളിൽ നിന്നും കടുത്ത ഭീഷണി നേരിട്ടിരുന്നു. കഴിഞ്ഞവർഷം മതമൗലികവാദികളുടെ എതിർപ്പിനെ തുടർന്ന് ഓൺലൈൻ ബുക്‌സ്‌റ്റോറായ "രകമാരി. കോം', റോയിയുടെ പുസ്തകങ്ങൾ പിൻവലിച്ചിരുന്നു.
സ്വതന്ത്രമനസ് എന്നർഥം വരുന്ന മുക്തേ മോന എന്ന തലക്കെട്ടിൽ റോയ് എഴുതിയിരുന്ന ബ്ലോഗിന്റെ ഉള്ളടക്കം മതേതരത്വവും യുക്തിവാദവും പ്രോത്സാഹിപ്പിക്കുന്നതായിരുന്നു. 


</doc>
<doc id="304222" url="https://ml.wikipedia.org/wiki?curid=304222" title="ഏക്ത കപൂർ">
ഏക്ത കപൂർ

ഒരു ഇന്ത്യൻ സീരിയൽ, സിനിമാ നിർമ്മാതാവാണ് ഏക്ത കപൂർ.


</doc>
<doc id="304259" url="https://ml.wikipedia.org/wiki?curid=304259" title="പത്തിയൂർ ശങ്കരൻകുട്ടി">
പത്തിയൂർ ശങ്കരൻകുട്ടി

കഥകളിസംഗീതജ്ഞനാണ് പത്തിയൂർ ശങ്കരൻകുട്ടി. 
കഥകളി ഗായകനായ ശ്രീ പത്തിയൂർ കൃഷ്ണപിള്ളയുടേയും ലക്ഷ്മിക്കുട്ടിയമ്മയുടേയും മകനായി 1964 ൽ ആലപ്പുഴ ജില്ലയിൽ കായംകുളം, കീരിക്കാട് ജനിച്ചു. എട്ടാംവയസ്സിൽ കഥകളി അഭ്യസനം തുടങ്ങി. ഏവൂർ പരമേശ്വരൻ നായർ, ഏവൂർ ശങ്കരൻ നായർ എന്നിവരായിരുന്നു ഗുരുക്കന്മാർ. ആർ.എൽ.വി. സംഗീതകോളേജിൽനിന്ന് ഗാനഭൂഷണം ഡിപ്ലോമ നേടി. തുടർന്ന് അച്ഛൻ പത്തിയൂർ കൃഷ്ണപിള്ളയുടെ കീഴിൽ കഥകളിസംഗീതത്തിൽ പരിശീലനം തുടങ്ങിയ ശങ്കരൻകുട്ടി, 1986 മുതൽ 1987 വരെ കലാമണ്ഡലത്തിലെ ഹ്രസ്വകാല സംഗീതപഠനക്ലാസ്സിൽ പങ്കെടുത്ത് മാടമ്പി സുബ്രഹ്മണ്യൻ നമ്പൂതിരി, കലാമണ്ഡലം രാമവാര്യർ, കലാമണ്ഡലം ഗംഗാധരൻ എന്നിവരുടെ മേൽനോട്ടത്തിൽ കഥകളി സംഗീതം അഭ്യസിച്ചു. ആദ്യപാട്ട് ഏവൂർ കണ്ണംപള്ളിൽ ക്ഷേത്രത്തിലെ അരങ്ങിലായിരുന്നു. 'കർണശപഥം'കഥയിലെ.'എന്തിഹമെൻ മാനസെ...' എന്നുതുടങ്ങുന്ന പദം പാടിയായിരുന്നു അരങ്ങേറ്റം. ഹൈദരലിയുടെ ശിഷ്യനായും സഹ‌ഗായകനായും 20 വർഷത്തോളം സംഗീതം പഠിക്കുകയും അരങ്ങിൽ അവതരിപ്പിക്കുകയും ചെയ്തു. കലാമണ്ഡലം ഗോപിയാശാന്റെ വേഷങ്ങൾക്ക് ഇപ്പോൾ സ്ഥിരമായി പാടുന്നത് ശങ്കരൻകുട്ടിയാണ്. അമ്പലപ്പുഴ ആസ്‌ഥാനമായ സന്ദർശൻ കഥകളി വിദ്യാലയത്തിൽ സംഗീത അധ്യാപകനായിട്ട്‌ ജോലി ചെയ്യുന്നു. 



</doc>
<doc id="304265" url="https://ml.wikipedia.org/wiki?curid=304265" title="എരിപുരം ചെങ്ങൽ എൽ പി സ്കൂൾ">
എരിപുരം ചെങ്ങൽ എൽ പി സ്കൂൾ

കണ്ണൂർ ജില്ലയിലെ എഴോം പഞ്ചായത്തിൽ പെട്ട അടുത്തില എന്ന കൊച്ചു ഗ്രാമം. 

അടുത്തിലയിൽ നൂറ്റിയിരുപതു് വർഷം മുമ്പ് സ്ഥാപിച്ച വിദ്യാലയമാണു് എരിപുരം ചെങ്ങൽ എൽ പി സ്കൂൾ. ~ ഒന്നുമുതൽ അഞ്ചാം തരം വരെയാണു് ഈ വിദ്യാലയത്തിൽ പഠനം നടക്കുന്നതു്. അടുത്തില എൽ.പി. സ്കൂൾ എന്നും ഈ വിദ്യാലയം അറിയപ്പെടുന്നു.

1895-ൽ എഴുത്തുവീട് എന്ന പേരിലാണു് ഈ സ്ഥാപനം ആരംഭിച്ചതു്.


</doc>
<doc id="304266" url="https://ml.wikipedia.org/wiki?curid=304266" title="സേതുലക്ഷ്മി">
സേതുലക്ഷ്മി

മലയാള നാടക, ചലച്ചിത്ര വേദിയിലെ അഭിനേത്രിയാണ് സേതുലക്ഷ്മി. അഭിനയത്തിനുള്ള കേരള സംസ്ഥാന പുരസ്കാരം നാലു പ്രാവശ്യം നേടിയിട്ടുണ്ട്. 40 വർഷം അയ്യായിരത്തിലധികം വേദികളിൽ നാടകത്തിൽ അഭിനയിച്ചു 73 വയസ്സുള്ള സേതുലക്ഷ്മി ടെലിവിഷൻ പരമ്പരകളിലും സിനിമകളിലും സജീവമായി അഭിനയിക്കുന്നു.

തിരുവനന്തപുരത്താണ് ജനനം. 
നാലാം ക്ലാസ് മുതലേ നൃത്തം അഭ്യസിച്ചു. നൃത്തത്തോടു് താല്പര്യം ഉണ്ടായിരുന്നതിനാൽ അടിസ്ഥാന വിദ്യാഭ്യാസ ശേഷം തിരുവനന്തപുരം സ്വാതി തിരുനാൾ സംഗീത കോളേജിൽ ‘നടനഭൂഷൻ’ കോഴ്സിനു ചേർന്നു. 1963 ൽ ‘നടനഭൂഷൻ’ നേടി. പിന്നീട് നാടക രംഗത്തു പ്രവേശിച്ചു. ഭരത്താവ് അർജുനൻ മേക്ക്-അപ് കലാകാരനായിരുന്നു. രണ്ട് ആൺ മക്കളും രണ്ട് പെണ്മക്കളും ഉണ്ട്. ആൺ മക്കളിൽ കിഷോർ സിനിമാ രംഗത്ത് പ്രവർത്തിക്കുന്നു. മൂന്നു പെണ്മക്കളും ഒരു മകനും ഉണ്ട്. ലക്ഷ്മി എന്ന മകൾ നാടക കലാകാരിയാണ്. മകൻ കിഷോർ മിമിക്രി നാടക രംഗത്ത് പ്രവർത്തിക്കുന്നു. സേതുലക്ഷ്മിയും മക്കളും ചിറയിൻ കീഴ് അനുഗ്രഹ എന്ന പേരിൽ സ്വന്തമായി നാടക ട്രൂപ്പ് നടത്തിയിരുന്നു. ഒരു മകൾ രക്തത്തിൽ കാൻസർ ബാധിച്ചതിനെ തുടർന്ന് മരിച്ചു.

40 വർഷത്തിനിടയിൽ അയ്യായിരത്തിലധികം വേദികളിൽ നാടകത്തിൽ അഭിനയിച്ചു.
കൊല്ലം ഉപാസനയുടെ കൊന്നപ്പൂക്കളിൽ ആദ്യമായി നാടകത്തിൽ അഭിനയിച്ചു. നാടക രംഗത്തു നിന്നു തന്നെയുള്ള അർജ്ജുനൻ എന്ന നടനെ വിവാഹം ചെയ്തു. നാലു മക്കൾ ഉണ്ട്. ഇവരും അഭിനയരംഗത്ത് സജീവമായിരുന്നു. സത്യൻ അന്തിക്കാടാണ് സിനിമയിൽ ആദ്യമായി അവസരം നൽകിയത്. "ചിറയിൻ‌കീഴു് അനുഗ്രഹ" എന്ന നാടക ട്രൂപ്പ് ഏറ്റെടുത്തു നടത്തിയെങ്കിലും മകന്റെ അസുഖത്തെ തുടർന്ന് അവസാനിപ്പിച്ചു.

കൊല്ലം ട്യൂണ, ആലപ്പുഴ സൂര്യസോമ, കോഴിക്കോട് സ്റ്റേജ് ഇന്ത്യ,കൊല്ലം അനശ്വര, കെ.പി.എ.സി, അക്ഷരകല, കൊച്ചിൻ ഹരിശ്രീ തുടങ്ങി നാടക സമിതികളിൽ പ്രവർത്തിച്ചു.. നിരവധി ടെലിവിഷൻ സീരിയലുകളിലും അഭിനയിച്ചു. ഹൗ ഓൾഡ് ആർ യു വിന്റെ തമിഴ് പതിപ്പിലും അഭിനയിച്ചിട്ടുണ്ട്.

മകന്റെ അസുഖം മൂലമാണ് സേതുലക്ഷ്മി സിനിമാ രംഗത്തേക്ക് വരുന്നത്. മിമിക്രി കലാകാരനായ കിഷോർ വൃക്ക തകരാറിലാവുകയും ഒരു അപകത്തിനു ശേഷം രണ്ട് വൃക്കകളും പ്രശ്നബാധിതമാകുകയും ചെയ്തു. അതിനു ശേഷമാണ് സേതുലക്ഷ്മി കുഡുംബം നിലനിർത്താനായി പരമ്പരകളിൽ അഭിനയിക്കാൻ തുടങ്ങിയത് ടി.വി. പരമ്പരയായ സൂര്യോദയത്തിൽ അഭിനയിച്ചു കൊണ്ടിരിക്കുമ്പോൾ സത്യൻ അന്തിക്കാട് പ്രതിഭ തിരിച്ചറിഞ്ഞു. രസതന്ത്രം, വിനോദ യാത്ര, ഭാഗ്യദേവത എന്നീ സിനിമകളിൽ അഭിനയിക്കാൻ അവസരം നൽകി.
2006 ലാൺ! ആദ്യമായി ടെലിവിഷനിൽ അരങ്ങേറ്റം കുറിക്കുന്നത്. ബാലചന്ദ്ര മേനോൻ സംവിധാനം ചെയ്ത സൂര്യോദയം എന്ന പരമ്പരയിലാണ് സേതുലക്ഷ്മി ആദ്യം അഭിനയിച്ചത്. ദൂരദർശനാണ് ഇത് സംപ്രേഷണം ചെയ്തത്. മോഹക്കടൽ, മൂന്നുമണി എന്നീ പരമ്പരകളിലും അഭിനയിച്ചു.




</doc>
<doc id="304278" url="https://ml.wikipedia.org/wiki?curid=304278" title="ഇഗോർ സികോർസ്കി">
ഇഗോർ സികോർസ്കി

ഒരു റഷ്യൻ അമേരിക്കൻ ഏവിയേഷൻ എഞ്ചിനീയർ ആണ് ഇഗോർ സികോർസ്കി(, "Ígor' Ivánovič Sikórskij"; May 25, 1889 – October 26, 1972), ആധുനിക ഹെലിക്കൊപ്പ്റ്ററിന്റെ ആദ്യ രൂപം, വെള്ളത്തിൽ ലാൻഡ് ചെയ്യാൻ പറ്റുന്ന ആദ്യ വിമാനം, ആദ്യത്തെ ബഹു എഞ്ചിൻ ഘടിപ്പിച്ച വിമാനങ്ങൾ എന്നിങ്ങനെ ഒട്ടനവധി വ്യോമയാന രംഗത്തെ കണ്ടുപിടിത്തങ്ങൾ ഇദ്ദേഹത്തിന്റെ സംഭാവനയാണ്. ഹെളിക്കൊപ്‌റ്ററിന്റെ പിതാവ് എന്നും ഇദ്ദേഹത്തെ വിശേഷിപ്പിക്കാറുണ്ട്.

റഷ്യയിൽ ജനിച്ച ഇദ്ദേഹം അമേരിക്കയിലേക്ക് കുടിയേറുകയായിരുന്നു.


</doc>
<doc id="304285" url="https://ml.wikipedia.org/wiki?curid=304285" title="മനോജ്‌ മാതിരപ്പള്ളി">
മനോജ്‌ മാതിരപ്പള്ളി

മലയാള വൈജ്‌ഞാനികസാഹിത്യകാരനും ദൃശ്യമാധ്യമപ്രവർത്തകനുമാണ് മനോജ്‌ മാതിരപ്പള്ളി . 

വി. ജോസഫിന്റെയും കുഞ്ഞുമോൾ ജോസഫിന്റെയും മകനായി ഇടുക്കി ജില്ലയിലെ അയ്യപ്പൻകോവിലിൽ ജനിച്ചു. മേരികുളം സെന്റ് മേരീസ് സ്‌കൂൾ, കട്ടപ്പന ഗവൺമെന്റ് കോളജ് എന്നിവിടങ്ങളിലായി വിദ്യാഭ്യാസം പൂർത്തിയാക്കി. മലയാള സാഹിത്യത്തിൽ ബിരുദാനന്തര ബിരുദവും ജേർണലിസത്തിൽ പോസ്റ്റ് ഗ്രാജ്വേറ്റ് ഡിപ്ലോമയും കരസ്ഥമാക്കി. 1995 മുതൽ ഫ്രീലാന്റ് ജേർണലിസ്റ്റായും 2001 മുതൽ ജീവൻ ടി. വി കൊച്ചി ന്യൂസ് സെന്ററിൽ ചീഫ് സബ് എഡിറ്ററായും പ്രവർത്തിക്കുന്നു. ചില ഡോക്യുമെന്ററികളും ഇദ്ദേഹം സംവിധാനം ചെയ്തിട്ടുണ്ട്.


മികച്ച നാടൻകലാഗ്രന്ഥത്തിനുള്ള കേരള ഫോക്‌ലോർ അക്കാദമി പുരസ്‌കാരം മനോജ് രചിച്ച 'കേരളത്തിലെ ആദിവാസികൾ: കലയും സംസ്‌കാരവും' എന്ന കൃതിയ്ക്ക് 2014-ൽ ലഭിച്ചു. കേരള ഭാഷാ ഇൻസ്‌റ്റിറ്റ്യൂട്ടിന്റെ, വൈജ്‌ഞാനികസാഹിത്യത്തിനുള്ള എൻ.വി കൃഷ്‌ണവാര്യർ പുരസ്‌കാരവും ഈ കൃതിയ്ക്ക് ലഭിച്ചിരുന്നു. കേരള സാഹിത്യ അക്കാദമിയുടെയും സംസ്‌ഥാന സാംസ്‌കാരികവകുപ്പിന്റെയും ഫെലോഷിപ്പോടെ കേരളത്തിലെ ഗോത്ര കലകളെക്കുറിച്ച് പഠനം നടത്തി. മികച്ച ഫാം ജേർണലിസ്‌റ്റിനുള്ള ഇന്ത്യൻ വെറ്ററിനറി അസോസിയേഷൻ പുരസ്‌കാരവും ലഭിച്ചു.


</doc>
<doc id="304303" url="https://ml.wikipedia.org/wiki?curid=304303" title="കേരളത്തിലെ ആഫ്രിക്ക">
കേരളത്തിലെ ആഫ്രിക്ക

അരനൂറ്റാണ്ടുമുമ്പുണ്ടായിരുന്ന വയനാടിനെയും വനവാസികളെയും ആസ്​പദമാക്കി കെ. പാനൂർ രചിച്ച മലയാള ഗ്രന്ഥമാണ് കേരളത്തിലെ ആഫ്രിക്ക. കഴിഞ്ഞ നൂറ്റാണ്ടിന്റെ പകുതിയോടെ തിരുവിതാംകൂറിൽ നിന്നുണ്ടായ കുടിയേറ്റത്തിന് മുമ്പുള്ള സാമൂഹിക മണ്ഡലമാണ് 'കേരളത്തിലെ ആഫ്രിക്ക'യിൽ പരാമർശിക്കുന്നത്.

ട്രൈബൽ വകുപ്പിലെ ഉദ്യോഗസ്ഥനായി വയനാട്ടിലെത്തിയ പാനൂർ തന്റെ ഔദ്യോഗിക ജോലിയുടെ ഭാഗമായി നടത്തിയ പഠനങ്ങളും നിരീക്ഷണങ്ങളും കണ്ടെത്തലുകളുമാണ് ഈ കൃതിയിലെ പ്രതിപാദ്യം. സഞ്ചാര സാഹിത്യ വിഭാഗങ്ങളിൽ പെടുന്ന ഈ പുസ്തകം, ഏഴ് അധ്യായങ്ങളിലായി അടിയർ, കുറിച്യർ, കൊറകർ, പണിയർ, കാട്ടു നായ്കന്മാർ, കുറുമർ എന്നിങ്ങനെ വിവിധ ആദിവാസി വിഭാഗങ്ങളുടെ ആചാര, അനുഷ്ടാന, വിശ്വാസങ്ങളേ പറ്റിയും, അവരുടെ ജീവിത ചുറ്റുപാടുകളേ കുറിച്ചുമാണ് ഈ പുസ്തകത്തിലൂടെ പ്രതിപാദിക്കുന്നത്. സംസ്ഥാനത്തെ റവന്യു വകുപ്പിൽ ഡപ്യൂട്ടി കളക്ടറായി ഉദ്യോഗമനുഷ്ടിച്ച പാനൂർ ആദിവാസികളുടെ ക്ഷേമത്തിൽ തല്പരനായിരുന്നു. അങ്ങനെയാണ് 1963 ൽ മലയാളത്തിലെ ആദ്യ ആദിവാസികൾക്ക് വേണ്ടിയുള്ള ഈ ഗ്രന്ഥം പിറവിയെടുക്കുന്നത്. വല്ലിസമ്പ്രദായവും ഫ്യൂഡൽ സാമൂഹിക ബന്ധങ്ങളുമെല്ലാം പാനൂർ ഈ കൃതിയിൽ ഭംഗിയായി വരച്ചുകാണിക്കുന്നുണ്ട്. കേരളത്തിലെ ആഫ്രിക്ക ആദ്യം ലേഖനരൂപത്തിൽ മാതൃഭൂമി പ്രസിദ്ധീകരിച്ചു. 1958-60 കാലത്ത് പുസ്തകമാക്കാൻ ആദ്യം സമീപിച്ചത് മാതൃഭൂമി ബുക്സിനെ. കയ്പേറിയ അനുഭവമായിരുന്നു. ആ അഭ്യർഥന അവർ തള്ളി.

ഇപ്പോൾ കാലിക്കറ്റ് സർവകലാശാലയിൽ ബിരുദ തലത്തിൽ പഠന വിഷയമാണ് ഈ പുസ്തകം.

സംസ്ഥാന, കേന്ദ്ര സർക്കാരുകളുടെ ആദിവാസീ പുനരുദ്ധാരണ പദ്ധതികളുടെ പരാജയത്തെ പറ്റി തുറന്ന് ശബ്ദിക്കുന്ന ഈ ഗ്രന്ഥം ഒട്ടേറെ കോളിളക്കങ്ങൾ സൃഷ്ടിച്ചു. തുടർന്ന് 1963 ൽ കേരളാ സർക്കാർ ഈ പുസ്തകം കണ്ടു കെട്ടാനായുള്ള നീക്കം നടത്തി. നിയമസഭയിൽ ഭൂപരിഷ്കരണ നിയമത്തെക്കുറിച്ചുള്ള ചർച്ചയ്ക്കിടെ, ഒ. കോരൻ എം.എൽ.എ, വയനാട്ടിൽ ആദിവാസികൾ വൻകിട ഭൂവുടമകൾക്കു കീഴിൽ വെറും അടിമകളായി ജീവിക്കുകയാണെന്നതിനു തെളിവായി 'കേരളത്തിലെ ആഫ്രിക്ക'യുടെ കോപ്പി സ്പീക്കറുടെ മുമ്പാകെ ഹാജരാക്കി. അടിമത്തത്തെക്കുറിച്ചുള്ള പുസ്തകത്തിലെ പ്രസ്താവന രാജ്യത്തിനും തനിക്കും അപമാനകരമാണെന്നായിരുന്നു ആഭ്യന്തരമന്ത്രി പി.ടി. ചാക്കോയുടെ നിലപാട്. പുസ്തകം കണ്ടുകെട്ടാനും സർക്കാർ ഉദ്യോഗസ്ഥനായ ഗ്രന്ഥകാരനെതിരെ ഡിഫൻസ് ഓഫ് ഇന്ത്യ റൂൾസ് അനുസരിച്ച് നടപടി എടുക്കാനുമാണ് ശ്രമിച്ചത്. പുസ്തകത്തിലെ പല പ്രസ്താവനകളെപ്പറ്റിയും വിശദീകരണം നൽകേണ്ടിവന്നു. ഡിഫൻസ് ഓഫ് ഇന്ത്യ റൂൾസ് പ്രകാരം നടപടിയെടുക്കാൻ ബുദ്ധിമുട്ടാണെന്ന് ബോധ്യപ്പെട്ടപ്പോൾ ഗവൺമെന്റ് സർവന്റ്സ് കോൺടാക്ട് റൂൾസ് പുറത്തെടുത്തു. സർക്കാർ ഉദ്യോഗസ്ഥർ പുസ്തകം പ്രസിദ്ധീകരിക്കുന്നതിനുമുമ്പ് മുൻകൂർ അനുമതി വാങ്ങണമെന്നതായിരുന്നു നിയമം. 


</doc>
<doc id="304306" url="https://ml.wikipedia.org/wiki?curid=304306" title="തുൻഗസ്ക സംഭവം">
തുൻഗസ്ക സംഭവം

1908 ജൂൺ 30ന് റഷ്യയിലെ മദ്ധ്യ സൈബീരിയയിലെ തുൻഗസ്ക വനപ്രദേശത്ത് ഒരു വാൽനക്ഷത്രമോ ആസ്റ്ററോയിഡോ ഭൌമാന്തരീക്ഷത്തിൽ കടന്ന് പൊട്ടിത്തെറിച്ച സംഭവമാണ് തുൻഗസ്ക സംഭവം എന്ന പേരിൽ അറിയപ്പെടുന്നത്. ഭൂതലത്തിൽനിന്ന് 8 കി.മീ. മുകളിലെത്തി, വായുവിന്റെ ഘർഷണം കൊണ്ട് ജ്വലിച്ച് പൊട്ടിത്തെറിച്ച 10 മെഗാടൺ ടി.എൻ.ടി.ക്കു തുല്യമായ ഊർജ്ജം (1500 ഹിരോഷിമാ ബോംബുകൾക്കു സമം) ചുറ്റും വിതറി. സ്ഫോടനത്തെ തുടർന്നുണ്ടായ ഷോക്ക് വേവ് രണ്ടുതവണ ഭൂഗോളത്തെ ചുറ്റി. 400 കിലോമീറ്ററിലധികം വനപ്രദേശം നശിപ്പിക്കപ്പെട്ടു. ഭൗമാന്തരീക്ഷത്തിൽ നടന്ന ചരിത്രത്തിൽ രേഖപ്പെടുത്തപ്പെട്ടതിൽ ഏറ്റവും വലിയ സ്ഫോടനമായി ഇത് കണക്കാക്കുന്നു. തുൻഗസ്ക്കയിൽ ഇതിന്റെ അടയാളങ്ങൾ ഇപ്പോഴും ബാക്കിയാണ്. 


</doc>
<doc id="304311" url="https://ml.wikipedia.org/wiki?curid=304311" title="ഒ. കോരൻ">
ഒ. കോരൻ

രണ്ടും മൂന്നും കേരള നിയമ സഭകളിലെ അംഗവും സോഷ്യലിസ്റ്റ് നേതാവും മൂന്നാം കേരള നിയമസഭയിലെ അച്യുതമേനോൻ മന്ത്രിസഭയിൽ (1..11..1969 മുതൽ 1..8..1970 വരെ)കൃഷി - ജലസേചന വകുപ്പു മന്ത്രിയുമായിരുന്നു ഒ. കോരൻ(1919 - 1981). 1952 - 56 കാലത്ത് മദ്രാസ് നിയമ സഭാംഗമായും തെരഞ്ഞെടുക്കപ്പെട്ടിരുന്നു. 
അദ്ധ്യാപകനായിരുന്ന ഒ. കോരൻ കർഷകരെ സംഘടിപ്പിച്ചാണ് പൊതു രംഗത്തെത്തിയത്. മലബാർ കിസാൻ പഞ്ചായത്തിന്റെ വൈസ് പ്രസിഡന്റും മലബാർ ഹരിജൻ സമാജത്തിന്റെ പ്രസിഡന്റുമായിരുന്നു. ഹരിജനോദ്ധാരണ പ്രവർത്തനങ്ങളിൽ സജീവമായിരുന്ന അദ്ദേഹം പി.എസ്.പി യുടെയും പിന്നീട് എസ്.എസ്.പി യുടെയും ജോയിന്റ് സെക്രട്ടറിയായിരുന്നു. 
1960 ൽ നീലേശ്വരത്തു നിന്നും 1967 ൽ കുഴൽമന്ദത്തു നിന്നും എസ്.എസ്.പി സ്ഥാനാർത്ഥിയായി തെരഞ്ഞെടുക്കപ്പെട്ടു. പിന്നീട് ജനതാ പാർട്ടിയിൽ ചേർന്ന അദ്ദേഹം അതിന്റെ സംസ്ഥാന കമ്മിറ്റി അംഗമായും അതിന്റെ കർഷക വിഭാഗമായ കർഷക ജനതയുടെ പ്രസിഡന്റായും പ്രവർത്തിച്ചു. 


</doc>
<doc id="304325" url="https://ml.wikipedia.org/wiki?curid=304325" title="സാർ">
സാർ

യൂറോപ്യൻ,സ്ലാവിക് എകാധിപതികളെ വിശേഷിപ്പിക്കാൻ ഉപയോഗിക്കുന്ന പദമാണ് സാർ (Tsar-ц︢рь ,or цар, цaрь;Czar അല്ലെങ്കിൽ Tzar എന്ന് ലാറ്റിൻ ഇതര ഭാഷകളിൽ ) ചക്രവർത്തി എന്ന് അർത്ഥം ഉള്ള കൈസർ എന്ന ലാറ്റിൻ വാക്കിൽ നിന്നാണ് ഈ വാക്ക് ഉണ്ടായത്. പത്തൊൻപതാം നൂറ്റാണ്ടിൽ ഈ പ്രദേശങ്ങളിൽ നിർമ്മിക്കപ്പെട്ട ബൈബിൾ പരിഭാഷകളിൽ സാർ എന്നതിന് രാജാവ് എന്ന് അർത്ഥം കല്പിച്ചിരിക്കുന്നു.
താഴെ പറയുന്ന സാമ്രാജ്യങ്ങളിലെ ചക്രവർത്തിമാർ സാർ എന്ന പേരിൽ അറിയപ്പെട്ടു.

സാർ എന്ന പേരിൽ ആദ്യം അറിയപ്പെട്ട ചക്രവർത്തി ഒന്നാം ബൾഗേറിയൻ സാമ്രാജ്യത്തിലെ സൈമൺ ഒന്നാമൻ ആയിരുന്നു.ബൾഗേറിയയിൽ 1937ൽ ജനിച്ച സാർ സൈമൺ രണ്ടാമൻ ആണ് സാർ എന്ന ബഹുമതി അവസാനമായി ഉപയോഗിച്ചതും ഇന്നും ജീവിച്ചിരിക്കുന്നതും ആയ വ്യക്തി. 

ചക്രവർത്തി എന്ന് അർത്ഥം ഉള്ള കൈസർ എന്ന ലാറ്റിൻ വാക്കിൽ നിന്നാണ് ഈ വാക്ക് ഉണ്ടായത്. സ്ലാവിക് ഭാഷകളിൽ സാർ എന്ന പദം ബൈസാന്റിയൻ സാമ്രാജ്യം,റോമാ സാമ്രാജ്യം എന്നിവിടങ്ങളിലെ ചക്രവർത്തിമാരെയും ബൈബിളിലെയും മറ്റു പുരാതന രാജാക്കന്മാരെയും പരമാര്ശിക്കാൻ ഉപയോഗിക്കുന്നു. king എന്ന വാക്ക് (Russian korol' , Bulgarian kral) കിഴക്കൻ യൂറോപ്പിൽ ഒരു വിദേശവാക്ക് ആയി കണക്കാക്കുന്നു. പടിഞ്ഞാറൻ യൂറോപ്പിലെ ഭരണാധികാരികളെ സ്ലാവിക് ഭാഷകളിൽ korol,kral എന്നിങ്ങനെ വിളിക്കുന്നു. സെർബിയൻ/ക്രോയേഷ്യൻ/ബോസ്നിയൻ ഭാഷകളിൽ സാർ എന്നത് emperor എന്നതിന്റെ തത്തുല്യ പദമാണ്. ബൈസന്റൈൻ-ഗ്രീക്ക് ഭാഷകളിൽ സാർ എന്നതിന്റെ തത്തുല്യ പദം basileus എന്നാണ്.

വിശുദ്ധൻ ആയി പ്രഖ്യാപിക്കപ്പെട്ട ബോറിസ് ഒന്നാമനെ സാർ എന്ന് പൂർവ്വകാല പ്രാബല്യത്തോടെ വിളിക്കാറുണ്ടായിരുന്നു. അദ്ദേഹത്തിന്റെ കാലത്താണ് ബൾഗേറിയൻ ജനത ക്രിസ്തുമതത്തിലേക്ക് മാറിയത്. ബോറിസ് ഒന്നാമന്റെ പുത്രനായ സൈമൺ ഒന്നാമൻ ആണ് (913 ൽ) സാർ എന്ന് ഔദ്യോഗികമായി ബഹുമാനിക്കപ്പെട്ട ആദ്യ ചക്രവർത്തി.1422ൽ ഓട്ടോമൻ തുർക്കികൾ ബൾഗേറിയ കീഴടക്കുന്നത്‌ വരെയും അതിനു ശേഷമുള്ള ഓട്ടൊമൻ സുൽത്താന്മാരും ബൾഗേറിയയിൽ സാർ എന്ന് അറിയപ്പെട്ടിരുന്നു. 1878ൽ ഓട്ടൊമൻ സാമ്രാജ്യത്തിൽ നിന്നും സ്വാതന്ത്ര്യം നേടിയ ബൾഗേറിയയുടെ ഭരണാധികാരി ആയിരുന്ന ഫെർഡിനാൻഡ ഒന്നാമനും സാർ എന്ന പേര് ഉപയോഗിച്ചിരുന്നു. 1908–1946 കാലഘട്ടത്തിൽ ബൾഗേറിയൻ രാജഭരണം അവസാനിക്കുന്ന കാലത്ത് വരെ സാർ എന്നത് ഭരണാധികാരി എന്ന് സൂചിപ്പിക്കാൻ ഉപയോഗിച്ചിരുന്നു എങ്കിലും ചക്രവർത്തി എന്ന അർത്ഥമോ അധികാരമോ അവസാനകാലത്ത് ബൾഗേറിയയിലെ "സാർ" കൾക്ക് ഉണ്ടായിരുന്നില്ല. 

1346–1371 കാലഘട്ടത്തിലെ സെർബിയൻ ഭരണാധികാരികളും സാർ എന്ന പേരിൽ അറിയപ്പെട്ടു. അതിനു മുന്പ് അവർ king (kralj) എന്നായിരുന്നു അറിയപ്പെട്ടിരുന്നത്. സ്റ്റെഫാൻ ദുസ്സൻ ആയിരുന്നു സെർബിയയിലെ ആദ്യ സാർ. സെർബിയൻ സാർ രാജവംശം 1371 ൽ അവസാനിച്ചു.

ഔപചാരികമായി സാർ എന്ന് വിശേഷിപ്പിക്കപ്പെട്ട ആദ്യത്തെ റഷ്യൻ ഭരണാധികാരി ഐവാൻ നാലാമൻ ആയിരുന്നു ( 1547) . വിദേശ സ്ഥാനപതികൾ ആയിരുന്ന ഹെർബർസ്റ്റേന്(1516,1525) ,ദാനിയൽ പ്രിന്റ്സ്( 1576-78) ,ജസ്റ്റ് ജ്വേൽ(1709) തുടങ്ങിയവർ സാർ എന്ന വാക്കിനെ ചക്രവർത്തി എന്ന് വ്യാഖ്യാനിക്കുന്നതിനെ എതിർത്തിരുന്നു. അവരുടെ അഭിപ്രായത്തിൽ റഷ്യയിൽ , ബൈബിളിൽ പരാമർശിക്കപ്പെട്ട രാജാക്കന്മാർ ആയിരുന്ന സോളമൻ,ദാവീദ് തുടങ്ങിയവർ മാത്രമാണ് സാർ എന്ന വിശേഷണത്തിന് അർഹർ ആയിരുന്നത്. സാർ അലെക്സിസ് ന്റെ കാലത്തെ കൊട്ടാരം ഭൌതിക ശാസ്ത്രജ്ഞൻ ആയിരുന്ന സാമുവൽ കോളിൻസ് "സാർ" എന്ന വാക്കിനു Great Emperour എന്ന അർത്ഥം വ്യാഖ്യാനിച്ചിരുന്നു. റഷ്യയിലെ മികച്ച ഭരണാധികാരി ആയി കണക്കാക്കപ്പെടുന്ന പീറ്റർ ഒന്നാമൻ തർജ്ജമയിലെ വിഷമതകൾ കാരണം 1721 ൽ imperator എന്ന പദം tsar എന്നതിന് പകരമായി ഉപയോഗിക്കണം എന്ന ഒരു ഉത്തരവ് ഇറക്കിയിരുന്നു. എങ്കിലും റഷ്യയിൽ സാർ എന്ന പദം ചക്രവർത്തി എന്ന അർത്ഥത്തിൽ വ്യാപകമായി ഉപയോഗിച്ചുവന്നു. റഷ്യൻ വിപ്ലവത്തെ തുടർന്ന് സ്ഥാനഭ്രഷ്ടൻ ആക്കപ്പെട്ട നിക്കോളാസ് രണ്ടാമൻ ആയിരുന്നു അവസാനത്തെ റഷ്യൻ സാർ ചക്രവർത്തി ( 1917ൽ) . 1917 വരെയുള്ള റഷ്യൻ ചക്രവർത്തിമാരെ Tsar എന്ന് യൂറോപ്യൻ ചരിത്രകാരന്മാർ വിളിച്ചിരുന്നു. 


</doc>
<doc id="304340" url="https://ml.wikipedia.org/wiki?curid=304340" title="ബോളിഡ്‌">
ബോളിഡ്

ബോളിഡ് തികച്ചും പ്രകാശമാനമായതും, അന്തരീക്ഷത്തിലേക്ക് പ്രവേശിക്കുന്നതോടെ പൊട്ടിത്തെറിക്കുന്നതുമായ ഒരു ഉൽക്കയാണ്. ഭൗമശാസ്ത്രത്തിൽ ഇത് തീഗോളം എന്നും അറിയപ്പെടുന്നു. ബോളിഡ് ഉൽക്ക പൂർണ്ണ ചന്ദ്രനേക്കാൾ വെളിച്ചം വിതറുന്നവയാണ്. 2015 ഫെബ്രുവരി മാസം കേരളത്തിന്റെ വടക്കുപടിഞ്ഞാറു ദിശയിൽ ആകാശത്ത് എത്തി അന്തരീക്ഷത്തിൽ പൊട്ടിത്തെറിച്ച ഉൽക്കയുടെ അവശിഷ്ടങ്ങൾ തൃശൂർ, എറണാകുളം ജില്ലകളിൽ നിന്നെടുത്തത് ബോളിഡ് ഉൽക്കയുടെ അവശിഷ്ടങ്ങളാണെന്നാണ് പ്രാഥമിക നിഗമനം. 


</doc>
<doc id="304352" url="https://ml.wikipedia.org/wiki?curid=304352" title="കബീർ പുരസ്‌കാരം">
കബീർ പുരസ്‌കാരം

ഇതര സമുദായങ്ങളിലോ ജാതിയിലോ വംശങ്ങളിലോ ഉള്ളവരുടെ ജീവനും സ്വത്തും സംരക്ഷിക്കുന്നതിൽ അസാമാന്യമായ ശാരീരിക/മാനസിക ധീരത പ്രകടിപ്പിക്കുന്ന വ്യക്തികൾക്കായി കേന്ദ്ര ആഭ്യന്തര വകുപ്പ് ഏർപ്പെടുത്തിയതാണ് കബീർ പുരസ്‌കാരം. രണ്ടു ലക്ഷം, ഒരു ലക്ഷം, അൻപതിനായിരം രൂപയും പ്രശസ്തിപത്രവും ശില്പവുമുൾപ്പെടെയുള്ള പുരസ്‌കാരം മൂന്നു ഗ്രേഡുകളിലായി നൽകും. 


</doc>
<doc id="304355" url="https://ml.wikipedia.org/wiki?curid=304355" title="ശാന്താമണി മുദ്ദയ്യ">
ശാന്താമണി മുദ്ദയ്യ

ബംഗലൂരു സ്വദേശിയായ ശിൽപ്പിയാണ് ശാന്താമണി മുദ്ദയ്യ(1964). ഫോട്ടോഗ്രാഫി, വീഡിയോ എന്നീ മാധ്യമങ്ങളുപയോഗിച്ചും കലാവിന്യാസങ്ങൾ തീർക്കാറുണ്ട്. ശ്രീലങ്ക, പാരീസ്, നോർവെ ഉൾപ്പെടെ നിരവധി വിദേശ രാജ്യങ്ങളിലും സ്വദേശത്തും പ്രദർശനത്തിൽ പങ്കെടുത്തിട്ടുണ്ട്.
ചാമരാജേന്ദ്ര അക്കാദമി ഓഫ് വിഷ്വൽ ആർട്സിൽ നിന്ന് പെയിന്റിംഗിൽ ബിരുദം നേടി. ബറോഡയിലെ എംഎസ് യൂണിവേഴ്‌സിറ്റിയിലാണ്, ശാന്താമണി കലാപഠനം പൂർത്തിയാക്കിയത്. നശ്വരമായ പ്രകൃതിജന്യ വസ്തുക്കളാണ് കലാവിന്യാസങ്ങളിൽ ശാന്താമണി സാധാരണ ഉപയോഗിക്കാറുള്ളത്. കരിയും കടലാസും ഉപയോഗിച്ചു നിർമ്മിച്ചവയാണ് അധികവും. ചാൾസ് വാലസ് സ്കോളർഷിപ്പോടെ സ്കോട്ട്|ലാന്റിലെ ഗ്ലാസ്ഗോയിൽ പേപ്പർമേക്കിംഗിൽ ഉപരിപഠനം നടത്തി. 

2014 ലെ കൊച്ചി മുസിരിസ് ബിനാലെയിൽ 'ബാക്ക്‌ബോൺ' എന്ന കലാവിന്യാസം അവതരിപ്പിച്ചു. ബിനാലെയുടെ പ്രധാനവേദിയായ ആസ്പിൻവാൾ ഹൗസ് വളപ്പിൽ സിമന്റിലും സിൻഡറിലും തീർത്ത നട്ടെല്ലിന്റെ ആകൃതിയിലുള്ള ശിൽപ്പമാണ് 'ബാക്ക്‌ബോൺ'. കൽക്കരി കത്തിക്കുമ്പോൾ ബാക്കിയാവുന്ന സിൻഡർ (ഒരുതരം കരി) ഉപയോഗിച്ചാണ് 90 അടി നീളമുള്ള ഈ പ്രതിഷ്ഠാപനം തീർത്തിരിക്കുന്നത്.



</doc>
<doc id="304380" url="https://ml.wikipedia.org/wiki?curid=304380" title="വിസ്തീർണ്ണമനുസരിച്ചുള്ള മരുഭൂമികളുടെ പട്ടിക">
വിസ്തീർണ്ണമനുസരിച്ചുള്ള മരുഭൂമികളുടെ പട്ടിക

വിസ്തീർണ്ണമനുസരിച്ചുള്ള ലോകത്തിലെ മരുഭൂമികളുടെ പട്ടികയാണിത്. -നേക്കാൾ വിസ്തീർണ്ണമുള്ള മരുഭൂമികളെല്ലാം ഇവിടെ ഉൾപ്പെടുത്തിയിരിക്കുന്നു.


</doc>
<doc id="304388" url="https://ml.wikipedia.org/wiki?curid=304388" title="ക്രോണപിയോ">
ക്രോണപിയോ

അന്ത്യ ക്രിറ്റേഷ്യസ് കാലത്ത് ജീവിച്ചിരുന്ന ഒരു സസ്തനി ആണ് ക്രോണപിയോ. അർജന്റീനയിൽ നിന്നാണ് ഇവയുടെ ഫോസ്സിൽ കിട്ടിയിടുള്ളത് .ഐസ് അജ് സിനിമയിലെ സ്ക്രാട്മായി ഇവയ്ക്ക് രൂപ സാദൃശ്യം ഉണ്ട് . "


</doc>
<doc id="304394" url="https://ml.wikipedia.org/wiki?curid=304394" title="ഫെന്നെക് കുറുക്കൻ">
ഫെന്നെക് കുറുക്കൻ

സഹാറ മരുഭൂമിയിൽ താമസിക്കുന്ന പ്രത്യേകയിനം കുറുക്കനാണ് ഫെന്നെക് കുറുക്കൻ. രാത്രി സഞ്ചാരികളായ ഇവർ ചൂടിൽ നിന്ന് രക്ഷനേടാനായി പകൽ മുഴുവൻ ഭൂമിക്കടിയിലെ മാളങ്ങളിൽ വസിക്കുന്നു. പല്ലികൾ, പ്രാണികൾ തുടങ്ങിയവയാണ് ഇവയുടെ ഇഷ്ട ആഹാരങ്ങൾ. നീണ്ട ചെവികൾ, അസാധാരണമായ കേൾവി ശക്തി എന്നിവയാണ് ഇവയുടെ പ്രത്യേകതകൾ.


</doc>
<doc id="304396" url="https://ml.wikipedia.org/wiki?curid=304396" title="മീര കൊസാംബി">
മീര കൊസാംബി

രാജ്യാന്തര പ്രശസ്തയായ സാമൂഹിക ശാസ്ത്രജ്ഞയായിരുന്നു മീര കൊസാംബി(24 ഏപ്രിൽ 1939 - 26 ഫെബ്രുവരി 2015).

മാർക്സിസ്റ്റ് ചരിത്രകാരനും ഗണിത ശാസ്ത്രജ്ഞനുമായിരുന്ന ഡി.ഡി. കൊസാംബിയുടെ ഇളയ മകളായി ജനിച്ചു. സ്റ്റോക്ഹോം സർവകലാശാലയിൽ നിന്ന് സോഷ്യോളജിയിൽ ഡോക്ടറേറ്റ് നേടി. വിവിധ കോളജുകളിൽ അധ്യാപികയായിരുന്നു. മുംബൈ എസ്.എൻ.ഡി.ടി വനിത സർവകലാശാലയിൽ സ്ത്രീപഠന ഗവേഷണകേന്ദ്രത്തിൻെറ ഡയറക്ടറായി ഒരു ദശാബ്ദക്കാലം പ്രവർത്തിച്ചു. 19ാം നൂറ്റാണ്ടിലെ സ്ത്രീവിമോചക പണ്ഡിത രമാബായിയുടെ രചനകളാണ് മീര കൊസാംബിയെ പ്രശസ്തയാക്കിയത്.

രമാബായിയുടെ രചനകൾ മറാത്തിയിൽനിന്ന് ഇംഗ്ളീഷിലേക്ക് മൊഴിമാറ്റി. അഞ്ചിലേറെ പുസ്തകങ്ങൾ മറ്റുള്ളവർക്കൊപ്പവും എഴുതിയിട്ടുണ്ട്. അവിവാഹിതയാണ്.

എഴുപത്തഞ്ചാം വയസ്സിൽ മരണമടഞ്ഞു.


</doc>
<doc id="304400" url="https://ml.wikipedia.org/wiki?curid=304400" title="ജി.എൻ. മധു">
ജി.എൻ. മധു

ജലച്‌ഛായചിത്രകാരനാണ് ജി.എൻ. മധു. തുർക്കി ആസ്‌ഥാനമായുള്ള ഇന്റർനാഷണൽ വാട്ടർ കളർ സൊസൈറ്റി സംഘടിപ്പിച്ച അന്തർദേശീയ ജലച്‌ഛായ ചിത്രരചനാ മത്സരത്തിൽ രണ്ടാം സ്‌ഥാനം മധുവിനു ലഭിച്ചു.

കോട്ടയം ജില്ലയിലെ മുണ്ടക്കയത്തിനു സമീപം ചിറ്റടിയിൽ ഗുരുവിലാസം വീട്ടിൽ നാരായണൻ വൈദ്യരുടെയും നാരായണിയുടെയും മകനായി ജനിച്ചു. കോരൂത്തോട്‌ സി. കേശവൻ മെമ്മോറിയൽ ഹയർ സെക്കൻഡറി സ്‌കൂളിലും മുണ്ടക്കയം സെന്റ്‌ ആന്റണീസ്‌ ഹൈസ്‌കൂളിലുമായി പ്രാഥമിക വിദ്യാഭ്യാസം പൂർത്തിയാക്കി. തുടർന്ന് തിരുവനന്തപുരം ഫൈൻ ആർട്‌സ് കോളജിൽ നിന്നും അഡ്വർടൈസിംഗ്‌-ഗ്രാഫിക്‌ ഡിസൈനിംഗിൽ ഒന്നാം റാങ്ക്‌ നേടി. പിന്നീട് വിദേശത്ത്‌ ഇന്റീരിയർ ആർക്കിടെക്‌ചർ പ്രഫഷണിൽ ഏർപ്പെട്ടു.


</doc>
<doc id="304425" url="https://ml.wikipedia.org/wiki?curid=304425" title="നരേഷ് ബേദി">
നരേഷ് ബേദി

പ്രശസ്തനായ വന ജീവി ഫോട്ടോഗ്രാഫറും ഡോക്യുമെന്ററി സംവിധായകനുമാണ് നരേഷ് ബേദി. സഹോദരൻ രാജേഷ് ബേദിയുമൊത്ത് നിരവധി ഡോക്യുമെന്ററികൾ നിർമ്മിച്ചിട്ടുണ്ട്. ഗ്രീൻ ഓസ്കാർ പുരസ്കാരം ആദ്യമായി ലഭിച്ച ഇന്ത്യക്കാരനാണ്. 2015 ൽ പത്മശ്രീ പുരസ്കാരം ലഭിച്ചു. 



</doc>
<doc id="304427" url="https://ml.wikipedia.org/wiki?curid=304427" title="പ്രഫുല്ല കർ">
പ്രഫുല്ല കർ

ഒഡീഷയിലെ ചലച്ചിത്ര സംഗീത സംവിധായകനും ഗായകനും ഗാന രചയിതാവുമാണ് പ്രഫുല്ല കർ (ജനനം :16 ഫെബ്രുവരി 1939). 2015 ൽ പത്മശ്രീ പുരസ്കാരം ലഭിച്ചു. 


</doc>
<doc id="304441" url="https://ml.wikipedia.org/wiki?curid=304441" title="കുളക്കുന്നേൽ ശ്രീധർമ്മശാസ്താ ക്ഷേത്രം">
കുളക്കുന്നേൽ ശ്രീധർമ്മശാസ്താ ക്ഷേത്രം

എറണാകുളം ജില്ലയിൽ പെരുംമ്പാവൂർ, കുറുപ്പംപടി, വേങ്ങുർ ഗ്രാമപഞ്ചായത്തിൽ മേയ്ക്കപ്പാല, കോട്ടപ്പാറ വനാതിർത്തിയിൽ മലമുകളിലായി സ്ഥിതിചെയ്യുന്ന അയ്യപ്പക്ഷേത്രം 

</doc>
<doc id="304443" url="https://ml.wikipedia.org/wiki?curid=304443" title="നച്ചറ">
നച്ചറ

ഭക്ഷ്യയോഗ്യമായ ഒരിനം മത്സ്യമാണ് നച്ചറ . അലങ്കാരമത്സ്യമായും ഇവ ഉപയോഗിക്കപ്പെടുന്നു. വടക്കൻ കേരളത്തിൽ ഇത് കച്ചായി എന്നും അറിയപ്പെടുന്നു. ചെമ്മീൻ കെട്ടുകളിലും ഓരുജല പ്രദേശങ്ങളിലും കാണപ്പെടുന്നു. ഈ മത്സ്യം സാധാരണയായി ഇന്തോ-പസഫിക് മുതൽ ജപ്പാൻ, ന്യൂ ഗിനിയ, ദക്ഷിണ ആസ്ട്രേലിയ വരെ കാണപ്പെടുന്നു.

നച്ചറ മത്സ്യങ്ങൾ കൂട്ടത്തോടെയാണ് ജീവിക്കുന്നത്. പ്രകൃത്യാലുള്ള സാഹചര്യങ്ങളിൽ 40 സെ.മീ. വരെ ഇവ വളരുന്നു. ഇവയുടെ തല ചെറുതാണ്. വശങ്ങളിലേയ്ക്ക് പതിഞ്ഞ ശരീരഘടനയാണ് നച്ചറയ്ക്ക്. ശരീരം നിറയെ ചിതറിക്കിടക്കുന്ന പച്ചകലർന്ന കറുത്തപൊട്ടുകൾ കാണപ്പെടുന്നു. ശരീരത്തിന് പച്ചയോ പച്ചകലർന്ന ചാരനിറമോ പച്ച കലർന്ന തവിട്ടുനിറമോ ആണുള്ളത്. സർവ്വാഹാരിയാണ് നച്ചറകൾ. അഴിമുഖങ്ങൾ, കണ്ടൽക്കാടുകൾ, തുറമുഖങ്ങൾ, നദികളുടെയും മറ്റും അടിത്തട്ടിലും തീരദേശ ജലാശയത്തിലും ഇവ ജീവിക്കുന്നു.


</doc>
<doc id="304453" url="https://ml.wikipedia.org/wiki?curid=304453" title="മുറിവേറ്റ ശീർഷകങ്ങൾ">
മുറിവേറ്റ ശീർഷകങ്ങൾ

മലയാള കവി എ. അയ്യപ്പന്റെ സമ്പൂർണ്ണ കവിതകളുടെ സമാഹാരമാണ് മുറിവേറ്റ ശീർഷകങ്ങൾ. ഈ പുസ്തകത്തിൽ കവിതകൾ മാത്രമല്ല, അയ്യപ്പൻ മറ്റുള്ളവർക്ക് അയച്ച കത്തുകൾ, സഹൃദയരുടെ - അയ്യപ്പനോടൊത്തുള്ള അനുഭവങ്ങൾ, ഓർമ്മക്കുറിപ്പുകൾ, വിശകലനങ്ങൾ, എല്ലാമുൾപ്പെടുത്തിയിട്ടുണ്ട്. 2000 ൽ ആലുവയിലെ പെൻ ബുക്സാണ് ഈ പുസ്തകം പ്രസിദ്ധീകരിച്ചത്.


</doc>
<doc id="304458" url="https://ml.wikipedia.org/wiki?curid=304458" title="തമ്മിനേനി വീരഭദ്രം">
തമ്മിനേനി വീരഭദ്രം

സി.പി.ഐ(എം) തെലങ്കാന സംസ്ഥാന സെക്രട്ടറിയാണ് തമ്മിനേനി വീരഭദ്രം (ജനനം : 1954). സി.പി.എമ്മിന്റെ കേന്ദ്ര കമ്മിറ്റി അംഗമായ അദ്ദേഹത്തെ 2015 ലെ സംസ്ഥാന സമ്മേളനത്തിലാണ് സംസ്ഥാന സെക്രട്ടറിയായി തെരഞ്ഞെടുത്തത്. 
ഖമ്മം സ്വദേശിയായ ഇദ്ദേഹം എസ്.എഫ്.ഐ പ്രവർത്തനങ്ങളിലൂടെയാണ് പൊതു രംഗത്തെത്തിയത്. 1991 ലും 1998 ലും ലോക്സഭ തെരഞ്ഞെടുപ്പിൽ ഖമ്മം ലോക്സഭ മണ്ഡലത്തിൽ മത്സരിച്ചെങ്കിലും വിജയിച്ചില്ല. 

തെലങ്കാന സംസ്ഥാനം രൂപവത്കരിക്കപ്പെട്ടതോടെ, സി.പി.എം. ആന്ധ്ര സംസ്ഥാനകമ്മിറ്റി വിഭജിച്ചിരുന്നു. തമ്മിനേനി വീരഭദ്രം സെക്രട്ടറിയായി 42 അംഗ തെലങ്കാന സംസ്ഥാനകമ്മിറ്റിയാണ് സി.പി.എം രൂപവത്കരിച്ചത്. 


</doc>
<doc id="304463" url="https://ml.wikipedia.org/wiki?curid=304463" title="രാമ വർമ്മ VIII">
രാമ വർമ്മ VIII

രാമ വർമ്മVIII(16 ഓഗസ്റ്റ് 1790ൽ മരിച്ചു )കൊച്ചി രാജ്യം 1775 തൊട്ട് 1790 വരെ ഭരിച്ച ഒരു ഭാരതീയ ഭരണാധികാരിയായിരുന്നു. രാജാവായിരുന്ന അവസ്ഥ .രാമ വർമ്മVIII ്കൊച്ചിരാജാവ് കേരളവർമ്മയുടെ (കേരള വർമ്മII)ഇളയ സഹോദരനായിരുന്നു. കേരള വർമ്മയുടെ മരണത്തിനു ശേഷം(1775)രാജ്യം ഭരിച്ചു.മെെസൂരിലെ 
ഹെെദരലി കേരളം കീഴടക്കിയ കാരണത്താൽ അ്ത്രെ വലിയ ഭരണാധികാരം രാമവർമ്മയ്ക്ക് ഇല്ലായിരുന്നു.രാമ വർമ്മയുടെ ഭരണകാലത്ത്,മുസ്ലീം ജനറൽ സർദാർ ഖാൻ കൊച്ചി കീഴടക്കി തൃശ്ശൂരിൽ വാസസ്ഥലം ഉണ്ടാക്കി.
രാമവർമ്മ VIII 16 ഓഗസ്റ്റ് 1790ൽ സ്മോൾ പോക്സ് ബോദ്ധ്യപ്പെട്ട് മരിച്ചു.അദ്ദേഹത്തിന്റെ മരുമകൻ,രാമവർമ്മ XI(ശക്തൻ തംബുരാൻ ),രാജ്യാഭരണം കൈയ്യിലേറ്റെടുത്തു.
രാമവർമ്മVIII,മഹരാജാ ഓഫ് കൊച്ചി (1775-1790)
മുൻഗാമിഃകേരള വർമ്മII
പിൻഗാമിഃRama Varma IX(ശക്തൻ തമ്ബുരാൻ)


</doc>
<doc id="304471" url="https://ml.wikipedia.org/wiki?curid=304471" title="ശാന്തിനികേതൻ">
ശാന്തിനികേതൻ

കൽക്കത്തയിൽ നിന്നും 130 കി.മി. വടക്കുള്ള പ്രക്യതിസുന്ദരമായ ബോൽഗ്രപൂർ ഗ്രാമപ്രദേശത്ത് രബീന്ദ്രനാഥ് ടാഗോർ ശാന്തിനികേതൻ വിദ്യാലയം സ്ഥാപിച്ചു.പ്രക്യതിയിൽ ലയിച്ചു ചേർന്നു ധ്യാനനിരതമായ സ്വെരജീവിതം നയിക്കുവാൻ പറ്റിയ അന്തരീക്ഷം രവീന്ദ്രനാഥടാഗൂർ അവിടെ ഒരുക്കി. മഹർഷിമാരുടെ ആശ്രമജീവിത മാത്യകയാണ് വിദ്യലയത്തിൽ ഉണ്ടായിരുന്നത്. കുട്ടികളെ വിദ്യാലയത്തിന്റെ സങ്കുചിതമായ ഭിത്തികൾക്കുള്ളിൽനിന്നു മോചിപ്പിച്ച് പ്രക്യതിയുമായി ബന്ധമുള്ളവരാക്കിത്തീർക്കുകയും അവർക്ക് സാമൂഹികമായി ജീവിക്കുവാനും വളരുവാനും സ്വാതന്ത്ര്യം നൽകുകയും ചെയ്യുക എന്നതായിരുന്നു ടാഗൂരിന്റെ ലക്ഷ്യം. 1913-ൽ നോബൽ സമ്മാനത്തിൽനിന്നു ലഭിച്ച മുഴുവൻ തുകയും ശാന്തിനികേതനത്തിനു വേണ്ടി അദ്ദേഹം ചിലവഴിച്ചു. "ഇൻഡ്യൻ രാഷ്ട്രീയ ജീവിതത്തിലെ മരുപ്പച്ച" എന്നാണ് ജവഹർലാൽ നെഹ്റു ശാന്തിനികേതനെ വിശേഷിപ്പിച്ചത്.
1921-ൽ ഈ വിദ്യാലയം വിശ്വഭാരതി സർവകലാശാലയായി.




</doc>
<doc id="304478" url="https://ml.wikipedia.org/wiki?curid=304478" title="ആ മനുഷ്യൻ നീ തന്നെ">
ആ മനുഷ്യൻ നീ തന്നെ

ഒരു മലയാള കൃതിയാണ് ആ മനുഷ്യൻ നീ തന്നെ. നാടകകൃത്തും നിരൂപകനും അധ്യാപകനും ആയിരുന്ന സി.ജെ. തോമസ് സാഹിത്യ പ്രവർത്തക സഹകരണ സംഘം, ആകാശവാണി എന്നിവയിലും പ്രവർത്തിച്ചിട്ടുണ്ട്. പുസ്തകങ്ങളുടെ മുഖച്ചായ മാറ്റുന്നതിലും,ലളിതമായ രീതിയിൽ കവർ ചിത്രങ്ങൾ വരക്കുന്നതിലും മുൻകയ്യെടുത്തിരുന്ന അദ്ദേഹം വിവർത്തനങ്ങൾ ഉൾപ്പെടെ ഇരുപതിൽ അധികം കൃതികൾ രചിച്ചിട്ടുണ്ട്.

അന്വേഷണ കുതുകിയായിരുന്ന സി.ജെ.തോമസ്‌ രചിച്ച 'ആ മനുഷ്യൻ നീ തന്നെ' എന്ന നാടകം തികച്ചും ബൈബിൾ കഥയെ അടിസ്ഥാനമാക്കിയിട്ടുള്ളതാണ്.എങ്കിൽക്കൂടിയും, നാടകത്തിന്റെ ആദ്യവസാനം ബൈബിലിന്റെയോ, ക്രിസ്തീയ മത വിശ്വാസങ്ങളുടെയോ സ്വാധീനം കാണാൻ കഴിയില്ല. സി.ജെ.തോമസ്‌ അനാചാരങ്ങളെയും അന്ധവിശ്വാസങ്ങളെയും വെല്ലുവിളിച്ചു. അർദ്ധപ്രതിഭലനവും, വിഷയ ഗാംഭീര്യതയും നിറഞ്ഞു തുളുമ്പുന്ന കൃതികൾ ഏതു ഭാഷയിലും വിരളം ആണ്. ഈ സങ്കൽപ്പത്തിന് വിരാമമിട്ടു കൊണ്ടാണ് സി.ജെ.തോമസിന്റെ "ആ മനുഷ്യൻ നീ തന്നെ" എന്ന നാടകം പുറത്തിറങ്ങിയത്. ആവർത്തിച്ചു വായിക്കുമ്പോൾ അർദ്ധതലങ്ങളുടെയും, ഭാവങ്ങളുടെയും, ഭാവനകളുടെയും പുതിയ മേഖലകൾ അനാവരണം ചെയ്യാൻ കഴിയുന്ന ഈ നാടകം സി.ജെയുടെ പ്രതിഭയ്ക്ക് ഉദാഹരണം ആണ്, മലയാള സാഹിത്യത്തിനു മുതൽക്കൂട്ടാണ. 
ഈ നാടകത്തിലെ കഥാപുരുഷൻ ദാവീദ് രാജാവിനെ ഷേക്സ്പിയർ ദുരന്ത നായകന്മാരുടെ മാതൃകയിൽ ആണ് ചിത്രീകരിച്ചിരിക്കുന്നത്. ഇസ്രയേൽക്കാരുമായി യുദ്ധം ചെയ്തു ഫെലിസ്ത്യരുടെ ഉഗ്രയോദ്ധാവിനെ നിഗ്രഹിച്ച ഇടയബാലൻ, അവനായിരുന്നു ദാവീദ്. ദാവീദ് ദൈവത്തെ ആരാധിക്കാൻ ബലിപീഠം പണിതുയർത്തി, അവിടെയാണ് ദാവീദിന്റെ പട്ടണം,ഇസ്രയേൽ, അതിന്റെ പശ്ചച്ചാത്തലത്തിൽ ആണ് നാടക ചിത്രീകരണം. തന്റെ ശതാധിപനായ ഊറിയാവിന്റെ ഭാര്യ ബത്ത്ശേബയെ മോഹിക്കുകയും തന്റെ അഭിലാഷത്തിനു വേണ്ടി ഊറിയാവിനെ കുരുതികൊടുക്കുകയും ചെയ്തു ദാവീദ. അമ്മോന്യരുടെ കൈകളിലേക്ക് ഊറിയാവിനെ ഇട്ടുകൊടുക്കുന്ന ദുഷ്ടനായ ഒരു രാജാവായി ദാവീദ് പരിണമിക്കുന്നു. ഇങ്ങനെയെല്ലാം ആണെങ്കിലും കഥാന്ത്യം നാഥാൻ എന്ന പ്രവാചകൻ ദാവീദിന്റെ മാപ്പർഹിക്കാത്ത കുറ്റം ചൂണ്ടികാണിക്കുന്നു. അവസരത്തിനനുയോജ്യമായി കഥാപാത്രങ്ങളെ സൃഷ്ട്ടിക്കുന്നതിൽ കൂടി ഗ്രന്ഥകർത്താവ് തന്റെ കഴിവ് തെളിയിച്ചിരിക്കുന്നു. സ്വന്തം പുത്രനായ അബ്ശാലോം, പിതാവിന് നേരെ വാളെടുക്കുന്നു. എന്നാൽ കഥാന്ത്യം അയാൾ പരാജിതൻ ആകുന്നു.'സൈന്യങ്ങളുടെ യാഹോവയ്ക്ക് ഒരു സങ്കീർത്തനം' എന്ന നാടകാന്ത്യമുള്ള ദാവിദിനന്റെ വചനങ്ങൾ അനുവാചകരെ സന്തുഷ്ട്ടരും,ആകർഷണീയമായ ഒരു പര്യവസാനം ഉണ്ടാക്കുവാനും സഹായിക്കുന്നു. 'കണ്ണ് ഉള്ളത് തുറക്കുവാൻ മാത്രമല്ല, അടക്കുവാൻ കൂടിയാണ്' എന്ന് നാടകാരംഭത്തിൽ ദാവീദ് രാജാവ് ഊറിയാവിനോട് പറയുന്നത് സമൂഹത്തോട് പറയാനുള്ളത് കൂടിയാണ്.സോഫക്ലീസിന്റെ ഒതുക്കവും, ഷേക്സ്പിയറിന്റെ വിരിവും ഈ കൃതിയിൽ നമുക്ക് കാണാം. സ്വാർഥനായ ദാവീദിനെയും, രാജ്യസ്നേഹിയായ ഊറിയാവിനെയും നാടകാന്ത്യം വരെ നാം ഓർക്കുന്നു. ഊറിയാവിനു യോവാബും,എലിയാമും നൽകുന്ന ഉപദേശങ്ങൾ ഊറിയ വകവെക്കുന്നില്ല. ബത്ത്ശേബയും, ബത്ത്ശേബയുടെ ചേടിയായ അന്നയും നാടകത്തിന്റെ വഴിത്തിരിവിൽ ഒരു പ്രധാന പങ്കു വഹിക്കുന്നു.യൂദാ എന്ന കൊട്ടാരം ഷണ്ടൻ ദാവീദിന്റെ മനസാക്ഷിസൂക്ഷിപ്പുകാരൻ തന്നെ ആണെന്ന് പറയാൻ കഴിയും. അമ്മോന്യരുടെ ആക്രമണവും, റബ്ബ കീഴടക്കാൻ ഉള്ള ശ്രമവുമെല്ലാം നാടകത്തിന്റെ സത്തയാണ്.
പൊതുസമൂഹത്തിന് നല്ലൊരു സന്ദേശം ഈ നാടകത്തിൽക്കൂടി എത്തിച്ചു കൊടുക്കാൻ സി.ജെ.തോമസിന് കഴിയുന്നു.സ്വാർഥതക്കും, അഭിലാഷങ്ങൾക്കും അതിരുകൾ ഉണ്ട് അവ ഭേദിച്ചാൽ ദാവീദിനെ പോലെ ചെറിയൊരു തെറ്റിന് വലിയൊരു പിഴ കൊടുക്കേണ്ടി വരും. എന്നാൽ ഇസ്രയേൽ ജനതയെ പോലെ സമൂഹത്തിനു വേണ്ടി പ്രാർഥിക്കാം 'യഹോവ അനുഗ്രഹിക്കട്ടെ'.



</doc>
<doc id="304483" url="https://ml.wikipedia.org/wiki?curid=304483" title="കുറ്റൂർ, തൃശ്ശൂർ">
കുറ്റൂർ, തൃശ്ശൂർ

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് കുറ്റൂർ. കോലഴി ഗ്രാമപഞ്ചായത്തിന്റെ ഭാഗമാണിത്.


</doc>
<doc id="304494" url="https://ml.wikipedia.org/wiki?curid=304494" title="ക്രിസ്റ്റഡെല്ഫിയൻസ്">
ക്രിസ്റ്റഡെല്ഫിയൻസ്

ക്രിസ്റ്റഡെല്ഫിയന്സ് (Christadelphians; അറുപതിനായിരത്തില് പരം അംഗങ്ങളുള്ള ക്രിസ്തുവില് സഹോദരി സഹോദരന്മാര് എന്ന് അര്ത്ഥമുള്ള ക്രിസ്റ്റഡെല്ഫിയന്സ് എന്ന ക്രിസ്തീയ പ്രോട്ടസ്റ്റന്സ് സംഘടന വര്ഷങ്ങളായി ലോകമെന്പാടും നിലവിലിരിക്കുന്നു. 
1850 നൂറ്റാണ്ടില് അടിസ്ഥാന വിശ്വാസങ്ങളുമായി ആദിമ സഭ രൂപംകൊണ്ടു.

ഇവര് വേദപുസ്തകത്തെ ദൈവത്തിന്റെ ആധീകാരീകമായ വചനമായി കണ്ടുവരുന്നു. അതില് പറഞ്ഞിട്ടില്ലാത്ത ത്രിത്വ വിശ്വാസവും കന്യാ മറിയത്തില് നിന്നു ദൈവത്തിന്റെ ശക്തിയാല് ജനിച്ച യേശുവിനെ ആത്മീയ മനുഷ്യനായിട്ടല്ലാതെ ദൈവമായോ ദൈവത്തിന്റെ അവതാരമായോ വിശ്വസിക്കുന്നില്ല.



</doc>
<doc id="304500" url="https://ml.wikipedia.org/wiki?curid=304500" title="പാറ്റഗോണിയ മരുഭൂമി">
പാറ്റഗോണിയ മരുഭൂമി

ഇത് പാറ്റഗോണിയൻ മരുഭൂമി,പാറ്റഗോണിയൻ സ്റ്റെപ്പ്‌(Patagonian Steppe) എന്നീ പേരുകളിലും അറിയപ്പെടുന്നു.673,000 ചതുരശ്ര കിലോമീറ്റർ വിസ്താരമുള്ള ഈ പ്രദേശം അർജന്റീനയിലെ ഏറ്റവും വലിയ മരുഭൂമിയും ലോകത്തിലെ ഏഴാമത്തെ വലിയ മരുഭൂമിയുമാണ്. ഈ മരുഭൂമിയുടെ കുറച്ച് പ്രദേശങ്ങൾ ചിലിയിലും ഉണ്ട്. ഇതിനു പടിഞ്ഞാറ് ആന്തിസ് പർവ്വതനിരയും കിഴക്ക് , അറ്റ്‌ലാന്റിക് സമുദ്രവുമാണ്‌.പാമ്പാ പുൽമേടുകൾ ആണ് ഇതിനു വടക്ക് ഭാഗത്ത്. 


</doc>
<doc id="304501" url="https://ml.wikipedia.org/wiki?curid=304501" title="പാമ്പൂർ">
പാമ്പൂർ

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് പാമ്പൂർ. കോലഴി ഗ്രാമപഞ്ചായത്തിന്റെ ഭാഗമാണിത്.


</doc>
<doc id="304504" url="https://ml.wikipedia.org/wiki?curid=304504" title="കൊട്ടേക്കാട്">
കൊട്ടേക്കാട്

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് കൊട്ടേക്കാട് . കോലഴി ഗ്രാമപഞ്ചായത്തിന്റെ ഭാഗമാണിത്.


</doc>
<doc id="304506" url="https://ml.wikipedia.org/wiki?curid=304506" title="ലെസ്‌ലി ഉഡ്വിൻ">
ലെസ്‌ലി ഉഡ്വിൻ

ഇസ്രായേൽ വംശജയായ ബ്രിട്ടീഷ് ചലച്ചിത്ര നിർമ്മാതാവും അഭിനേത്രിയും ഡോക്യുമെന്ററി സംവിധായികയുമാണ് ലെസ്‌ലി ഉഡ്വിൻ.

യു.കെയിലെ ബിർമിംഗ്ഹാമിൽ ജനിച്ചു. ഈസ്റ്റ് ഈസ് ഈസ്റ്റ് എന്ന ചിത്രത്തിന്റെ നിർമ്മാണത്തിന് ബഫ്റ്റ പുരസ്കാരത്തിന് അർഹയായി. മർച്ചന്റ് ഓഫ് വെനീസ് എന്ന ചിത്രത്തിലെ അഭിനയവും ശ്രദ്ധേയമായി. ഇവർ സംവിധാനം ചെയ്ത 'ഇന്ത്യാസ് ഡോട്ടർ' എന്ന നിർഭയ പെൺകുട്ടിയെക്കുറിച്ചുള്ള ഡോക്യുമെന്ററിക്ക് ഇന്ത്യയിൽ പ്രദർശനാനുമതി നിഷേധിക്കപ്പെട്ടെങ്കിലും കേന്ദ്രസർക്കാരിന്റെ എതിർപ്പ് മറികടന്ന് ബിബിസി ഫോർ ചാനൽ വിവാദ ഡോക്യുമെന്ററി സംപ്രേഷണം ചെയ്തു. സ്ത്രീകളോടുള്ള പുരുഷമനോഭാവം തുറന്നുകാട്ടുകയാണ് ഡോക്യുമെന്ററിയിലൂടെ ലക്ഷ്യമിട്ടതെന്നാണ് സംവിധായികയുടെ നിലപാട്.

ഡൽഹി കൂട്ടബലാത്സംഗത്തിന്റെ ഭയാനകമായ കഥ പറയുന്നതാണ് ഈ ഡോക്യുമെന്ററി. രണ്ടു വർഷം സമയമെടുത്ത് ചിത്രീകരിച്ച ഈ ഡോക്യുമെന്ററി, ലിംഗസമത്വം, പുരുഷമനോഭാവം തുടങ്ങിയവയൊക്കെ ചർച്ച ചെയ്യുന്നതാണ്. 



</doc>
<doc id="304510" url="https://ml.wikipedia.org/wiki?curid=304510" title="മണ്ണാർക്കാട് പൂരം">
മണ്ണാർക്കാട് പൂരം

മണ്ണാർക്കാട് പ്രദേശത്തെ ഒരു പ്രധാന സാസ്കാരിക ഉത്സവമാണ് മണ്ണാർക്കാട് പൂരം.അരകുറിശ്ശി ഉദയർകുന്ന് ഭഗവതി ക്ഷേത്രത്തിലാണ് ഇത് ആഘോഷിക്കുന്നത്. കുംഭമാസത്തിലെ പൌർണ്ണമി തിഥിയിൽ ആഘോഷിക്കുന്ന വലിയാറാട്ട് പൂരാഘോഷത്തിന്റെ സുപ്രധാന ചടങ്ങാണ്.


__ഉള്ളടക്കംഇടുക__

</doc>
<doc id="304523" url="https://ml.wikipedia.org/wiki?curid=304523" title="രാമ വർമ്മ X">
രാമ വർമ്മ X

രാമ വർമ്മ X(1809 ജനുവരിയിൽ മരിച്ചു )കൊച്ചി രാജ്യം 1805 തൊട്ട് 1809 വരെ ഭരിച്ച ഒരു ഭാരതീയ ഭരണാധികാരിയായിരുന്നു.
കുടുംബംഃരാമവർമ്മX ശക്തൻ തംബുരാന്റെ അമ്മയുടെ ഇളയ സഹോദരിയുടെ(ചിറ്റമ്മ തംബുരാൻ )മകനായിരുന്നു.ശക്തൻ തംബുരാന്റെ മരണത്തിനു ശേഷം(1805)രാജ്യം ഭരിച്ചു.
രാജാവായിരുന്ന അവസ്ഥഃരാമവർമ്മXിനെ ഒരു ദയാലുവും,തണുപ്പൻ സ്വഭാവവും ഉള്ള കഴിവുകെട്ട ഭരണാധികാരിയായിട്ടാണ് കണക്കാക്കപ്പെടുന്നത്.
അദ്ദേഹം ഒരു ഗംഭീര സാഹിത്യകാരനായിരുന്നു.അദ്ദേഹമാണ് സുന്ദരകാൻഠ പുരാണത്തിന്റെ രചയിതാവ്.
മരണംഃ1809 ജനുവരിയിൽ രാമവർമ്മ X വെള്ളാരപ്പിള്ളിയിൽ മരിച്ചു.ഈ കാരണത്താൽ അദ്ദേഹത്തെ വെള്ളാരപ്പിള്ളിയിൽ തീപ്പെട്ട തംബുരാൻ എന്നും വിളിക്കും.
മുൻഗാമിഃശക്തൻ തംബുരാൻ (രാമവർമ്മ IX )
പിൻഗാമിഃകേരള വർമ്മ III
ഭരണകാലംഃ1805_1809
അമ്മഃചിറ്റമ്മ തംബുരാൻ 
രാമ വർമ്മ X
മഹരാജാ ഓഫ് കൊച്ചി


</doc>
<doc id="304526" url="https://ml.wikipedia.org/wiki?curid=304526" title="മുണ്ടൂർ, തൃശ്ശൂർ">
മുണ്ടൂർ, തൃശ്ശൂർ

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് മുണ്ടൂർ. കൈപ്പറമ്പ് ഗ്രാമപഞ്ചായത്തിന്റെ ഭാഗമാണിത്. 108 ശിവക്ഷേത്രങ്ങളിലൊന്നായ മുണ്ടൂർ ശിവക്ഷേത്രം ഇവിടെ സ്ഥിതിചെയ്യുന്നു. തൃശ്ശൂരും കുറ്റിപ്പുറവും തമ്മിൽ ബന്ധിപ്പിക്കുന്ന സംസ്ഥാനപാത 69 ഇതിലൂടെ കടന്നു പോകുന്നു.


</doc>
<doc id="304532" url="https://ml.wikipedia.org/wiki?curid=304532" title="തൂവാനം വെള്ളച്ചാട്ടം">
തൂവാനം വെള്ളച്ചാട്ടം

കേരളത്തിൽ ഇടുക്കി ജില്ലയിലെ മൂന്നാറിൽ സ്ഥിതി ചെയ്യുന്ന ഒരു വെള്ളച്ചാട്ടമാണ് തൂവാനം വെള്ളച്ചാട്ടം. ചിന്നാർ വന്യജീവി സങ്കേതത്തിനുള്ളിൽ പാമ്പാറിലാണ് വെള്ളച്ചാട്ടത്തിന്റെ സ്ഥാനം. മറയൂർ - ഉടുമലൈ സംസ്ഥാന പാതയിൽ നിന്ന് എട്ട് കിലോമീറ്റർ അകലെയായാണ് വെള്ളച്ചാട്ടം സ്ഥിതി ചെയ്യുന്നത്. 84 അടി ഉയരത്തിൽനിന്നാണ് ജലപാതം താഴേക്ക് പതിക്കുന്നത്.


</doc>
<doc id="304536" url="https://ml.wikipedia.org/wiki?curid=304536" title="ഇന്ത്യാസ് ഡോട്ടർ">
ഇന്ത്യാസ് ഡോട്ടർ

ഡൽഹി കൂട്ടബലാത്സംഗത്തിന്റെ ഭയാനകമായ കഥ പറയുന്ന ഡോക്യുമെന്ററിയാണ് ഇന്ത്യാസ് ഡോട്ടർ. ലെസ്‌ലി ഉഡ്വിൻ സംവിധാനം ചെയ്ത ഈ ഡോക്യുമെന്ററി, ലിംഗസമത്വം, പുരുഷമനോഭാവം തുടങ്ങിയവയൊക്കെ ചർച്ച ചെയ്യുന്നതാണ്.വധശിക്ഷയ്ക്കു വിധിക്കപ്പെട്ട നാലു പ്രതികളെ 30 മണിക്കൂറോളം അഭിമുഖം നടത്തിയാണ് ഈ ഡോക്യുമെന്ററി തയ്യാറാക്കിയത്. 
ഡൽഹിയിൽ കൂട്ടമാനഭംഗത്തിനിരയായി കൊല്ലപ്പെട്ട പെൺകുട്ടിയെ അപഹസിച്ചുള്ള പ്രതിയുടെ അഭിമുഖം സംപ്രേഷണം ചെയ്യുന്നത് ഡൽഹി പാട്യാലഹൗസ് കോടതി വിലക്കിയതിനെ തുടർന്ന് യു.കെ യിൽ മാത്രം ലഭ്യമാകുന്ന ബിബിസി ഫോർ ചാനലിൽ ഡോക്യുമെന്ററി സംപ്രേഷണം ചെയ്യാൻ ചാനൽ അധികൃതർ തീരുമാനിച്ചിരുന്നു. രാജ്യാന്തര വനിതാദിനമായ മാർച്ച് 8ന് അഭിമുഖം സംപ്രേഷണം ചെയ്യാനായിരുന്നു ബി.ബി.സിയുടെ തീരുമാനം. ഡൽഹി കൂട്ടബലാത്സംഗ കേസിലെ പ്രതി മുകേഷ് സിംഗിന്റെ വിവാദ അഭിമുഖം ഇന്റർനെറ്റിൽ അപ്‌ലോഡ് ചെയ്യുന്നതിനും വിലക്ക് ഏർപ്പെടുത്തി. ഡോക്യുമെന്ററിയ്‌ക്കെതിരെ ദൽഹി പോലീസ് എഫ്.ഐ.ആർ രജിസ്റ്റർ ചെയ്തിട്ടുമുണ്ട്. പക്ഷേ വിലക്ക് നിലനിൽക്കെ തന്നെ നിരോധനം ലംഘിച്ച് യു.കെ അടക്കമുള്ള രാജ്യങ്ങളിൽ ഡോക്യുമെന്ററിയിലെ എട്ട് മിനിറ്റ് വരുന്ന വിവാദ അഭിമുഖം ബി.ബി.സി സംപ്രേഷണം ചെയ്തു. ഇതേത്തുടർന്ന് ചാനലിനെതിരെ കേന്ദ്രം നിയമനടപടി തുടങ്ങി. വിവാദ ഡോക്യുമെന്ററി യൂട്യൂബിലും അപ്ലോഡ് ചെയ്യപ്പെട്ടെങ്കിലും കേന്ദ്ര ആഭ്യന്തര മന്ത്രാലയത്തിന്റെ നിർദ്ദേശാനുസരണം പിന്നീട് ഇത് യൂട്യൂബ് പിൻവലിച്ചു.വൻതോതിലുള്ള ജനതാത്പര്യം കണക്കിലെടുത്താണ് ഡോക്യുമെന്ററി സംപ്രേഷണം ചെയ്തതെന്നാണ് ബി.ബി.സി.യുടെ വിശദീകരണം.

ഡൽഹി കൂട്ടബലാത്സംഗക്കേസിൽ വധശിക്ഷയ്ക്ക് വിധിക്കപ്പെട്ട നാലുപേരിലൊരാളായ മുകേഷ് സിങ് ഡോക്യുമെന്ററിയുടെ ഭാഗമായ അഭിമുഖത്തിൽ പറയുന്നത് ഡൽഹി കൂട്ടബലാത്സംഗത്തിന്റെ ഉത്തരവാദിത്തം പെൺകുട്ടിക്കുതന്നെയാണെന്നാണ്.



</doc>
<doc id="304539" url="https://ml.wikipedia.org/wiki?curid=304539" title="വരടിയം">
വരടിയം

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് വരടിയം. അവണൂർ ഗ്രാമപഞ്ചായത്തിന്റെ ഭാഗമാണിത്.


</doc>
<doc id="304540" url="https://ml.wikipedia.org/wiki?curid=304540" title="വെളപ്പായ">
വെളപ്പായ

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് വെളപ്പായ. അവണൂർ ഗ്രാമപഞ്ചായത്തിന്റെ ഭാഗമാണിത്. 108 ശിവക്ഷേത്രങ്ങളിലൊന്നായ വെളപ്പായ മഹാദേവക്ഷേത്രം ഇവിടെ സ്ഥിതിചെയ്യുന്നു.


</doc>
<doc id="304544" url="https://ml.wikipedia.org/wiki?curid=304544" title="ദി കുലശേഖര പെരുമാൾസ് ഓഫ് ട്രാവൻകൂർ">
ദി കുലശേഖര പെരുമാൾസ് ഓഫ് ട്രാവൻകൂർ

മാർക്ക് ഡിലനോയി എഴുതിയ തിരുവിതാംകൂറിന്റെ ചരിത്രമാണ് ദി കുലശേഖര പെരുമാൾസ് ഓഫ് ട്രാവൻകൂർ. യുസ്താക്കിയൂസ് ബെനെദിക്തുസ് ഡെ ലെനോയ്‌യുടെ കുടുംബക്കാരനായിരുന്നു മാർക്ക് ഡിലനോയി. 1671 മുതൽ 1758 വരെയുള്ള തിരുവിതാംകൂറിന്റെ ചരിത്രമാണ് ഈ ഗ്രന്ഥത്തിൽ പ്രതിപാദിക്കുന്നത്.

ഡച്ച് ഈസ്റ്റ് ഇന്ത്യ കമ്പനിയുടെ നാവികസേന കമാന്ററും, പിന്നീട് തിരുവിതാംകൂറിന്റെ സൈന്യാധിപനും ആയിരുന്നു ഡിലനോയി 1715 ഡിസംബർ 25ന് ഫ്രഞ്ച് നഗരമായ അരാസിൽ ജനിച്ചുവെന്ന് ഈ ഗ്രന്ഥത്തിൽ വ്യക്തമാക്കുന്നുണ്ട്.


</doc>
<doc id="304555" url="https://ml.wikipedia.org/wiki?curid=304555" title="രോഹിണി ഗോഡ്ബൊലെ">
രോഹിണി ഗോഡ്ബൊലെ

സൈദ്ധാന്തിക ഭൗതികശാസ്ത്രജ്ഞയായ ഇന്ത്യൻ വനിതയാണ് രോഹിണി ഗോഡ്ബൊലെ.  ബാംഗ്ലൂരിലെ ഇന്ത്യൻ ഇൻസ്റ്റിറ്റ്യൂട്ട് ഓഫ് സയൻസിൽ ഉന്നതോർജ്ജ ഭൗതികശാസ്ത്ര കേന്ദ്രത്തിലെ പ്രൊഫസറുമാണ് അവർ.കണികാഭൗതികമാണ് രോഹിണി ഗോഡ്ബൊലെയുടെ പ്രധാന ഗവേഷണ മേഖല. സ്റ്റാൻഡേഡ് മോഡലിനും അതിനുമപ്പുറവുമുള്ള ഭൗതികശാസ്ത്രഗവേഷണത്തിൽ തത്പരയാണവർ.വികസ്വരരാജ്യങ്ങളിലെ സയൻ അക്കാദമി ഫെല്ലോ കൂടിയാണ് രോഹിണി .ഇന്ത്യയിലെ വനിതാശാസ്ത്രജ്ഞരെപ്പറ്റിയുള്ള ലീലാവതിയുടെ പെൺമക്കൾ എന്ന ഗ്രന്ഥത്തിന്റെ എഡിറ്റർമാരിലൊരാളാണ് അവർ.

ഗോഡ്ബൊലെയുടെ പ്രവർത്തനമേഖലകൾ ഇവയാണ്:- 
യൂണിവേഴ്സിറ്റി ഓഫ് പൂനെയിൽ നിന്നും ബിരുദവും മുംബൈ ഇന്ത്യൻ ഇൻസ്റ്റിറ്റൂട്ട് ഓഫ് ടെക്നോളജിയിൽ നിന്നും ബിരുദാനന്തര ബിരുദവും നേടിയ രോഹിണി 1979ൽ യൂണിവേഴ്സിറ്റി ഓഫ് ന്യൂയോർക്കിൽ നിന്നും ഡോക്ടറേറ്റും കരസ്ഥമാക്കി. തുടർന്ന് റ്റാറ്റ ഇൻസ്റ്റിറ്റ്യൂട്ട് ഓഫ് ഫണ്ടമെന്റൽ റിസർച്ചിൽ ജോലി ചെയ്തുതുടങ്ങി.  പിന്നീട് യൂണിവേഴ്സിറ്റി ഓഫ് ബോംബെ, ഇന്ത്യൻ ഇൻസ്റ്റിറ്റ്യൂട്ട് ഓഫ് സയൻസ് തുടങ്ങിയ പ്രമുഖ അക്കാദമിക്കു് ഗവേഷണസ്ഥാപനങ്ങളിൽ പ്രവർത്തനം തുടർന്നുപോരുന്നു. 


</doc>
<doc id="304569" url="https://ml.wikipedia.org/wiki?curid=304569" title="തോളൂർ">
തോളൂർ

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് തോളൂർ. തോളൂർ ഗ്രാമപഞ്ചായത്തിന്റെ ഭാഗമാണിത്.


</doc>
<doc id="304575" url="https://ml.wikipedia.org/wiki?curid=304575" title="ഫിഫ്റ്റി ഷേയ്ഡ്‌സ് ഓഫ് ഗ്രേ">
ഫിഫ്റ്റി ഷേയ്ഡ്‌സ് ഓഫ് ഗ്രേ

ബ്രിട്ടീഷ് എഴുത്തുകാരി ഇ.എൽ. ജെയിംസ് രചിച്ച രതി നോവലാണ് ഫിഫ്റ്റി ഷേയ്ഡ്‌സ് ഓഫ് ഗ്രേ. 2011 ൽ പ്രസിദ്ധീകരിച്ച ഈ കൃതിയിലെ ലൈംഗികതയുടെ അതിപ്രസരം നോവലിനെയും ഇതിനെ ആസ്പദമാക്കി നിർമ്മിച്ച ചലച്ചിത്രത്തെയും വിവാദത്തിലാക്കി. 51 ഓളം ഭാഷകളിലേക്ക് പരിഭാഷപ്പെടുത്തിയ നോവലിന്റെ 100 മില്യൺ കോപ്പികളാണ് വിറ്റഴിഞ്ഞത്.
അനസ്‌താസിയ സ്‌റ്റീൽ എന്ന കോളജ്‌ യുവതിയും ക്രിസ്‌റ്റ്യൻ ഗ്രേ എന്ന യുവ വ്യവസായിയും തമ്മിലുള്ള പ്രണയമാണ് ഈ നോവലിലെ കേന്ദ്ര പ്രമേയം. 



</doc>
<doc id="304592" url="https://ml.wikipedia.org/wiki?curid=304592" title="നിസംഗത വക്രം">
നിസംഗത വക്രം

ഉപഭോഗ്താവിന് ഒരെ തരത്തിലുള്ള സംത്യപ്തി നൽകികൊണ്ട്,രണ്ടല്പ്ന്നങ്ങളുടെ വ്യത്യസ്ത സംയോജനങ്ങൾ സാധ്യമായ വക്രം
https://sp.yimg.com/ib/th?id=HN.608004775027477719&pid=15.1&H=120&W=160&P=0

</doc>
<doc id="304594" url="https://ml.wikipedia.org/wiki?curid=304594" title="വില ഇലാസ്തിക ചോദനം">
വില ഇലാസ്തിക ചോദനം

ഉല്പന്നത്തിന്റെ വിലയിൽ ഉണ്ടാകുന്ന മാറ്റത്തിന്റെ ഫലമായി ചോദനത്തിലുണ്ടാകുന്ന പ്രതിസ്പന്ദനാത്ന്മകതയാ ചോദനത്തിന്റെ വില ഇലാസ്തിക 
SOURCE :ECONOMICS TEXT BOOK( SCERT )plus two

</doc>
<doc id="304595" url="https://ml.wikipedia.org/wiki?curid=304595" title="വായ്പൂര് മുസ്ലിം പഴയ പള്ളി">
വായ്പൂര് മുസ്ലിം പഴയ പള്ളി

ആയിരത്തിലധികം പഴക്കമുള്ള വളരെ പുരാതനവും പാവനവുമായ മസ്ജിദാണ് വായ്പൂര് മുസ്ലിം പഴയ പള്ളി പത്തനംതിട്ട ജില്ലയിലെ കൊട്ടാങ്ങാൽ പഞ്ചായത്തിലാണ് ഈ മസ്ജിദ് ഉള്ളത്. ഇതിന്റെ കീഴിൽ അനാഥ അഗതി സംരക്ഷണം ലക്ഷ്യമാക്കി പ്രവർത്തികുന്ന യത്തീംഖാനയും വിദ്യാഭ്യാസ പുരോഗതി ലക്ഷ്യമാക്കി പ്രവർത്തികുന്ന ഒരു വിദ്യാലയവും പ്രവർത്തിക്കുന്നു.


</doc>
<doc id="304597" url="https://ml.wikipedia.org/wiki?curid=304597" title="ചാലക പോളിമറുകൾ">
ചാലക പോളിമറുകൾ

പൂർണമായും കൃത്രിമവും വിദ്യുത്ചാലകവുമായ പോളിമറുകളാണ് ചാലക പോളിമറുകൾ.സംശ്ലേഷിത ലോഹങ്ങൾ എന്നും ഇതിന് പേരുണ്ട്. 


</doc>
<doc id="304612" url="https://ml.wikipedia.org/wiki?curid=304612" title="റെഡ്ബാക്ക് സ്പൈഡർ">
റെഡ്ബാക്ക് സ്പൈഡർ

ഓസ്ട്രേലിയയിൽ കാണപ്പെടുന്ന വിഷമുള്ള ഒരിനം ചിലന്തിയാണ് റെഡ്ബാക്ക് സ്പൈഡർ ലാറ്റ്രോഡെക്റ്റസ് ജനുസിലെ ഒരു സാർവദേശിയ ഇനമാണ് ഇവ. പെൺചിലന്തികൾക്ക് 10 മില്ലിമീറ്റർ നീളവും ആൺചിലന്തികൾക്ക് 3-4 മില്ലീമീറ്റർ നീളവുമാണുള്ളത്. 



</doc>
<doc id="304617" url="https://ml.wikipedia.org/wiki?curid=304617" title="വേലൂർ, തൃശ്ശൂർ">
വേലൂർ, തൃശ്ശൂർ

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് വേലൂർ. വേലൂർ ഗ്രാമപഞ്ചായത്തിന്റെ ഭാഗമാണിത്.


</doc>
<doc id="304621" url="https://ml.wikipedia.org/wiki?curid=304621" title="എടക്കളത്തൂർ">
എടക്കളത്തൂർ

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് എടക്കളത്തൂർ. തോളൂർ ഗ്രാമപഞ്ചായത്തിന്റെ ഭാഗമാണിത്.


</doc>
<doc id="304624" url="https://ml.wikipedia.org/wiki?curid=304624" title="പറപ്പൂർ, തൃശ്ശൂർ">
പറപ്പൂർ, തൃശ്ശൂർ

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് പറപ്പൂർ. തോളൂർ ഗ്രാമപഞ്ചായത്തിന്റെ ഭാഗമാണിത്.


</doc>
<doc id="304628" url="https://ml.wikipedia.org/wiki?curid=304628" title="അഞ്ഞൂർ">
അഞ്ഞൂർ

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് അഞ്ഞൂർ. കൈപ്പറമ്പ് ഗ്രാമപഞ്ചായത്തിന്റെ ഭാഗമാണിത്.


</doc>
<doc id="304631" url="https://ml.wikipedia.org/wiki?curid=304631" title="അരിമ്പൂർ">
അരിമ്പൂർ

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് അരിമ്പൂർ. അരിമ്പൂർ ഗ്രാമപഞ്ചായത്തിന്റെ ഭാഗമാണിത്.


</doc>
<doc id="304634" url="https://ml.wikipedia.org/wiki?curid=304634" title="എറവ്">
എറവ്

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് എറവ്. അരിമ്പൂർ ഗ്രാമപഞ്ചായത്തിന്റെ ഭാഗമാണിത്.


</doc>
<doc id="304641" url="https://ml.wikipedia.org/wiki?curid=304641" title="ഇമ്രാൻ താഹിർ">
ഇമ്രാൻ താഹിർ

ദക്ഷിണാഫ്രിക്കയ്ക്കുവേണ്ടി കളിക്കുന്ന പാകിസ്താൻ വംശജനായ ക്രിക്കറ്റ് താരമാണ് ഇമ്രാൻ താഹിർ (ജനനം 1979 മാർച്ച് 27). വലം കൈയൻ ഓഫ് സ്പിന്നറായ താഹിർ 2011 മുതൽ ദക്ഷിണാഫ്രിക്കൻ ടീമിനു വേണ്ടി കളിക്കുന്നു. ഐ.പി.എല്ലിൽ ഡൽഹി ഡെയർഡെവിൾസിനു വേണ്ടിയും അദ്ദേഹം കളിക്കുന്നുണ്ട്. ഏകദിന ക്രിക്കറ്റിൽ ദക്ഷിണാഫ്രിക്കയ്ക്കുവേണ്ടി ഏറ്റവും കൂടുതൽ വിക്കറ്റ് നേടിയിട്ടുള്ള ലെഗ് സ്പിന്നർ എന്ന നേട്ടം താഹിറിനു സ്വന്തമാണ്.



</doc>
<doc id="304642" url="https://ml.wikipedia.org/wiki?curid=304642" title="ഇ.എൽ. ജെയിംസ്">
ഇ.എൽ. ജെയിംസ്

ബ്രിട്ടീഷ് നോവലിസ്റ്റാണ് ഇ.എൽ. ജെയിംസ് എന്ന പേരിലെഴുതുന്ന എറീക്ക മിച്ചൽ(ജനനം : 7 മാർച്ച് 1963) . ഇവർ രചിച്ച ഫിഫ്റ്റി ഷേയ്ഡ്‌സ് ഓഫ് ഗ്രേ എന്ന രതി നോവൽ ത്രയം 51 ഓളം ഭാഷകളിലേക്ക് പരിഭാഷപ്പെടുത്തിയതായാണ് കണക്കുകൾ. നോവലിന്റെ 100 മില്യൺ കോപ്പികളോളം വിറ്റഴിഞ്ഞു.

സ്കോട്ട്ലാന്റ് സ്ലദേശിയായ അച്ഛൻ ബിബിസിയിൽ ഛായാഗ്രഹകനായിരുന്നു. ചിലി സ്വദേശിനിയായിരുന്നു അമ്മ. കെന്റ് സർവകലാശാലയിൽ ചരിത്രം പഠിച്ചു. ടെലിവിഷൻ സ്കൂളിൽ സഹായിയായും ടെലിവിഷൻ എക്സിക്യൂട്ടീവായും പ്രവർത്തിച്ചു. സ്നോ ക്വീൻസ് ഐസ് ഡ്രാഗണഅ് എന്ന പേരിലായിരുന്നു ആദ്യ രചനകൾ. പിന്നീട് ഇ.എൽ. ജെയിംസ് എന്ന പേര് സ്വീകരിച്ച് എഴുതിയ ഫിഫ്റ്റി ഷേയ്ഡ്‌സ് ഓഫ് ഗ്രേ എന്ന നോവൽ ത്രയം വിൽപ്പനയിലും ജനപ്രീതിയിലും ശ്രദ്ധേയമായി.



</doc>
<doc id="304652" url="https://ml.wikipedia.org/wiki?curid=304652" title="എവ ഡുവേണേ">
എവ ഡുവേണേ

ഒരു അമേരിക്കൻ ചലച്ചിത്ര സംവിധായികയും, തിരക്കഥാകൃത്തുമാണ് എവ ഡുവേണേ എന്ന എവ മേരീ ഡുവേണേ (ജനനം: 1972 ഓഗസ്റ്റ് 24). രണ്ടാമത്തെ ഫീച്ചർ ചലച്ചിത്രമായ മിഡിൽ ഓഫ് നോവേറിനു 2012ലെ സൺഡാൻസ് ചലച്ചിത്രമേളയിൽ മികച്ച സംവിധായികക്കുള്ള പുരസ്കാരം നേടിയതോടെയാണ് എവ ഡുവേണേ ശ്രദ്ധിക്കപ്പെടുന്നത്. ഈ ബഹുമതി നേടുന്ന ആദ്യത്തെ ആഫ്രോ-അമേരിക്കൻ സ്ത്രീ കൂടിയാണ് എവ. 2014ൽ പുറത്തിറങ്ങിയ സെൽമ, മികച്ച ചിത്രത്തിനുള്ള അക്കാദമി അവാർഡ് നാമനിർദ്ദേശവും, മികച്ച സംവിധായകനുള്ള ഗോൾഡൻ ഗ്ലോബ് നാമനിർദ്ദേശവും നേടി. ഈ രണ്ടു നേട്ടങ്ങൾ കൈവരിക്കുന്ന ആദ്യത്തെ കറുത്ത വർഗ്ഗക്കാരിയായ സംവിധായികയാണ് എവ ഡുവേണേ. എന്നാൽ മികച്ച സംവിധായകനുള്ള അക്കാദമി അവാർഡ് പുരസ്കാരത്തിനുള്ള നാമനിർദ്ദേശ പട്ടികയിൽ എവയ്ക്ക് സ്ഥാനം ലഭിച്ചില്ല.


</doc>
<doc id="304662" url="https://ml.wikipedia.org/wiki?curid=304662" title="എളവള്ളി">
എളവള്ളി

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് എളവള്ളി. എളവള്ളി ഗ്രാമപഞ്ചായത്തിന്റെ ഭാഗമാണിത്.


</doc>
<doc id="304681" url="https://ml.wikipedia.org/wiki?curid=304681" title="ബയ്ബായിൻ">
ബയ്ബായിൻ

കോളനിവാഴ്ചയുടെ തുടക്കത്തിനു മുൻപ് ഫിലിപ്പിൻസിൽ നിലവിലിരുന്ന എഴുത്തുവ്യവസ്ഥയാണ് ബയ്ബായിൻ (Baybayin). ഇന്ത്യയിലെ ബ്രാഹ്മിലിപിയുടെ കുടുംബത്തിൽ പെടുന്ന ബയ്ബായിൻ പതിനാറാം നൂറ്റാണ്ടുവരെ പ്രചാരത്തിലിരുന്നതായി രേഖകളുണ്ട്. സ്പാനിഷ് അധിനിവേശത്തെ തുടർന്ന് റോമൻലിപിയുടെ പ്രചാരത്തോടെ ബയ്ബായിന്റെ ഉപയോഗം കുറഞ്ഞെങ്കിലും പത്തൊൻപതാം നൂറ്റാണ്ടിന്റെ അവസാനം വരെ അത് ഉപയോഗത്തിലിരുന്നു. കോളനിവാഴ്ചയുടെ തുടക്കത്തിൽ നാട്ടുഭാഷകളിലെ ക്രിസ്തീയവേദപാഠങ്ങളും മറ്റും ഈ ലിപിയിൽ പ്രസിദ്ധീകരിക്കപ്പെട്ടിട്ടുണ്ട്. പിന്നീട് റോമൻലിപിയ്ക്കു വഴിമാറിക്കൊടുത്ത ബയ്ബായിൻ കാലക്രമേണ മിക്കവാറും വിസ്മൃതമായി. എങ്കിലും കോളനിയുഗത്തിലെ കത്തോലിക്കാപുരോഹിതന്മാർ ഈ എഴുത്തുരീതി നിരീക്ഷിക്കുകയും അതിനെ സംബന്ധിച്ച വിവരങ്ങൾ ശ്രദ്ധാപൂർവം രേഖപ്പെടുത്തിവക്കുകയും ചെയ്തതുമൂലം അത് തീർത്തും അപ്രത്യക്ഷമാകാതിരുന്നു.

ടാഗലോഗ് ഭാഷയിൽ 'ബയ്ബേയ്' (Baybay) എന്നതിന് ചൊല്ലുക, അക്ഷരംതിരിച്ചു പറയുക (to spell) എന്നൊക്കെയാണർത്ഥം. ഈ എഴുത്തുവ്യവസ്ഥയെ സൂചിപ്പിക്കാൻ 'അലിബാത' (Alibata) എന്ന പേരും ഉപയോഗിക്കാറുണ്ട്. 1914-ൽ പോൾ റോഡ്രിഗസ് വെർസോയാണ് ആ പേരിൽ ഈ ലിപിവ്യവസ്ഥയെ ആദ്യം പരാമർശിച്ചത്. 
തെക്കൻ ഫിലിപ്പീൻസിലെ മഗുയിന്ദനാവോ പ്രവിശ്യയിലെ എഴുത്തുരീതിയുടെ അലിഫ്-ബ-ത എന്ന തുടക്കത്തെ പിന്തുടർന്നാണ് ഈ പേര് താൻ കണ്ടെത്തിയതെന്ന് റോഡ്രിഗസ് വെർസോ പറയുന്നു. മഗുയിന്ദനാവോയിലെ മോറോജനതയുടെ എഴുത്ത് ബയ്ബായിൻ ആയിരുന്നില്ലെന്നും, അറബിഭാഷയെ ആടിസ്ഥാനമാക്കിയുള്ള ആ ലിപിവ്യവസ്ഥയെ മുൻനിർത്തിയുള്ള അലിബാത്ത എന്ന പേര് അനുചിതമാണെന്നും ചൂണ്ടിക്കാണിക്കപ്പെട്ടിട്ടുണ്ട്.

ബയ്ബായിന്റെ ചരിത്രത്തെക്കുറിച്ച് ഏറെയും ഊഹാപോഹങ്ങളാണുള്ളത്. തെക്കുകിഴക്കൻ ഏഷ്യയിലെ എഴുത്തുവ്യവസ്ഥകളിൽ പലതിനേയും പോലെ അതും ബ്രാഹ്മി പോലെയുള്ള ഇന്ത്യയിലെ പുരാതനലിപികളിൽ ഒന്നിൽ നിന്ന് ഉരുത്തിരിഞ്ഞതാകാമെന്ന് കരുതപ്പെടുന്നു. വ്യഞ്ജനങ്ങളെ സ്വരങ്ങൾ ചേർത്തുവായിക്കുക, ചേരുന്ന സ്വരം നിർണ്ണയിക്കാൻ സവിശേഷചിഹ്നങ്ങൾ ഉപയോഗിക്കുക തുടങ്ങിയ പ്രത്യേകതകൾ ഇന്ത്യൻ ലിപികളുമായി പങ്കിടുന്നുണ്ടെങ്കിലും ബയ്ബായിന് ഇന്ത്യയിലെ പുരാതനലിപികളോളം പഴക്കമുണ്ടായിരിക്കാൻ വഴിയില്ല. ഇന്തോനേഷ്യയിൽ ജാവയിലെ കാവിലിപിയുമായി അതിന് രൂപസാദൃശ്യമുണ്ട്. എങ്കിലും ഏറെക്കാലം പ്രചാരത്തിലിരുന്നശേഷം പൊതുവർഷം 1400-നടുത്ത് തിരോഭവിച്ച കാവിലിപിയുടെ പഴക്കവും അതിനുണ്ടാകാൻ വഴിയില്ല. ഫിലിപ്പീൻസിൽ അതു പ്രചരിക്കാൻ തുടങ്ങിയത് പതിനാറാം നൂറ്റാണ്ടിലെ യൂറോപ്യൻ അധിനിവേശത്തിന് ഏറെ മുൻപാകായിരിക്കാൻ സാദ്ധ്യത കുറവാണ്. 

ഇന്നത്തെ ഇന്തോനേഷ്യയിലെ ബോർണിയോയിൽ നിന്നായിരുന്നു അതിന്റെ വരവെന്ന് ഫിലിപ്പീൻസുകാർ കരുതിയിരുന്നതായി സ്പാനിഷ് രേഖകൾ പറയുന്നു. ഫിലിപ്പീനി ഭാഷകളിൽ സാധാരണമായ അക്ഷരാന്ത്യത്തിലെ വ്യഞ്ജനത്തെ രേഖപ്പെടുത്താൻ ബയ്ബായൻ എഴുത്തിന്റെ തനതുരൂപത്തിനു കഴിയില്ല എന്നത് ഇതിനു തെളിവായിരിക്കുന്നു. അക്കാര്യം പരിഗണിക്കുമ്പോൾ, അടുത്തകാലത്ത് കടം കൊണ്ടതും പുതിയ ഉപയോക്താക്കളുടെ ആവശ്യങ്ങൾക്കനുസരിച്ച് പരിണമിച്ചിട്ടില്ലാതിരുന്നതുമായ ലിപി ആയിരുന്നു യൂറോപ്യൻ അധിനിവേശത്തിന്റെ തുടക്കത്തിൽ ഫിലിപ്പീൻസിൽ ബയ്ബായിൻ. ഇന്തോനേഷ്യയിലെ സുലവേസി ദ്വീപിലെ ബുഗിനീസ് ലിപിയിൽ നിന്നോ, അതുമായി ഗോത്രബന്ധമുള്ള ഏതെങ്കിലും നഷ്ടലിപിയിൽ നിന്നോ രൂപപ്പെട്ടതാകാം ബയ്ബായിൻ എന്നാണ് ഭൂരിപക്ഷം അന്വേഷകരുടേയും അഭിപ്രായം. ഏതുവഴിക്കായാലും, ഉത്തരഫിലിപ്പീൻസിലെ മുഖ്യദ്വീപായ ലുസോണിൽ അതെത്തിയത് 13-14 നൂറ്റാണ്ടുകളിൽ എന്നോ ആകാമെന്നും കരുതപ്പെടുന്നു.

കോളനിവാഴ്ചയുടെ തുടക്കത്തിൽ സ്പാനിഷ് വേദപ്രചാരകർ ഫിലിപ്പീനികളുടെ സാക്ഷരത ശ്രദ്ധിക്കുകയും അതിൽ മതിപ്പുകാട്ടുകയും ചെയ്തു. പുരുഷന്മാരെപ്പോലെ സ്ത്രീകളും എഴുത്തറിയാവുന്നവരായിരുന്നെന്ന് യൂറോപ്യൻ ലേഖകർ നിരീക്ഷിച്ചിട്ടുണ്ട്. "സ്ത്രീപുരുഷഭേദമെന്യേ ഇവിടെ മിക്കവാറും എല്ലാവർക്കും ഈ ഭാഷ എഴുതാനറിയാം. വളരെ നന്നായും തെറ്റില്ലാതെയും അതെഴുതാൻ കഴിയാത്തവർ ചുരുക്കമാണ്" എന്നാണ് പതിനാറാം നൂറ്റാണ്ടവസാനം കോളനിഭരണത്തിൽ ഉദ്യോഗസ്ഥനായിരുന്ന സ്പെയിൻകാരന്റെ അന്തോണിയോ ഡി മോർഗായുടെ സാക്ഷ്യം. ആദ്യകാലത്ത്, യൂറോപ്യൻ ഭാഷകളിലെ വേദപാഠങ്ങളുടേയും മറ്റും പരിഭാഷകൾ ബയ്ബായിനിൽ ഉണ്ടാക്കുന്നതിലും വേദപ്രചാരകർ താത്പര്യം പ്രകടിപ്പിച്ചു. എങ്കിലും 19-ആം നൂറ്റാണ്ടോടെ, കൈമാറ്റരേഖകളിലെ കൈയ്യൊപ്പുകളിലൊഴിച്ച്, ഈ ലിപി മിക്കവാറും ഉപയോഗിക്കപ്പെടാതെയായി. ബയ്ബായിനിൽ തന്നെയുള്ള ചുരുക്കം ചില കൊടുക്കൽ-വാങ്ങൽ രേഖകളും കൊളനിയുഗത്തിലേതായി നിലവിലുണ്ട്. യൂറോപ്യന്മാരുടെ വരവിനുമുൻപുള്ള ബയ്ബായിൻ രേഖകൾ മിക്കവയും മുളന്തണ്ടും ഓലയും മരത്തോലും പോലുള്ള എഴുത്തുസാമിഗ്രികളിലായിരുന്നതിനാൽ കാലത്തെ അതിജീവിച്ചില്ല. മതവിശ്വാസവുമായി ബന്ധപ്പെട്ട രേഖകൾ, 'പേഗൻ' ധാർമ്മികതയെ തിന്മയായി കരുതിയ മിഷനറിമാർ നശിപ്പിച്ചിരിക്കാനും സാദ്ധ്യതയുണ്ട്.

ബയ്ബായിൻ ലിപിവ്യവസ്ഥയിൽ 3 സ്വരങ്ങളും 14 വ്യഞ്ജങ്ങളും ഉൾപ്പെടെ മുഖ്യമായും 17 അക്ഷരങ്ങളാണുള്ളത്. മറിച്ച് സൂചിപ്പിക്കാതിരിക്കുമ്പോൾ ഓരോ വ്യഞ്ജനചിഹ്നവും 'അ' എന്ന സ്വരത്തോടു ചേർന്നു നിൽക്കുന്നു. വ്യഞ്ജനങ്ങളോട് 'അ' ഒഴിച്ചുള്ള സ്വരങ്ങൾ ചേർക്കാൻ 'കുദ്‌ലിത്' (kudlit) എന്നറിയപ്പെടുന്ന ഛേദങ്ങൾ (incisions) ഉപയോഗിക്കുന്നു. വ്യഞ്ജനത്തോട് ഇ-എ എന്നീ സ്വരങ്ങളിലൊന്നു ചേർക്കാനാണെങ്കിൽ കുദ്‌ലിത് ചേർക്കേണ്ടതു മുകളിലാണ്. ഉ-ഒ എന്നിവയിലൊന്നു ചേർക്കാനാകട്ടെ 'കുദ്‌ലിത്' ചേർക്കേണ്ടത് ചിഹ്നത്തിനു താഴെയാണ്. ഉദാഹരണത്തിന് 'ക'-യുടെ മുകളിൽ 'കുദ്‌ലിത്ത്' ചേർത്താൽ 'കി' എന്നോ 'കെ' എന്നോ വായിക്കാം; താഴെ 'കുദ്‌ലിത്' ചേർത്താൽ വായിക്കേണ്ടത് 'കു' എന്നോ 'കൊ' എന്നോ ആണ്. അക്ഷരമാലയുടെ ഭാഗമായ മൂന്നു സ്വരപ്രതീകങ്ങൾ, വ്യഞ്ജനത്തോടു ചേർത്തെഴുതാൻ കഴിയാത്ത വ്യതിരിക്തസ്വരങ്ങളെ രേഖപ്പെടുത്താൻ മാത്രം ഉപയോഗിക്കുന്നു. 

ഛേദചിഹ്നങ്ങൾ ചേർത്തിട്ടില്ലാത്ത വ്യഞ്ജനങ്ങൾ 'അ' ചേർത്തു വായിക്കണമെന്നതിനാൽ, സ്വരങ്ങളിൽ അവസാനിക്കുന്ന വാക്കുകളെയോ, വാഗംശങ്ങളെയോ (syllables) വ്യക്തതയോടെ രേഖപ്പെടുത്താൻ കഴിയാതെ വരുന്നത് ഈ എഴുത്തുനിയമങ്ങളുടെ ഒരു കുറവായിരുന്നു. വാക്കുകളോ വാഗംശങ്ങളോ (syllables) വ്യഞ്ജനങ്ങളിൽ അവസാനിക്കുമ്പോൾ, അവസാനവ്യഞ്ജനം രേഖപ്പെടുത്താതിരിക്കുകയായിരുന്നു ഒരു പതിവ്. ഇതുമൂലമുണ്ടാകുന്ന അവ്യക്തത പരിഹരിക്കാൻ കോളനിയുഗത്തിലെ വേദപ്രചാരകന്മാർ പരിശ്രമിച്ചു. വ്യഞ്ജനചിഹ്നങ്ങളോടു ചേർന്നുനിൽക്കുന്ന 'അ' സ്വരത്തെ നിഷ്ക്രിയമാക്കാൻ സവിശേഷമായ ഒരു 'കുദ്‌ലിത്' ഉപയോഗിക്കുകയായിരുന്നു അവരുടെ പരിഹാരം. വ്യഞ്ജനചിഹ്നത്തിനു താഴെ ചേർക്കുന്ന അധികഛിഹ്നം(+) ആയിരുന്നു ഈ പുതിയ 'കുദ്‌ലിത്'. 

ബയ്ബായിൽ ലിപിയുടെ സ്ഥാനഭ്രംശവും വിസ്മൃതിയും ഫിലിപ്പീൻസിലെ ദേശീയവാദികളെ വേദനിപ്പിച്ചു. "നമ്മുടെ ഈ ഭാഷ ഒരുകാലത്ത് മറ്റെല്ലാ ഭാഷകളേയും പോലെ സ്വന്തമായ എഴുത്തും അക്ഷരമാലയും ഉള്ളതായിരുന്നു" എന്നാണ് പത്തൊൻപതാം നൂറ്റാണ്ടിലെ വിമതചിന്തകനും ദേശസ്നേഹിയുമായിരുന്ന ഹോസെ റിസാലിന്റെ പരിതാപം. ലിപി റോമൻലിപിയുടെ പ്രഭാവത്തിൽ കാലക്രമേണ വിസ്മരിക്കപ്പെട്ട ഈ എഴുത്തുവ്യവസ്ഥയെ പുനരുജ്ജീവിപ്പിക്കാനുള്ള ശ്രമങ്ങൾ ഇരുപതാം നൂറ്റാണ്ടിന്റെ അവസാനഘട്ടം മുതൽ നടന്നുപോരുന്നു. ലോകമ്പെങ്ങുമുള്ള ഫിലിപ്പീനികൾക്കിടയിൽ, സ്വന്തം പൈതൃകത്തിന്റെ പ്രതീകങ്ങളിലൊന്നെന്ന നിലയിൽ ഈ ലിപിവ്യവസ്ഥയിൽ താത്പര്യം ജനിപ്പിക്കാൻ ഈ ശ്രമങ്ങൾ സഹായിച്ചിട്ടുണ്ട്. ബയ്ബായിൻ എഴുത്ത് കലാസൃഷ്ടികളിൽ ഉപയോഗിക്കുന്നതും ശരീരത്തിൽ അച്ചുകുത്തുന്നതും പതിവായിരിക്കുന്നു. ബയ്ബായിനുള്ള വിരളമായ പുരാതനലിഖിതങ്ങൾ പരിരക്ഷിക്കാൻ സർവകലാശാലകളും മറ്റും തയ്യാറാകുന്നു. മനിലായിലെ സാന്തോ തോമാസ് സർവകലാശാലയിലുള്ള ബയ്ബായിൻ ലിഖിതശേഖരം ദേശീയസമ്പത്തായി പ്രഖ്യാപിക്കപ്പെട്ടിരിക്കുന്നു. ബയ്ബായിനെ ഫിലിപ്പീൻസിന്റെ ദേശീയ എഴുത്തുവ്യവസ്ഥയായി പ്രഖ്യാപിക്കണമെന്ന ആവശ്യവും നിലവിലുണ്ട്. ഈ ലക്ഷ്യത്തോടെയുള്ള കരടുനിയമം 2014 ഒക്ടോബർ മാസം ഫിലിപ്പീൻ സെനറ്റിൽ അവതരിപ്പിക്കപ്പെട്ടിരുന്നു. ഭക്ഷ്യോല്പന്നങ്ങളുടെ പുറംചട്ടയിലെ പേര് ബയ്ബായിനിൽ എഴുതാൻ ഉല്പാദകരേയും, പത്രമാസികകളുടെ പേര് ആ ലിപിയിൽ എഴുതാൻ പ്രസിദ്ധീകരണസ്ഥാപനങ്ങളേയും ബാദ്ധ്യസ്ഥരാക്കുന്നതിനും മറ്റുമുള്ള വ്യവസ്ഥകൾ അടങ്ങിയതായിരുന്നു ഈ കരടുനിയമം. 

ബയ്ബായിൻ ലിപിയിലെ അക്ഷരങ്ങൾക്ക് നിഗൂഢാർത്ഥങ്ങൾ കല്പിച്ച് തദ്ദേശീയസംസ്കാരവും ദൈവസങ്കല്പങ്ങളുമായി ബന്ധിപ്പിക്കുന്ന സിദ്ധാന്തങ്ങളും അവതരിപ്പിക്കപ്പെട്ടിട്ടുണ്ട്. താഗലോഗ് ജനതയുടെ ദൈവസങ്കല്പത്തെ സൂചിപ്പിക്കുന്ന 'ബതാല' (Bathala) എന്ന വാക്കിലെ മൂന്നക്ഷരങ്ങൾ, ദൈവസ്വഭാവത്തിന്റെ ത്രിഭാവങ്ങൾ സൂചിപ്പിക്കുന്ന പ്രതീകങ്ങളാണെന്നാണ് ഈവിധം സിദ്ധാന്തങ്ങളിലൊന്ന്. 

ആധുനിക ഫിലിപ്പീൻസിലെ ദേശീയഭാഷകളിൽ ചിലതിന്റെ എഴുത്തുവ്യവസ്ഥകൾ ബയ്ബായിനിൽ നിന്ന് ഉരുത്തിരിഞ്ഞതാണ്. വടക്കൻ ഫിലിപ്പീൻസിൽ പമ്പാംഗാ പ്രവിശ്യയിലെ കാ-പമ്പാംഗൻ ലിപി, പലാവാൻ ദ്വീപിലെ ടാഗ്ബൻവാ ലിപി, മിന്ദോരോ ദ്വീപിലെ ലിപികളായ ഹനുനോ, ബുഹിദ് തുടങ്ങിയവ ബയ്ബായിനെ ആശ്രയിച്ചു രൂപപ്പെട്ട എഴുത്തുവ്യവസ്ഥകളിൽ ചിലതാണ്.


</doc>
<doc id="304686" url="https://ml.wikipedia.org/wiki?curid=304686" title="ലാലൂർ">
ലാലൂർ

തൃശ്ശൂർ മുൻസിപ്പൽ കോർപ്പറേഷന്റെ വാർഡ് 49 ഉൾപ്പെടുന്ന സ്ഥലമാണ് ലാലൂർ. 108 ദുർഗ്ഗാക്ഷേത്രങ്ങളിൽ ഒന്നായ ലാലൂർ കാർത്ത്യായനി ക്ഷേത്രം ഇവിടെ സ്ഥിതി ചെയ്യുന്നു.


</doc>
<doc id="304689" url="https://ml.wikipedia.org/wiki?curid=304689" title="സാവിത്രി ഫൂലെ">
സാവിത്രി ഫൂലെ

മഹാരാഷ്ട്രയിൽ അധഃസ്ഥിതരുടെ വിമോചനത്തിനായി നിരന്തരം ഇടപെട്ട സാമൂഹ്യ പ്രവർത്തകയായിരുന്നു സാവിത്രി ഫൂലെ സ്ത്രീകളുടെ വിദ്യാഭ്യാസത്തിനായും ഉന്നതിക്കായും സധീരം പോരാടിയ ഇവർ ജ്യോതിറാവു ഫൂലെയുടെ പത്‌നിയാണ്.
1831 ജനുവരി 3നാണ് സാവിത്രി ഭായി എന്ന സാവിത്രി ഫൂലെ മഹാരാഷ്ട്രയിൽ ജനിച്ചു. 9 വയസ്സുള്ളപ്പോൾ 13കാരനായ ജ്യോതിറാവു ഫൂലെയുമായുള്ള വിവാഹം നടന്നു. ജ്യോതിറാവുവിന്റെ പ്രോൽസാഹനം നിമിത്തം സ്‌കൂളിൽ പോയി പഠിച്ച് സ്‌കൂൾ അധ്യാപികയായി. 1848 ആഗസ്തിൽ ബുധവാർ പേട്ടയിലെ ഭിഡെവാഡയിൽ, വിദ്യാഭ്യാസം ചെയ്യാനവകാശമില്ലാതിരുന്ന ചമാർ, മഹർ, മാംഗ് തുടങ്ങിയ അസ്പൃശ്യ ജാതികളിൽപെട്ടവർക്കുമായി അവർ സ്വന്തമായി സ്‌കൂൾ ആരംഭിച്ചു. സാമ്പത്തിക കാരണങ്ങളാൽ സാവിത്രി ഫൂലെയ്ക്ക് സ്‌കൂൾ പൂട്ടേണ്ടിവന്നു. പൊതു പ്രശ്നങ്ങളിൽ ജ്യോതിറാവുവിനോടൊപ്പം സജീവമായിരുന്ന സാവിത്രിയുടെ നിരന്തര പരിശ്രമത്താൽ 1851 ജൂലൈ മാസത്തിൽ വീണ്ടും പെൺകുട്ടികൾക്കായുള്ള സ്‌കൂൾ തുറന്നു. 8 കുട്ടികളെ വെച്ച് ആരംഭിച്ച സ്‌കൂൾ പെട്ടെന്നു തന്നെ വിപുലമായി പ്രവർത്തിക്കാനാരംഭിച്ചു. 

1873 സെപ്തംബറിൽ ജ്യോതിറാവു ഫൂലെ രൂപം നൽകിയ സത്യശോധക് സമാജിന്റെ (സത്യാന്വേഷക സംഘടന) എല്ലാ പ്രവർത്തനങ്ങളിലും സാവിത്രി ഭായി ഭാഗഭാക്കായി. സംഘടനയുടെ നേതൃത്വത്തിൽ പെൺകുട്ടികളുടെ വിദ്യാഭ്യാസം മാത്രമല്ല, വിധവാ വിവാഹം, വിധവകളുടെ മക്കൾക്കായി അനാഥാലയങ്ങൾ എന്നിവയും ആരംഭിച്ചു. പരമ്പരാഗതമായ ആചാരങ്ങളെയും മറ്റ് അനാചാരങ്ങളെയും മാറ്റിനിർത്തിക്കൊണ്ട് ബദൽ വിവാഹങ്ങൾ സംഘടിപ്പിച്ചു. 

സ്ത്രീകൾ വീടിനു പുറത്തിറങ്ങുന്നത് പോലും കടുത്ത അപമാനമായി കണ്ടിരുന്ന അക്കാലത്ത് യാഥാസ്ഥികരിൽ നിന്നും കനത്ത എതിർപ്പ് ഇവർ നേരിട്ടു. കല്ലും ചളിയും തുടങ്ങി ചാണകം വരെ അവർക്കെതിരെ എറിയപ്പെട്ടു. ഇതിൽ ഭയന്ന് പിന്മാറാതെ മാറ്റിയുടുക്കാൻ മറ്റൊരു സാരി കയ്യിൽ കരുതി. ശക്തമായ എതിർപ്പുകളെ തുടർന്നു ദമ്പതികളെ വീട്ടിൽ നിന്ന് പുറത്താക്കി.

1852 നവംബർ 16 : ബ്രിട്ടീഷ് ഗവണ്മെന്റ് ഫുലെ ദമ്പതികളെ ആദരിച്ചു. വിദ്യാഭ്യാസരംഗത്തെ പ്രവർത്തനങ്ങൾക്ക് “മികച്ച അദ്ധ്യാപിക”(best teacher) ആയി സാവിത്രിബായ് പ്രഖ്യപിക്കപെട്ടു

പ്ലേഗ് പടർന്നു പിടിച്ചപ്പോൾ ആ പ്രദേശങ്ങളിൽ ചെന്ന് മുന്നിൽനിന്ന് പ്രവർത്തിക്കുകയും രോഗം ബാധിച്ചവരെ ആശുപത്രിയിലെത്തിച്ച് രോഗം ഭേദമാകുംവരെ പരിചരിക്കുകയും ചെയ്തു. അങ്ങനെ രോഗം പകർന്നാണ് 1897 മാർച്ച് 10ന് സാവിത്രി ഫൂലെ അന്തരിച്ചത്.




</doc>
<doc id="304694" url="https://ml.wikipedia.org/wiki?curid=304694" title="അത്താണി, തൃശ്ശൂർ">
അത്താണി, തൃശ്ശൂർ

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് അത്താണി. വടക്കാഞ്ചേരി നഗരസഭയുടെ ഭാഗമാണിത്. സർക്കാർ സ്ഥാപനമായ സ്റ്റീൽ ആൻഡ്‌ ഇന്റസ്റ്റ്രിയൽ ഫോർജിങ്ങ്സ് ലിമിറ്റഡ് ഇവിടെ സ്ഥിതിചെയ്യുന്നു. പോപ് പോൾ സ്ഥാപനം ഇതിനടുത്താണ്.


</doc>
<doc id="304706" url="https://ml.wikipedia.org/wiki?curid=304706" title="മർക്കോസ്‌">
മർക്കോസ്

ക്രിസ്തീയബൈബിളിൽ പുതിയ നിയമത്തിലെ രണ്ടാമത്തെ പുസ്തകമായ മർക്കോസിന്റെ സുവിശേഷത്തിന്റെ ഗ്രന്ഥകാരനാണ് മാർകോസ് എന്നു വിശ്വസിച്ചു പോരുന്നു. എഴുപത് ശിഷ്യന്മാരിൽ ഒരാളായ ഇദ്ദേഹമാണ് അലക്സാണ്ട്രിയയിലെ സഭയുടെ സ്ഥാപകൻ. ഏപ്രിൽ 25ന് ആണ് മാർകോസിന്റെ തിരുനാൾ ആചരിക്കുന്നത്. ചിറകുള്ള സിംഹമാണ് ഇദ്ദേഹത്തിന്റെ ചിഹ്നം.


</doc>
<doc id="304708" url="https://ml.wikipedia.org/wiki?curid=304708" title="ലൂക്കാ">
ലൂക്കാ

ബൈബിളിലെ നാലു സുവിശേഷകരിൽ ഒരാളാണ് വിശുദ്ധ ലൂക്ക. സിറിയയിലെ അന്ത്യോക്യയിലെ ഹെല്ലനിസ്റ്റിക് നഗരമായിരുന്നു ലൂക്കായുടെ സ്വദേശം. ആദിമ സഭാപിതക്കന്മാർ, ലൂക്കായുടെ സുവിശേഷത്തിന്റെയും അപ്പസ്തോല പ്രവൃത്തികളുടെയും ഗ്രന്ഥകർത്താവായി ചൂണ്ടിക്കാണിക്കുന്നത് ഇദ്ദേഹത്തെയാണ്.


</doc>
<doc id="304716" url="https://ml.wikipedia.org/wiki?curid=304716" title="ആനന്ദിഭായ് ജോഷി">
ആനന്ദിഭായ് ജോഷി

വിദേശ രാജ്യത്ത് നിന്ന് വൈദ്യശാസ്ത്രത്തി ൽ ബിരുദം നേടിയ ആദ്യ ഇന്ത്യക്കാരിയാണ് ആനന്ദിഭായ് ജോഷി. 
മാര്ച്ച് 31, 1865 -ൽ മഹാരാഷ്ട്രയിലെ കല്യാണിൽ ഒരു യാഥാസ്ഥിതിക ബ്രാഹ്മൺ കുടുംബത്തിൽ ജനിച്ചു. സ്ത്രീ വിദ്യാഭ്യാസത്തോട് വളരെയധികം വിമുഖത പുലര്ത്തിയ ഒരു കാലഘട്ടത്തിലായിരുന്നു അവരുടെ ജനനം. വളരെ ചെറിയ പ്രായത്തിൽ, 9-ആം വയസ്സിൽ അവർ വിവാഹിതരായി. തന്നെക്കാൾ 11 വയസ്സ് പ്രായക്കൂടുതളുള്ള വിഭാര്യനായിരുന്ന ഗോപാൽ റാവു ജോഷി ആയിരുന്നു അവരുടെ ഭർത്താവ്. ഭർത്താവ് പുരോഗമന ചിന്തയുള്ളാാളും സ്ത്രീ വിഭ്യാസം പ്രോത്സാഹിപ്പിക്കുന്നയാളുമായിരുന്നു. 14-ആം വയസ്സിൽ മൂത്ത കുട്ടിക്ക് ജന്മം നല്കിയെങ്കിലും കേവലം 10 ദിവസങ്ങൾക്കകം കുട്ടി മരണപ്പെടുകയുണ്ടായി. ഒരു വനിതാ ഡോക്ടർ ഉണ്ടായിരുന്നെങ്കിൽ തന്റെ കുട്ടിയെ രക്ഷപ്പെടുത്തുവാൻ സാധിക്കുമായിരുന്നു എന്ന ചിന്താഗതി ഭാവിയിൽ അവരുടെ വൈദ്യശാ സ്ത്ര പഠനത്തിനു വഴിതെളിയിച്ചു. ഭര്ത്താവിന്റെ പ്രോത്സാഹനം കൂടിയായപ്പോൾ വിദേശത്തു പോയി പഠിക്കാനുള്ള ശ്രമങ്ങൾ ആരംഭിച്ചു. അമേരിക്കയിലുള്ള ഒരു സുഹൃത്തിനോട് സഹായം അഭ്യർത്തിച്ചുകൊണ്ട് കത്തെഴുതുകയും തുടര്ന്നു സുഹൃത്ത് അവിടെ പഠനത്തിനായുള്ള സൗകര്യങ്ങൾ ചെയ്യാമെന്നും ഭര്ത്താവിനു അവിടെ ജോലി ശരിയാക്കാമെന്നും അറിയിച്ചു. എന്നാൽ ദമ്പതികൾ ക്രിസ്തു മതം സ്വീകരിക്കണമെന്ന ഉപാധിയോടെയുള്ള ഈ വാഗ്ദാനം സ്വീകരിക്കാൻ ദമ്പതികൾ തയ്യാറായില്ല.പിന്നീട് തെഡോസിയ കാര്പെന്റാർ എന്ന അമേരിക്കൻ വനിതാ ഇവര്ക്ക് പഠനത്തിനായുള്ള എല്ലാ സൗകര്യങ്ങളും ചെയ്തുകൊടുക്കാമെന്നു സമ്മതിച്ചു. എന്നാൽ ഇവര വിദേശ പഠനം നടത്തുന്നതിനെതിരെ എതിര്പ്പുമായി ചില ഹിന്ദു യാഥാസ്ഥിതികർ രംഗത്ത് വരികയും വിദേശ പഠനത്തിനു ശേഷം ഇന്ത്യയിൽ തിരിച്ചു വരുമെന്ന ഉറപ്പിന്മേൽ അവര്ക്ക് ഇത്തരം എതിർപ്പുകൾ മറികടക്കാൻ സഹായിക്കുകയും വിദേശത്തേക്ക് പഠനത്തിനായി പോകുകയും ചെയ്തു. 1886 മാര്ച്ച് മാസം 11 -ആം തിയ്യതി ബിരുദം നേടിയതിനു ശേഷം അവർ ഇന്ത്യയിൽ വരികയും ആൽബർത്റ്റ് എഡ്വാർഡ് ആശുപത്രിയിൽ ഫിസിഷ്യൻ -ഇന്-ചാര്ജ്ജ് ആയി ചുമതലയേൽക്കുകയും ചെയ്തു. ട്യൂബർകുലോസിസ് പിടിപെട്ട അവർ 26-02-1887 -ല മരണത്തിനു കീഴടങ്ങി.

</doc>
<doc id="304719" url="https://ml.wikipedia.org/wiki?curid=304719" title="കിച്ചങ്കനി">
കിച്ചങ്കനി

ടാൻസാനിയൻ നഗരമായ ദാർ എസ് സലാമിൽ നിന്നും 40 കിലോമീറ്റർ ദൂരെയുള്ള ഒരു ചെറിയ ഗ്രാമമാണ് കിച്ചങ്കനി (Kichankani).

വിദ്യാഭ്യാസപരമായി പിന്നാക്കം നിൽക്കുന്ന കിച്ചങ്കനിയിൽ ഒരു പുസ്തകശാല ഉണ്ടാക്കാൻ അവിടെ താമസിക്കുന്ന മലയാളിയായ സോമിയുടെ ശ്രമം ഈ ഗ്രാമത്തെപ്പറ്റി കേരളത്തിലെ ജനങ്ങളുടെ ശ്രദ്ധയാകർഷിക്കാൻ ഇടയാക്കി. കേരളത്തിൽ നിന്നും വിദേശങ്ങളിൽ നിന്നും പുസ്തകങ്ങൾ ശേഖരിച്ച് കിച്ചങ്കനിയിൽ തുടങ്ങുന്ന പുസ്തകശാലയിൽ എത്തിക്കുകയാണ് പ്രാഥമിക പരിപാടി. ഇതിലേക്ക് ദുബായിയിലെ ഒരു സ്കൂൾ ആയിരത്തിലേറെ പുസ്തകങ്ങൾ ലഭ്യമാക്കുകയുണ്ടായി. സ്വാഹിലി പുസ്തകങ്ങളോടൊപ്പം ഇംഗ്ലീഷ് ഭാഷ പരിശീലനവും ഈ പദ്ധതിയുടെ ഭാഗമായി വിഭാവനം ചെയ്യുന്നുണ്ട്. കിച്ചങ്കനി ഗ്രാമത്തിലെ ജനങ്ങൾക്ക് ശുദ്ധമായ കുടിവെള്ളം ലഭ്യമാക്കുന്നതിനായി കുഴൽക്കിണർ ഉണ്ടാക്കുവാനും പരിപാടിയുണ്ട്. ശേഖരിച്ച ഏഴായിരത്തോളം പുസ്തകങ്ങൾ തരം‌തിരിക്കുവാനായി എറണാകുളത്ത് സംഘടിപ്പിച്ച പരിപാടി ഹർത്താൽ ദിനമായിരുന്നിട്ടു കൂടി തടസ്സപ്പെടാതെ നടന്നു. അൻപതിലേറെപ്പേർ പങ്കെടുത്ത ഈ പരിപാടിയിൽ വേർതിരിച്ച പുസ്തകങ്ങൾ ടാൻസാനിയയിൽ എത്തിക്കാൻ വേണ്ടിവരുന്ന ചെലവ് കൊച്ചിയിലെ ഒരു വിവരസാങ്കേതിക കമ്പനി വഹിക്കും. ഹർത്താൽ ദിനത്തിൽ സംസ്ഥാനത്തിന്റെ വിവിധ സ്ഥലങ്ങളിൽ നിന്നും വന്ന 53 പേർ എറണാകുളത്തുവച്ച് പുസ്തകങ്ങൾ വേർതിരിച്ച് ഡാറ്റാ എൻട്രി നടത്തി.



</doc>
<doc id="304723" url="https://ml.wikipedia.org/wiki?curid=304723" title="മിലിന്ദ ഗേറ്റ്‌സ്">
മിലിന്ദ ഗേറ്റ്‌സ്

ഒരു അമേരിക്കൻ ബിസിനസ്സുകാരിയും, സാമൂഹിക പ്രവർത്തകയുമാണ് മിലിന്ദ ഫ്രഞ്ച് ഗേറ്റ്സ്, (ജനനം: മിലിന്ദ ആൻ ഫ്രഞ്ച്; ഓഗസ്റ്റ് 15, 1964, ഡാലസ്, ടെക്സാസ്, യു.എസ്.) . പ്രമുഖ ബിസിനസ്സുകാരനായ ബിൽ ഗേറ്റ്സിന്റെ ഭാര്യയാണ് അവർ. ബിൽ ആൻഡ് മിലിന്ദ ഗേറ്റ്സ് ഫൗണ്ടേഷൻ എന്ന ജീവകാരുണ്യ സംഘടനയുടെ സഹസ്ഥാപകയാണ് അവർ. കുറേക്കാലം മൈക്രോസോഫ്റ്റ് കമ്പനിയിലും അവർ പ്രവർത്തിച്ചിട്ടുണ്ട്.
1964 ഓഗസ്റ്റ് 15ന് അമേരിക്കയിലെ ടെക്സസിലാണ് മിലിന്ദ ജനിച്ചത്. റെയ്മണ്ട് ജോസഫ് ഫ്രഞ്ച് ജൂണിയർ, എലെയ്ൻ ആഗ്നസ് അമെർലാൻഡ് എന്നിവരാണ് മാതാപിതാക്കൾ. ഡ്യൂക്ക് യൂണിവേഴ്സിറ്റിയിൽ നിന്ന് കമ്പ്യൂട്ടർ സയൻസിലും, സാമ്പത്തികശാസ്ത്രത്തിലും ബിരുദം നേടിയിട്ടുള്ള അവർ, 1994ൽ മൈക്രോസോഫ്റ്റിൽ ജോലി ചെയ്തുകൊണ്ടിരിക്കുമ്പോൾ ബിൽ ഗേറ്റ്സിനെ കണ്ടുമുട്ടുകയും അവർ വിവാഹിതരാകുകയും ചെയ്തു. മൂന്ന് കുട്ടികളാണ് അവർക്കുള്ളത്.



</doc>
<doc id="304731" url="https://ml.wikipedia.org/wiki?curid=304731" title="വിവിയൻ ഡൊറോത്തിയ മെയ്ർ">
വിവിയൻ ഡൊറോത്തിയ മെയ്ർ

പ്രമുഖ അമേരിക്കൻ ഛായാഗ്രാഹകയായിരുന്നു വിവിയൻ ഡൊറോത്തിയ മെയ്ർ(ജ: ഫെബ്: 1, 1926 –മ: ഏപ്രിൽ 21, 2009) ന്യൂയോർക്ക് നഗരത്തിലെ തെരുവു ചിത്രങ്ങൾ പകർത്തുന്നതിലും നഗരത്തിലെ വാസ്തുശില്പങ്ങളുടെ ചിത്രങ്ങൾ പകർത്തുന്നതിലുമാണ് അവർ പ്രധാനമായും ശ്രദ്ധിച്ചിരുന്നത്.1950- 1960 കളിലെ തെരുവു കാഴ്ചകളായിരുന്നു മെയ് റിന്റെ കേന്ദ്രപ്രമേയം.

വിവിയന്റെ ജീവിതകാലത്ത് അവർ എടുത്ത ചിത്രങ്ങൾ കൂടുതലും വെളിച്ചം കണ്ടിരുന്നില്ല. നെഗറ്റീവുകൾ വികസിപ്പിച്ചെടുക്കാത്തതായിരുന്നു പ്രധാനകാരണം.കൂടാതെ ചിത്രങ്ങൾ പ്രസിദ്ധീകരിച്ചുകാണുന്നതിൽ അവർ അത്ര താത്പര്യം കാണിച്ചിരുന്നുമില്ല. 2007 ൽ ജോൺ മലൂഫ് നടത്തിയ പരിശ്രമം മൂലമാണ് അവരുടെ മിക്കചിത്രങ്ങളും പുറം ലോകം കാണാൻ ഇടവന്നത്.



</doc>
<doc id="304733" url="https://ml.wikipedia.org/wiki?curid=304733" title="ആറയൂർ ശ്രീ മഹാദേവക്ഷേത്രം">
ആറയൂർ ശ്രീ മഹാദേവക്ഷേത്രം

തിരുവനന്തപുരം ജില്ലയിൽ നെയ്യാറ്റിൻകര താലൂക്കിൽ പാറശ്ശാലയ്ക്ക് സമീപം ചെങ്കൽ വില്ലേജിൽ ആറയൂരിൽ സ്ഥിതിചെയ്യുന്ന ഒരു ശിവക്ഷേത്രമാണ് ആറയൂർ ശ്രീ മഹാദേവക്ഷേത്രം. തിരുവിതാംകൂർ ദേവസ്വം ബോർഡിന്റെ കീഴിലുള്ള ഒരു മേജർ ക്ഷേത്രമാണ് ഇത്. ഇവിടെ പരമശിവൻ ധ്യാനഭാവത്തിൽ കിഴക്കോട്ട് ദർശനമായി കുടിയിരുത്തപ്പെട്ടിരിയ്ക്കുന്നു. കൂടാതെ ധാരാളം ഉപദേവതകളുമുണ്ട്.

ഇന്ന് ക്ഷേത്രമിരിയ്ക്കുന്ന സ്ഥലം പണ്ട് ഒരു കൊടുംകാടായിരുന്നുവത്രേ. അവിടെ ഒരുപാട് മഹർഷിമാർ താമസിച്ചിരുന്നു. ഒരിയ്ക്കൽ അവർക്ക് ഒരു സ്വപ്നദർശനമുണ്ടായി. സാക്ഷാൽ പരമശിവൻ പാർവ്വതീദേവിയോടൊത്ത് അടുത്തുള്ള നദിയിലൂടെ തോണിയിൽ ഉല്ലാസയാത്ര നടത്തിവരുന്നതായിരുന്നു ആ സ്വപ്നം. പിന്നീട് അവർ അവിടെ പാർവ്വതീസമേതനായി ശിവനെ ഭജിച്ചുവന്നു. ഒടുവിൽ പാർവ്വതീപരമേശ്വരന്മാർ അവർക്ക് ദർശനമേകുകയും അവിടെത്തന്നെ നിത്യസാന്നിദ്ധ്യം ചെയ്തുകൊള്ളാമെന്ന് പറയുകയും ചെയ്തു. 

ഒരുപാട് വർഷങ്ങൾക്കുശേഷം ഇവിടെ പുല്ലരിയാൻ വന്ന സ്ത്രീകൾ തങ്ങളുടെ അരിവാളിന് മൂർച്ഛ കൂട്ടാനായി ഒരു കല്ലിൽ ഉരച്ചുനോക്കിയപ്പോൾ അവിടെ രക്തപ്രവാഹമുണ്ടായി. തുടർന്ന് അവർ സ്ഥലത്തെ ചില പ്രമാണിമാരെപ്പോയി ഈ വിവരം അറിയിച്ചു. അന്വേഷിച്ചപ്പോൾ സ്വയംഭൂവായ ശിവലിംഗത്തിൽ നിന്നാണ് രക്തപ്രവാഹമുണ്ടായതെന്ന് അവർ കണ്ടു. തുടർന്ന് അവിടെയൊരു ക്ഷേത്രവും പണിതു. അതാണ് ആറയൂർ ശ്രീ മഹാദേവക്ഷേത്രം.

തിരുവനന്തപുരം നഗരത്തിൽ നിന്ന് ഉദ്ദേശം 30 കിലോമീറ്റർ തെക്കുമാറിയാണ് ആറയൂർ ഗ്രാമം. ചരിത്രനോവലുകളുടെ സ്രഷ്ടാവായ സി.വി. രാമൻ പിള്ളയുടെ ജന്മഗൃഹം ഇവിടെയാണ്. അദ്ദേഹത്തിന്റെ വീട്ടിൽ നിന്ന് അല്പം കൂടിപ്പോയാൽ ക്ഷേത്രകവാടത്തിനരികിലെത്താം. പ്രകൃതിരമണീയമായ സ്ഥലത്താണ് ക്ഷേത്രം സ്ഥിതിചെയ്യുന്നത്. ചുറ്റും നെൽപ്പാടങ്ങളും തോട്ടങ്ങളുമാണ്. അതായത്, ഇന്നും ബാക്കിനിൽക്കുന്ന ഗ്രാമസൗന്ദര്യത്തിന്റെ കാഴ്ചകൾ അങ്ങിങ്ങായി കാണാം.

ക്ഷേത്രമതിൽക്കകത്ത് സ്ഥലം താരതമ്യേന കുറവാണ്. സാധാരണ ക്ഷേത്രങ്ങളുടെ വലിപ്പമേയുള്ളൂ. കിഴക്കുഭാഗത്തുകൂടെ ഒരു ചെറിയ തോട് ഒഴുകുന്നു. പണ്ട് ഈ തോട് വലിയൊരു നദിയായിരുന്നുവത്രേ. ഈ നദിയിലൂടെയാണ് പാർവ്വതീപരമേശ്വരന്മാർ ഉല്ലാസയാത്ര നടത്തിവരുന്നതായി മഹർഷിമാർക്ക് സ്വപ്നത്തിൽ ദൃശ്യമായതത്രേ. ഈ തോട് പിന്നീടൊഴുകി നെയ്യാർ നദിയിൽ ചെന്നുചേർന്ന് കടലിൽ പതിയ്ക്കുന്നു. വടക്കുഭാഗത്ത് ക്ഷേത്രക്കുളമുണ്ട്. ക്ഷേത്രമുറ്റത്ത് ധാരാളം മരങ്ങൾ കാണാം. അവയിൽ വടക്കുകിഴക്കുഭാഗത്തുള്ള ഒരു ആൽമരത്തിന്റെ ചുവട്ടിൽ നാഗദൈവങ്ങളുടേയും യക്ഷിയമ്മയുടെയും പ്രതിഷ്ഠ കാണാം. നാഗദൈവങ്ങൾക്ക് ഇവിടെ നിത്യവും നൂറും പാലും സമർപ്പണമുണ്ട്. തൊട്ടടുത്ത് നവഗ്രഹപ്രതിഷ്ഠയും കാണാം. അത്യപൂർവ്വമായ ഈ പ്രതിഷ്ഠ ഈയടുത്ത കാലത്താണ് ഉണ്ടായത്.

മറ്റ് ക്ഷേത്രങ്ങളിൽ നിന്ന് വ്യത്യസ്തമായി ഇവിടെ ആനക്കൊട്ടിൽ പണിതിട്ടില്ല. എന്നാൽ കൊടിമരമുണ്ട്. ഇവിടെ ചെമ്പുകൊടിമരമാണുള്ളത്. ഭഗവദ്വാഹനമായ നന്തിയെ ശിരസ്സിലേറ്റുന്ന ഈ കൊടിമരം കടന്നാൽ ബലിക്കൽപ്പുരയാണ്. താരതമ്യേന ചെറിയ ബലിക്കൽപ്പുരയാണ്. ബലിക്കല്ലും തീരെ ചെറുതാണ്. ഇത് രണ്ടും കടന്നാൽ പരമപവിത്രമായ നാലമ്പലത്തിലെത്താം. നാലമ്പലവും താരതമ്യേന ചെറുതാണ്. തെക്കുകിഴക്കേമൂലയിൽ തിടപ്പള്ളിയും വടക്കുകിഴക്കേമൂലയിൽ കിണറും കാണാം. പ്രവേശനകവാടത്തിന് ഇരുവശവും വാതിൽമാടങ്ങളാണ്. ഇവ നാമജപം മുതലായ പരിപാടികൾക്ക് ഉപയോഗിയ്ക്കുന്നു.

സാമാന്യം വലിപ്പമുള്ള ഒറ്റനില വട്ടശ്രീകോവിലാണിവിടെ. ചെമ്പുമേഞ്ഞ മേൽക്കൂരയോടും സ്വർണ്ണത്താഴികക്കുടത്തോടും കൂടി പരിശോഭിയ്ക്കുന്ന ഈ ശ്രീകോവിലിലാണ് ആറയൂരപ്പന്റെ പ്രതിഷ്ഠ. ധ്യാനഭാവത്തിലുള്ള ശിവനായാണ് (ദക്ഷിണാമൂർത്തി) പ്രതിഷ്ഠാസങ്കല്പം. ഒന്നരയടി പൊക്കം വരുന്ന സ്വയംഭൂവായ ശിവലിംഗം കിഴക്കോട്ട് ദർശനമായി പ്രതിഷ്ഠിയ്ക്കപ്പെട്ടിരിയ്ക്കുന്നു. പാർവ്വതീദേവി ഭഗവാനോടൊത്ത് നിത്യസാന്നിദ്ധ്യം ചെയ്യുന്നുവെന്നാണ് വിശ്വാസം.ഈയടുത്ത് നടന്ന ദേവപ്രശ്നത്തിൽ ദേവിയ്ക്ക് പ്രത്യേകം പ്രതിഷ്ഠ വേണമെന്ന് നിർദ്ദേശിച്ചിരുന്നു.

നാലമ്പലത്തിനകത്ത് വേറെയും മൂന്ന് ശ്രീകോവിലുകൾ കാണാം. തെക്കുപടിഞ്ഞാറുഭാഗത്ത് ഒന്നും, വടക്കുപടിഞ്ഞാറുഭാഗത്ത് രണ്ടുമാണ് ശ്രീകോവിലുകൾ. തെക്കുപടിഞ്ഞാറുഭാഗത്തെ ശ്രീകോവിലിൽ ഗണപതിയും വടക്കുപടിഞ്ഞാറുഭാഗത്തെ ശ്രീകോവിലുകളിൽ യഥാക്രമം സുബ്രഹ്മണ്യനും ദുർഗ്ഗാദേവിയുമാണ് കുടികൊള്ളുന്നത്. ഇവർക്കുമുന്നിൽ പ്രത്യേകമണ്ഡപങ്ങളുമുണ്ട്. 

ക്ഷേത്രനാലമ്പലത്തിന് പുറത്ത് തെക്കുകിഴക്കേമൂലയിൽ രക്ഷസ്സ് പ്രതിഷ്ഠയുണ്ട്. തെക്കുപടിഞ്ഞാറേമൂലയിൽ ശാസ്താവ് കുടിയിരുത്തപ്പെട്ടിരിയ്ക്കുന്നു. ഇവിടെ ശാസ്താ സാന്നിദ്ധ്യം നേരത്തെ ഉണ്ടായിരുന്നതായാണ് പറയപ്പെടുന്നത്. അതുകൊണ്ടുതന്നെ, ഒരു ഉപദേവതയിൽ കവിഞ്ഞ പ്രാധാന്യം ഇവിടെ ശാസ്താവിനുണ്ട്. ശാസ്താവിന് സമീപം ഭൂതത്താൻ കുടിയിരുത്തപ്പെട്ടിരിയ്ക്കുന്നു. ശ്രീഭൂതനാഥൻ എന്ന ഭൂതത്താൻ ശ്രീ മഹാദേവന്റെ പരിവാര ദേവനാണ്. പൂജാഭാഗമായി അഭിഷേകം , രണ്ടുനേരം നിവേദ്യം, സന്ധ്യായ്ക്ക് ദീപാരാധന തുടങ്ങിയവയുണ്ട്. ആറയൂരിലെ ഭൂതത്താൻ സ്വയംഭൂവായ ശിവചൈതന്യമാണ്.

നിത്യേന മൂന്നുപൂജകളും മൂന്നുശീവേലികളുമുള്ള ക്ഷേത്രമാണ് ആറയൂർ മഹാദേവക്ഷേത്രം. പുലർച്ചെ അഞ്ചുമണിയ്ക്ക് നടതുറക്കുന്നു. ആദ്യം നിർമ്മാല്യദർശനമാണ്. പിന്നീട് അഭിഷേകം തുടങ്ങുന്നു. അതിനുശേഷം മലർ നിവേദ്യമാണ്. പിന്നെ ഉഷഃപൂജ. ഉഷഃപൂജയ്ക്കുശേഷം ഉഷഃശീവേലി നടക്കുന്നു. പിന്നീടാണ് ക്ഷേത്രത്തിലെ ധാര. പത്തുമണിയ്ക്ക് ഉച്ചപ്പൂജയും പത്തരയ്ക്ക് ഉച്ചശീവേലിയും കഴിഞ്ഞ് പതിനൊന്നുമണിയ്ക്ക് നടയടയ്ക്കുന്നു.

വൈകീട്ട് അഞ്ചുമണിയ്ക്ക് നട വീണ്ടും തുറക്കുന്നു. സന്ധ്യയ്ക്ക് സൂര്യാസ്തമയമനുസരിച്ച് ദീപാരാധന നടക്കുന്നു. പിന്നീട് ഏഴുമണിയ്ക്ക് അത്താഴപ്പൂജയും ഏഴരയ്ക്ക് അത്താഴശീവേലിയും കഴിഞ്ഞ് എട്ടുമണിയ്ക്ക് വീണ്ടൂം നടയടയ്ക്കുന്നു.

ഇവിടത്തെ പ്രധാന വഴിപാട് ധാരയാണ്. ഉമാമഹേശ്വരസാന്നിദ്ധ്യമായതിനാൽ ദമ്പതിപൂജ പോലുള്ള വഴിപാടുകളുമുണ്ട്. നവഗ്രഹങ്ങൾക്ക് ദിവസവും വിശേഷാൽ പൂജകളുണ്ട്. ഗണപതിയ്ക്ക് ഒറ്റയപ്പവും മോദകവും മഹാഗണപതിഹോമവും, ശാസ്താവിന് നീരാജനവും നെയ്യഭിഷേകവും, സുബ്രഹ്മണ്യന് പഞ്ചാമൃതവും ഭസ്മാഭിഷേകവും നാഗദൈവങ്ങൾക്ക് നൂറും പാലും പ്രധാനമാണ്. ദുർഗ്ഗാദേവിയ്ക്ക് കുങ്കുമാർച്ചനയാണ് വിശേഷം. പ്രധാനദേവന്റെ ഉച്ചിഷ്ടമാണ് ഭൂതത്താന്റെ നിവേദ്യം.

കുംഭമാസത്തിൽ തിരുവാതിര നക്ഷത്രദിവസം ആറാട്ടായി പത്തുദിവസത്തെ ഉത്സവമാണ് ക്ഷേത്രത്തിലേത്. പത്തുദിവസവും വിശേഷാൽ പൂജകളും കലാപരിപാടികളുമുണ്ടാകാറുണ്ട്. ക്ഷേത്രത്തിന് മുന്നിലൂള്ള ക്ഷേത്രക്കുളത്തിൽ ആണ് ആറാട്ട്. കൊടിയേറ്റ് ഉത്സവം കൂടാതെ കുംഭമാസത്തിൽ തന്നെയുള്ള ശിവരാത്രി, ധനുമാസത്തിലെ തിരുവാതിര, മേടമാസത്തിൽ വിഷു, ചിങ്ങമാസത്തിൽ ഓണം തുടങ്ങിയവയും ക്ഷേത്രത്തിൽ വിശേഷമാണ്.

തിരുവനന്തപുരത്തുനിന്നും 30 കിലോമീറ്റർ തെക്കുമാറിയാണ് ക്ഷേത്രം സ്ഥിതി ചെയ്യുന്നത്. തിരുവനന്തപുരത്തുനിന്നും കന്യാകുമാരി ദേശീയപാതയിൽ 28 കിലോമീറ്റർ സഞ്ചരിച്ചാൽ ഉദിയൻകുളങ്ങരയ്ക്ക് സമീപം കൊറ്റാമം എന്ന സ്ഥലത്തെത്തും. അവിടെനിന്നും സി.വി.ആർ പുരം റോഡ് വഴി രണ്ടു കിലോമീറ്റർ സഞ്ചരിച്ചാൽ ക്ഷേത്രകവാടത്തിനരികിലെത്താം. നെയ്യാറ്റിൻകരയിൽ നിന്ന് 8 കിലോമീറ്ററും പാറശ്ശാലയിൽ നിന്ന് 6 കിലോമീറ്ററും ധനുവച്ചപുരം റെയിൽവേ സ്റ്റേഷനിൽ നിന്ന് മൂന്നു കിലോമീറ്ററുമാണ് ദൂരം.


</doc>
<doc id="304740" url="https://ml.wikipedia.org/wiki?curid=304740" title="വിനോദ് മേത്ത">
വിനോദ് മേത്ത

മുതിർന്ന പ്രത്രപ്രവർത്തകനും ഔട്ട്‌ലുക്ക് മാസികയുടെ സ്ഥാപക എഡിറ്ററുമായിരുന്നു വിനോദ് മേത്ത (1942 - 8 മാർച്ച് 2015). ഇന്ത്യ പോസ്റ്റ്, സൺഡേ ഒബ്‌സർവർ, ദ ഇൻഡിപെൻഡന്റ്, പയനിയർ എന്നീ പ്രസിദ്ധീകരണങ്ങൾ സ്ഥാപിക്കുന്നതിന് പിന്നിൽ പ്രവർത്തിച്ചു.
ഇന്ത്യാവിഭജനത്തിന് മുന്പ് വടക്കൻ പഞ്ചാബിന്റെ ഭാഗമായിരുന്ന റാവൽപിണ്ടിയിൽ 1942 മേയ് 31നാണ് വിനോദ് മേത്ത ജനിച്ചത്. മൂന്നു വയസുള്ളപ്പോൾ മേത്തയും കുടുംബവും ഇന്ത്യയിലേക്ക് കുടിയേറി. ലക്‌നൗവിൽ സ്കൂൾ വിദ്യാഭ്യാസവും സർവകലാശാല പഠനവും പൂർത്തിയാക്കി. പല ജോലികളും നോക്കിയ ശേഷം 1974ൽ പുരുഷന്മാർക്ക് വേണ്ടിയുള്ള മാഗസിനായ ഡെബോണെയറിന്റെ എഡിറ്റിംഗ് ജോലി ചെയ്തു. 1995ലാണ് മേത്ത ഔട്ട്‌ലുക്ക് സ്ഥാപിച്ചത്. 2012 ഫെബ്രുവരിയിൽ അദ്ദേഹം ഔട്ട്‌ലുക്കിന്റെ പത്രാധിപ സ്ഥാനം ഒഴുഞ്ഞു. തുടർന്ന് ഉപദേശകന്റെ സ്ഥാനം വഹിച്ചു.

സഞ്ജയ് ഗാന്ധിയുടേയും മീനാകുമാരിയുടേയും ജീവചരിത്രം തയ്യാറാക്കിയത് മേത്തയാണ്. ഏറെ ശ്രദ്ധ നേടിയ 'ലക്‌നൗ ബോയ്' എന്ന പേരിൽ ആത്മകഥാംശമുള്ള ഓർമക്കുറിപ്പ് 2011ൽ മേത്ത പ്രസിദ്ധീകരിച്ചു. മാദ്ധ്യമ പ്രവർത്തകയായ സുമിതാ പോളാണ് ഭാര്യ.

ശ്വാസകോശ സംബന്ധമായ അസുഖങ്ങളെ തുടർന്ന്‌ ഡൽഹിയിലെ എയിംസ്‌ ആശുപത്രിയിൽ 2015 മാർച്ച് 7 നു അന്തരിച്ചു. 



</doc>
<doc id="304743" url="https://ml.wikipedia.org/wiki?curid=304743" title="ഫിയോന മുറ്റെസി">
ഫിയോന മുറ്റെസി

ആഫ്രിക്കൻ ചെസ് ചാമ്പ്യൻഷിപ്പ് നേടിയ ഏറ്റവും പ്രായം കുറഞ്ഞ ചെസ് താരമാണ് ഫിയോന മുറ്റെസി. 2010-ൽ 29-ാമത് ചെസ് ഒളിമ്പ്യാഡിൽ പങ്കെടുത്തു. തൊട്ടടുത്ത വർഷം ഉഗാണ്ടയിലെ ജൂനിയർ ചാമ്പ്യനായി. 40-ാമത് ചെസ് ഒളിമ്പ്യാഡിലെ പ്രകടനത്തിന്റെ അടിസ്ഥാനത്തിൽ വുമൺ കാൻഡിഡേറ്റ് മാസ്റ്റർ നേട്ടം സ്വന്തമാക്കി. ഉഗാണ്ടയുടെ ചെസ് ചരിത്രത്തിൽ ഈ നേട്ടം കൈവരിക്കുന്ന ആദ്യ വനിതയായി. 
ഉഗാണ്ടയുടെ തലസ്ഥാനമായ കംപാലയിലെ കുപ്രസിദ്ധ ചേരിയായ കാത്ത്വേയിൽ ജനിച്ചു. മൂന്നാം വയസ്സിൽ അച്ഛൻ എയ്ഡ്‌സ് ബാധിച്ച് മരിച്ചു. ഏറെ വൈകാതെ കൂടപ്പിറപ്പ് ജൂലിയറ്റ് പേരറിയാത്ത അസുഖം വന്ന് മരിച്ചു. സ്‌കൂൾ ഫീസ് കൊടുക്കാൻ അമ്മയ്ക്ക് ഗതിയില്ലാത്തതിനാൽ ആറാം ക്ലാസിൽ, ഒമ്പതാം വയസിൽ പഠിത്തം നിർത്തി. 2013 ൽ യു.എസിൽ നടന്ന ലോക വനിതാ ഉച്ചകോടിയിൽ ഗാരി കാസ്പറോവിനൊപ്പം കരുനീക്കി. 2016 ൽ പുറത്തിറങ്ങിയ മീരാ നായർ സംവിധാനം ചെയ്ത ക്യൂൻ ഓഫ് കാറ്റ്വെ എന്ന സിനിമ ഫിയോന മുറ്റെസിയുടെ ജീവിതത്തെ ആസ്പദമാക്കിയുള്ളതായിരുന്നു. . സ്‌പോർട്‌സ് ഇല്ലസ്ട്രറ്റഡിന്റെ മുൻ സീനിയർ റിപ്പോർട്ടറായിരുന്ന ടീം കർതെർസിന്റെ നിരൂപകശ്രദ്ധ പിടിച്ചുപറ്റിയ ക്വീൻ ഓഫ് കാത്ത്വേ എന്ന പുസ്തകമാണ് ഇതേ പേരിൽ വെള്ളിത്തിരയിലെത്തുന്നത്. 2012ൽ ഫിയോനയെക്കുറിച്ചിങ്ങിയ ഡോക്യുമെന്ററി ഏറെ ശ്രദ്ധിക്കപ്പെട്ടിരുന്നു.



</doc>
<doc id="304750" url="https://ml.wikipedia.org/wiki?curid=304750" title="എൽ. ശങ്കർ">
എൽ. ശങ്കർ

ഭാരതീയനായ ഒരു വയലിൻ വാദകനും സംഗീതസംവിധായകനും ആണ് എൽ.ശങ്കർ.(ലക്ഷ്മീനാരായണ ശങ്കർ. ജ:1950 ചെന്നൈ, തമിഴ്നാട്)

ശ്രീലങ്കയിലെ ജാഫ്നയിൽ ബാല്യകാലം ചെലവിട്ട ശങ്കറിന്റെ പിതാവ് സംഗീതാദ്ധ്യപകനായിരുന്നു. മാതാപിതാക്കളിൽ നിന്നും സംഗീതപാഠങ്ങൾ അഭ്യസിച്ച ശങ്കർ നന്നേ ചെറുപ്പത്തിൽ തന്നെ പ്രശസ്തരായ പല സംഗീതജ്ഞന്മാർക്കും വയലിനിൽ അകമ്പടി നൽകുകയുണ്ടായി. ചെമ്പൈ, ശെമ്മാങ്കുടി എന്നിവർ അതിൽപ്പെടും. കർണ്ണാടക സംഗീതത്തിൽ താത്പര്യം പുലർത്തിയ ശങ്കർ പിൽക്കാലത്ത് പാശ്ചാത്യസംഗീതത്തിലും പ്രാഗല്ഭ്യം നേടുകയുണ്ടായി. പ്രശസ്ത വയലിൻ വാദകരായ എൽ. വൈദ്യനാഥൻ, എൽ. സുബ്രഹ്മണ്യം എന്നിവർ ശങ്കറിന്റെ സഹോദരങ്ങളാണ്. 




</doc>
<doc id="304754" url="https://ml.wikipedia.org/wiki?curid=304754" title="ടി.സി. മാത്യു">
ടി.സി. മാത്യു

ക്രിക്കറ്റ് സംഘടനരംഗത്ത് കേരളത്തിൽ പ്രവർത്തനം തുടങ്ങുകയും ബി.സി.സി.ഐ. വൈസ് പ്രസിഡന്റാകുകയും ചെയ്ത് വ്യക്തിയാണ് ടി.സി. മാത്യു. ഇടുക്കി ജില്ലയിലെ തൊടുപുഴ സ്വദേശിയാണ്.



</doc>
<doc id="304758" url="https://ml.wikipedia.org/wiki?curid=304758" title="പി. ജാനകിയമ്മ">
പി. ജാനകിയമ്മ

കേരള ഹൈക്കോടതിയിലെ മുന് ജഡ്ജിയും സാമൂഹിക പ്രവർത്തകയുമായിരുന്നു ജസ്റ്റിസ് ജാനകിയമ്മ. ഹൈക്കോടതി ജഡ്ജിയാകുന്ന രണ്ടാമത്തെ വനിതയാണ് ജാനകിയമ്മ.
പണിക്കത്ത് കുഞ്ഞു ലക്ഷ്മിയുടെയും അന്ചാത്ത് കുമാര കൈമൾ എന്നവരുടെയും മകളായി 1920 ഏപ്രിൽ 21 നു തൃശ്ശൂർ ജില്ലയിൽ ജനിച്ചു.അവിവാഹിതയായിരുന്നു.
എറണാകുളം ഗവ:ഗേൾസ്‌ ഹൈസ്കൂളിൽ നിന്ന് ക്ലാസ്സും മഹാരാജാസ് കോളേജിൽ നിന്നും സ്മ്സ്കൃതത്തിലും ഗണിതത്തിലും ബിരുദം നേടി. മദ്രാസ്‌ ലോ കോളേജിൽ നിന്നും നിയമ പഠനവും പൂർത്തിയാക്കി.
1942-ൽ അഭിഭാഷകയായി എൻരോൾ ചെയ്തു. 1944-ൽ ഹൈക്കോടതിയിൽ അഭിഭാഷകയായി . 1956-ൽ ജുഡീഷ്യൽ സർവീസിൽ ചേർന്നു.


</doc>
<doc id="304760" url="https://ml.wikipedia.org/wiki?curid=304760" title="റോസ് ദ്വീപ്">
റോസ് ദ്വീപ്

ആൻഡമാൻ നിക്കോബാർ ദ്വീപസമൂഹത്തിലെ ഒരു ദ്വീപാണ് റോസ് ദ്വീപ് - Ross Island. ഇത് പോർട്ട് ബ്ലെയറിൽ നിന്നും ഏകദേശം 2 കിലോമീറ്റർ കിഴക്കായി സ്ഥിതി ചെയ്യുന്നു. 1941-ൽ സംഭവിച്ച ഭൂകമ്പം വരെ ബ്രിട്ടീഷ് ഭരണത്തിന്റെ സിരാകേന്ദ്രമായിരുന്നു റോസ് ദ്വീപ്. 75 ഏക്കറാണ് ദ്വീപിന്റെ വിസ്തീർണ്ണം. ചീഫ് കമ്മീഷണറുടെ കാര്യാലയമായിരുന്നു ദ്വീപിൽ ഉണ്ടായിരുന്നത്. ഇപ്പോൾ ഇന്ത്യൻ നേവിയുടെ നിയന്ത്രണത്തിലാണ് റോസ് ദ്വീപ്. "റെജിനാൾഡ് റോസ്" എന്ന മറൈൻ നാവികന്റെ പേരിൽ നിന്നുമാണ് ദ്വീപിനു ഈ പേരു ലഭിച്ചത്.

ഇന്ത്യയിൽ നിന്നും തടവിനായി നാടു കടത്തിയ സ്വാതന്ത്ര്യസമരസേനാനികളെ ഉപയോഗിച്ചായിരുന്നു അവിടെ നിർമ്മാണം നടത്തിയിരുന്നത്. സെക്രട്ടേറിയറ്റ്, ബസാർ, ക്ലബ്ബുകൾ, പള്ളി, പ്രിന്റിങ് പ്രസ്, പോസ്റ്റ് ഓഫീസ്, ജലശിദ്ധീകരണശാല, ബേക്കറി, നീന്തൽക്കുളം തുടങ്ങിയ സൗകര്യങ്ങൾ ദ്വീപിൽ തടവുകാരെ ഉപയോഗിച്ച് നിർമ്മിച്ചു. 1942-ൽ ബ്രിട്ടീഷുകാരിൽ നിന്നു ജപ്പാൻകാർ ദ്വീപ് പിടിച്ചെടുത്തു. 1943-ൽ സുഭാഷ് ചന്ദ്രബോസ് ദ്വീപിൽ ത്രിവർണ്ണ പതാകയുയർത്തിയത് ചരിത്രത്തിന്റെ ഭാഗമാണ്. ബ്രിട്ടീഷ് നാവികപരിശീലന കേന്ദ്രവും ബാരക്കുകളും പവർഹൗസും ഭാഗികമായി തകർന്ന നിലയിൽ ഇവിടെ നിലകൊള്ളുന്നു.

200 മീറ്ററോളം കടലിലേക്ക് നീളുന്ന കടൽപാലത്തിന്റെ അവസാനഭാഗത്തായി 
"ദി ലോൺ സെയിലർ" എന്നറിയപ്പെടുന്ന നാവികന്റെ പ്രതിമ സ്ഥാപിച്ചിരിക്കുന്നു. 2010-ൽ ഈ പ്രതിമ രാജ്യത്തിനു സമർപ്പിച്ചു. ദ്വീപിന്റെ കിഴക്കേ തീരമായ ഫെറാർ ബീച്ചിൽ മാത്രമാണ് കടലിൽ ഇറങ്ങാൻ സാധിക്കുക. ദ്വീപിൽ യൂറോപ്പ്യൻ മാതൃകയിലുള്ള പള്ളിയും സെമിത്തേരിയും ഉണ്ട്. പോർട്ട് കോൺവാലിസ് ആണ് ദ്വീപിലെ തുറമുഖം.



</doc>
<doc id="304765" url="https://ml.wikipedia.org/wiki?curid=304765" title="ഡി ആൻഡ് സി ശസ്ത്രക്രിയ">
ഡി ആൻഡ് സി ശസ്ത്രക്രിയ

ഡി ആൻഡ് സി (D&C Dilatation and curettage OR dilation and curettage)-
ഗർഭാശയമുഖത്തിലൂടെ (uterine cervix) ഉപകരണങ്ങൾ കടത്തി നാളമുഖത്തെ താൽക്കാലികമായി വികസിപ്പിച്ച്(dilatation) ഗർഭാശയഭിത്തികളിലെ കോശങ്ങൾ ചുരണ്ടി (curettage) മാറ്റുന്ന ശസ്ത്രക്രിയയാണ് ഡി ആൻഡ് സി.ഇതൊരു പരിശോധനാ ക്രിയയോ, ചികിൽസാമുറയോ ആകാം.

വളരെ വ്യാപകമായി ചെയ്യപ്പെടുന്നതും ഏറെ സുരക്ഷിതവുമായ ഒരു മൈനർ ശസ്ത്രക്രിയയാണ് ഡി ആൻഡ് സി. ഈ പ്രക്രിയ വേണ്ടി വന്നേക്കാവുന്ന സന്ദർഭങ്ങളിൽ ചിലത്:


</doc>
<doc id="304773" url="https://ml.wikipedia.org/wiki?curid=304773" title="മഞ്ജുള അനഗാനി">
മഞ്ജുള അനഗാനി

ഗൈനക്കോളജിസ്റ്റും ലാപ്രോസ്കോപ്പിക് സർജനുമാണ് മഞ്ജുള അനഗാനി. വൈദ്യ മേഖലയിലെ സേവനങ്ങൾക്ക് 2015 ലെ പത്മശ്രീ പുരസ്കാരം ലഭിച്ചു. 


</doc>
<doc id="304775" url="https://ml.wikipedia.org/wiki?curid=304775" title="ഐബോൾ">
ഐബോൾ

മുംബൈ ആസ്ഥാനമായുള്ള ഒരു ഇലക്ട്രോണിക്സ് കമ്പനിയാണ് ഐബോൾ (IBall ). മൗസ് നിർമ്മാണവുമായി കമ്പനി 2001ൽ പ്രവർത്തനം ആരംഭിച്ചു. 2011ലെ കണക്കുപ്രകാരം കമ്പനി 21 വ്യത്യസ്ത ഉല്പന്നങ്ങൾ പുറത്തിറക്കുന്നുണ്ട്. കമ്പ്യൂട്ടർ അനുബന്ധ ഉപകരണങ്ങൾ, സ്മാർട്ട്ഫോണുകൾ, ടാബ്‌ലറ്റുകൾ എന്നിവയാണ് കമ്പനിയുടെ പ്രധാന ഉൽപ്പന്നനിര. സന്ദീപ് പരശ്രാംപുരയാണ് കമ്പനിയുടെ ഡയറക്ടർ.

പേഴ്സണൽ കമ്പ്യൂട്ടറുകളുടെ ഹാർഡ്‌വെയർ ഭാഗങ്ങളും കൂടാതെ മൗസ്, സിപിയു കാബിനെറ്റ്സ്, വെബ്കാംസ് എന്നിവയും കമ്പനി ഇറക്കുമതി ചെയ്യുന്നു. വീട്ടിൽ ഉപയോഗിക്കുന്നതും കമ്പ്യൂട്ടറിനുതകുന്നതുമായ സ്പീക്കറുകൾ, ഹെഡ്ഫോൺസ്, എം.പി.ത്രീ പ്ലെയറുകൾ, മൈക്രോഫോണുകൾ, എസ്.എം.പി.എസ്., എൽ.സി.ഡി. മോനിട്ടറുകൾ, യുഎസ്ബി ഫ്ലാഷ് ഡ്രവ്, ടാബ്‌ലെറ്റ്സ് (പെൻഡ്രൈവ്സ്), ബാർകോഡ് സ്കാനറുകൾ എന്നിവ കമ്പനി നിർമ്മിക്കുകയും ചെയ്യുന്നു.


</doc>
<doc id="304780" url="https://ml.wikipedia.org/wiki?curid=304780" title="ബെറ്റീന ശാരദ ബോമർ">
ബെറ്റീന ശാരദ ബോമർ

നിരവധി വിദേശ സർവകലാശാലകളിൽ മതപഠന വിഭാഗത്തിലെ അദ്ധ്യാപികയായും ഗവേഷകയായും പ്രവർത്തിച്ചിട്ടുള്ള വനിതയാണ് ഡോ. ബെറ്റീന ശാരദ ബോമർ. ഇന്ത്യൻ പൗരത്വം സ്വീകരിച്ച ഇവർ ആസ്ട്രിയൻ സ്വദേശിയാണ്
ആസ്ട്രിയയിൽ പ്രൊഫസർ എഡ്വേഡ് ബോമറുടെയും വലേറി ബോമറുടെയും മകളായി ജനിച്ചു. മ്യൂണിച്ച് സർവകലാശാലയിൽ നിന്നു ഹിന്ദു മത പഠനത്തിൽ ഡോക്ടറേറ്റ് നേടി. ഭാരതീയ ദർശനത്തിലും സംസ്കൃതത്തിലും ബനാറസ് സർവകലാശാലയിൽ ഗവേഷണം നടത്തി. വാരണാസിയിലെ അഭിനവഗുപ്ത ഗവേഷണ ലൈബ്രറിയുടെ ഡയറക്ടറാണ്.



</doc>
<doc id="304797" url="https://ml.wikipedia.org/wiki?curid=304797" title="കോൺവാലിസ് തുറമുഖം">
കോൺവാലിസ് തുറമുഖം

ആൻഡമാൻ നിക്കോബാർ ദ്വീപസമൂഹത്തിലെ ദ്വീപായ റോസ് ദ്വീപിലെ തുറമുഖമാണ് പോർട്ട് കോൺവാലിസ് - Port Cornwallis. 1973-ൽ കമ്മീഷൻ ചെയ്ത ഒരു വിളക്കുമാടം തുറമുഖത്തിനു സമീപം സ്ഥിതി ചെയ്യുന്നു.


</doc>
<doc id="304805" url="https://ml.wikipedia.org/wiki?curid=304805" title="ഇന്ദിര പോയിന്റ്">
ഇന്ദിര പോയിന്റ്

ഇന്ത്യൻ റിപ്പബ്ലിക്കിന്റെ ഏറ്റവും തെക്കേ അറ്റമാണ് ഇന്ദിര പോയിന്റ്. ആന്തമാൻ നിക്കോബാർ ദ്വീപുകളിലെ ഗ്രേറ്റ് നിക്കോബാർ ദ്വീപിന്റെ തെക്കേ അറ്റത്തായി ഇത് സ്ഥിതി ചെയ്യുന്നു. 1985-ലാണ് ദ്വീപിനു മുൻ ഇന്ത്യൻ പ്രധാനമന്ത്രിയായിരുന്ന ഇന്ദിരഗാന്ധിയുടെ പേരു നൽകിയത്. ഹെലിപ്പാഡോടു കൂടിയ ഒരു വിളക്കുമാടമാണ് ഇവിടുത്തെ പ്രധാന കാഴ്ച. മലേഷ്യ-മലാക്ക-ഇന്ത്യ റൂട്ടിൽ സഞ്ചരിക്കുന്ന കപ്പലുകൾക്കുള്ള വഴികാട്ടിയാണ് ഈ വിളക്കുമാടം.


</doc>
<doc id="304810" url="https://ml.wikipedia.org/wiki?curid=304810" title="ഗ്രേറ്റ് നിക്കോബാർ ദ്വീപ്">
ഗ്രേറ്റ് നിക്കോബാർ ദ്വീപ്

ആൻഡമാൻ നിക്കോബാർ ദ്വീപസമൂഹത്തിലെ ഏറ്റവും തെക്കുള്ളതും ഏറ്റവും വലിതുമായ ദ്വീപാണ് ഗ്രേറ്റ് നിക്കോബാർ ദ്വീപ്. ഇന്ത്യൻ റിപ്പബ്ലിക്കിന്റെ ഏറ്റവും തെക്കേ അറ്റമായ ഇന്ദിര പോയിന്റ് ഇവിടെ സ്ഥിതി ചെയ്യുന്നു. പോർട് ബ്ലെയറിൽ നിന്നും പവൻ ഹാൻസ് ഹെലികോപ്റ്ററുകളിലൊ ബോട്ടുകളിലൊ ഫെറി സർവ്വീസിലൊ ഇവിടെയെത്തിച്ചേരാം.

ഗ്രൈറ്റ് നികൊബാർ ദ്വീപ് ആൻഡമാൻ നിക്കൊബാർ ദ്വീപസമൂഹത്തിന്റെ തെക്കേ അറ്റത്തും സുമാത്രയിൽ നിന്നും 180 കിലോമീറ്റർ വടക്കയും ആണ്. ഈ ദ്വീപിന്റെ വിസ്തീർണ്ണംആണ്. 2004ലെ സുനാമിയും ഇന്ത്യൻ മഹാസമുദ്രത്തിലെ ഭൂമികുലുക്കവും വല്ലാതെ ബാധിക്കുകയും ഒരു ദിവസത്തിലധികം മറ്റ് പ്രദേശങ്ങശങ്ങളിൽ നിന്നും വേറിട്ടു പോവുകയും ചെയ്തു. മനുഷ്യവാസം വളരെ ക്കുറവുള്ള (8067പേർ) ഇവിടെ മിക്കവാറും ജൈവവൈവിധ്യത്തിനു പ്രശസ്തമായ മഴക്കാടുകളാണ്. 
ഇന്ത്യയുടെ തെക്കേ അറ്റമായ ഇന്ദിര പോയിന്റ് ഉൾപ്പെടുന്ന ഈ ദ്വീപ് ഗ്രൈറ്റ് നിക്കോബാർ ദേശീയോദ്യാനം എന്ന പേരിൽ ആന്റമാൻ നിക്കോബാർ സേനയുടെയും ഇന്ത്യൻ സായുധസേനയുടെ യും നിയന്ത്രണത്തിലാണ്. ഇന്ത്യൻ സായുധസേനയുടെ ഏറ്റവും തെക്കേ അറ്റത്തുള്ള എയർസ്റ്റേഷൻ ആണ്.

ഷോമ്പൻ ജനങ്ങളുടെ വാസസ്ഥാനമാണ് ഈ ദ്വീപ് .

അലെക്സാണ്ഡ്ര നദി, അമൃത്കൗർ നദി, ദോഗ്മർ നദി, ഗാലത്തിയ നദി തുടങ്ങിയ ധാരാളം നദികളാൽ സമ്പന്നമാണ് ഈ പ്രദേശം. മിക്കവാറും തെക്കോട്ടൊ തെക്ക് പടിഞ്ഞാട്ടോ ആണ് സാധാരണ ഈ നദികളുടെ ഒഴുക്ക് എന്നത് നിമ്നോന്നതമായ പ്രതലമുള്ള ഈ ദ്വീപിന്റെ സ്വാഭാവികമായ ആകെ യുള്ള ചായ് വ് സൂചിപ്പിക്കുന്നു. . തെക്കുവടക്കായി നീണ്ടുകിടക്കുന്ന ധാരാളം പർവ്വതനിരകൾ ഇവിടെ ഉണ്ട്. അവയിൽ സമുദ്രനിരപ്പിൽ ഇന്നും 642 മീറ്റർ ഉയരമുള്ള തുള്ളിയർമേട് ആണ് നിക്കോബാറിലെ തന്നെ എറ്റവും ഉയരം കൂറ്റിയ ഭാഗം. .

ഈ ദ്വീപിലെതെക്കേ അറ്റമായ ഇന്തിരാപോയന്റ് (6°45’10″N and 93°49’36″E) ആണ് ഇന്ത്യാമഹാരാജ്യത്തിലെ തന്നെ എറ്റവും തെക്കേ സ്ഥാനം. 2004 ഡിസംബർ 26നു സുനാമിയിൽ ഇന്തിരാപോയന്റ് വിളക്ക്മേടയടക്കം 4.25 മീറ്റർ സമുദ്രത്തിനടിയിലായി. വിളക്ക്മേട പിന്നീട് പ്രവർത്തനസജ്ജമാക്കി. 

ഈ ദ്വീപിന്റെ മിക്ക ഭാഗവും ഗ്രൈറ്റ് നിക്കോബാർ ജൈവോദ്യാനത്തിന്റെഭാഗമാണ്. ഇവിടം വളരെ മൗലികവും നാശോന്മുഖവുമായ ജീവിവർഗ്ഗങ്ങളുടെ ഇരിപ്പിടമാണ്. നിക്കോബാർ സ്ക്രബ് ഫൗൾ (മെഗാപോഡിയസ് നികൊബാരൻസിസ്) The എഡിബ്ലെ നെസ്റ്റ് സ്വിഫ്റ്റ്ലറ്റ്. ("എയ്രോഡ്രാമസ് ഫുഞ്ചിഫാഗസ്"), the നിക്കൊബാർ ദീർഘവാലൻ കുരങ്ങ് ("Macaca fascicularis umbrosa"), ലവണജലമുതല ("Crocodylus porosus"), ലതർബാക് കടലാമ ("Dermochelys coriacea"), മലയൻ പെട്ടി ആമ, നിക്കൊബാർ മരയണ്ണാൻ, രറ്റികുലേറ്റഡ് മലമ്പാമ്പ് ("Python reticulatus") and the തേങ്ങാഞണ്ട് ("Birgus latro").എന്നിവ ഇവയിൽ പ്രധാനപ്പെട്ടവ ആണ്.


</doc>
<doc id="304813" url="https://ml.wikipedia.org/wiki?curid=304813" title="ഇന്ത്യൻ ഇൻസ്റ്റിറ്റ്യൂട്ട് ഓഫ് ടെക്നോളജി പാലക്കാട്">
ഇന്ത്യൻ ഇൻസ്റ്റിറ്റ്യൂട്ട് ഓഫ് ടെക്നോളജി പാലക്കാട്

പാലക്കാട് ജില്ലയിൽ ആരംഭിക്കാൻ പോകുന്ന ഒരു ഐ.ഐ.ടിയാണ് ഇന്ത്യൻ ഇൻസ്റ്റിറ്റ്യൂട്ട് ഓഫ് ടെക്നോളജി പാലക്കാട്. പുതുശ്ശേരി വെസ്റ്റിലെ 400 ഏക്കർ സ്ഥലത്താവും ഐ.ഐ.ടി. പ്രവർത്തിക്കുക. വരുന്ന അധ്യയന വർഷം മുതൽ താത്ക്കാലിക ക്യാംപസ്സായ അഹല്യയിൽ ഐഐടി പ്രവർത്തനമാരംഭിക്കും അതുവരെ ചെന്നൈ ഐഐടിക്ക് കീഴിലാവും പാലക്കാട് ഐഐടി. പ്രൊഫസർ സുനിൽകുമാറിനാണ് ഡയറക്ടറുടെ ചുമതല. ആദ്യ ബാച്ചിൽ നാലു വിഷയങ്ങളിലായി 120 വിദ്യാർത്ഥികളാകും ഉണ്ടാകുക.


</doc>
<doc id="304824" url="https://ml.wikipedia.org/wiki?curid=304824" title="ബിമല പോഡർ">
ബിമല പോഡർ

ഇന്ത്യയിലെ ഒരു പ്രമുഖ വനിതാ സാമൂഹ്യപ്രവർത്തകയും സാംസ്കാരിക പ്രവർത്തകയുമാണ് ബിമല പോഡർ. വാരണാസി ആസ്ഥാനമായി സാംസ്കാരിക പ്രവർത്തനങ്ങളും ഗവേഷണങ്ങൾക്കും നേതൃത്വം നൽകുന്ന "ജ്ഞാനപ്രവാഹ" എന്ന സംഘടനയുടെ സ്ഥാപക നേതാവാണ്‌.

ഉത്തർപ്രദേശിലെ വാരണാസിയിലായിരുന്നു ബിമല പോഡരിന്റെ ജനനം.

സാമൂഹ്യ മേഖലയിലെ ഇവരുടെ സേവനങ്ങൾക്ക് 2015-ൽ ഭാരത സർക്കാർ പത്മശ്രീ പുരസ്കാരം നൽകി ആദരിച്ചിരുന്നു.


</doc>
<doc id="304827" url="https://ml.wikipedia.org/wiki?curid=304827" title="സൊകോത്ര">
സൊകോത്ര

അറബിക്കടലിൽ സ്ഥിതി ചെയ്യുന്ന, യെമന്റ ഭാഗമായ ഒരു ദ്വീപസമൂഹമാണ് സൊക്കോട്ര . യെമന്റെ തീരത്തിന് 250 മൈൽ ദൂരത്തായാണ് ദ്വീപിന്റെ സ്ഥാനം. നാലു ദ്വീപുകൾ കൂടിച്ചേരുന്നതാണ് ഇവിടുത്തെ ദ്വീപസമൂഹം. ഇതിൽ ഏറ്റവും വലിയ ദ്വീപായ സൊകോത്രയുടെ പേരിലാണ് ഇവ അറിയപ്പെടുന്നത്. ഏകദേശം രണ്ടായിരം വർഷങ്ങൾക്ക് മുമ്പാണ് സൊകോത്രയിൽ മനുഷ്യവാസം ഉണ്ടായതെന്ന് കരുതപ്പെടുന്നു. 50000-ത്തിൽ താഴെയാണ് ദ്വീപിലെ ജനസംഖ്യ. റോഡുകൾ ദ്വീപിൽ വളരെ കുറവാണ്. 2012 കാലയളവിലാണ് ദ്വീപിൽ ആദ്യമായി യെമൻ സർക്കാർ റോഡ് നിർമ്മിച്ചത്. യുനെസ്‌കോ ദ്വീപിനെ ലോക പ്രകൃതിദത്ത പൈതൃകകേന്ദ്രമായി പ്രഖ്യാപിച്ചിട്ടുണ്ട്.

825 ഓളം അപൂർവ്വങ്ങളായ സസ്യജാലങ്ങളാണ് ദ്വീപിലുള്ളത്. ഇവയിൽ മൂന്നിലൊന്നു ഭാഗമെങ്കിലും ഭൂമിയിൽ ഇവിടെ മാത്രമാണ് കാണപ്പെടുന്നത്. ഇവിടെ കാണപ്പെടുന്ന ഉരഗവർഗ്ഗങ്ങളിലും 90 ശതമാനത്തോളം ഇനങ്ങൾ ഇവിടെ മാത്രമാണ് കാണപ്പെടുന്നത്. ദശലക്ഷക്കണക്കിനു വർഷം മുൻപ് വൻകരകളിൽ സംഭവിച്ച മാറ്റങ്ങളും പരിണാമങ്ങളും സൊകോത്രയെ ബാധിച്ചിട്ടില്ലെന്നു കരുതപ്പെടുന്നു. ഡ്രാഗൺസ് ബ്ലഡ് ട്രീയാണ് ദ്വീപിലെ ഏറ്റവും ആകർഷകമായ വൃക്ഷം. ഡെസെർട്ട് റോസ് എന്ന മരവും ഇത്തരത്തിൽ ഒന്നാണ്. വിവിധങ്ങളായ 140 തരം പക്ഷികളെയാണ് ഇവിടെ കണ്ടെത്തിയിട്ടുണ്ട്. ഇവയിൽ പത്തോളം എണ്ണം ഭൂമിയിൽ മറ്റൊരിടത്തും കണ്ടെത്തിയിട്ടില്ലാത്തവയാണ്.

കടുത്ത ചൂടും വരൾച്ചയുമാണ് ദ്വീപിലെ കാലാവസ്ഥ. ചുണ്ണാമ്പുകല്ല് അടിഞ്ഞ് തീരപ്രദേശങ്ങളിൽ വലിയ കുന്നുകൾ രൂപപ്പെട്ടിരിക്കുന്നു. 1500 മീറ്ററിൽ അധികമാണ് പലയിടങ്ങളിലും ഉയരം. മത്സ്യബന്ധനം, മൃഗപരിപാലനം, കൃഷി തുടങ്ങിയവയാണ് ഇവിടുത്തെ ജനങ്ങളുടെ പ്രധാന ഉപജീവനമാർഗങ്ങൾ.



</doc>
<doc id="304830" url="https://ml.wikipedia.org/wiki?curid=304830" title="ഡ്രാഗൺസ് ബ്ലഡ് ട്രീ">
ഡ്രാഗൺസ് ബ്ലഡ് ട്രീ

ഇന്ത്യൻ മഹാസമുദ്രത്തിൽ സ്ഥിതി ചെയ്യുന്ന ദ്വീപസമൂഹമായ സൊകോത്രയിലെ തദ്ദേശീയമായ വൃക്ഷമാണ് ഡ്രാഗൺസ് ബ്ലഡ് ട്രീ ദ്വീപിലെ ഏറ്റവും ആകർഷകമായ ഈ വൃക്ഷത്തിനു ഒരു വലിയ കുടയുടെ രൂപമാണ്. മരത്തിന്റെ ചുവന്ന നിറത്തിലുള്ള നീര് വ്യാളിയുടെ രക്തമാണെന്ന വിശ്വാസത്തിൽ നിന്നാണ് ഇതിനു ഡ്രാഗൺസ് ബ്ലഡ് ട്രീ എന്ന പേരു ലഭിച്ചത്. വസ്ത്രങ്ങളിൽ നിറം പിടിപ്പിക്കാനും മരുന്നിനായും ഇതിന്റെ നീരുപയോഗിക്കുന്നു. പെയ്ന്റും വാർണിഷുമായി ഇത് ഇന്നും ഉപയോഗിക്കുന്നു.


</doc>
<doc id="304836" url="https://ml.wikipedia.org/wiki?curid=304836" title="ഗ്വാൻലോങ്">
ഗ്വാൻലോങ്

റ്റിറാനോസോറിഡ് ജെനുസിൽ പെട്ട ഒരു ദിനോസർ ആണ് ഗ്വാൻലോങ്. ഇവ ഉൾപ്പെടുന്ന പ്രോസെറാറ്റോസൗറിഡ് കുടുംബത്തിലെ ഏറ്റവും പുരാതനമായ ഉപവർഗം ആണ് ഇവ.
ഏകദേശം 3 മീറ്റർ മാത്രം നീളം വരുന്ന ഇവയുടെ ഫോസ്സിൽ കിട്ടിയിടുള്ളത് ചൈനയിൽ നിന്നും ആണ് . പേരിന്റെ അർഥം കിരീടം വെച്ച വ്യാളി എന്നാണ് .


</doc>
<doc id="304840" url="https://ml.wikipedia.org/wiki?curid=304840" title="മുകുന്ദ് വരദരാജൻ">
മുകുന്ദ് വരദരാജൻ

ഇന്ത്യൻ കരസേനയുടെ രാജപുത്ര റെജിമെന്റിൽ സൈനികനായിരുന്നു മേജർ മുകുന്ദ് വരദരാജൻ (12 ഏപ്രിൽ 1983 – 25 ഏപ്രിൽ 2014). 2014 ഏപ്രിൽ 25നു ജമ്മു കാശ്മീരിലെ ഷോപിയാൻ ജില്ലയിൽ തീവ്രവാദികളോട് ഏറ്റുമുട്ടി ധീരമൃത്യു വരിച്ച മുകുന്ദിനു, അതേ വർഷം തന്നെ മരണാനന്ദര ബഹുമതി ആയി അശോക് ചക്ര നൽകി രാജ്യം ആദരിച്ചു.


</doc>
<doc id="304846" url="https://ml.wikipedia.org/wiki?curid=304846" title="എഫിക്‌ (ജനവിഭാഗം)">
എഫിക്‌ (ജനവിഭാഗം)

നൈജീരിയയിലെ ഒരു ജനവിഭാഗമാണ് എഫിക്. നൈജീരിയയുടെ തെക്കുകിഴക്കൻ മേഖലകളിലാണ് ഇവർ വസിക്കുന്നത്. ഇവർ സംസാരിക്കുന്ന ഭാഷയും എഫിക് എന്നാണ് അറിയപ്പെടുന്നത്. 1961-ൽ നടന്ന ഹിതപരിശോധനയിലൂടെ നൈജീരിയയുടെ ഒരു ഭാഗം കാമറൂണിൽ ചേർക്കപ്പെട്ടു. അതോടെ എഫിക് ജനത രണ്ടു രാജ്യങ്ങിലായി വിഭജിക്കപ്പെട്ടു. 

ഇബിബിയോ, അണാങ്‌, ഓറോൺ, ബിയാസ്‌, അകാങ്‌പാ, ഉറ്വാൻ, എകേത്‌ തുടങ്ങിയ ഗോത്രവിഭാഗങ്ങൾ പരസ്‌പര ബന്ധമുള്ളവയാണ്‌. ഇതിലെ ഇബിബിയോ വർഗക്കാരുടെ ഒരു വിഭാഗമാണ്‌ എഫിക്കുകൾ. 17-ാം നൂറ്റാണ്ടിന്റെ ആദ്യപകുതിയോടുകൂടി എഫിക് ജനത ക്രാസ്‌ നദിയുടെ തീരത്തേക്ക്‌ കുടിയേറിപ്പാർത്തു. മത്സ്യബന്ധനമാണ് ഇവരുടെ പ്രധാന തൊഴിൽ. ഗ്രീക്‌ ടൗൺ, ഡ്യൂക്ക്‌ ടൗൺ, ഒപ്പം മറ്റനവധി അധിവാസകേന്ദ്രങ്ങളും ഇവർ നദീതീരത്ത് നിർമ്മിച്ചു. മരച്ചീനി, ചേന, ചേമ്പ്‌, ചോളം, പഴം, പച്ചക്കറികൾ, മത്സ്യം എന്നിവയാണ്‌ ഇവരുടെ പ്രധാന ആഹാരങ്ങൾ. 

എഫിക്കുകളുടെ ആവാസകേന്ദ്രം ഓൾഡ്‌ കലബാർ എന്നാണ് അറിയപ്പെട്ടിരുന്നത്. യൂറോപ്യന്മാർക്കുണ്ടായ തെറ്റിദ്ധാരണ മൂലമാണ് ഇങ്ങനെ അറിയപ്പെട്ടത്. 19-ാം നൂറ്റാണ്ടിന്റെ ആരംഭത്തൊടെ ഇവിടം ഒരു പ്രധാന വാണിജ്യകേന്ദ്രമായി വികസിച്ചു. അതോടെ യൂറോപ്പിൽനിന്ന്‌ ഇറക്കുമതി ചെയ്യുന്ന സാധനങ്ങൾക്കു പകരമായി അടിമകളെ നൽകിയിരുന്ന രീതി അവസാനിപ്പിച്ചു. അതിനു പകരമായി പാമോയിൽ നൽകാൻ ആരംഭിക്കുകയും ചെയ്തു. യൂറോപ്പിൽനിന്നും കച്ചവടവുമായി ബന്ധപ്പെട്ട് വരുന്ന കപ്പലുകൾ എഫിക് ജനതയുടെ പ്രധാനിക്ക് ചുങ്കം നൽകേണ്ടിയിരുന്നു. ഈ ചുങ്കം "കോമി" എന്നാണ് അറിയപ്പെട്ടിരുന്നത്.

20-ാം നൂറ്റാണ്ടിന്റെ ആരംഭത്തൊടെ ഇവരിൽ ഏറിയ പങ്കും പട്ടണത്തിൽ നിന്നും വനപ്രദേശങ്ങളിലുള്ള കൃഷിയിടങ്ങളിലേക്ക് മാറിത്താമസിച്ചു. ഒന്നിലധികം ഭാര്യമാരും മക്കളും ഉൾപ്പെടുന്നതാണ് എഫിക് ജനതയുടെ ജീവിതരീതി. എന്നാൽ ബഹുഭാര്യാത്വം ഇപ്പോൾ തീരെ കുറഞ്ഞു വരുന്നുണ്ട്.




</doc>
<doc id="304853" url="https://ml.wikipedia.org/wiki?curid=304853" title="ഉഷാകിരൺ ഖാൻ">
ഉഷാകിരൺ ഖാൻ

ഉഷാകിരൺ ഖാൻ ഹിന്ദി-മൈഥിലി ഭാഷകളിൽ പ്രമുഖയായ എഴുത്തുകാരിയാണ്. മഗധ സർവകലാശാലയിൽ ചരിത്രകാരിയായി സേവനം അനുഷ്ഠിച്ചതിനുശേഷം അദ്ധ്യാപകവൃത്തിയിൽനിന്നും വിരമിച്ചു. 2014 ൽ പത്മശ്രീ പുരസ്കാരം ലഭിച്ചു. 



</doc>
<doc id="304873" url="https://ml.wikipedia.org/wiki?curid=304873" title="തിരുപ്പറങ്കുൻറം മുരുകൻ ക്ഷേത്രം">
തിരുപ്പറങ്കുൻറം മുരുകൻ ക്ഷേത്രം

സുബ്രഹ്മണ്യസ്വാമിയുടെ ആറ് ദിവ്യക്ഷേത്രങ്ങളിൽ(അറുപടൈവീട്) ഒന്നാണ് തിരുപ്പറങ്കുൻറം മുരുകൻ ക്ഷേത്രം(തമിഴ്: திருப்பரங்குன்றம்). തമിഴ്നാട്ടിലെ മതുരൈ ജില്ലയിൽ തിരുപ്പറങ്കുന്രത്താണ് ഈ ക്ഷേത്രം സ്ഥിതിചെയ്യുന്നത്. ക്ഷേത്ര ഐതിഹ്യപ്രകാരം സുബ്രഹ്മണ്യസ്വാമി ദേവയാനിയെ വിവാഹം കഴിച്ചത് ഇവിടെ വെച്ചാണ്. ക്ഷേത്രനഗരമായ മതുരൈയിൽ നിന്നും കേവലം 8കിലോമീറ്റർ അകലെയാണ് ഈ ക്ഷേത്രം സ്ഥിതിചെയ്യുന്നത്.

</doc>
<doc id="304876" url="https://ml.wikipedia.org/wiki?curid=304876" title="വി.എസ്. ശ്രീനിവാസ ശാസ്ത്രി">
വി.എസ്. ശ്രീനിവാസ ശാസ്ത്രി

വിദ്യാഭ്യാസ വിചക്ഷണനും വാഗ്മിയും സ്വാതന്ത്ര്യ സമര സേനാനിയുമായിരുന്ന വി.എസ്. ശ്രീനിവാസശാസ്ത്രി ഇരുപതാം നൂറ്റാണ്ടിൽ ജീവിച്ചിരുന്ന പ്രമുഖ ആംഗലേയ ഭാഷാ പണ്ഡിതരിൽ ഒരാളായിരുന്നു.


</doc>
<doc id="304877" url="https://ml.wikipedia.org/wiki?curid=304877" title="സ്റ്റുവാർട്ട് ബിന്നി">
സ്റ്റുവാർട്ട് ബിന്നി

സ്റ്റുവാർട്ട് ബിന്നി (ജനനം: 3 ജൂൺ 1984, ബാംഗ്ലൂർ, കർണാടക) ഒരു ഇന്ത്യൻ അന്താരാഷ്ട്ര ക്രിക്കറ്റ് കളിക്കാരനാണ്. ഒരു ഓൾറൗണ്ടറായ അദ്ദേഹം വലംകൈയ്യൻ മീഡിയം പേസ് ബൗളറും, വലംകൈയ്യൻ ബാറ്റ്സ്മാനുമാണ്. ആഭ്യന്തര ക്രിക്കറ്റിൽ കർണാടകക്കു വേണ്ടിയും ഐ.പി.എല്ലിൽ രാജസ്ഥാൻ റോയൽസിനു വേണ്ടിയുമാണ് അദ്ദേഹം കളിക്കുന്നത്.

മുൻ ഇന്ത്യൻ ക്രിക്കറ്റ് കളിക്കാരനായിരുന്ന റോജർ ബിന്നിയുടെ മകനാണ് സ്റ്റുവാർട്ട് ബിന്നി. പ്രമുഖ സ്പോർട്ട്സ് ജേണലിസ്റ്റ് ആയ മായന്തി ലാംഗറെയാണ് അദ്ദേഹം വിവാഹം കഴിച്ചിരിക്കുന്നത്.


</doc>
<doc id="304883" url="https://ml.wikipedia.org/wiki?curid=304883" title="അക്‌ഷർ പട്ടേൽ">
അക്‌ഷർ പട്ടേൽ

അക്‌ഷർ പട്ടേൽ (ജനനം: 20 ജനുവരി 1994, ആനന്ദ്, ഗുജറാത്ത്, ഇന്ത്യ) ഒരു ഇന്ത്യൻ അന്താരാഷ്ട്ര ക്രിക്കറ്റ് കളിക്കാരനാണ്. ഒരു ഓൾറൗണ്ടറായ അദ്ദേഹം ഇടംകൈയ്യൻ ബാറ്റ്സ്മാനും, ഇടംകൈയ്യൻ സ്ലോ ബൗളറുമാണ്. ആഭ്യന്തര ക്രിക്കറ്റിൽ ഗുജറാത്ത് ടീമിനുവേണ്ടിയും ഐ.പി.എല്ലിൽ കിങ്സ് XI പഞ്ചാബ് ടീമിനുവേണ്ടിയുമാണ് അദ്ദേഹം കളിക്കുന്നത്. ക്രിക്കറ്റ് ലോകകപ്പ് 2015നുള്ള ഇന്ത്യൻ ടീമിലെ ഒരംഗമാണ് അദ്ദേഹം.




</doc>
<doc id="304887" url="https://ml.wikipedia.org/wiki?curid=304887" title="ജൂലിയൻ മൂർ">
ജൂലിയൻ മൂർ

ജൂലിയൻ മൂർ (ജനനം: ജൂലി ആൻ സ്മിത്ത്, ഡിസംബർ 3, 1960) ഒരു അമേരിക്കൻ-ബ്രിട്ടീഷ് അഭിനേത്രിയും ബാലസാഹിത്യകാരിയുമാണ്. 1990-കളുടെ തുടക്കം മുതൽ തന്നെ ചലച്ചിത്രരംഗത്ത് സജീവമായിരുന്ന മൂർ ആർട്ട് ഫിലിമുകളിലും ഹോളിവുഡ് ചലച്ചിത്രങ്ങളിലും ഒരുപോലെ അഭിനയിച്ചു പോന്നു. വൈകാരിക പ്രശ്നങ്ങളുള്ള സ്ത്രീ കഥാപാത്രങ്ങളെ അവതരിപ്പിക്കുന്നതിൽ പ്രശസ്തയായ അവർ മികച്ച നടിക്കുള്ള അക്കാദമി പുരസ്കാരമടക്കം ധാരാളം പുരസ്കാരങ്ങൾ നേടിയിട്ടുണ്ട്.

ബോസ്റ്റൺ സർവകലാശാലയിലെ പഠനത്തിനു ശേഷം ടെലിവിഷൻ പരമ്പരകളിൽ അഭിനയിച്ചു കൊണ്ടാണ് മൂർ തന്റെ അഭിനയ ജീവിതം തുടങ്ങിയത്. 1985 മുതൽ 1988 വരെ സ്ഥിരമായി ആസ് ദി വേൾഡ് ടേൺസ് "(As the World Turns)" എന്ന സോപ്പ് ഓപ്പറയിൽ അഭിനയിക്കുകയും അതിലെ പ്രകടനത്തിന് ഡേടൈം എമ്മി പുരസ്കാരം "(Daytime Emmy Award)" നേടുകയും ചെയ്തു. എന്ന ചിത്രത്തിലൂടെ ചലച്ചിത്രരംഗത്തെത്തിയ അവർ തുടർന്നുള്ള നാല് വർഷങ്ങളിൽ ദി ഹാൻഡ് ദാറ്റ് റോക്സ് ദി ക്രാഡ്‌ൽ (1992) മുതലായ ത്രില്ലർ ചിത്രങ്ങളടക്കമുള്ളവയിൽ ചെറിയ കഥാപാത്രങ്ങളെ അവതരിപ്പിച്ചു പോന്നു.



</doc>
<doc id="304890" url="https://ml.wikipedia.org/wiki?curid=304890" title="മാഡ്ജ് ആദം">
മാഡ്ജ് ആദം

ഒരു ഇംഗ്ലീഷ് ജ്യോതിശാസ്ത്രജ്ഞയാണ് മാഡ്ജ് ആദം.(1912-2001) സൗരകളങ്കങ്ങളെ കുറിച്ചുള്ള പഠനങ്ങളിലായിരുന്നു അവർ കൂടുതൽ ശ്രദ്ധിച്ചിരുന്നത്. ലണ്ടനടുത്തുള്ള ഹൈബറിയിലായിരുന്നു ജനനം. അച്ഛൻ അവിടെ തന്നെയുള്ള ഒരു സ്ക്കൂളിലെ അദ്ധ്യാപകനായിരുന്നു. ഒന്നാം ലോകമഹായുദ്ധത്തിൽ പങ്കെടുക്കുകയും അവിടെ വെച്ച് കൊല്ലപ്പെടുകയും ചെയ്തു. ഒരു സഹോദരനും ഒരു സഹോദരിയും ഉണ്ടായിരുന്നു. അച്ഛന്റെ മരണത്തെ തുടർന്ന് യോർക്‌ഷെയറിലുള്ള അമ്മയുടെ വീട്ടിലാണ് മാഡ്ജ് വളർന്നത്.


</doc>
<doc id="304895" url="https://ml.wikipedia.org/wiki?curid=304895" title="എം.എൻ. റായ്">
എം.എൻ. റായ്

ഇന്ത്യൻ കരസേനയുടെ 42 രാഷ്ട്രീയ റൈഫിൾസിലെ സൈനികോദ്യോഗസ്ഥനായിരുന്നു എം. എൻ. റായ് എന്ന മുനീന്ദ്ര നാഥ്‌ റായ്. കശ്മീരിലെ പുൽവാല ജില്ലയിൽ ഹിസ്ബുൾ മുജാഹിദീൻ ഭീകരർ ഒളിച്ചിരിപ്പുണ്ടെന്ന വിവരത്തെത്തുടർന്ന് പൊലീസും സൈന്യവും നടത്തിയ സംയുക്ത തെരച്ചിലിനിടെയാണ് ഏറ്റുമുട്ടലുണ്ടായത്. ഭീകരർ ഒളിച്ചിരുന്ന വീട്ടിലെ ആളുകളുമായി സംസാരിക്കുന്നതിനിടെ പുറത്തേക്കെത്തിയെ ഭീകരർ വെടിയുതിർക്കുകയായിരുന്നു. ഇതിനിടെ തലയിൽ വെടിയേറ്റ കേണൽ റായി തത്ക്ഷണം മരിച്ചു. തലേന്ന് റിപ്പബ്ലിക് ദിനത്തിൽ ധീരതയ്ക്കുള്ള സേവാ പുരസ്കാരം ലഭിച്ച് മണിക്കൂറുകൾക്കുള്ളിലാണ് ഇദ്ദേഹത്തിന്റെ മരണം എന്നത് മാധ്യമങ്ങളിൽ വാർത്താപ്രാധാന്യം നേടി. സഞ്ജീവ് സിങ് എന്ന ഹെഡ് കോൺസ്റ്റബിളും ഈ ഏറ്റുമുട്ടലിൽ വീരമൃത്യു വരിച്ചു. ഭീകരരെ പിന്നീട് സൈന്യം വധിച്ചു.

അൽക്കയുടെ അച്ഛൻ


</doc>
<doc id="304905" url="https://ml.wikipedia.org/wiki?curid=304905" title="ബ്രണ്ടൻ ടെയ്‌ലർ">
ബ്രണ്ടൻ ടെയ്‌ലർ

സിംബാബ്‌വെ ക്രിക്കറ്റ് ടീം മുൻ നായകനും ഇപ്പോഴത്തെ വിക്കറ്റ് കീപ്പർ ബാറ്റ്സ്മാനുമാണ് ബ്രണ്ടൻ റോസ് മുറേ ടെയ്‌ലർ എന്ന ബ്രണ്ടൻ ടെയ്‌ലർ (ജനനം 1986 ഫെബ്രുവരി 6, ഹരാരെ.2004 ൽ സിംബാബ്‌വെയ്ക്കു വേണ്ടി അന്താരാഷ്ട്ര ക്രിക്കറ്റിൽ അരങ്ങേറിയ ടെയ്‌ലർ സിംബാബ്‌വെയുടെ എക്കാലത്തേയും മികച്ച ബാറ്റ്സ്മാന്മാരിലൊരാളായാണ് അറിയപ്പെടുന്നത്..ഏകദിന ക്രിക്കറ്റിൽ 5000 ത്തിലേറെ റൺസ് നേടുന്ന നാലാമത്തെ സിംബാബ്‌വെ താരമാണ് ടെയ്‌ലർ. പ്രാദേശിക ക്രിക്കറ്റിൽ ഉതുര ഒറൈക്സെസ് ടീമിനു വേണ്ടിയാണദ്ദേഹം കളിക്കുന്നത്.



</doc>
<doc id="304907" url="https://ml.wikipedia.org/wiki?curid=304907" title="ഫാഫ് ഡു പ്ലെസിസ്">
ഫാഫ് ഡു പ്ലെസിസ്

ഫ്രാങ്കോയിസ് ഫാഫ് ഡു പ്ലെസിസ് ഒരു ദക്ഷിണാഫ്രിക്കൻ ക്രിക്കറ്റ് കളിക്കാരനാണ് (ജനനം 1984 ജൂലൈ 14, പ്രിട്ടോറിയ).വലം കൈയൻ മധ്യനിര ബാറ്റ്സ്മാനും പാർട്ട് ടൈം ലെഗ്സ്പിന്നറുമാണദ്ദേഹം.2011 ജനുവരിയിൽ ഇന്ത്യക്കെതിരെ നടന്ന ഏകദിന മൽസരത്തിലൂടെയാണ് ഡു പ്ലെസിസ് അന്താരാഷ്ട്ര ക്രിക്കറ്റിൽ അരങ്ങേറുന്നത്.2012 ൽ ഓസ്ട്രേലിയക്കെതിരെ നടന്ന തന്റെ അരങ്ങേറ്റ ടെസ്റ്റ് മൽസരത്തിൽ സെഞ്ചുറി നേടിയ ഡു പ്ലെസിസ് അരങ്ങേറ്റ മൽസരത്തിൽ ശതകം നേടുന്ന നാലാമത്തെ ദക്ഷിണാഫ്രിക്കൻ കളിക്കാരനായി മാറി.. പ്രാദേശിക ക്രിക്കറ്റിൽ നോർത്തേൺസ്, ടൈറ്റൻസ് ടീമുകൾക്ക് വേണ്ടി കളിക്കുന്ന ഡു പ്ലെസിസ് ഐ.പി.എല്ലിൽ ചെന്നൈ സൂപ്പർ കിങ്ങ്‌സ് താരമാണ്.



</doc>
<doc id="304921" url="https://ml.wikipedia.org/wiki?curid=304921" title="കൂത്താണ്ടവർ കോവിൽ">
കൂത്താണ്ടവർ കോവിൽ

തമിഴ്‌നാട്ടിലെ വില്ലുപുരം ജില്ലയിൽ കൂവഗത്ത് സ്ഥിതി ചെയ്യുന്ന ക്ഷേത്രമാണ് കൂത്താണ്ടവർ കോവിൽ. ഇന്ത്യയിലെ ഹിജഡകളുടെ വാർഷിക സംഗമ കേന്ദ്രമാണ് ഈ ക്ഷേത്രം. ഹിജഡകളുടെ ആരാധന മൂർത്തിയായ അറവാൻ (ഇരാവാൻ) ഇവിടെ കുടി കൊള്ളുന്നുവെന്ന് വിശ്വസിക്കുന്നു.

അറവാന്റെ പത്നിയാകാൻ മോഹിച്ചാണ് പെണ്മനസുമായി ഹിജഡകൾ എത്തുന്നത്. ചിത്രാ മാസത്തിലാണ് ഇവിടെ ഉത്സവം ആരംഭിക്കുന്നത്. ചിത്രാ പൗർണമിയോട് അനുബന്ധിച്ച് നടക്കുന്ന ചടങ്ങുകൾക്കായി രാജ്യത്തിന്റെ വിവിധ ഭാഗങ്ങളിൽ നിന്നും വിദേശത്ത് നിന്നും നിരവധി ഹിജഡകൾ എത്തിച്ചേരുന്നു. ക്ഷേത്രാധിഷ്ഠയായ അറവാനിൽ നിന്ന് മഞ്ഞളിൽ മുക്കിയ താലിച്ചരട് സ്വീകരിക്കുന്നതോടെ ഉത്സവം ആരംഭിക്കുന്നു. കുളിച്ച് ശരീര ശുദ്ധിയാക്കി ഒപ്പം ആടയാഭരണങ്ങളും അണിഞ്ഞ് ഹിജഡകൾ ക്ഷേത്രത്തിൽ പ്രവേശിക്കും. തിളക്കമുള്ള വസ്ത്രങ്ങളും ആഭരണങ്ങളും മറ്റും ധരിച്ചാണ് ഇവർ എത്തുക. ഇങ്ങനെ ക്ഷേത്രത്തിൽ പ്രവേശിക്കുന്ന ഇവർക്ക് പൂജാരി മഞ്ഞൾ താലിച്ചരട് ചാർത്തി നൽകുന്നതോടെ ഇവർ അറവാന്റെ വധുക്കളാകുന്നു. രാത്രി മുഴുവൻ ആട്ടവും പാട്ടുമായി ക്ഷേത്രമുറ്റത്ത് ചിലവഴിക്കുന്നു. നേരം വെളുക്കുന്നതോടെ ഈ സന്തോഷം കെട്ടടങ്ങുകയും യുദ്ധത്തിൽ മരണം വരിച്ച അറവാന്റെ ഓർമ്മയിൽ ഇവർ സങ്കടപ്പെടുകയും ചെയ്യുന്നു. അറവാൻ മരണപ്പെട്ടതിനാൽ വിധവകളായി മാറിയ ഹിജഡകൾ പ്രത്യേകം സജ്ജീകരിച്ച സ്ഥലത്തെത്തി താലിച്ചരട് മുറിച്ചു മാറ്റുകയും കുപ്പിവള ഉടയ്ക്കുകയും ചെയ്യുന്നു. വൈധവ്യപ്രതീകമായി നെറ്റിയിലെ കുങ്കുമം മായ്ക്കും. പിന്നീട് കൂട്ടത്തോടെ പൊട്ടിക്കരഞ്ഞ് കടവിലെത്തിക്കുളിച്ച് ദേഹശുദ്ധി വരുത്തുന്നു.

ഈ ക്ഷേത്രത്തിലെ ആചാരാങ്ങളും അഷ്ഠാനങ്ങളും മഹാഭാരത കഥയുമായി ബന്ധപ്പെട്ടാണ് നിലനിൽക്കുന്നത്. അർജുനന്റെ നാലു മക്കളിൽ ഒരുവനാണ് അറവാൻ എന്ന കൂത്താണ്ടവർ. എന്നാൽ മഹാഭാരതകഥയിൽ അറവാന് അധികം പ്രാധാന്യമില്ല. അറവാൻ തനിക്ക് കുരുക്ഷേത്രത്തിൽ പോകും മുൻപ് വിവാഹം കഴിക്കണമെന്ന് ആഗ്രഹം പ്രകടിപ്പിച്ചിരുന്നു. എന്നാൽ യുദ്ധത്തിൽ പെട്ട് മരണം വരിക്കാനുള്ള സാധ്യത നിലനിൽക്കുന്നതിനാൽ ആരും വിവാഹത്തിനു തയ്യാറായില്ല. മോഹിനിയുടെ രൂപത്തിലെത്തിയ മഹാവിഷ്ണു അറവാനെ വിവാഹം ചെയ്യാൻ ആഗ്രഹം പ്രകടിപ്പിച്ചു. തുടർന്ന് യുദ്ധത്തിനു പുറപ്പെട്ട അറവാൻ യുദ്ധം ആരംഭിച്ച് എട്ടാം ദിവസം സൂര്യോദ്യത്തിനു മുൻപായി മരിച്ചുവീണു. ആരും വിവാഹം കഴിക്കാൻ ഒരുക്കമല്ലാതിരുന്ന അറവാനെ വിവാഹം ചെയ്യാൻ തങ്ങൾ തയ്യാറാണെന്നാണ് ക്ഷേത്രത്തിലെത്തി മംഗല്യസൂത്രമണിയുന്നതിലൂടെ ഹിജഡകൾ വ്യക്തമാക്കുന്നത്.


</doc>
<doc id="304925" url="https://ml.wikipedia.org/wiki?curid=304925" title="കൊടുങ്ങല്ലൂർ കൊച്ചുണ്ണി തമ്പുരാൻ">
കൊടുങ്ങല്ലൂർ കൊച്ചുണ്ണി തമ്പുരാൻ

കൊടുങ്ങല്ലൂർ ഗുരുകുലത്തിലെ ഒരു പ്രധാന അംഗമായിരുന്നു കൊടുങ്ങല്ലൂർ കൊച്ചുണ്ണി തമ്പുരാൻ. 

ഇദ്ദേഹത്തിന്റെ കൃതികളിൽ ചിലത്:




</doc>
<doc id="304934" url="https://ml.wikipedia.org/wiki?curid=304934" title="പൂക്കിപ്പറമ്പ് ബസ് അപകടം">
പൂക്കിപ്പറമ്പ് ബസ് അപകടം

2001 മാർച്ച് 11ന് നടന്ന കേരളത്തിലെ ഏറ്റവും വലിയ ബസ് അപകടമാണ് പൂക്കിപ്പറമ്പ് ബസ് അപകടം. ഗുരുവായൂരിൽനിന്ന് തലശ്ശേരിയിലേക്ക് വരികയായിരുന്ന പ്രണവം എന്ന ബസ് കോട്ടക്കൽ കോഴിച്ചെന എ.ആർ ക്യാമ്പിന് സമീപത്തെ പൂക്കിപ്പറമ്പിൽ ചെങ്കുത്തായ ഇറക്കത്തിൽ ഷാഫ്റ്റ് ഒടിഞ്ഞതിനെ തുടർന്ന് മറിഞ്ഞു തീപിടിക്കുകയായിരുന്നു. 44 പേരാണ് അപകടത്തിൽ വെന്തു മരിച്ചത്. മരിച്ചവരിൽ ഭൂരിഭാഗവും സ്ത്രീകളായിരുന്നു. പെട്രോൾ ടാങ്കിൽ പിടിച്ച തീ വളരെ പെട്ടെന്ന് ആളിപ്പടർന്നതിനാലും ബസ്സ്‌ മറിഞ്ഞത് വാതിലുകൾ അടിയിലായ രീതിയിലായതിനാലും രക്ഷാപ്രവർത്തകർ എത്തും മുൻപേ ദുരന്തം സംഭവിച്ചു കഴിഞ്ഞിരുന്നു.

പൂക്കിപ്പറമ്പ് ബസ്സപകടത്തെ തുടർന്ന് ബസ്സ്‌ യാത്രികരുടെ സുരക്ഷയെ കുറിച്ച് വ്യാപകമായ ചർച്ചക്ക് വഴിയൊരുക്കി. വാതിലുകൾ അടിയിൽ വരുന്ന രീതിയിൽ മറിഞ്ഞതിനാലാണ് അപകടത്തിന്റെ വ്യാപ്തി വർധിച്ചത് എന്നതിനാൽ എമർജൻസി എക്സിറ്റ് ഡോറുകൾ എല്ലാ ബസ്സുകളിലും നിർബന്ധമായും ഉണ്ടായിരിക്കണമെന്ന് വിജ്ഞാപനം ഇറങ്ങി. അപകടത്തിൽ മരിച്ചവരിൽ കൂടുതലും മുൻഭാഗത്തിരുന്ന സ്ത്രീകളായതിനാൽ സ്ത്രീകളുടെ സീറ്റുകൾ പിൻഭാഗത്തേക്ക് മാറ്റിയെങ്കിലും പ്രായോഗികമല്ലാത്തതിനാൽ ഏതാനും ദിവസങ്ങൾക്കകം പഴയപടിയാക്കി.

http://www.madhyamam.com/news/344357/150310


</doc>
<doc id="304943" url="https://ml.wikipedia.org/wiki?curid=304943" title="പൊക്കുന്ന്">
പൊക്കുന്ന്

കോഴിക്കോട് ജില്ലയിലെ കോഴികോട് നഗരത്തിലെ ഒരു പ്രദേശമാണു പൊക്കുന്ന്. സാമൂതിരി ഗുരുവായൂരപ്പൻ കോളേജ് ഇവിടെ സ്ഥിതിചെയ്യുന്നു.


</doc>
<doc id="304947" url="https://ml.wikipedia.org/wiki?curid=304947" title="കൂവഗം">
കൂവഗം

തമിഴ്നാട്ടിലെ വില്ലുപുരം ജില്ലയിലെ ഉൽഉണ്ടൂർപേട്ട് താലൂക്കിൽ സ്ഥിതിചെയ്യുന്ന ഒരു ഗ്രാമമാണ് കൂവഗം. തമിഴ് മാസമായ ചിത്തിരൈ (ഏപ്രിൽ/മെയ്) മാസത്തിൽ, 15 ദിവസം നീണ്ടുനില്ക്കുന്ന, ഹിജഡകളുടെ വാർഷിക സംഗമോത്സവം കൊണ്ട് ശ്രദ്ധേയമാണ് ഈ ഗ്രാമം. ഇരാവാൻ പ്രതിഷ്ഠയായുള്ള കൂത്താണ്ടവർ കോവിലിലാണ് ഈ ഉത്സവം അരങ്ങേറുന്നത്.


</doc>
<doc id="304949" url="https://ml.wikipedia.org/wiki?curid=304949" title="വിദ്വാൻ ഇളയ തമ്പുരാൻ">
വിദ്വാൻ ഇളയ തമ്പുരാൻ

വിദ്വാൻ ഇളയ തമ്പുരാൻ ഗുരുകുലം ആയി അറിയപ്പെട്ടിരുന്ന കൊടുങ്ങല്ലൂർ രാജവംശത്തിലെ വളരെ ശ്രേഷ്ഠനായ ഗുരുവായിരുന്നു. ഇദ്ദേഹം സ്വാതി തിരുനാളിന്റെ സമകാലീനനായിരുന്നു. ഇദ്ദേഹം സംസ്കൃതത്തിലും മലയാളത്തിലും പുസ്തകങ്ങൾ രചിച്ചിട്ടുണ്ട്. ഗോദവർമ്മ എന്നായിരുന്നു യഥാർത്ഥനാമം. 1800 ൽ ജനിച്ച ഇദ്ദേഹം 1851 വരെ ജീവിച്ചിരുന്നു. 



</doc>
<doc id="304953" url="https://ml.wikipedia.org/wiki?curid=304953" title="ഭാഗവതർ കുഞ്ഞുണ്ണി തമ്പുരാൻ">
ഭാഗവതർ കുഞ്ഞുണ്ണി തമ്പുരാൻ

ഭാഗവതർ കുഞ്ഞുണ്ണി തമ്പുരാൻ കൊടുങ്ങല്ലൂർ ഗുരുകുലത്തിലെ പ്രധാന ഗുരുക്കന്മാരിൽ ഒരാളായിരുന്നു. ആധുനിക കഥകളിയുടെ പിതാവ് എന്ന് വിശേഷിപ്പിക്കപ്പെടുന്ന പട്ടിക്കാംതൊടി രാവുണ്ണി മേനോന്റെ ഗുരുവാണ്. കലാമണ്ഡലത്തിന്റെ ഭാഗവതർ കുഞ്ഞുണ്ണി തമ്പുരാൻ എൻഡോവ്മെന്റ് സമ്മാനം ഇദ്ദേഹത്തിന്റെ സ്മരണയ്ക്കാണ്. നാട്യശാസ്ത്രത്തിലും അഭിനയത്തിലും ഇദ്ദേഹമാണ് അമ്മന്നൂർ മാധവചാക്യാരുടെ ഗുരുനാട്യശാസ്ത്രത്തിൽ പട്ടിക്കാം തൊടി രാവുണ്ണി മേനോൻ ഇദ്ദേഹത്തിന്റെ ശിഷ്യനായിരുന്നു


</doc>
<doc id="304958" url="https://ml.wikipedia.org/wiki?curid=304958" title="തലക്കോട്ടുകര">
തലക്കോട്ടുകര

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് തലക്കോട്ടുകര. ചൂണ്ടൽ ഗ്രാമപഞ്ചായത്തിന്റെയും വേലൂർ ഗ്രാമപഞ്ചായത്തിന്റെയും പരിധിയിലാണ് ഈ ഗ്രാമം സ്ഥിതിചെയ്യുന്നത്. തൃശ്ശൂർ ജില്ലയിലെ പ്രമുഖ സ്വകാര്യ എഞ്ചിനീയറിംഗ് കോളേജായ വിദ്യ അക്കാദമി ഓഫ് സയൻസ് ആൻ‌ഡ് ടെക്നോളജി ഇവിടെ സ്ഥിതിചെയ്യുന്നു.


</doc>
<doc id="304961" url="https://ml.wikipedia.org/wiki?curid=304961" title="ചിയ്യാരം">
ചിയ്യാരം

തൃശ്ശൂർ മുൻസിപ്പൽ കോർപ്പറേഷന്റെ 32, 33 വാർഡുകൾ ഉൾപ്പെടുന്ന സ്ഥലമാണ് ചിയ്യാരം.



</doc>
<doc id="304974" url="https://ml.wikipedia.org/wiki?curid=304974" title="ഇല്ലിക്കൽകല്ല്">
ഇല്ലിക്കൽകല്ല്

കോട്ടയം ജില്ലയിലെ ഏറ്റവും ഉയരമുള്ള കൊടുമുടിയാണ് ഇല്ലിക്കൽകല്ല്. മീനച്ചിലാറിന്റെ തുടക്കസ്ഥാനമായ ഈ കൊടുമുടി ഈരാറ്റുപേട്ടയ്ക്കടുത്ത് സ്ഥിതി ചെയ്യുന്നു. 4000 അടി ഉയരമുള്ള ഇല്ലിക്കൽ കല്ല് മൂന്നു പാറക്കൂട്ടങ്ങൾ ചേർന്നാണുണ്ടായിരിക്കുന്നത്. ഇതിലെ ഏറ്റവും ഉയരം കൂടിയ പാറ കൂടക്കല്ല് എന്നും തൊട്ടടുത്ത് സർപ്പാകൃതിയിൽ കാണപ്പെടുന്ന പാറ കൂനൻ കല്ല് എന്നും അറിയപ്പെടുന്നു. ഇവയ്ക്കിടയിലായി 20 അടി താഴ്ചയിൽ വലിയൊരു വിടവുണ്ട്. ഈ കല്ലിൽ അരയടി മാത്രം വീതിയുള്ള 'നരകപാലം' എന്ന ഭാഗമുണ്ട്. കൊടൈകനാലിലെ "പില്ലർ റോക്ക്സിനോട്" ഈ ഭൂപ്രദേശത്തിന് നല്ല സാമ്യമുണ്ട്.പ്രകൃതിരമണീയമായ ഈ സ്ഥലത്തേക്ക് പുതിയ ഒരു വഴി നിർമ്മിച്ചിട്ടുണ്ട്. വിനോദസഞ്ചാരികൾക്ക് വലിയ ആയാസം കൂടാതെ ഇനി ഇല്ലികൽ കല്ലിലെത്താം. വിനോദസഞ്ചാരകേന്ദ്രമായ ഇലവീഴാപൂഞ്ചിറ ഇതിനോട് ചേർന്നു കിടക്കുന്നു. 

ഈ കൊടുമുടിയുടെ മുകളിൽ നീലക്കൊടുവേലി ഉണ്ടെന്ന് പ്രാദേശികമായി ഒരു വിശ്വാസമുണ്ട്. കൊടുമുടിയുടെ മുകളിൽ നിന്നും അറബിക്കടലും അവിടുത്തെ ഉദയം/അസ്തമയവും കാണാൻ കഴിയും. തലനാട് വഴിയും അയ്യമ്പാറ വഴിയും ഇല്ലിക്കൽകല്ലിലെത്താം.


</doc>
<doc id="304986" url="https://ml.wikipedia.org/wiki?curid=304986" title="ഭട്ടൻ തമ്പുരാൻ">
ഭട്ടൻ തമ്പുരാൻ

ഭട്ടൻ തമ്പുരാൻ ഗുരുകുലം ആയി അറിയപ്പെട്ടിരുന്ന കൊടുങ്ങല്ലൂർ രാജവംശത്തിലെ പ്രധാനഗുരുക്കന്മാരിൽ ഒരാളായിരുന്നു. മാണി മാധവചാക്യാർ, ഭട്ടൻ തമ്പുരാൻ  കൊടുത്ത മോതിരം ഏറ്റവും വിലമതിക്കുന്ന സമ്മാനമായി കണക്കാക്കിയിരുന്നു 

ഇദ്ദേഹത്തിനു പല വിഷയങ്ങളിലും പാണ്ഡിത്യമുണ്ടായിന്നു. ആ പാണ്ഡിത്യത്തിന്റെ ആദരവായാണ്, അദ്ദേഹം ഭട്ടൻ എന്ന് അറിയപ്പെട്ടിരുന്നത്. അന്നത്തെ വൈസ്രോയ് അദ്ദേഹത്തിന്റെ വിവിധവിഷയങ്ങളിലെ പാണ്ഡിത്യം പരിഗണിച്ച് "മഹാമഹോപാദ്ധ്യായ" എന്ന ബഹുമതിപ്പേരും കൊടുത്തുവത്രെ.


</doc>
<doc id="304991" url="https://ml.wikipedia.org/wiki?curid=304991" title="കമീൽ മുഫാത്ത്">
കമീൽ മുഫാത്ത്

നിരവധി അന്തർദേശീയ നീന്തൽ മത്സരങ്ങളിൽ വിജയിച്ച താരമായിരുന്നു കമീൽ മുഫാത്ത്(28 ഒക്ടോബർ 1989 – 9 മാർച്ച് 2015). പതിനഞ്ചു വയസുള്ളപ്പോൾ ലോറെ മനോദു എന്ന ഒളിപിക് താരത്തെ തോൽപ്പിച്ചു. പിന്നീടു ഫ്രാൻസിലെ സെലിബ്രിറ്റി കായികതാരമായി ഉയർന്നു.

2012 ലണ്ടൻ ഒളിംപിക്സിൽ നീന്തലിൽ സ്വർണമുൾപ്പെടെ മൂന്നു മെഡലുകൾ നേടി. അർജന്റീനയിലെ ബ്യൂനസ് ഐറിസിൽ നടന്ന റിയാലിറ്റി ഷോ ചിത്രീകരണത്തിനിടെ ഹെലികോപ്ടറുകൾ ആകാശത്തു കൂട്ടിയിടിച്ചുണ്ടായ അപകടത്തിൽ മരണമടഞ്ഞു. 


</doc>
<doc id="304994" url="https://ml.wikipedia.org/wiki?curid=304994" title="ഫ്ലോറെൻസ് അർതോ">
ഫ്ലോറെൻസ് അർതോ

ഒറ്റയ്ക്ക് പായ്ക്കപ്പലിൽ, അറ്റ്‌ലാന്റിക് മുറിച്ചുകടന്ന വനിതയായിരുന്നു ഫ്ലോറെൻസ് അർതോ (28 ഒക്ടോബർ 1957 – 9 മാർച്ച് 2015). 'അറ്റ്ലാന്റിക്കിന്റെ പ്രതിശ്രുതവധു എന്ന വിളിപ്പേരിലറിയപ്പെട്ടു. 
2011ൽ മെഡിറ്ററേനിയൻ സമുദ്രയാത്രയ്ക്കിടെ പായ്ക്കപ്പലിൽനിന്നു വെള്ളത്തിൽ വീണ് മരണത്തോടു മുഖാമുഖം കണ്ട ഫ്ലോറെൻസ് ഉടൻ തന്നെ അമ്മയുമായി ഫോണിൽ ബന്ധപ്പെട്ടു. രക്ഷാസംഘമെത്തിയാണ് കരയിലെത്തിയത്. 'ഡ്രോപ്ഡ് എന്ന യൂറോപ്പിലെ ജനപ്രിയ റിയാലിറ്റി ഷോയുടെ ചിത്രീകരണത്തിനിടെ ഹെലികോപ്റ്റർ അപകടത്തിൽ കൊല്ലപ്പെട്ടു.


</doc>
<doc id="304996" url="https://ml.wikipedia.org/wiki?curid=304996" title="അലെക്സിസ് വാസ്റ്റിൻ">
അലെക്സിസ് വാസ്റ്റിൻ

ഒരു ഫ്രഞ്ച് ബോക്സർ താരമായിരുന്നു അലെക്സിസ് വാസ്റ്റിൻ (1986 നവംബർ 17- 2015 മാർച്ച് 10).2008 ഒളിമ്പിക്സിൽ ബോക്സിങ്ങിൽ വെങ്കല മെഡൽ നേടിയ വാസ്റ്റിൻ 2012 ഒളിമ്പിക്സിലും പങ്കെടുത്തിട്ടുണ്ട്.2015 മാർച്ചിൽ അർജന്റീനയിലെ ബ്യൂനസ് ഐറിസിൽ നടന്ന റിയാലിറ്റി ഷോ ചിത്രീകരണത്തിനിടെ ഹെലികോപ്ടറുകൾ ആകാശത്തു കൂട്ടിയിടിച്ചുണ്ടായ അപകടത്തിൽ വാസ്റ്റിൻ മരണമടഞ്ഞു.



</doc>
<doc id="305008" url="https://ml.wikipedia.org/wiki?curid=305008" title="അവോഷിമ ദ്വീപ്">
അവോഷിമ ദ്വീപ്

ദക്ഷിണജപ്പാനിലെ മിയാസക്കിയിൽ സ്ഥിതി ചെയ്യുന്ന ദ്വീപാണ് അവോഷിമ ദ്വീപ് . 11 ഏക്കറാണ് ദ്വീപിന്റെ ആകെ വിസ്തീർണ്ണം, 6 മീറ്ററാണ് ദ്വീപിന്റെ ആകെ ഉയരം. ഷിന്റൊ മതത്തിന്റെ ആരാധനാലയത്തിന്റെ ഭാഗമാണ് ദ്വീപ്. നിരവധി പൂച്ചകളാണ് ദ്വീപിലെ പ്രധാന ആകർഷണം. 900 ആളുകൾ മാത്രമാണ് മുൻപ് ഇവിടെ താമസിച്ചിരുന്നത്. എന്നാൽ ഇപ്പോൾ 22 പേർ മാത്രമാണ് ഉള്ളത്. 



</doc>
<doc id="305014" url="https://ml.wikipedia.org/wiki?curid=305014" title="അന്ന ചാപ്‌മാൻ">
അന്ന ചാപ്‌മാൻ

ഒരു റഷ്യൻ ഹാക്കറും ചാരവനിതയുമാണ് അന്ന ചാപ്‌മാൻ. റഷ്യൻ ഫെഡറേഷന്റെ ഇന്റലിജൻസ് ഏജൻസിയുടെ ഭാഗമായി ഇല്ലീഗൽസ് പ്രോഗ്രാം എന്ന ചാരസംഘടനയുടെ ഭാഗമായി പ്രവർത്തിച്ചിരുന്ന ഇവർ മറ്റ് ഒൻപത് കൂട്ടാളികൾക്കൊപ്പം 2010 ജൂൺ 27നു അറസ്റ്റ് ചെയ്യപ്പെട്ടു. 2010 ജൂലൈയിൽ റഷ്യയും അമേരിക്കയും തമ്മിൽ തടവിലുള്ളവരെ പരസ്പരം കൈമാറുന്നതിനുള്ള തീരുമാനത്തിലൂടെ ഇവർ തിരികെ റഷ്യയിലെത്തിച്ചേർന്നു. 

വാഷിങ്ടണിലെ മുൻ റഷ്യൻ നയതന്ത്രജ്ഞന്റെ മകളാണ് മുപ്പത്തിരണ്ടുകാരിയായി അന്ന ചാപ്മാൻ. ബ്രിട്ടീഷ് വ്യവസായിയുമായി വിവാഹമോചനം നേടിയ ശേഷം അമേരിക്കയിലെത്തി റിയൽ എസ്റ്റേറ്റ് ബിസിനസ് സ്ഥാപിച്ച അന്ന ചാപ്മാൻ, യുഎസ് സമൂഹത്തിൽ അതിസമർഥമായി അലിഞ്ഞു ചേരുകയും ഭരണകൂടത്തിന് അകത്തും പുറത്തുമുള്ള ഒട്ടേറെ ഉന്നതരുമായി അടുത്ത ചങ്ങാത്തം സ്ഥാപിക്കുകയും ചെയ്തിരുന്നു. സൗന്ദര്യവും ബുദ്ധിയും സംയോജിപ്പിച്ച് ചാരവൃത്തി നടത്തുകയായിരുന്നു ഇവരുടെ രീതി. 

അറസ്റ്റിനെത്തുടർന്ന് വൻ പ്രസിദ്ധിയാണ് ഇവർക്ക് ലഭിച്ചത്. മാധ്യമങ്ങൾ ഇവരെ 'റെഡ് അണ്ടർ ദ് ബെഡ്' (ഒരു മുതലാളിത്ത രാജ്യത്ത് കടന്നുകൂടിയ കമ്മ്യൂണിസ്റ്റ് സാന്നിധ്യം) എന്ന് വിശേഷിപ്പിച്ചു. അമേരിക്കയിൽ നിന്ന് മറ്റ് ഒമ്പതു ചാരൻമാർക്കൊപ്പം റഷ്യയിലേക്കു നാടുകടത്തപ്പെട്ട അന്നയ്ക്കു വീരോചിതമായ വരവേൽപ്പാണ് റഷ്യ നൽകിയത്. വിശിഷ്ട സേവനത്തിനു റഷ്യൻ പ്രസിഡന്റിന്റെ ഉന്നത സൈനിക ബഹുമതിയും അന്നയ്ക് ലഭിച്ചത്. ചുവന്ന തലമുടിക്കാരിയായ റഷ്യൻ ചാരസുന്ദരി എന്നറിയപ്പെടുന്ന ഇവർ ഇതിനിടെ അന്ന രാഷ്ര്‌ടീയത്തിലേക്ക് വരുന്നതായും വാർത്ത വന്നിരുന്നു. ഏറ്റവും സൗന്ദര്യമുള്ള ഹാക്കർ യുവതികളുടെ പട്ടികയിൽ ഇവർ പലവട്ടം സ്ഥാനം പിടിച്ചിട്ടുണ്ട്. 2003-ൽ ലണ്ടനിലേക്ക് പോയ അന്ന അവിടെവെച്ച് അലക്‌സ് ചാപ്മാനെ വിവാഹം കഴിച്ചെങ്കിലും പിന്നീടവർ വേർപിരിഞ്ഞു. ഇപ്പോൾ മോസ്‌കോയിൽ മോഡലാണ് അന്ന. 
സീക്രട്ട്‌സ്‌ ഓഫ്‌ ദ്‌ വേൾഡ്‌' എന്ന ടിവി ഷോയുടെ അവതാരകയുമാണ്
2013ൽ എഡ്വേഡ് സ്നോഡനോട് വിവാഹാഭ്യർത്ഥന നടത്തിയതോടെ ഇവർ വീണ്ടും വാർത്തയിൽ നിറഞ്ഞു.


</doc>
<doc id="305020" url="https://ml.wikipedia.org/wiki?curid=305020" title="വി.ടി. ബൽറാം">
വി.ടി. ബൽറാം

ഒരു ഇന്ത്യൻ രാഷ്ട്രീയ പ്രവർത്തനകനാണ് വി.ടി.ബൽറാം. കേരളത്തിൽ നിന്നുള്ള ഇന്ത്യൻ നാഷണൽ കോൺഗ്രസ് പ്രവർത്തകനായ ഇദ്ദേഹം 2011 മുതൽ തൃത്താല മണ്ഡലത്തിൽ നിന്നുള്ള നിയമസഭാ സാമാജികനാണ് 

കിടുവത്ത്‌ ശ്രീനാരായണന്റെയും വി.ടി. സരസ്വതിയുടെയും മകനായി 1978 മേയ് 21ന് തൃത്താലക്കടുത്ത്‌ ഒതളൂരിൽ ജനനം. അഞ്ചാം ക്ലാസ്‌ വരെ കല്ലടത്തൂർ ഗോഖലെ ഗവ. ഹൈസ്കൂളിലും തുടർന്ന് പാലക്കാട്‌ മലമ്പുഴ, രാജസ്ഥാനിലെ ജാലാവാർ എന്നിവിടങ്ങളിലെ ജവഹർ നവോദയ വിദ്യാലയങ്ങളിലുമായി പ്ലസ്‌ ടു വരെ സ്കൂൾ വിദ്യാഭ്യാസം. തുടർന്ന് ഗുരുവായൂർ ശ്രീകൃഷ്ണ കോളേജിൽ നിന്ന് കാലിക്കറ്റ്‌ യൂണിവേഴ്സിറ്റിയിലെ ഒന്നാം റാങ്കോടെ 1998ൽ കെമിസ്ട്രി ബിരുദം നേടി. തൃശൂർ ഗവ. എഞ്ചിനീയറിംഗ്‌ കോളേജിൽ നിന്ന് ഇലക്ട്രിക്കൽ ആൻഡ്‌ ഇലക്ട്രോണിക്സ്‌ എഞ്ചിനീയറിംഗിൽ ബി.ടെക്‌ ബിരുദം, കാലിക്കറ്റ്‌ യൂണിവേഴ്സിറ്റി കാമ്പസിലെ ഡിപ്പാർട്ട്മെന്റിൽ നിന്ന് എം.ബി.എ. ബിരുദം, തൃശൂർ ഗവ. ലോ കോളേജിൽ നിന്ന് എൽ.എൽ.ബി. ബിരുദം എന്നിവയിൽ ഉന്നതവിജയം. കുറച്ചുകാലം തൃശൂർ ബാറിൽ അഭിഭാഷകനായി പ്രാക്റ്റീസ്‌ ചെയ്തു.

വിവാഹിതനാണു. ഭാര്യ അനുപമ. രണ്ട്‌ മക്കൾ: മകൻ അദ്വൈത്‌ മാനവ്‌, മകൾ അവന്തിക.

യൂത്ത്‌ കോൺഗ്രസ്‌ സംസ്ഥാന ജനറൽ സെക്രട്ടറി, സംസ്ഥാന സെക്രട്ടറി, കെ.എസ്‌.യു. സംസ്ഥാന കമ്മിറ്റി പ്രസിദ്ധീകരണമായ 'കലാശാല'യുടെ ചീഫ്‌ എഡിറ്റർ, കാലിക്കറ്റ്‌ സർവ്വകലാശാല സെനറ്റ്‌ അംഗം, യൂണിവേഴ്സിറ്റി യൂണിയൻ കൗൺസിലർ എന്നീ നിലകളിൽ വിദ്യാർത്ഥി, യുവജന സംഘടനാ പ്രവർത്തന കാലത്ത്‌ പ്രവർത്തിച്ചു. ഇപ്പോൾ എഐസിസി അംഗവും കെ.പി.സി.സി. എക്സിക്യൂട്ടീവിലെ പ്രത്യേക ക്ഷണിതാവുമാണ്. എ.ഐ.സി.സി മാധ്യമ പാനലിസ്റ്റുകളിലൊരാളായും ഇടക്കാലത്ത്‌ പ്രവർത്തിച്ചു.

നിലവിൽ തൃത്താല നിയമസഭാ മണ്ഡലത്തിൽ നിന്നുള്ള എം.എൽ.എ. കൊച്ചിൻ ശാസ്ത്ര സാങ്കേതിക സർവ്വകലാശാല സെനറ്റ്‌ അംഗം, സ്റ്റേറ്റ്‌ കൗൺസിൽ ഫോർ വൊക്കേഷണൽ ട്രെയിനിംഗ്‌ അംഗം, സ്റ്റേറ്റ്‌ ഫുഡ്‌ അഡ്വൈസറി കൗൺസിൽ അംഗം എന്നീ നിലകളിലും പ്രവർത്തിച്ച്‌ വരുന്നു.



</doc>
<doc id="305034" url="https://ml.wikipedia.org/wiki?curid=305034" title="ഇന്ദ്രവംശാ">
ഇന്ദ്രവംശാ

മലയാളവ്യാകരണത്തിലെ ഒരു വൃത്തമാണ്‌ ഇന്ദ്രവംശ. ഇത് ഒരു സംസ്കൃതവൃത്തമാണ്. സംസ്കൃതത്തിൽ ഇത് ഇന്ദ്രവംശാ (इन्द्रवंशा) എന്നറിയപ്പെടുന്നു.
ലക്ഷണം മലയാളത്തിൽ:
ലക്ഷണം സംസ്കൃതത്തിൽ:
രണ്ട് തഗണങ്ങളും തുടർന്ന് ജഗണവും രഗണവും ക്രമേണ വരുന്നത് ഇന്ദ്രവംശ എന്ന വൃത്തം. 

ത ത ജ ര എന്നീ ക്രമത്തിൽ നാലു ഗണങ്ങളും വന്നാൽ ഇന്ദ്രവംശയാകും. പേരിൽ ഇതിനോടു സാദൃശ്യമുള്ള മറ്റൊരു വൃത്തമാണ്‌ ഇന്ദ്രവജ്ര; പക്ഷേ ഇത് തൃഷ്ടുപ് ഛന്ദസ്സിൽ ഉൾപ്പെടുന്ന വൃത്തമാണ്. ഒരു പാദത്തിൽ പതിനൊന്ന് അക്ഷരങ്ങൾ മാത്രമേയുള്ളൂ. എന്നാൽ ഇന്ദ്രവംശ ജഗതി ഛന്ദസ്സാണ്. പാദത്തിൽ പന്ത്രണ്ട് അക്ഷരങ്ങളുണ്ട്. ഇന്ദ്രവജ്രയിൽ ത ത ജ എന്നീ ഗണങ്ങൾക്കുശേഷം രണ്ട് ഗുരുക്കൾ വരണം.

ഉദാ:-1(സംസ്കൃതം)
ഒരു വരിയിൽ ഇന്ദ്രവംശയുംഅടുത്തവരിയിൽ വംശസ്ഥവും വന്നാൽ ഉണ്ടാകുന്ന വൃത്തമാണ്‌ ഉപജാതി. ഇവ്വിധം ഇന്ദ്രവജ്രയും ഉപേന്ദ്രവജ്രയും വരുന്നത് മറ്റൊരു ഉപജാതിയാണ്‌.


</doc>
<doc id="305040" url="https://ml.wikipedia.org/wiki?curid=305040" title="ദാർ എസ് സലാം">
ദാർ എസ് സലാം

ടാൻസാനിയയിലെ ഏറ്റവും വലിയ നഗരമാണ് ദാർ എസ് സലാം "".അറബിപദമായ ദാർ എസ് സലാമിന് 'ശാന്തിയുടെ സങ്കേതം' എന്നാണ് അർഥം. ടാൻസാനിയയുടെ മുൻ തലസ്ഥാനം കൂടിയായ ഈ നഗരം പൂർവാഫ്രിക്കയിലെ പ്രധാന തുറമുഖ നഗരങ്ങളിലൊന്നുകൂടിയാണ്. . ഇന്ത്യൻ മഹാസമുദ്രതീരത്ത് സാൻസിബാർദ്വീപിന് തെക്കായി സ്ഥിതിചെയ്യുന്നു.


</doc>
<doc id="305062" url="https://ml.wikipedia.org/wiki?curid=305062" title="ആത്മശതകം">
ആത്മശതകം

എ.ഡി ഏഴാം നൂറ്റാണ്ടിൽ ശങ്കരാചാര്യർ രചിച്ച ആറു ഖണ്ഡികയുള്ള ഒരു ശ്ലോകമാണ് ആത്മശതകം. ഇതിൽ ശങ്കരാചാര്യർ അദ്വൈത സിദ്ധാന്തത്തിന്റെ ഒരു സംക്ഷിപ്ത രൂപത്തെ അവതരിപ്പിക്കുന്നു. നിർവാണശതകം എന്നുമറിയപ്പെടുന്ന ഈ കൃതിക്ക് സ്വാമി വിവേകാനന്ദൻ വ്യാഖ്യാനമെഴുതിയിട്ടുണ്ട്.

പരിഭാഷ : ഞാൻ മനസ്സ് ബുദ്ധി അഹങ്കാരം ചിത്തം എന്നിവയല്ല; ഞാൻ പഞ്ചേന്ദ്രിയങ്ങളല്ല; ഞാൻ പഞ്ചഭൂതങ്ങളുമല്ല; ഞാനാണ് ചിദാനന്ദരൂപ: ശിവോഹം ശിവോഹം 
പരിഭാഷ : ഞാൻ പ്രാണശക്തിയല്ല; ഞാൻ പ്രാണനുമല്ല; ഞാൻ സപ്തധാതുക്കളല്ല; ഞാൻ സപ്തകോശങ്ങളല്ല; ഞാൻ പഞ്ചക്രിയകളല്ല; ഞാനാണ് ചിദാനന്ദരൂപ: ശിവോഹം ശിവോഹം


</doc>
<doc id="305070" url="https://ml.wikipedia.org/wiki?curid=305070" title="ഡിപ്കാടി മൊണ്ടാനം">
ഡിപ്കാടി മൊണ്ടാനം

കാഴ്ചയിൽ ഉള്ളിച്ചെടിയുമായി സാമ്യമുള്ളതാണ് ഡിപ്കാടി മൊണ്ടാനം . തൂങ്ങിക്കിടക്കുന്ന തൂവെള്ളപ്പൂക്കളുള്ളതാണ് ഈ സസ്യം. ഹയാസിന്തേസിയ ("Scilloideae") കുടുംബത്തിൽപ്പെട്ട ഈ ചെടി കേരളത്തിൽ പാലക്കാട്, നെല്ലിയാമ്പതി മലനിരകളിലെ സീതാർകുണ്ടിന് താഴെയുള്ള വേങ്ങപ്പാറയിൽ 2013 ൽ കണ്ടെത്തിയിരുന്നു.


</doc>
<doc id="305081" url="https://ml.wikipedia.org/wiki?curid=305081" title="സർദാരാ സിംഗ്">
സർദാരാ സിംഗ്

സർദാരാ സിംഗ് അല്ലെങ്കിൽ സർദാർ സിംഗ് ഇന്ത്യയിലെ ഒരു ഹോക്കി കളിക്കാരൻ ആണ്. ഇന്ത്യൻ ഹോക്കി ടീമിന്റെ ക്യാപ്റ്റനാണ് സർദാരാ സിംഗ് ഇപ്പോൾ. 2015ൽ രാജ്യം ഇദ്ദേഹത്തെ പത്മശ്രീ നലകി അദ്ദേഹത്തെ ആദരിച്ചു.


</doc>
<doc id="305087" url="https://ml.wikipedia.org/wiki?curid=305087" title="കാമിനിറ്റോ ഡെൽ റെയ്">
കാമിനിറ്റോ ഡെൽ റെയ്

സ്പെയിനിലെ മഡ്രിഡിൽ സ്ഥിതി ചെയ്യുന്ന ചെയ്യുന്ന ദുർഘടമായ നടപ്പാതയാണ് കാമിനിറ്റോ ഡെൽ റെയ്. രാജാവിന്റെ പാത എന്നും ഇതറിയപ്പെടുന്നു. 1901-ൽ ഹൈഡ്രോ ഇലക്ടിക് പവർ പ്ലാന്റിലേക്ക് ജോലിക്കാർക്ക് പോകാൻ നിർമ്മിച്ച പാതയാണിത്. മൂന്നു കിലോമീറ്റർ നീളമുള്ള പാത 100 മീറ്റർ ഉയരത്തിലാണ് സ്ഥാപിച്ചിരിക്കുനന്ത്. 1905-ൽ ഇതിന്റെ നിർമ്മാണം പൂർത്തിയായി. തുടർച്ചയായ അപകട മരണങ്ങൾ മൂലം പാത ഭാഗികമായി മുൻപ് അടച്ചിരുന്നു. 2011 മുതൽ 2015 വരെ നിർമ്മാണപ്രവർത്തനങ്ങൾ നടത്തി പാത വീണ്ടും മാർച്ച് 29-ന് തുറക്കും. 1921-ൽ അൽഫോൻസോ പതിനാലാമൻ രാജാവ് നടപ്പാതയിലൂടെ നടന്ന് ഉദ്ഘാടനം ചെയ്തു.



</doc>
<doc id="305097" url="https://ml.wikipedia.org/wiki?curid=305097" title="സാരൂബം ബിമോല കുമാരി ദേവി">
സാരൂബം ബിമോല കുമാരി ദേവി

സാരൂബം ബിമോല കുമാരി ദേവി ഒരിന്ത്യൻ ഭിഷഗ്വരയാണ്.1979 മുതൽ മണിപ്പാൽ സ്റ്റേറ്റ് മെഡിക്കൽ സർവ്വീസിൽ സേവനമനുഷ്ഠിക്കുന്നു.2014-ൽ ഡോ.ബി.ആർ.അംബേദ്കർ പുരസ്കാരം ലഭിച്ചു. ഗ്രാമപ്രദേശങ്ങളിലെ സ്തുത്യർഹ സേവനം കണക്കിലെടുത്ത് 2015-ൽ ഇന്ത്യൻ ഗവണ്മെന്റ് പത്മശ്രീ പുരസ്കാരം നൽകി ആദരിച്ചു.


</doc>
<doc id="305107" url="https://ml.wikipedia.org/wiki?curid=305107" title="താരാ ബാലഗോപാൽ">
താരാ ബാലഗോപാൽ

ഭരതനാട്യനർത്തകി, സംഗീതജ്ഞ, അദ്ധ്യാപിക എന്നീ നിലകളിൽ പ്രശസ്തയാണ് താരാ ബാലഗോപാൽ. ആംഗലേയം "Tara Balgopal". ഗാന്ധിജിയുമായും നെഹ്രു കുടുംബവുമായും വളരെയധികം ബന്ധമുണ്ടായിരുന്ന ഇവരെ മൗണ്ട് ബാറ്റൻ ഇന്ത്യയിലെ റ്റുലിപ്‌ പുഷ്പം എന്നാണ് വിശേഷിപ്പിച്ചിരുന്നത്.


</doc>
<doc id="305110" url="https://ml.wikipedia.org/wiki?curid=305110" title="ശോഭാ നായിഡു">
ശോഭാ നായിഡു

ഇന്ത്യയിലെ ഒരു കുച്ചിപ്പുഡി നർത്തകിയാണ് ശോഭാ നായിഡു. ആന്ധ്രാപ്രദേശിൽ ജനിച്ച ശോഭാനായിഡു വളരെ ചെറുപ്പത്തിൽ തന്നെ നൃത്തം അഭ്യസിച്ചിരുന്നു. നൃത്തത്തിനു നൽകിയ സംഭാവനകളെ മാനിച്ച് 1991-ൽ കേന്ദ്രസംഗീത നാടക അക്കാഡമി അവാർഡൂ ലഭിച്ചു. 2001-ൽ പത്മശ്രീ അവാർഡും ലഭിച്ചിട്ടുണ്ട്.


</doc>
<doc id="305112" url="https://ml.wikipedia.org/wiki?curid=305112" title="പോർട്ട് ലൂയിസ്">
പോർട്ട് ലൂയിസ്

മൗറിഷ്യസിന്റെ തലസ്ഥാനമാണ് പോർട്ട് ലൂയിസ്,(). ഇത് പോർട്ട് ലൂയിസ് സിറ്റിലാണ് സ്ഥിതിചെയ്യുന്നത്. ഇത് മൗറിഷ്യസിൻെ സാംസ്കാരിക, രാഷ്ട്രീയ, സാമ്പത്തിക മേഖല മാത്രമല്ല, എറ്റവും ജനസംഖ്യയുളള നഗരവും ആണ്. 2012 ലെ സെൻസസ് പ്രകാരം പോർട്ട് ലൂയിസീലെ ജനസംഖ്യ 148,001 ആണ്.

1638 മുതൽ പോർട്ട് ലൂയിസ് ഒരു തുറമുഖ നഗരമായിരുന്നു.1735 മുതൽ ഫ്രഞ്ച് സർക്കാരിന്റെ കപ്പൽ നീരീക്ഷണനിലയം മൌറിഷ്യസീൽ പ്രവർത്തിച്ചീരുന്നു. ഫ്രഞ്ച് കപ്പലുകൾക്ക് ഏഷൃ,യൂറോപ്പ് യാത്രകൾ പ്രതീക്ഷയുടെ മുനമ്പ് വഴിയാക്കുന്നതിനായിരുന്നിത്.രാജാവ് ലൂയിസ് xv ൻെ ബഹുമാനാർത്ഥമാണ് പോർട്ട്‌ ലൂയിസ് ആ പേരു ലഭിച്ചത്.


</doc>
<doc id="305114" url="https://ml.wikipedia.org/wiki?curid=305114" title="സ്റ്റീവ് സ്മിത്ത്">
സ്റ്റീവ് സ്മിത്ത്

സ്റ്റീവ് പീറ്റർ ഡെവെരെക്സ് സ്മിത്ത് എന്ന സ്റ്റീവ് സ്മിത്ത് (ജനനം 1989 ജൂൺ 2)ഒരു ഓസ്ട്രേലിയൻ അന്താരാഷ്ട്ര ക്രിക്കറ്റ് താരമാണ്.ഓസ്ട്രേലിയൻ ടെസ്റ്റ് ക്രിക്കറ്റ് ടീം നായകൻ കൂടിയാണദ്ദേഹം.2010ൽ മെൽബണിൽ പാകിസ്താനെതിരെ നടന്ന ട്വന്റി20 മൽസരത്തിലൂടെ അന്താരാഷ്ട്ര ക്രിക്കറ്റിൽ അരങ്ങേറ്റം കുറിച്ച സ്മിത്ത് ഇന്ന് ക്രിക്കറ്റിന്റെ എല്ലാ മൽസരരൂപങ്ങളിലും തന്റെ വ്യക്തിമുദ്ര പതിപ്പിച്ചിട്ടുണ്ട്.ഒരു മികച്ച മധ്യനിര ബാറ്റ്സ്മാനും ലെഗ്ബ്രേക്ക് ബൗളറുമാണദ്ദേഹം.ആഭ്യന്തര ക്രിക്കറ്റിൽ ന്യൂ സൗത്ത് വെയിൽസ് ടീമിനു വേണ്ടി കളിക്കുന്ന സ്മിത്ത് ഐ.പി.എല്ലിൽ രാജസ്ഥാൻ റോയൽസ് താരമാണ്.പൂണെ വാരിയേർസ് ഇന്ത്യ,കൊച്ചി ടസ്കേഴ്സ് കേരള എന്നീ ടീമുകൾക്കു വേണ്ടിയും സ്മിത്ത് കളിച്ചിട്ടുണ്ട്.2015ൽ മൈക്കൽ ക്ലാർക്ക് വിരമിച്ചതിനെതുടർന്ന് സ്മിത്ത് ഓസ്ട്രേലിയയുടെ ടെസ്റ്റ് ടീം നായകനായി ചുമതലയേറ്റു.



</doc>
<doc id="305115" url="https://ml.wikipedia.org/wiki?curid=305115" title="കണ്ടാണശ്ശേരി">
കണ്ടാണശ്ശേരി

കേരളത്തിലെ തൃശ്ശൂർ ജില്ലയിലെ ഒരു ഗ്രാമമാണ് കണ്ടാണശ്ശേരി. കണ്ടാണശ്ശേരി ഗ്രാമപഞ്ചായത്തിന്റെ ഭാഗമാണിത്.


</doc>
<doc id="305125" url="https://ml.wikipedia.org/wiki?curid=305125" title="പെരിങ്ങാവ്">
പെരിങ്ങാവ്

തൃശ്ശൂർ മുൻസിപ്പൽ കോർപ്പറേഷന്റെ വാർഡ് 5 ഉൾപ്പെടുന്ന സ്ഥലമാണ് പെരിങ്ങാവ്. 


</doc>
<doc id="305133" url="https://ml.wikipedia.org/wiki?curid=305133" title="പിതൃമേധാവിത്വം">
പിതൃമേധാവിത്വം

സ്ത്രീകളും ട്രാൻസ് ജൻഡറുകളും പ്രായം കുറഞ്ഞ വ്യക്തികളും പുരുഷന് അധീനരാണ് എന്ന കാഴ്ച്ചപ്പാടോ, അതിനെ അടിസ്ഥാനമാക്കിയുള്ള സാമൂഹ്യ സംവിധാനമോ ആണ് പിതൃമേധാവിത്വം.ഒരു പിതൃമേധാവിത്വ സമൂഹത്തിൽ സാമൂഹികവും രാഷ്ട്രീയവും സാമൂഹികവുമായ അധികാരങ്ങളെല്ലാം പുരുഷന്മാരിൽ നിക്ഷിപ്തമായിരിക്കും.മിക്കവാറും പിതൃമേധാവിത്വ സമൂഹങ്ങളിലെല്ലാം പിതൃദായക്രമമാണ് നിലനിൽക്കുന്നത്.


</doc>
<doc id="305136" url="https://ml.wikipedia.org/wiki?curid=305136" title="കുച്ചിപ്പുടി, കൃഷ്ണ">
കുച്ചിപ്പുടി, കൃഷ്ണ

ആന്ധ്രാപ്രദേശ് സംസ്ഥാനത്തിലെ കൃഷ്ണ ജില്ലയിലെ ഒരു ഗ്രാമമാണ് കുച്ചിപ്പുടി. ഇന്ത്യയിലെ തനതു നൃത്തരൂപമായ കുച്ചിപ്പുടി, ഈ ഗ്രാമത്തിൽ ഉത്ഭവിച്ചതാണെന്നു വിശ്വസിക്കപ്പെടുന്നു.


</doc>
<doc id="305139" url="https://ml.wikipedia.org/wiki?curid=305139" title="കെ.കെ. ഉഷ">
കെ.കെ. ഉഷ

2000-2001 ൽ കേരള ഹൈക്കോടതിയിൽ ചീഫ് ജസ്റ്റീസായിരുന്നു കെ.കെ. ഉഷ (ജനനം ജൂലൈ 3 1939). കേരള ഹൈക്കോടതിയിൽ ചീഫ് ജസ്റ്റീസായ ആദ്യ മലയാളി വനിതയാണ്‌ കെ.കെ. ഉഷ.

1961-ൽ അഭിഭാഷകവൃത്തി ആരംഭിച്ചു. 1979-ൽ കേരള ഹൈക്കോടതിയിൽ ഗവണ്മെന്റ് പ്ലീഡറായി നിയമിതയായി.
1991 ഫെബ്രുവരി 25 മുതൽ ജൂലൈ 3 2001 വരെ കേരള ഹൈക്കോടതിയിൽ ജഡ്ജിയും 2000-2001ൽ ചീഫ് ജസ്റ്റീസുമായിരുന്നു.


</doc>
<doc id="305148" url="https://ml.wikipedia.org/wiki?curid=305148" title="പെനെലൊപ്പി ക്രൂസ്">
പെനെലൊപ്പി ക്രൂസ്

സ്പാനിഷ് അഭിനേത്രിയും മോഡലുമാണ് പെനലോപ്പി ക്രൂസ് സാഞ്ചസ് (; born April 28, 1974). പെനെലോപ്പി , 15-ആം വയസ്സിൽ ഒരു ഏജന്റുമായി കരാറിലേർപ്പെടുകയും 16-ആം വയസ്സിൽ തന്നെ ടെലിവിഷനിൽ തന്റെ അഭിനയ ജീവിതത്തിന് തുടക്കം കുറിക്കുകയും ചെയ്തു. തൊട്ടടുത്ത വർഷം തന്നെ ജാമോൻ ജാമോൻ (1992) എന്ന ചിത്രത്തിലൂടെ ചലച്ചിത്രരംഗത്തെത്താനും ആ കഥാപാത്രത്തിലൂടെ തന്നെ നിരൂപക പ്രശംസ നേടാനും അവർക്ക് കഴിഞ്ഞു. 1990-കളിലേയും 2000-ലേയും പെനെലോപ്പിന്റെ പ്രധാന കഥാപാത്രങ്ങൾ ഓപ്പൺ യുവർ ഐസ് (1997), ദി ഹൈ-ലോ കൺട്രി (1999‌), ദി ഗേൾ ഓഫ് യുവർ ഡ്രീംസ് (2000), വുമൺ ഓൺ ടോപ്പ് (2000) എന്നീ ചിത്രങ്ങളിലായിരുന്നു. 2001-ലെ ചലച്ചിത്രങ്ങളായ വാനില സ്കൈ, ഓൾ ദി പ്രെറ്റി ഹോഴ്സസ്, ക്യാപ്റ്റൻ കോറെല്ലീസ് മാൻഡോലിൻ, ബ്ലോ എന്നീ ചിത്രങ്ങളിലെ പ്രകടനം പെനെലോപ്പിന് അംഗീകാരം നേടിക്കൊടുത്തു.

ഹാസ്യചിത്രമായ വേക്കിങ്ങ് അപ്പ് ഇൻ റെനോ (2002), ത്രില്ലർ ചിത്രമായ ഗോഥിക (2003), ക്രിസ്തുമസ് ചിത്രമായ നോയൽ (2004), സാഹസിക ചിത്രമായ സഹാറ (2005) മുതലായ വിവിധ വിഭാഗങ്ങളിൽ പെട്ട ചിത്രങ്ങളിൽ പിന്നീടവർ അഭിനയിച്ചു. 2006-ൽ പുറത്തിറങ്ങിയ വോൾവർ, 2009-ൽ പുറത്തിറങ്ങിയ നയൻ (Nine) എന്നീ ചിത്രങ്ങളിലെ കഥാപാത്രങ്ങൾ പെനെലോപ്പിന് നിരൂപകപ്രശംസയും ഗോൾഡൻ ഗ്ലോബ്, ഓസ്കാർ എന്നീ പുരസ്കാരങ്ങൾക്കുള്ള നാമനിർദ്ദേശവും നേടിക്കൊടുത്തു. 2008-ൽ, വിക്കി ക്രിസ്റ്റീന ബാഴ്സലോണ എന്ന ചിത്രത്തിലെ മരിയ എലേന എന്ന കഥാപാത്രമായുള്ള പ്രകടനത്തിന് അവർക്ക് മികച്ച സഹനടിക്കുള്ള അക്കാദമി പുരസ്കാരം ലഭിച്ചു. അതിലൂടെ അക്കാദമി പുരസ്കാരം ലഭിക്കുന്ന ആദ്യ സ്പാനിഷ് അഭിനേത്രിയും ഹോളിവുഡ് വാക്ക് ഓഫ് ഫെയിമിൽ ഒരു നക്ഷത്രം സ്വന്തമാക്കുന്ന ആദ്യ സ്പാനിഷ് അഭിനേത്രിയുമായി പെനെലോപ്പി മാറി.


</doc>
<doc id="305153" url="https://ml.wikipedia.org/wiki?curid=305153" title="ഇന്ത്യൻ നാഷണൽ ലീഗ്">
ഇന്ത്യൻ നാഷണൽ ലീഗ്

ഇന്ത്യയിലെ സെക്കുലർ ചിന്താഗതിയുള്ള ഒരു രാഷ്ട്രീയ കക്ഷിയാണ് ഇന്ത്യൻ നാഷണൽ ലീഗ്. ദീർഘകാലം മുസ്‌ലിം ലീഗിന്റെ സമുന്നത നേതാവും 35 വർഷക്കാലം ഇന്ത്യൻ പാർലമെന്റ് മെമ്പറുമായിരുന്ന ഇബ്രാഹിം സുലൈമാൻ സേട്ട് ആണ് 1994 ഏപ്രിൽ 23ന് ഇന്ത്യൻ നാഷണൽ ലീഗിന് രൂപം കൊടുക്കുന്നത്. ബാബരി മസ്ജിദ്‌ വിഷയത്തിൽ കോൺഗ്രസും മുസ്‌ലിം ലീഗും കാണിച്ച വഞ്ചനാത്മക നിലപാടിൽ പ്രതിഷേധിച്ച് ഇന്ത്യയിലെ വിവിധ സംസ്ഥാനങ്ങളിലെ 700ഓളം പ്രതിനിധികളുമായി മുസ്‌ലിം ലീഗിൽ നിന്ന് രാജിവെക്കുകയും ഡൽഹിയിലെ ഐവാനെ ഗാലിബ് ഹാളിൽ വെച്ച് പുതിയ പാർട്ടിക്ക് രൂപം കൊടുക്കുകയും ചെയ്തു. ഇന്ത്യയുടെ മതേതരത്വത്തിനേറ്റ പോറലാണ് ബാബരി മസ്ജിദ് ധ്വംസനമെന്നും മതാധിഷ്ഠിത രാഷ്ട്രീയ പ്രസ്ഥാനങ്ങൾക്ക് ഇനി പ്രസക്തിയില്ലെന്നും പ്രഖ്യാപിച്ചുകൊണ്ടാണ് അദ്ദേഹം സെക്കുലർ രാഷ്ട്രീയ പാർട്ടിയായ ഇന്ത്യൻ നാഷണൽ ലീഗിന് രൂപം നൽകുന്നത്. കേരളം, തമിഴ്നാട്, കർണാടക, ആന്ധ്രാ പ്രദേശ്‌, ഉത്തർ പ്രദേശ്‌, ബീഹാർ, പശ്ചിമ ബംഗാൾ, ദൽഹി എന്നിവയാണ് ഈ പാർട്ടിക്ക് സ്വാധീനമുള്ള പ്രദേശങ്ങൾ. നാഷണൽ യൂത്ത് ലീഗ് , നാഷണൽ സ്റ്റുഡന്റ്സ് ലീഗ്, നാഷണൽ ലേബർ യൂണിയൻ, ഇന്ത്യൻ മൈനോറിറ്റി കൾച്ചറൽ സെന്റർ (ഐ.എം സി.സി.), നാഷണൽ വിമൻസ് ലീഗ്, നാഷണൽ പ്രവാസി ലീഗ്, നാഷണൽ വെൽഫയർ ലീഗ് എന്നിവയാണ് ഐ.എൻ.എല്ലിന്റെ പോഷക സംഘടനകൾ. തമിഴ്നാട്ടിലും കേരളത്തിലും കർണ്ണാടകയിലും ഐ.എൻ.എല്ലിന് എം.എൽ.എ.മാർ ഉണ്ടായിട്ടുണ്ട്. തമിഴ്നാട്ടിൽ അന്തരിച്ച ദേശീയ സെക്രട്ടറി എം.എ. ലത്തീഫിന്റെ നേതൃത്വത്തിൽ 5 ഉം കർണാടകയിലെ ഗുൽബർഗയിൽ നിന്ന് 1 ഉം കേരളത്തിൽ കോഴിക്കോട് സൗത്തിൽ 1 ഉം നിയമ സഭാംഗങ്ങൾ ഉണ്ടായിട്ടുണ്ട്. പാർട്ടി രൂപീകരണം മുതൽ കേരളത്തിൽ 25 വർഷക്കാലം ഇടതുപക്ഷ ജനാധിപത്യ മുന്നണി യോടൊപ്പം തെരഞ്ഞെടുപ്പുകളെ നേരിട്ട ഐ.എൻ.എല്ലിനെ 2019 ലാണ് ഔദ്യോഗികമായി എൽ.ഡി.എഫ്. ഘടക കക്ഷിയാക്കിയത്. ഉത്തർപ്രദേശിൽ നിന്നുള്ള ആണ് നിലവിൽ ദേശീയ പ്രസിഡണ്ട്. പ്രേംചന്ദ് കുരീൽ (യു.പി.) ദേശീയ വർക്കിംഗ് പ്രസിഡണ്ടും കെ.എസ്. ഫക്രുദ്ദീൻ (കേരളം) വൈസ് പ്രസിഡണ്ടും അഹമ്മദ് ദേവർ കോവിൽ (കേരളം), മുൻ തമിഴ്നാട് എം.എൽ.എ. അഡ്വ: എം.ജി.കെ. നിസാമുദ്ദീൻ എന്നിവർ ജനറൽ സെക്രട്ടറിമാരും ഡോ: എ.എ.അമീൻ ട്രഷററുമാണ്. അഡ്വ: പി.ടി.എ.റഹീം എം.എൽ.എ.യുടെ നാഷണൽ സെക്കുലർ കോൺഫറൻസ് (എൻ.എസ്.സി.) 2019 ൽ കോഴിക്കോട് ലയന സമ്മേളനം നടത്തി ഐ.എൻ.എല്ലിൽ ലയിച്ചു.
കേരള ഐ.എൻ.എൽ. സംസ്ഥാന പ്രസിഡണ്ടായി പ്രവർത്തിക്കുന്ന നിലവിൽ സംസ്ഥാന പിന്നോക്ക ന്യൂനപക്ഷ ധനകാര്യ വികസന കോർപ്പറേഷൻ ചെയർമാനും സംസ്ഥാന ജനറൽ സെക്രട്ടറി കാസിം ഇരിക്കൂർ കേരള ടൂറിസം ഡെവലപ്മെന്റ് കോർപറേഷൻ (കെ.ടി.ഡി.സി.) ഡയറക്ടറുമാണ്. ചരിത്രത്തിലാദ്യമായി ഒരു വനിതാ പ്രതിനിധി കേരള ഹജ്ജ് കമ്മിറ്റി മെമ്പറായി തെരഞ്ഞെടുക്കപ്പെട്ടത് ഐ.എൻ.എൽ.വനിതാ നേതാവും കാഞ്ഞങ്ങാട് നഗരസഭാ വൈസ് ചെയർപേഴ്സണുമായ എൽ.സുലൈഖയാണ്.


</doc>
<doc id="305158" url="https://ml.wikipedia.org/wiki?curid=305158" title="പ്രിയ പിള്ള">
പ്രിയ പിള്ള

പരിസ്ഥിതി സന്നദ്ധ സംഘടനയായ ഗ്രീൻ പീസിന്റെ പ്രവർത്തകയാണ് പ്രിയ. ‘ഗ്രീൻപീസ് ഇന്ത്യ’യുടെ സീനിയർ കാമ്പയിനറാണിവർ.

അഭിഭാഷകയായ ഇവർ 12 വർഷമായി പരിസ്ഥിതി - നീതി പ്രവർത്തനങ്ങളുമായി ബന്ധപ്പട്ട് പ്രവർത്തിക്കുന്നു. ആദിവാസി വിഭാഗങ്ങളുടെ ആവാസ വ്യവസ്ഥ തകർത്ത് ‘എസ്സാർ’ നടത്തുന്ന ഖനനത്തിനെതിരെ അഞ്ചുവർഷത്തിലേറെയായി സമരം ചെയ്യുന്നു.

മധ്യപ്രദേശ് മഹാനിലെ മനുഷ്യാവകാശ ലംഘനം വിഷയം ബ്രിട്ടിഷ് എംപിമാർക്കു മുൻപിൽ അവതരിപ്പിക്കാൻ ലണ്ടനിലേക്കു പോകാൻ ഒരുങ്ങിയ അവരെ 2015 ജനുവരി 11 ന് ഇമിഗ്രേഷൻ അധികൃതർ വിമാനത്തിൽ നിന്ന് ഇറക്കിവിട്ടു. ദേശവിരുദ്ധ പ്രവർത്തനങ്ങളിൽ ഏർപ്പെട്ടിരുന്നതുകൊണ്ടാണ് ഗ്രീൻപീസ് സംഘടനയുടെ പ്രവർത്തകയായ പ്രിയ പിള്ളയുടെ വിദേശ യാത്ര തടഞ്ഞതെന്നാണ് സർക്കാർ നിലപാട്. ദേശതാൽപര്യത്തിന് വിരുദ്ധമായി പ്രവർത്തിക്കുന്നയാൾ എന്നുകാണിച്ച് പ്രിയ പിള്ളക്കെതിരെ ഇൻറലിജൻസ് ബ്യൂറോ ജനുവരി ഒമ്പതിന് ലുക്കൗട്ട് നോട്ടീസ് പുറപ്പെടുവിച്ചിരുന്നു. മധ്യപ്രദേശ് സർക്കാരിന് എതിരാണ് മഹാനിലെ മനുഷ്യാവകാശ ലംഘനങ്ങൾ സംബന്ധിച്ച ആരോപണം. ഈ വിഷയം രാജ്യാന്തര ശ്രദ്ധയിൽ എത്തിക്കുന്നതിന്റെ ഭാഗമായാണ് പ്രിയ ലണ്ടൻ യാത്രയ്ക്ക് ഒരുങ്ങിയത്. മനുഷ്യാവകാശ ലംഘനങ്ങളുടെ പേരിൽ കേന്ദ്ര സർക്കാരിനെ വിമർശിക്കാതിരുന്നാൽ വിദേശത്ത് പോകാൻ അനുമതി നൽകാമെന്ന വാഗ്ദാനം പ്രിയ പിള്ള തള്ളിയിരുന്നു. തന്റെ വ്യക്തിസ്വാതന്ത്ര്യത്തിലേക്കുള്ള കടന്നുകയറ്റമാണെന്ന് ചൂണ്ടിക്കാട്ടിയാണ് പ്രിയ ഹൈക്കോടതിയെ സമീപിച്ചതിനെത്തുടർന്ന് തിരച്ചിൽ നോട്ടിസ് ഡൽഹി ഹൈക്കോടതി റദ്ദാക്കി. നോട്ടിസ് പ്രകാരം പാസ്പോർട്ടിൽ ഇമിഗ്രേഷൻ ബ്യൂറോ പതിച്ച മുദ്ര നീക്കം ചെയ്യണമെന്നും ജസ്റ്റിസ് രാജീവ് ശക്ദർ നിർദ്ദേശിച്ചു. 


</doc>
<doc id="305164" url="https://ml.wikipedia.org/wiki?curid=305164" title="മറിയം സുഹൈൽ">
മറിയം സുഹൈൽ

പാകിസ്താൻ സ്വദേശിയായ ചിത്രകാരിയാണ് മറിയം സുഹൈൽ(ജനനം : 1979). ബംഗളൂരു കേന്ദ്രീകരിച്ചു പ്രവർത്തിക്കുന്നു. 2015ലെ 56-ാമത് വെനീസ്‌ ബിനാലെയിലേക്ക്‌ തെരഞ്ഞെടുക്കപ്പെട്ടു. 
കറാച്ചിയിലെ ഇൻഡസ് വാലി സ്കൂൾ ഓഫ് ആർട്ട് ആന്റ് ആർക്കിടെക്ചറിൽ നിന്ന് ഫൈൻ ആർട്സ് ബിരുദം നേടി. ഫോട്ടോഗ്രാഫർ അനൂപ്‌ മാത്യു തോമസിന്റെ ഭാര്യയാണ്. കറാച്ചിയിലും ഇന്ത്യയിലും നിരവധി പ്രദർശനങ്ങളിൽ പങ്കെടുത്തിട്ടുണ്ട്.


</doc>
